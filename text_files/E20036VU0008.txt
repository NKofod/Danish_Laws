Bilag Stikordsregister H.1 Vurderingsmyndighederne Told- og skatteforvaltningen vurderer landets faste ejendomme efter  

 reglerne i vurderingsloven, jf.
SSL § 16.
Efter Told- og Skattestyrelsens bestemmelse, jf.
SSL §  

 15, varetager de 8 regionale told- og skattemyndigheder opgaven  

 som vurderingsmyndighed i første instans.
De nye vurderingsmyndigheder har afløst de tidligere vurderingsråd,  

 hvis funktionsperiode udløb den 1. maj 2002. Vurderingsmyndighedernes  

 ansættelser og andre afgørelser i forbindelse med vurderingen, jf.
VUL §§  

 30, 33 og 33 A, er beskrevet under  

 A.6 .
Vurderingsmyndighederne kan i forbindelse med forberedelsen af den  

 almindelige vurdering bestemme, at der skal rettes henvendelse til en  

 eller flere ejere af fast ejendom, jf.
VUL § 38, stk. 1. Til brug for  

 denne henvendelse kan vurderingsmyndighederne anvende et skema, som ejeren  

 skal udfylde med oplysninger om ejendommen, der kan være af betydning for  

 dens vurdering, jf.
VUL § 38, stk. 2.
 Vurderingsmyndighederne kan besigtige en ejendom såvel i  

 forbindelse med den primære vurdering eller omvurdering som i  

 forbindelse med en eventuel genoptagelse af vurderingen i medfør af  

 bestemmelserne i SSL § 22 A, stk. 2, 4. pkt., SSL § 34, stk. 2, og  

 SSL § 35 A.
Besigtigelse  af en ejendom fra vejen kan  

 finde sted uden forudgående underretning.
Sker besigtigelsen i forbindelse  

 med behandlingen af en klage, skal ejeren dog underrettes om besigtigelsen  

 på forhånd.
Det samme gælder, såfremt besigtigelsen finder sted i  

 anledning af en begæring om omvurdering efter VUL § 4. Besigtigelse inde  

 på ejendommen skal altid varsles over for ejeren.
Ved underretningen meddeles dato og klokkeslet for besigtigelsen,  

 dennes omtrentlige varighed og, hvorvidt besigtigelsen omfatter det indre  

 af en eller flere bygninger.
Der skal gives ejeren mulighed for at foreslå  

 et andet tidspunkt, såfremt det varslede tidspunkt er ubelejligt.
Ved besigtigelsens begyndelse skal ejeren eller dennes repræsentant  

 oplyses om deltagernes navne.
Deltagerne skal kunne legitimere sig på  

 forlangende.
Besigtigelse inde i bygninger skal foretages under ledsagelse  

 af ejeren eller dennes repræsentant.
Indvendig besigtigelse må ikke  

 foretages, hvor der kun er børn til stede.
Vurderingsmyndigheden har pligt til på begæring af offentlige  

 myndigheder at afgive erklæring på områder, der vedrører vurdering af  

 ejendomme.
Er vurderingsmyndighedens pligt til at afgive erklæringer ikke  

 hjemlet i særlig lov, afgøres spørgsmålet om omfanget af  

 vurderingsmyndighedens pligt endeligt af skatteministeren, ligesom denne i  

 samme tilfælde, hvor omstændighederne taler derfor, kan bestemme, at den  

 pågældende myndighed skal betale vurderingsmyndigheden for erklæringen,  

 jf.
VUL § 34.
Vurderingsmyndigheden skal som udgangspunkt videresende en indgiven  

 klage til vedkommende vurderingsankenævn ledsaget af en udtalelse om  

 sagen.
Hvis vurderingsmyndigheden på grundlag af klagen finder anledning  

 til at  

 genoptage  den påklagede ansættelse og i  

 den forbindelse opnår enighed med klageren, kan  

 vurderingsmyndigheden undlade at videresende klagen til  

 vurderingsankenævnet, jf.
SSL § 22 A, stk. 2, 4.  

 pkt.
H.2 Vurderingsankenævnene Vurderingankenævnene behandler klager over told- og  

 skatteforvaltningens vurderinger af fast ejendom, jf.
SSL § 16 B.  

 Vurderingsankenævnene har ved ændringen af vurderingsorganisationen i 2002  

 afløst de tidligere skyldråd som første klageinstans.
Skatteministeren  

 udnævner et vurderingsankenævn for hvert amt.
Endvidere udnævner  

 skatteministeren et vurderingsankenævn for Bornholms Kommune og et fælles  

 vurderingsankenævn for Københavns og Frederiksberg kommuner, jf.
SSL § 16  

 C, stk. 1.
Forud for udnævnelsen af vurderingsankenævnet indhenter Told-  

 og Skattestyrelsen en indstilling fra vedkommende amtsråd eller, for  

 så vidt angår vurderingsankenævnet for Bornholms Kommune og  

 vurderingsankenævnet for Københavns og Frederiksberg kommuner, fra  

 vedkommende kommunalbestyrelser, jf.
SSL § 16 C, stk. 2. Til  

 vurderingsankenævnet for Københavns og Frederiksberg kommuner afgiver  

 kommunalbestyrelsen i København indstilling med hensyn til 4 af de 5  

 medlemmer, som dette nævn består af, medens kommunalbestyrelsen på  

 Frederiksberg afgiver indstilling med hensyn til ét medlem.
Der skal indstilles 2 personer sideordnet for hvert hverv i  

 vurderingsankenævnet, dvs. at der til et vurderingsankenævn på 5 medlemmer  

 skal indstilles 10 personer.
De indstillede skal være valgbare til  

 amtsrådet i det amt, som vurderingsankenævnet dækker.
For så vidt angår  

 vurderingsankenævnet for Bornholm og vurderingsankenævnet for Københavns  

 og Frederiksberg kommuner skal de indstillede være valgbare til  

 vedkommende kommunalbestyrelse.
Valgbarhedsbetingelsen betyder i praksis,  

 at de indstillede personer skal have bopæl i det geografiske område, som  

 det pågældende nævn dækker.
Medlemmer af kommunalbestyrelser, skatteankenævn, Ligningsrådet eller  

 Landsskatteretten kan ikke udnævnes som medlemmer af et  

 vurderingsankenævn, jf.
SSL § 36 A, stk. 2. Et medlem af et  

 vurderingsankenævn, der indvælges i en kommunalbestyrelse eller bliver  

 medlem af et skatteankenævn, Ligningsrådet eller Landsskatteretten,  

 skal fratræde.
Udnævnelse til medlem af et vurderingsankenævn gælder for en periode af  

 4 år, således at funktionsperioden starter den 1. juli i det år, hvor den  

 kommunale valgperiode starter, jf.
SSL § 16 C, stk. 2, sidste punktum.  

 Genudnævnelse kan finde sted.
Opfylder et medlem af  

 vurderingsankenævnet betingelserne for at fortsætte i hvervet, skal den  

 pågældende efter sit ønske indstilles på ny.
Afgår et medlem af et vurderingsankenævn eller en suppleant i løbet af  

 funktionsperioden, skal der udnævnes en efterfølger for den resterende del  

 af perioden, jf.
SSL § 16 C, stk. 3. Medlemmer og suppleanter kan  

 afskediges, dersom deres vandel eller den måde, hvorpå de udfører  

 deres arbejde, giver anledning til det, jf.
SSL § 16 C, stk. 4.
Vurderingsankenævnet vælger en formand og én eller to  

 næstformænd blandt nævnets medlemmer, jf.
SSL § 16 D, stk. 1.  

 Formandvalgene skal ske på nævnets første møde efter udnævnelsen efter  

 regler, der er fastsat i § 2, stk. 2-4, i forretningsorden for  

 vurderingsankenævn.
Ifølge forretningsordenens § 5, stk. 1, udøver vurderingsankenævnet sin  

 virksomhed ved møder.
Formanden for vurderingsankenævnet indkalder nævnet  

 og fastsætter dagsorden for møderne, jf. § 5, stk. 2. Møderne er ikke  

 offentlige.
Afgørelsen af en klage til vurderingsankenævnet træffes i form  

 af en kendelse.
 Vurderingankenævnet træffer afgørelse ved afstemning, medmindre  

 formanden (eller næstformanden) skønner, at nævnets stilling er så  

 entydig, at en afstemning er overflødig, jf. forretningsordenens § 8, stk.  

 2 og 3. I tilfælde af stemmelighed er formandens eller næstformandens  

 stemme afgørende.
Ejeren skal underettes om besigtigelsen på forhånd.
Ved  

 underretningen meddeles dato og klokkeslet for besigtigelsen, dennes  

 omtrentlige varighed og, hvorvidt besigtigelsen omfatter det indre af en  

 eller flere bygninger.
Der skal gives ejeren mulighed for at foreslå et  

 andet tidspunkt, såfremt det varslede tidspunkt er  

 ubelejligt.
Ved besigtigelsens begyndelse skal ejeren eller  

 dennes repræsentant oplyses om deltagernes navne og om deres  

 egenskab af medlem af vurderingsankenævnet eller  

 af sekretariatsmedarbejder.
Deltagerne skal kunne legitimere sig på  

 forlangende.
Besigtigelse inde i bygninger skal foretages under ledsagelse  

 af ejeren eller dennes repræsentant.
Indvendig besigtigelse må ikke  

 foretages, hvor der kun er børn til stede.
Vurderingsankenævnet kan bemyndige vurderingsankenævnets sekretariat,  

 jf.
SSL § 16 E, til på sine vegne at foretage besigtigelse af ejendommen.  

 Det fremgår af SSL § 36 B, stk. 2, 2. pkt.
Den bemyndigelse, der er  

 tale om, er en bemyndigelse til at besigtige en konkret  

 ejendom.
Nævnet må således bemyndige  

 ankenævnssekretariatet fra sag til sag.
 Nævnet kan kun påkende ansættelserne i den vurdering, der er påklaget.  

 Nævnet kan ikke tage stilling til vurderinger, der er ældre eller yngre  

 end den påklagede, selv om de vedrører den samme ejendom.
 I sager, hvor Landsskatteretten i medfør af § 5, stk. 1, i  

 Skatteministeriets bekendtgørelse 563 af 2. juli 1999 af forretningsorden  

 for Landsskatteretten har indhentet en udtalelse hos Told- og  

 Skattestyrelsen i stedet for hos vurderingsankenævnet, afgiver nævnet  

 efter anmodning en udtalelse til Told- og Skattestyrelsen.
 Ifølge Skatteministeriets bekendtgørelse nr. 520 af 25. juni 2002  

 om myndighedsinddeling og sagsudlægning, § 30, varetages  

 sekretariatsbetjeningen af følgende regionale told- og  

 skattemyndigheder:
 Som sekretariat for vurderingsankenævnet er vedkommende regionale told-  

 og skattemyndighed bemyndiget til at træffe afgørelse om aktindsigt i  

 vurderingsankenævnets sager, jf. sagsudlægningsbekendtgørelsens § 9.  

 Klager over afgørelser truffet efter sagsudlægningsbekendtgørelsens §  

 9 afgøres af Told- og Skattestyrelsen, jf. sagsudlægningsbekendtgørelsens  

 § 22, nr. 1.
H.3 Told- og Skattestyrelsen og  

 Ligningsrådet Told- og Skattestyrelsen forsyner vurderingsankenævnene med oplysninger  

 til brug ved vurderingen, jf.
SSL § 13, stk. 2. Som led  

 i udøvelsen af tilsynet skal Told- og Skattestyrelsen undersøge  

 rigtigheden af vurderingsankenævnenes afgørelser vedrørende de i  

 vurderingsloven nævnte vurderinger.
Det sker efter regler, der udarbejdes  

 af Told- og Skattestyrelsen og godkendes af Ligningsrådet, jf.
SSL §  

 14, stk. 1.
Told- og Skattestyrelsen kan udtage vurderingssager til  

 gennemgang, jf.
SSL § 14, stk. 3. Anser Told- og Skattestyrelsen en  

 kendelse afsagt af et vurderingsankenævn for urigtig, kan Told- og  

 Skattestyrelsen forelægge kendelsen for Ligningsrådet, jf.
SSL § 14, stk.  

 5. Den gældende tilsynsplan fremgår af TSS-cirk. 2003-24 Told- og Skattestyrelsen kan, hvis en vurdering er påklaget til  

 Landsskatteretten, indbringe andre vurderinger, der er en følge af klagen,  

 for Landsskatteretten, der påkender disse vurderinger i forbindelse med  

 klagen, jf.
SSL § 23 A, stk. 2.
 Told- og Skattestyrelsen kan foretage besigtigelse af ejendomme som led  

 i udøvelsen af tilsynsfunktionen efter SSL § 12 eller i forbindelse med  

 Ligningsrådets revision af ejendomsvurderinger efter SSL § 19, stk. 1. Det  

 fremgår af bestemmelsen i SSL § 36 B.
Året efter den almindelige vurdering foretages ved Told- og  

 Skattestyrelsens foranstaltning pr. 1. oktober en regulering af  

 ansættelserne af ejendomsværdi og grundværdi samt fordelingerne heraf  

 under hensyn til den ændring i prisforholdene, der er sket siden den  

 seneste vurdering, jf.
VUL § 3 A.
Ligningsrådet  fastlægger retningslinier for  

 told- og skatteforvaltningens administration af ejendomsvurderingen, jf.  

 SSL § 17, stk. 1. Ligningsrådet godkender de afrundingsregler, der finder  

 anvendelse ved ansættelserne.
Afrundingsreglerne er tidligere fremgået af  

 Told- og Skattestyrelsens årlige plan for ejendomsvurderingen.
Da der ikke  

 længere udfærdiges vurderingsplaner, meddeles afrundingsreglerne alene i  

 denne vejledning, se  

 A.7.
 Ligningsrådet godkender de ha-priser, landbrugets grundværdier ansættes  

 efter.
 Ligningsrådet godkender de regler, efter hvilke Told- og  

 Skattestyrelsen undersøger rigtigheden af vurderingsankenævnenes  

 afgørelser, jf, SSL § 13, stk. 2.
Ligningsrådet kan efter indstilling fra Told- og Skattestyrelsen optage  

 ejendomsvurderinger til påkendelse og ændring, jf.
SSL § 19, stk. 1, 1.  

 pkt.
Af SSL § 14, stk. 5, følger, at  

 revision sadgangen også omfatter vurderinger foretaget af  

 et vurderingsankenævn.
Ved påkendelsen træffer Ligningsrådet bestemmelse  

 om, fra hvilket tidspunkt ændringen skal følges ved beregningen af  

 indkomstskat, ejendomsværdiskat og kommunale ejendomsskatter, jf.
SSL §  

 19, stk. 1, 2. pkt.
I forbindelse med vurderingerne af skovbrugsejendomme fastsætter  

 Ligningsrådet grundværdien til en procentdel af skovens normalværdi,  

 jf.
VUL § 15, stk. 3, se  

 C.2.5 .
Ligningsrådet godkender de reguleringssatser, der anvendes i  

 forbindelse med reguleringen pr. l. oktober året efter den  

 almindelige vurdering af ansættelserne af ejendoms- og grundværdi og  

 fordelingerne heraf, jf.
VUL § 3 A.
I forbindelse med vurderingen godkender  

 Ligningsrådet fremskrivningen af prisniveauet fra tidspunktet  

 for de senest indsamlede oplysninger om salgsprisen for sammenlignelige  

 ejendomme til 1. oktober, jf.
VUL § 39, stk. 3, og § 2.
Ligningsrådet kan bestemme, at offentlige myndigheder og selskaber,  

 fonde, foreninger, selvejende institutioner m.v. efter anmodning er  

 forpligtet til uden betaling at meddele vurderingsmyndighederne de  

 oplysninger, der kan tjene dem til vejledning ved udførelsen af deres  

 hverv, jf.
VUL § 47.
H.4 Klage og rekurs H.4.1 Klage over den regionale  

 vurderingsmyndigheds afgørelser Vurderingsankenævnene behandler klager over told- og  

 skatteforvaltningens, dvs. de regionale told- og  

 skattemyndigheders, vurderinger af fast ejendom, jf.
SSL § 16 B.
 Udtrykket "vurderinger" omfatter i denne forbindelse ansættelser  

 og andre afgørelser, som den regionale told- og skattemyndighed træffer i  

 egenskab af vurderingsmyndighed, se  

 A.6 .
 Reglerne om fremgangsmåden ved klagebehandlingen findes i SSL § 22 A-22  

 C.
 Endvidere tager vurderingsankenævnene stilling til klager over  

 afslag  på anmodning om genoptagelse af vurderinger  

 efter bestemmelsen i SSL § 34, stk. 2.
 Vurderingsankenævnenes organisation er beskrevet under  

 H.2 .
H.4.1.1 Hvem er klageberettiget? I forbindelse med ejerskifte antages klage at kunne  

 indgives af sælgeren, i det omfang denne hæfter for skatter  

 beregnet på grundlag af vurderingen.
Køberen kan klage over  

 vurderingen, såfremt erhvervelsesdokumentet er udstedt inden  

 klagefristens udløb.
 Er ejeren et aktieselskab eller en anden juridisk person, skal klagen  

 indgives af den eller de personer, som har fuldmagt til at  

 træffe dispositioner vedrørende den pågældende ejendom.
Er en vurdering foretaget efter begæring af en anden end ejeren, kan  

 klage desuden indgives af den, der har anmodet om vurderingen, jf.
SSL §  

 22 A, stk. 1, 2. pkt.
I forbindelse med salg af et areal, der opfylder betingelserne for at  

 kunne vurderes selvstændigt, jf.
VUL § 8, stk. 3, 3. pkt., kan både  

 køber og sælger klage over vurderingen, jf.
SSL § 22 A, stk. 1, 3.  

 pkt.
 Afgørelsen af, om en ejer har en sådan retlig eller økonomisk  

 interesse i vurderingen af en bestemt ejendom, at ejeren kan klage  

 over vurderingen af denne ejendom, træffes af vurderingsankenævnet ved en  

 kendelse, der kan indbringes for Landsskatteretten.
H.4.1.2 Klagefristen Ved de almindelige vurderinger og ved omvurderinger efter VUL § 3  

 (årsomvurderinger) skal klage være indgivet senest den 1. juli i året  

 efter vurderingsåret.
For ansættelser, der foretages efter VUL §§ 4,  

 4 A eller 33 A eller efter SSL § 34, stk. 2, eller § 35 A, er  

 klagefristen  1 måned fra modtagelsen af den  

 afgørelse, der klages over, jf SSL § 22 A, stk. 3.
 Det fremgår af SSL § 22 A, stk. 4, at vurderingsankenævnet kan se bort  

 fra en overskridelse af klagefristen for de almindelige vurderinger  

 og omvurderinger efter VUL § 3, når særlige omstændigheder taler  

 derfor.
 Hvis vurderingsankenævnet beslutter sig for at tage en for sent  

 indgivet klage under påkendelse, kan det bede vedkommende regionale  

 vurderingsmyndighed om en erklæring i sagen til brug for sin egen  

 afgørelse.
H.4.1.3 Klagens indhold og hvor sendes klagen  

 hen Fremgår det ikke af klagen, kan vurderingsmyndigheden eller  

 vurderingsankenævnets sekretariat udbede sig oplyst, hvorvidt klagen  

 omfatter vurderingen i dens helhed eller angår enkelte elementer alene, f.  

 eks. en ejerboligfordeling.
Der kan om fornødent fastsættes en frist,  

 inden for hvilken de supplerende oplysninger skal være afgivet.
Klagen indgives til told- og skatteforvaltningen, dvs. til den  

 regionale told- og skattemyndighed, der har foretaget vurderingen, jf.
SSL  

 § 22 A, stk. 2, 2. pkt.
Det følger af almindelige forvaltningsretlige  

 regler, at en myndighed, der modtager en klage, som den ikke er kompetent  

 til at behandle, skal videresende klagen til rette  

 myndighed.
H.4.1.4 Klagens behandling hos  

 vurderingsmyndigheden Efter SSL § 22 A, stk. 2, 3. pkt., er udgangspunktet, at  

 vurderingsmyndigheden, dvs. vedkommende regionale told- og  

 skattemyndighed, efter modtagelsen af klagen uden unødig forsinkelse  

 sender denne videre til vurderingsankenævnet.
Hvis vurderingsmyndigheden på grundlag af klagen finder anledning til  

 at genoptage ansættelsen og i den forbindelse opnår enighed med klageren  

 om at fastholde eller ændre ansættelsen, kan vurderingsmyndigheden  

 imidlertid undlade at videresende klagen til vurderingsankenævnet,  

 jf.
SSL § 22 A, stk. 2, 4. pkt.
Den fornyede behandling hos  

 vurderingsmyndigheden ("  

 remonstration ") har til  

 formål at begrænse antallet af klager, der når frem til  

 vurderingsankenævnene, og finder i praksis sted i de fleste klagesager.
Ud  

 over at begrænse vurderingsankenævnenes arbejde tjener  

 genoptagelsesadgangen til at give vurderingsmyndighederne et bedre  

 grundlag for vurderingen.
 I forbindelse med genoptagelse af en ansættelse efter SSL § 22 A, stk.  

 2, 4. pkt., kan vurderingsmyndigheden besigtige den pågældende ejendom, se  

 om fremgangsmåden ved besigtigelse  

 H.1 .
 Genoptagelse efter SSL § 22 A, stk. 2, 4. pkt., antages at  

 forudsætte, at klagen er rettidig indgivet, se  

 H.4.1.2 .
H.4.1.5 Klagens videresendelse til  

 vurderingsankenævnet Kan der ikke opnås enighed med klageren om at fastholde eller ændre den  

 påklagede ansættelse, videresender vurderingsmyndigheden klagen til  

 vurderingsankenævnet sammen med en udtalelse om sagen, jf.
SSL § 22 A,  

 stk. 2, 3. pkt.
Med udtalelsen skal følge de bilag, som har dannet  

 grundlag for vurderingsmyndighedens afgørelse, jf. § 10, stk. 1, i  

 Skatteministeriets bekendtgørelse nr. 474 af 18. juni 2002 af  

 forretningsorden for vurderingsankenævn.
H.4.1.6 Vurderingsankenævnets forberedende  

 sagsbehandling Når  

 sagsfremstillingen  er godkendt af  

 vurderingsankenævnet, sendes den herefter til klageren,  

 jf. forretningsordenens § 10, stk. 6, 1. pkt.
En vurdering eller fordeling, der er påklaget af en anden end  

 ejendommens ejer, kan ikke ændres af vurderingsankenævnet, før der er  

 givet ejeren og øvrige interesserede lejlighed til at udtale sig,  

 jf. forretningsordenens § 10, stk. 6, 2. pkt.
Klageren skal samtidig  

 underrettes om, at vedkommende har ret til at kommentere  

 sagsfremstillingen skriftligt eller mundtligt,  

 jf. forretningsordenens § 10, stk. 6, 3. pkt.
Klagerens udtalelse  

 eller anmodning om lejlighed til en mundtlig udtalelse skal foreligge  

 inden for en frist af normalt 14 dage, jf. forretningsordenens § 10,  

 stk. 6, 4. pkt.
Fremkommer der ingen henvendelse fra klageren,  

 viderebehandles klagen på det foreliggende grundlag,  

 jf. forretningsordenens § 10, stk. 6, 5.  

 pkt.
H.4.1.7 Vurderingsankenævnets  

 afgørelse Vurderingsankenævnets afgørelse skal som hovedregel alene angå de  

 påklagede punkter i vurderingen, men nævnet er dog uanset klagens indhold  

 berettiget til at optage andre ansættelser vedrørende ejendommen, der er  

 en følge af klagen, jf. § 11 i forretningsorden for vurderingsankenævn, se  

 om vurderingsankenævnenes påkendelseskompetence  

 H.2 .
 Vurderingsankenævnets afgørelse meddeles ved en kendelse, der  

 afsiges under et møde, jf. forretningsordenens § 12, stk. 1.
 Nævnet kan bemyndige formanden til at afsige kendelse på nævnets vegne  

 i overensstemmelse med det forslag til sagens afgørelse, der er fremsendt  

 til klageren, i sager hvor klageren ikke er fremkommet med en skriftlig  

 udtalelse eller har anmodet om lejlighed til at fremsætte en mundtlig  

 udtalelse inden for en frist på normalt 14 dage, jf.  

 forretningsordenens § 12, stk. 2.
 Hvis klageren har anmodet om lejlighed til at forelægge sagen for  

 nævnet, eller hvis nævnet anser det for hensigtsmæssigt at indhente en  

 mundtlig udtalelse fra klageren, indkaldes klageren til mødet med mindst  

 14 dages varsel, jf. forretningsordenes § 12, stk. 3, 1. pkt.  

 Klageren skal samtidig underettes om, at vedkommende i stedet kan vælge at  

 udtale sig skriftligt, jf. forretningsordenens § 12, stk. 3, 2. pkt.
 Klageren må ikke være til stede under nævnets drøftelse og afstemning,  

 jf. forretningsordenes § 12, stk. 4.
 Vurderingsankenævnets kendelse skal være dateret og underskrevet af  

 formanden og skal, medmindre der gives klageren fuldstændig medhold,  

 indeholde en begrundelse, jf. forretningsordenens § 13, stk. 1.
 Af kendelsen skal det fremgå, om vurderingen i sin helhed eller kun en  

 del af den er påkendt, jf. forretningsordenens § 13, stk. 2.
Kendelsen tilsendes klageren og dennes repræsentant.
Hvis kendelsen  

 ikke giver klageren fuldstændig medhold, skal den ledsages af en kopi af  

 sagsfremstillingen (se   

 H.4.1.6 ),  

 og klageren skal vejledes om fristen for at indbringe nævnets afgørelse  

 for Landsskatteretten, jf. forretningsordenens § 13, stk.  

 3.
H.4.2 Klage til Landsskatteretten Landsskatteretten anses for kompetent til at behandle ethvert  

 spørgsmål, som efter sin art kan indbringes for vurderingsankenævnene,  

 herunder spørgsmål om, hvorvidt der skal ses bort fra klagefristen i  

 SSL § 22 A, stk. 3, jf. stk. 4.
En klage til Landsskatteretten over en vurdering, som den regionale  

 vurderingsmyndighed har foretaget, jf.
SSL § 16, afvises almindeligvis,  

 hvis klageadgangen til vurderingsankenævnet ikke har været udnyttet.
Det  

 fremgår af bestemmelsen i SSL § 23, stk. 2. Landsskatteretten kan dog  

 beslutte at behandle klagen, hvis særlige omstændigheder taler derfor.
Er der klaget over en ejendomsvurdering, kan Told- og  

 Skattestyrelsen indbringe andre vurderinger vedrørende den pågældende  

 ejendom for Landsskatteretten, hvis vurderingerne har sammenhæng med  

 den påklagede vurdering.
Det følger af SSL § 23 A, stk. 2.
 Om følgerne af fristoverskridelse, om krav til klagen og klageafgift  

 samt om Landsskatterettens sagsbehandling i almindelighed henvises til  

 Told- og Skattestyrelsens juridiske vejledning "Processuelle regler på  

 ToldSkats område"  

 H.7 .
 Om vurderingsankenævnenes medvirken i landsskatteretssager, se  

 H.2 .
H.5 Genoptagelse H.5.1 Fristen for genoptagelse En klageberettiget, jf.
SSL § 22 A, stk. 1, der ønsker at få  

 ændret sin ansættelse, skal senest den 1. maj i det 4. år  

 efter vurderingsårets udløb fremlægge oplysninger af faktisk eller  

 retlig karakter, der kan begrunde ændringen, jf.
SSL § 34, stk. 2.
 Ved at sætte samme frist for  

 genoptagelse  af  

 en vurdering som for genoptagelse af en indkomstansættelse er der taget  

 hensyn til, at vurderingsmeddelelsen for de fleste ejerboligers  

 vedkommende vil blive udsendt til ejeren samtidig med  

 selvangivelsen.
H.5.2 Oplysninger af faktisk eller retlig  

 karakter En klageberettiget, der ønsker at få en ejendomsvurdering genoptaget  

 efter SSL § 34, stk. 2, skal inden for den nævnte frist fremsætte  

 anmodning herom over for den regionale vurderingsmyndighed, som har  

 foretaget ansættelsen.
I forbindelse med anmodningen skal den  

 klageberettigede fremlægge oplysninger af faktisk eller retlig karakter,  

 der kan begrunde ændringen.
For at de fremlagte oplysninger skal  

 kunne begrunde ændringen, skal de være af en sådan art, at de ville havde  

 medført en anden vurdering, såfremt de havde dannet grundlag for  

 ansættelsen.
Der henvises til Told- og Skattestyrelsens jurdiske  

 vejledning "Processuelle regler på ToldSkats område"  

 G.1.1.1 .
 Det antages alene at være de regionale vurderingsmyndigheder, der kan  

 genoptage ansættelser i medfør af SSL § 34, stk. 2.
 Oplysningerne skal angå forhold eller tilstande, som må anses for  

 opstået allerede på vurderingstidspunktet, hvorimod det ikke ubetinget kan  

 kræves, at de kunne konstateres på dette tidspunkt, se nedenfor.
Efter den genoptagelsespraksis, der havde dannet sig efter tidligere  

 gældende bestemmelser, var det i første omgang oplysninger om ejendommens  

 fysiske beskaffenhed, der kunne føre til genoptagelse.
Med den nye  

 formulering af SSL § 34, stk. 2, er det præciseret, at også oplysninger af  

 retlig karakter vil kunne medføre genoptagelse efter  

 bestemmelsen.
Det antages, at oplysninger, der væsentligt ændrer grundlaget for  

 vurderingen af en ejendom, vil kunne medføre genoptagelse, selv  

 om oplysningerne angår forhold, som først er blevet konstateret efter  

 vurderingstidspunktet.
Der henses herved til dommen TfS 1986, 265 ØLD.
På  

 en ejendom var der efter 17. almindelige vurdering den 1. april 1981  

 blevet konstateret omfattende bygningsskader.
Ejeren, der havde overtaget  

 ejendommen den 11. december 1981, påklagede inden udløbet af klagefristen  

 den 31. december 1981 vurderingen til skyldrådet, der nedsatte  

 ejendomsværdien under hensyn til skaderne.
Efter at ejeren havde gjort den  

 tidligere ejer ansvarlig for skaderne, måtte denne udrede en erstatning.  

 Da skyldrådet kun havde nedsat ejendomsværdien med, hvad der svarede til  

 en fjerdedel af erstatningsbeløbet, påklagede ejeren skyldrådets  

 ansættelse til Landsskatteretten, som stadfæstede ansættelsen med den  

 begrundelse, at der ikke skulle tages hensyn til forhold vedrørende  

 bygningens vedligeholdelsestilstand, der ikke kunne forventes konstateret  

 ved sædvanlig undersøgelse i forbindelse med køb af  

 ejendommen.
Ejeren indbragte Landsskatterettens afgørelse for Østre  

 Landsret, der kom til det resultat, at vurderingsmyndighedernes skøn over  

 ejendommens værdi havde hvilet på et urigtigt grundlag.
Da det fornyede  

 skøn burde udøves af vurderingsmyndighederne selv, blev vurderingen af  

 ejendommen hjemvist til fornyet behandling hos disse myndigheder, således,  

 at vurderingen skulle ske på grundlag af ejendommens faktiske og retlige  

 tilstand på vurderingstidspunktet, også selv om nogle af oplysningerne  

 herom på grund af den nærmere karakter af de egenskaber ved ejendommen,  

 som de vedrørte, først er fremkommet efter dette  

 tidspunkt.
