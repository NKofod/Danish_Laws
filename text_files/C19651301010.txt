 Til samtlige autoriserede fjerkræslagterier samt de ved disse ansatte  

 kontrollerende dyrlæger.
Med henvisning til bestemmelserne i §§ 8 og 18 i landbrugsministeriets  

 bekendtgørelse af 3. juli 1963 om indsamling, slagtning, forhandling og  

 udførsel af fjerkræ m.v. bemærkes, at de i nævnte bestemmelser omhandlede  

 obduktioner skal udføres med henblik på tuberkulose.
Obduktionerne skal  

 derfor kun omfatte voksne høns.
Findes ingen tuberkuløse eller  

 tuberkuloselignende forandringer ved inspektion af hverken lever, milt eller  

 tarme, er en videregående obduktion unødvendig.
Er der fra samme leverandør  

 frasorteret flere døde eller syge dyr ved ankomsten, kan obduktionerne  

 standses, når diagnosen tuberkulose er fastslået.
Høns, der ankommer til  

 slagteriet ledsaget af passerseddel, hvoraf fremgår, at besætningen er  

 lidende af fjerkrætuberkulose, skal ikke obduceres.
Påvises tuberkulose hos de i henhold til §§ 8 og 18 obducerede dyr, skal  

 dyrlægen på formular som hoslagte (La 23.0-279) underrette den kredsdyrlæge,  

 i hvis kreds slagteriet er beliggende.
Da kredsdyrlægen vil besøge ejeren, er  

 de tidligere på nogle slagterier benyttede meddelelser og vejledninger til  

 ejeren overflødige, især da hvis afregningen indeholder oplysning om  

 kassationsårsagen.
Endvidere henvises til bestemmelserne i § 5, stk. 1, i hoslagte  

 bekendtgørelse af 4. maj 1965 (ikrafttræden 1. juni 1965) fra  

 landbrugsministeriet om bekæmpelse af fjerkrætuberkulose.
I medfør af denne  

 bestemmelse pålægges det de kontrollerende dyrlæger ved fjerkræslagterierne  

 også at afgive indberetning (hvortil fornævnte formular kan benyttes),  

 såfremt der ved slagtningen skulle konstateres tuberkulose i fjerkræ, jf. §§  

 18 og 20 i fornævnte bekendtgørelse af 3. juli 1963.
 Indberetning er unødvendig, såfremt dyrene er indsendt til slagteriet  

 ledsaget af passerseddel som foran nævnt, jf. § 7 i ovennævnte bekendtgørelse  

 af 4. maj 1965, men dyrene skal underkastes kødkontrolmæssig undersøgelse.
 Kredsdyrlægen vil snarest muligt drøfte den praktiske gennemførelse af  

 foranstående med slagteriets ledelse og den kontrollerende dyrlæge.
 Laboratoriet for Fjerkræundersøgelser, Bülowsvej 13, København V.  

 (Baneadresse: Frederiksberg st.) er veterinærdirektoratets  

 referencelaboratorium i disse forhold.
