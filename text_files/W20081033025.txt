Klage over forveksling af patienter i forbindelse med svar på bilirubin blodprøvesvar Nævnet fandt grundlag for at kritisere sygeplejersken for behandlingen af barnet.
Nævnet lagde vægt på, at der ved enhver identifikation af patienter, skal foretages kontrol af to identifikationsfaktorer, nemlig fulde navn og cpr. nummer.
Videre lagde nævnet vægt på, at der i tilfælde, hvor der kan være risiko for forveksling, som her, hvor to af mødrene på en 4-sengs stue havde samme fornavn, bør der udvises ekstra omhyggelighed i forhold til kontrol af navn og cpr. nummer Som formildende omstændighed lagde nævnet vægt på, at, sygeplejersken - efter at have konstateret forvekslingen af patienterne, gjorde det fornødne, idet hun straks kontaktede barnets forældre med henblik på, at barnet blev indlagt.
Ligeledes kontaktede sygeplejersken en børnelæge.
