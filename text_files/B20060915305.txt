Bekendtgørelse om  

 oprettelse af beskyttelses- og overvågningszoner i forbindelse med fund af  

 højpatogen aviær influenza hos vilde fugle i Fåborg I medfør af § 30, stk.  

 1 og 3, og § 34 i lov nr. 432 af 9. juni 2004 om hold af dyr og kongelig  

 anordning  

 nr. 141 af 3. marts 2006 om at visse bekendtgørelse udstedt af ministeren for  

 familie- og forbrugeranliggender vedrørende udbrud af smitsomme dyresygedomme  

 ikke optages i Lovtidende § 1 og § 2, fastsættes følgende:
 § 1.  

  

 Som følge af fund af højpatogen aviær influenza hos vilde fugle i Fåborg  

 opretter fødevareregionen med virkning fra i dag en beskyttelses- og  

 overvågningszone, jf. § 2 i bekendtgørelse om beskyttelsesforanstaltninger i  

 forbindelse med højpatogen aviær influenza hos vilde fugle.
 § 2.  

  

 Der oprettes en beskyttelseszone, jf. bilag 1, i en radius på 3 km fra UTM  

 zone 32 (EURREF89) koordinaten 579.547; 6.106.954 i Sundsøen i Fåborg.
 Stk. 2.  

  

 Overvågningszonen,  

 jf. bilag 2, har følgende udstrækning:
 1)  

 	  

 Fra Bøjden Havn mod øst ad rute 8 til Krarup.
 2)  

 	  

 Fra Krarup mod nord ad rute 335 til Espe.
 3)  

 	  

 Fra Espe mod nordvest ad rute 323 til Haarby.
 4)  

 	  

 Fra Haarby ad Strandgade og videre ad Strandbyvej og Nabben til  

 kysten ved Helnæsbugten.
 Stk. 3.  

  

 Fødevareregionen  

 underretter politiet om oprettelsen af zonerne.
 § 3.  

  

 Bekendtgørelsen træder i kraft den 27. marts 2006.
