 Antaget, at en registrering i et advarselsregister uden det i  

 vilkårene forudsatte samtykke ikke burde have fundet sted.
 Endvidereantaget, at Registertilsynet ikke kunne stille krav om, at  

 nogle oplysninger skulle slettes, bl.a. fordi registreringen var foretaget  

 før lov om private registres ikrafttræden.
 Endelig antaget, at Registertilsynet ikke havde kompetence til at tage  

 stilling til lægefaglige spørgsmål.
 Udtalt kritik af, at klageren ikke havde fået registerindsigt i  

 overensstemmelse med vilkårene.
Registertilsynet havde i et tidligere beretningsår modtaget en klage over  

 de oplysninger, som Foreningen til bedømmelse af  Personforsikringsrisiko  

 havde registreret om klageren.
Oplysningerne var efter klagerens opfattelse  

 urigtige eller vildledende.
 Klageren havde i forbindelse med en ansøgning om personforsikring fra et  

 forsikringsselskab fået oplyst, at han var registreret i  

  Bedømmelsesforeningens advarselsregister over de såkaldte »mindre gode  

 liv« (dvs. over personer med forøget døds- eller invaliditetsrisiko).  

 Registreringen var sket i forbindelse med tidligere ansøgninger om  

 personforsikringer på baggrund af de dengang afgivne helbredsoplysninger.
Klageren blev i forbindelse med den aktuelle ansøgning undersøgt af en  

 overlæge, der over for forsikringsselskabet havde afgivet en lægeerklæring.  

 Lægeerklæringen var blevet videregivet til  

 Bedømmelsesforeningen.
Bedømmelsesforeningen havde i den forbindelse fastsat  

 en helbredsbedømmelse af klageren, der svarende til normale forsikringsvilkår  

 for dødsrisiko og mindste skærpelse for en forøget invaliditetsrisiko.
Som  

 begrundelse for bedømmelsen henviste Bedømmelsesforeningen bl.a. til en i  

 1972 foreliggende lægeerklæring.
Desuden forelå spørgeskemaoplysninger fra  

 1986 og 1988, afgivet af klageren selv til et forsikringsselskab, om den  

 pågældendes helbredstilstand.
 Over for dette anførte klageren, at en anden overlæge efter en  

 undersøgelse af klageren i 1988 i forbindelse med den aktuelle  

 forsikringsbegæring havde konkluderet, at klagerens helbredstilstand var  

 normal.
Bedømmelsesforeningen oplyste som svar herpå, at erklæringen fra 1988  

 havde været inddraget i bedømmelsen.
Imidlertid havde de til overlægens  

 rådighed stående oplysninger ikke været tilstrækkelige, idet han ved  

 undersøgelsen af klageren ikke havde været gjort bekendt med den tidligere  

 sygehistorie, herunder særligt lægebrevet fra 1972.
Da de i sagen omhandlede oplysninger viste sig at være blevet registreret  

 uden klagerens samtykke, meddelte  Bedømmelsesforeningen at oplysninger fra  

 1986 og 1988 nu var blevet slettet af foreningens advarselsregister.
Den i  

 1972 foretagne registrering blev imidlertid fastholdt, da registreringen  

 efter Bedømmelsesforeningens opfattelse var sket lovligt og i øvrigt fortsat  

 havde relevans, idet den ville sikre, at en eventuel ny forsikringsbegæring  

 ville blive behandlet, uden at væsentlige oplysninger unddragedes  

 bedømmelsen.
Klagerens egen læge havde på et tidspunkt på klagerens vegne begrænset  

 registerindsigt i de helbredsoplysninger, som  Bedømmelsesforeningen havde  

 registreret om klageren.  Bedømmelsesforeningen fremsendte i den forbindelse  

 kopi af de registrerede oplysninger til forsikringsselskabet og anførte  

 samtidig årsagen til den skærpede bedømmelse.
Forsikringsselskabet gav alene  

 lægen meddelelse om årsagen til den skærpede bedømmelse.
 Registertilsynet udtalte herefter, at registreringen af oplysningerne fra  

 1986 og 1988 ikke burde have fundet sted, idet klageren ikke havde afgivet  

 den i vilkårene for advarselsregisteret forudsatte samtykkeerklæring.  

 Registertilsynet tog til efterretning, at  Bedømmelsesforeningen af egen  

 drift havde slettet oplysningerne.
Registreringen fra 1972 måtte derimod som sådan antages at være lovlig,  

 idet den var blevet foretaget før lov om private registres ikrafttræden, og  

 registreringen var således foretaget på et tidspunkt, hvor man ikke efter  

 registerlovgivningen kunne stille særlige krav i forbindelse hermed, herunder  

 om samtykke.
I øvrigt fik Bedømmelsesforeningen i 1980 tilladelse til at  

 videreføre advarselsregisteret.
Registertilsynet fandt derfor ikke på dette  

 grundlag at kunne stille krav om, at bedømmelsen fra 1972 skulle slettes  

 af Bedømmelsesforeningens register, såfremt foreningen ikke kunne få  

 klagerens samtykke til registreringen.
 Registertilsynet overvejede imidlertid, hvorvidt fastholdelse af  

 registreringen - set i relation til de nu foreliggende oplysninger i  

 lægeerklæringen fra 1988 - måtte antages at medføre, at der herved var  

 registreret urigtige eller vildledende oplysninger eller bedømmelser, som  

 efter vilkårene for advarselsregisteret snarest muligt skulle slettes eller  

 berigtiges.
Registertilsynet bemærkede hertil, at tilsynet som udgangspunkt ikke havde  

 kompetence til at tage stilling til udøvelsen af det lægefaglige skøn,  

 herunder også Bedømmelsesforeningens vurdering af, at bedømmelsen fra 1972  

 fortsat havde relevans.
En stillingtagen til de modstridende oplysninger, der  

 forelå om klageren ville efter Registertilsynets opfattelse netop vedrøre de  

 lægefaglige skøn, som de 2 overlæger havde udøvet henholdsvis i 1972 og 1988.
Registertilsynet fandt endvidere ikke, at der med oplysningerne i  

 lægeerklæringen fra 1988 var opstået en sådan uklarhed og usikkerhed med  

 hensyn til indholdet af registreringen fra 1972, at der herved kunne siges at  

 være registreret urigtige eller vildledende oplysninger eller bedømmelser.  

 Registertilsynet tillagde det i denne forbindelse betydning, at den  

 pågældende overlæge efter det oplyste ikke ved sin undersøgelse af klageren i  

 1988 var gjort bekendt med klagerens tidligere sygehistorie, herunder særligt  

 lægebrevet fra 1972. Hertil kom, at Registertilsynet til brug for sagens  

 behandling havde anmodet  Retslægerådet om en udtalelse om  

 sagen.
Retslægerådet foreslog imidlertid, at der blev foretaget en fornyet  

 speciallægeundersøgelse af klageren, før rådet afgav sin udtalelse om sagen.
 Registertilsynet fandt herefter ikke tilstrækkeligt grundlag for at kunne  

 antage, at en fastholdelse af registreringen fra 1972 ville indebære,  

 at Bedømmelsesforeningen herved havde registreret oplysninger eller  

 bedømmelser i strid med vilkårene for advarselsregisteret.
 Da det i sagen omhandlede forsikringsselskab alene havde givet klagerens  

 læge meddelelse om årsagen til den skærpede bedømmelse og ikke om de øvrige  

 oplysninger, som Bedømmelsesforeningen havde fremsendt til selskabet, var det  

 Registertilsynets opfattelse, at det dagældende vilkår om registerindsigt var  

 blevet tilsidesat i forbindelse med klagerens anmodning om registerindsigt.  

 En sådan tilsidesættelse af vilkårene fandt Registertilsynet kritisabel.  

 Registertilsynet noterede sig dog, at klageren i forbindelse med klagen til  

 Registertilsynet havde fået meddelelse om alle de om ham registrerede  

 oplysninger i Bedømmelsesforeningen.
 (* 1) Registertilsynets Årsberetning 1992 side 81.
