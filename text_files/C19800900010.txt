Cirkulæreskrivelse om anvendelse af kønsneutrale betegnelser i lovgivningen (Samtlige øvrige ministerier) AFSKRIFT Ligestillingsrådet har i en skrivelse hertil udtalt, at man finder det af væsentlig betydning, at gældende lovgivning i sin sprogbrug afspejler de aktuelle ligestillingsbestræbelser i samfundet.
Man henstiller derfor, at der anvendes kønsneutrale betegnelser for personer i lovgivningen.
 Statsministeriet er enig med ligestillingsrådet om det ønskelige heri, og man skal derfor henstille, at det fremtidig ved formulering af lovforslag, herunder forslag til ændringslove, samt af bekendtgørelser, cirkulærer og andre administrative bestemmelser tilstræbes at anvende kønsneutrale betegnelser for personer, såfremt dette kan lade sig gøre på en sproglig hensigtsmæssig måde.
 Man skal anmode om, at de under ministeriet hørende styrelser gøres bekendt med denne skrivelse.
Statsministeriet, den 5. december 1980 Anker Jørgensen / Stig Sørensenfm.
