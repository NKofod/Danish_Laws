 I medfør af §§ 13, 21, 34, 35, 41, 43, 44, 55 og 63 i lov nr. 310 af 6.  

 juni 1973 om levnedsmidler m.m., som senest ændret ved lov nr. 1228 af 27.  

 december 1996, § 1, stk. 1 og 2, og § 3 i lov nr. 343 af 25. maj 1990 om  

 administration af De Europæiske Fællesskabers retsakter om levnedsmidler m.m.  

 og efter bemyndigelse fra ministeren for fødevarer, landbrug og fiskeri,  

 fastsættes:
 § 1.  Bekendtgørelsen omfatter indførsel til EU af  

 pistacienødder under KN-kode 0802 50 00 samt ristede pistacienødder under  

 KN-kode 2008 19 13 og 2008 19 93 med oprindelse i eller hidrørende fra Iran,  

 der overgår til fri omsætning i EU eller oplagres på toldoplag m.v. i EU.
Stk. 2.  Bekendtgørelsen omfatter ikke de i stk. 1  

 anførte produkter, der er indført direkte via andre EU-medlemslande.
Såfremt  

 disse produkter herefter overgår til fri omsætning i Danmark, er produkterne  

 omfattet af bestemmelserne i bekendtgørelse om maksimalgrænseværdier for  

 indhold af visse mykotoksiner i levnedsmidler.
 § 2.  Indførsel af de i § 1, stk. 1, anførte produkter  

 er kun tilladt, såfremt produkterne ledsages af det i bilag 1 omhandlede  

 sundhedscertifikat, og såfremt sundhedscertifikatet er udfyldt, underskrevet  

 og bekræftet af en repræsentant for det iranske sundhedsministerium.
 Stk. 2.  Hver forsendelse af de i § 1, stk. 1, anførte  

 produkter skal være forsynet med en kode, som svarer til koden på  

 sundhedscertifikatet, jf. stk. 1 og bilag 1.
 § 3.  De i § 1, stk. 1, anførte produkter skal  

 indføres via danske havne eller lufthavne.
§ 4.  Forud for indførsel af de i § 1, stk. 1, anførte  

 produkter skal den ansvarlige herfor anmelde indførslen til den kommunale  

 levnedsmiddelkontrolenhed i det område, hvor produkterne indføres til  

 Danmark.
Anmeldelsen skal være levnedsmiddelkontrolenheden i hænde senest den  

 sidste arbejdsdag forud for indførslen.
 § 5.  Levnedsmiddelkontrolenheden kontrollerer for  

 hver forsendelse, at sundhedscertifikatet, jf. § 2, stk. 1 og bilag 1, er  

 korrekt udfyldt, og foretager systematisk prøveudtagning af de i § 1, stk. 1,  

 anførte forudanmeldte produkter med henblik på analyse til bestemmelse af  

 indholdet af aflatoksin B1 og summen af aflatoksinerne B1, B2, G1 og G2.
 Stk. 2.  De i § 1, stk. 1, anførte produkter må ikke  

 omsættes eller tages i anvendelse før levnedsmiddelkontrolenheden har meddelt  

 tilladelse hertil.
 § 6.  Varepartier, der overskrider  

 maksimalgrænseværdierne, jf. bekendtgørelse om maksimalgrænseværdier for  

 indhold af visse mykotoksiner i levnedsmidler, beslaglægges af  

 levnedsmiddelkontrolenheden og kan påbydes destrueret.
 § 7.  Omkostningerne ved de i § 5, stk. 1, anførte  

 analyser samt ved den i § 6 anførte beslaglæggelse og destruktion påhviler  

 den, der er ansvarlig for indførslen.
 § 8.  De kommunale levnedsmiddelkontrolenheders  

 afgørelser kan påklages til Veterinær- og Fødevaredirektoratet.
 § 9.  For afgørelser truffet af de kommunale  

 levnedsmiddelkontrolenheder er klagefristen 4 uger fra den dag, afgørelsen er  

 meddelt den pågældende.
 Stk. 2.  Klagemyndigheden kan i de i stk. 1 nævnte  

 tilfælde i indtil 6 måneder efter afgørelsen se bort fra overskridelsen af  

 klagefristen, når overskridelsen af særlige grunde er undskyldelig.
§ 10.  Med bøde straffes den, der eller Stk. 2.  Straffen kan stige til hæfte eller fængsel i  

 indtil 1 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er Stk. 3.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 11.  Bekendtgørelsen træder i kraft den 10. februar  

 1998.
Veterinær- og Fødevaredirektoratet, den  

 30. januar 1998 Ole Kopp Christensen / Annelise Andersen Bilag 1 Bekendtgørelsen træder i kraft 10. februar 1998 (* 1) Bekendtgørelsen indeholder bestemmelser, der gennemfører  

 Kommissionens beslutning nr. 97/830, EF-Tidende 1997 L 343, s. 30.
