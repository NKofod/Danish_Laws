Nr BTL 148 Betænkning over Forslag til lov om ændring af lov om  

 velfærdsforanstaltninger for søfarende   

 Nr L 148 1987-88, 1. samling Afgivet af Erhvervsudvalget Afgivet: 19880317 Udvalget har behandlet lovforslaget i nogle møder og har herunder stillet spørgsmål til industriministeren, som denne har besvaret skriftligt.
Udvalget har endvidere modtaget skriftlige henvendelser fra Danmarks Rederiforening samt Fællessekretariatet, der tillige har haft foretræde for udvalget.
Der er af et mindretal stillet ændringsforslag, hvorom henvises til de ledsagende bemærkninger.
Herefter indstiller et mindretal (Det Konservative Folkepartis, Venstres, Det Radikale Venstres og Centrum-Demokraternes medlemmer af udvalget) lovforslaget til vedtagelse uændret.
Et andet mindretal (Socialdemokratiets medlemmer af udvalget) indstiller lovforslaget til vedtagelse med det af et mindretal stillede ændringsforslag.
Et tredje mindretal (Socialistisk Folkepartis medlemmer af  

 udvalget) indstilller ligeledes lovforslaget til vedtagelse med det af et mindretal stillede ændringsforslag.
Mindretallet ønsker endvidere - som nævnt under 1. behandling - at understrege, at mindretallet finder det rimeligt, at et beløb svarende til søfolkenes bidrag til AUD-fonden anvendes til efteruddannelse og videreuddannelse af søfolkene.
Mindretallet bemærkede, at industriministeren under 1. behandling viste velvilje med hensyn til en nærmere diskussion af dette spørgsmål.
Et fjerde mindretal (Fremskridtspartiets medlem af udvalget) indstiller lovforslaget til forkastelse ved 3. behandling.
Ændringsforslag Af et mindretal (S og SF):
Til § 1 1) Paragraffen affattes således:
» § 1 I lov nr. 188 af 30. april 1948 om velfærdsforanstaltninger for søfarende, som ændret senest ved lov nr. 857 af 23. december 1987, foretages følgende ændring:
I  § 3 ændres i 1. pkt. »120 øre« til »200  

 øre«, og 2. pkt. affattes således:
»Afgiften udredes med 100 øre pr. dag af rederen og 100 øre af statskassen.«» Bemærkninger Til nr. 1 Ved den foreslåede ændring fordeles udgifterne til Velfærdsrådets virksomhed mellem rederen og statskassen.
Svend Andersen (S) Lykketoft (S) fmd.
Kelm-Hansen (S) Lissa Mathiasen (S) Bjørn Westh (S) Erling Olsen (S) Birthe Hansen (SF) Rahbæk Møller (SF) Flemming Hansen (KF) Jette Thomsen (KF) Aagaard (KF) Kai Dige Bach (KF) Svend Heiselberg (V) Helge Sander (V) Emmert Andersen (CD) Pia Dahl (FP) Larsen-Ledet (RV Partierne KRF og FK havde ikke medlemmer i udvalget.
