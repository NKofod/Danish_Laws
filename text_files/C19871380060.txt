 1. Vejledningen vedrører tilsyn med fremstillingen af  

 kødprodukter, som agtes eksporteret til USA eller Puerto Rico.
 2. Den producerende virksomhed skal skriftligt oplyse  

 den kvantitative sammensætning af de af denne vejledning omfattede produkter  

 til embedsdyrlægen og Slagteri- og Konserveslaboratoriet.
3. Virksomheden skal forsyne embedsdyrlægen med et af  

 FSIS, USDA, godkendt eksemplar af de etiketter, der anvendes til  

 kødprodukter, omfattet af denne vejledning.
Dyrlægen skal opbevare disse  

 etiketter, indtil eventuelt nye etiketter er godkendt.
Virksomheden skal meddele dyrlægen, når en ny etikette er godkendt af  

 FSIS, USDA.
Samtidig skal dyrlægen have en kopi af godkendelsesbrevet.
 Etiketterne skal være tilgængelige for vedkommende veterinærinspektør samt  

 for personale fra Slagteri- og Konserveslaboratoriet.
 4. Virksomheden skal senest kl. 12.00 arbejdsdagen  

 forud for iværksættelse af produktioner omfattet af denne vejledning meddele  

 embedsdyrlægen dette.
 5. Embedsdyrlægen skal påse, at produktets  

 sammensætning er i overensstemmelse med den af virksomheden opgivne recept og  

 med den på etiketten anførte ingrediensfortegnelse.
 6. Såfremt produktionen af de af denne vejledning  

 omhandlede produkter er foretaget i overensstemmelse med nærværende  

 bestemmelser, kan embedsdyrlægen på sundhedscertifikatet ved sin underskrift  

 attestere, at de for eksport til USA af kødprodukter gældende bestemmelse er  

 opfyldt.
7. Der stilles et aflåseligt termostatrum til rådighed  

 for veterinærkontrollen.
Temperaturen i termostaten skal kunne kontrolleres  

 med en uden for termostaten anbragt selvregistrerende termograf.
Af hvert kog  

 helkonserves skal kontrollen udtage mindst 1 dåse, som omgående skal  

 anbringes i termostaten, hvis temperatur skal være 35 grader C (95 grader F  

 +/- 2 grader). Dåserne bedømmes efter mindst 10 døgns termostatophold.
For luncheon meat, produkter med højt fedtindhold og produkter, som vejer  

 3 pounds og derover, skal termostatopholdet dog forlænges til 20 døgn.
For  

 visse kødprodukter i sovs gælder specielle regler.
Sliced bacon der ikke er deklareret »Perishable.
Keep under  

 refrigeration« skal termostatprøves.
 8. Kontrol med nettovægt skal foretages i  

 overensstemmelse med den herom udsendte anvisning.
 9. Såfremt bestemmelserne i denne vejledning ikke  

 skønnes overholdt, skal den pågældende produktion af embedsdyrlægen  

 tilbageholdes fra eksport til USA, indtil vedkommende veterinærinspektørs  

 afgørelse i sagen eventuelt er indhentet.
 Vejledning af 4. november 1968 (K.K. 4340-1968) samt cirkulæreskrivelse af  

 4. september 1972 og af 23. oktober 1975 (K.K. 3576-1975) om samme emne  

 tilbagekaldes.
 P.V.V.
