Patienten  

 klagede over beslutningerne om tvangsfiksering og indgivelse af beroligende  

 medicin til Det lokale Psykiatriske Patientklagenævn, der godkendte samtlige  

 beslutninger.
Patienten ankede efterfølgende afgørelsen til Sundhedsvæsenets  

 Patientklagenævn.
Klage  

 over tvangsfikseringer og indgivelse af beroligende medicin Sundhedsvæsenets Patientklagenævn godkendte indgivelsen af  

 beroligende medicin og de to første tvangsfikseringer.
Nævnet underkendte  

 imidlertid  

 den sidste tvangsfiksering.
Nævnet oplyste, at for at en fare kan anses for  

 at  

 være nærliggende, skal der være tale om en konkret, aktuel og påviselig fare.  

 Nævnet fandt ikke, at det at patienten havde nægtet at indtage beroligende  

 medicin i sig selv kunne begrunde en tvangsfiksering, idet den beroligende  

 medicin eventuelt kunne være givet mod patientens vilje.
Nævnet fandt  

 endvidere  

 ikke grundlag for at antage at der i forbindelse med, at patienten slog et  

 medicinglas ud af hånden på en sygeplejerske, var tale om en nærliggende  

 fare.
