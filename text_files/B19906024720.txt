Opdagelse af brand og brandslukning 7.100 Udstyr til opdagelse af brand og brandslukning 7.110 Generelt.
 .111 Alle skibe skal være forsynet med passende installationer og udstyr  

 til opdagelse og slukning af brand.
 .112 Udstyr til opdagelse og slukning af brand skal holdes i god og  

 funktionsdygtig stand og være i kontinuerlig drift eller klar til  

 øjeblikkelig brug, når skibet er i service.
 7.120 Brandslukningsinstallationer m.v. i maskinrum.
 .121 Rum, der indeholder hovedfremdrivningsmaskineri, oliefyrede kedler,  

 herunder centralvarmekedler, forbrændingsovne og brændselsolieaggregater,  

 samt kabysser, hvor der er placeret friturekogere, skal være forsynet med et  

 fast anbragt brandslukningsanlæg, der opfylder forskrifterne i 7.400-7.500.
 Såfremt maskin- og kedelrummene ikke er fuldstændigt adskilte, eller hvis  

 brændselsolie kan løbe fra kedelrummet ind i maskinrummet, skal det samlede  

 maskin- og kedelrum betragtes som eet rum.
 .122 .1 Ethvert kedelrum samt rum, der indeholder hedtvandskedler og  

 affaldsforbrændingsanlæg, skal være forsynet med mindst eet sæt  

 transportabelt luftskumsudstyr, der opfylder kravene i 7.715.
 .2 På hver fyrplads i hvert kedelrum og i ethvert andet rum, hvori en del  

 af brændselsolieinstallationen er beliggende, skal der findes mindst to  

 godkendte transportable ildslukkere.
.3 Der skal i hvert kedelrum findes mindst een godkendt skumslukker med en  

 kapacitet på mindst 136 l, eller ækvivalent herfor.
Disse skumslukkere skal  

 være forsynet med slanger på ruller passende til at nå enhver del af  

 kedelrummet.
.4 På hver fyrplads skal der være en beholder med 300 l sand, savsmuld  

 imprægneret med soda eller andet godkendt tørt materiale.
Alternativt kan  

 rummet være forsynet med en godkendt transportabel ildslukker.
 .5 Hvor kedelanlægget udgøres af en centralvarmekedel med en  

 indfyringseffekt, der ikke overstiger 50 kW, kræves bestemmelserne i 7.122,  

 punkterne .1, .2 og .3, ikke opfyldt.
 .6 Rum, der indeholder hedtvandsanlæg og affaldsforbrændingsanlæg, skal  

 være forsynet med brandslukningsudstyr som anført i 7.122.
 .123 Andre rum, der indeholder forbrændingsmotorer for fremdrivning, samt  

 rum med forbrændingsmotorer med en samlet effekt på ikke under 375 kW, skal  

 være forsynet med:
.1 et fast installeret brandslukningsanlæg, der er godkendt i henhold til  

 bestemmelserne i 7.400, .2 en godkendt 45 l skumslukker eller ækvivalent herfor, .3 godkendte transportable ildslukkere i et antal og placeret således, at  

 gangdistancen ikke fra noget sted er over 10 meter til en sådan slukker, og  

 således, at der er placeret en slukker ved hver udgang fra rummet.
 .124 Rum, der indeholder dampmaskineri, skal forsynes med  

 brandbekæmpelsesudstyr fastsat af Søfartsstyrelsen i hvert enkelt tilfælde.
 .125 Hvor Søfartsstyrelsen finder, at der er risiko for brand i et rum,  

 for hvilket der ikke er foreskrevet særlige bestemmelser om  

 ildslukningsmidler under 7.120, skal der i eller ved siden af det pågældende  

 rum forefindes et sådant antal godkendte transportable ildslukkere eller  

 andre midler til slukning af brand, som Søfartsstyrelsen måtte anse for  

 tilstrækkeligt.
 .126 Hvor der installeres et fast anbragt brandslukningsanlæg, der ikke er  

 påbudt i dette kapitel, skal dette godkendes af Søfartsstyrelsen.
 .127 I maskinrum, som periodisk er uden tilsyn, skal der forefindes et  

 godkendt brandmeldeanlæg, der opfylder kravene i afsnit 7.200.
 .128 I ethvert maskinrum af kategori A, til hvilket der er adgang på lavt  

 niveau fra en tilstødende tunnelskakt, skal der foruden en vandtæt dør og på  

 den side, der er længst borte fra maskineriet, forefindes en let brandskærmet  

 dør af stål, som skal kunne betjenes fra begge sider af døren.
 .129 Søfartsstyrelsen kan for skibe med en længde L under 45 m eller under  

 500 t *) tillade, at kravene i 7.122, punkterne .1, .2 og .3, og 7.123, punkt  

 .2, lempes.
 7.130 Brandslukningsinstallationer m.v. i lastrum.
 .131 Lastrum med høj brandrisiko skal beskyttes med et fast anbragt  

 CO2-slukningsanlæg, der opfylder kravet i afsnit 7.402, samt være forsynet  

 med et fast installeret brandmeldeanlæg.
 .132 .1 Transport af farligt gods, som er omfattet af INTERNATIONAL  

 MARITIME DANGEROUS GOODS CODE (IMDG-koden), er i almindelighed ikke tilladt.
 .2 Bestemmelserne i 7.132.1 finder ikke anvendelse på skibets stores og  

 udrustning.
 7.140 Brandslukning m.v. i kontrolrum, opholds- og tjenesterum.
 .141 Der skal på hensigtsmæssige steder i og/eller ved kontrolrum,  

 opholdsrum og tjenesterum forefindes godkendte transportable ildslukkere.
 .1 For skibe med en længde L på 45 m og derover eller på 500 t og derover  

 *) skal der mindst forefindes 5 sådanne slukkere, heri indgår ikke slukkere  

 krævet til maskinrum.
.2 For skibe med en længde L under 45 m eller under 500 t *) skal der  

 mindst forefindes 3 sådanne slukkere, heri indgår ikke slukkere krævet til  

 maskinrum.
I skibe med højst 2 rum kan antallet evt. reduceres.
 .142 Normalt skal en af de transportable slukkere, som er beregnet til  

 brug i et bestemt rum, anbringes i nærheden af indgangen til det pågældende  

 rum.
 .143 Ved enhver friturekoger skal der træffes forholdsregler som anført  

 under 7.511.
 7.150 Brandudrustninger.
 .151 Alle skibe med en længde L på 45 m og derover eller på 500 t og  

 derover *), skal medføre mindst 2 sæt brandudrustninger, heri indgår ikke  

 udrustninger og udstyr, der kræves i anden anledning.
 .152 Søfartsstyrelsen kan, hvor forholdene taler derfor, kræve yderligere  

 personligt udstyr og indåndingsapparater.
 .153 Søfartsstyrelsen kan i særlige tilfælde for skibe under 45 m kræve,  

 at der skal forefindes brandudrustning/brandudrustninger.
.154 Brandudrustningerne eller det personlige udstyr skal opbevares på en  

 sådan måde, at det er tilgængeligt og klar til brug.
Hvor der forefindes mere  

 end een brandudrustning eller mere end eet sæt personligt udstyr, skal de  

 opbevares langt fra hinanden.
 .155 En brandudrustning skal bestå af personligt udstyr, der omfatter:
.1 En typegodkendt beskyttelsesdragt af et materiale, der beskytter huden  

 mod den varme, der udstråler fra branden, og mod forbrændinger og skoldning  

 ved damp.
Det udvendige materiale skal være vandafvisende.
 .2 Støvler og handsker af gummi eller andet materiale, som ikke er  

 elektrisk ledende.
 .3 En stiv hjelm, der yder effektiv beskyttelse mod stød.
 .4 En elektrisk sikkerhedslampe (håndlygte) af godkendt type og med en  

 brændetid på mindst tre timer.
 .5 En økse, som Søfartsstyrelsen anser for tilfredsstillende.
.156 Et indåndingsapparat af godkendt type skal bestå af: Et  

 røgdykkerapparat med komprimeret luft, hvis luftvolumen i flaskerne skal være  

 mindst 1200 l, målt ved atmosfærens tryk.
Reservebeholdere, der passer til  

 apparaterne, skal være til rådighed om bord i et antal, der tilfredsstiller  

 Søfartsstyrelsen.
 Mængden af reserveluft til indåndingsapparater skal være i  

 overensstemmelse med bestemmelserne nedenfor under enten .1 eller .2:
.1 Der skal for hvert indåndingsapparat forefindes fyldte  

 reservebeholdere, som tilsammen indeholder mindst 3600 l luft målt ved  

 atmosfærens tryk, eller .2 der skal for hvert indåndingsapparat forefindes fyldte  

 reservebeholdere, som tilsammen indeholder mindst 1200 l luft målt ved  

 atmosfærens tryk, og endvidere skal der til genopfyldning af samtlige  

 reservebeholdere om bord forefindes en godkendt højtrykskompressor, som skal  

 være forsynet med selvstændig drivkraft eller kunne drives af skibets  

 nødenergikilde.
 Instruktions- og vedligeholdelsesbog.
 Der må kun anvendes flasker med et arbejdstryk på til 20 N/mm2.
 .157 Hvert indåndingsapparat skal være forsynet med en brandsikker livline  

 af tilstrækkelig længde og styrke, som ved hjælp af en karabinhage kan  

 fastgøres til apparatets bæresele eller til et særskilt bælte for at  

 forhindre, at indåndingsapparatet rives løs, når livlinen er i brug.
.158 For nye og eksisterende skibe skal indåndings- og røgdykkerapparater  

 efterses i henhold til fabrikantens anvisninger.
Eftersynet kan foretages af  

 enten skibets fører, overstyrmand, maskinchef eller fabrikanten og dennes  

 repræsentanter.
 .159 Anvendelse af andre typer røgdykkerapparater end apparater med egen  

 forsyning af komprimeret luft i bærbare flasker må kun finde sted i nye skibe  

 efter særlig tilladelse fra Søfartsstyrelsen.
 7.160 International landtilslutning for brandledning.
 .161 I skibe større end 40 m skal der findes mindst en international  

 landtilslutning til brandledningen, der opfylder bestemmelserne i 7.162.
 .162 Standarddimensionerne for flanger til international landtilslutning  

 skal være i overensstemmelse med følgende tabel:
--------------------------------------------------------------------~ .163 Tilslutningen skal være konstrueret af materiale beregnet for et  

 arbejdstryk på 1,0 N/mm2.
 .164 Flangen skal have en plan overflade på den ene side og skal på den  

 anden side have en fast anbragt kobling, som passer til skibets brandstuds og  

 slange.
 .165 Tilslutningen skal opbevares om bord i skibet tillige med en pakning  

 af et materiale beregnet for et arbejdstryk på 1,0 N pr. mm2 samt fire bolte  

 med en diameter på 16mm og en længde på 50 mm og otte underlagsskiver.
 .166 Der skal være truffet foranstaltninger til at muliggøre, at en sådan  

 tilslutning kan anvendes på begge sider af skibet.
.167 Skibet kan i stedet for den løse landtilslutning være forsynet med  

 fast anbragte landtilslutninger på brandledningen.
Disse skal opfylde  

 forskrifterne i 7.162, 7.163, 7.165 og 7.166.
7.200 Fast anbragt brandvisnings- og brandalarmanlæg 7.210 Generelt.
 .211 Ethvert foreskrevet, fast anbragt brandvisnings- og brandalarmanlæg  

 med manuelt betjente alarmtryk skal når som helst kunne sættes i gang.
 .212 .1 Enhver indgået brandmelding skal automatisk udløse et signal, der  

 er klart hørligt over hele skibet.
 .2 Der kan tillades en tidsforsinkelse på op til 2 minutter for afgivelse  

 af den i pkt. 1 nævnte alarm, såfremt den ikke inden 2 minutter manuelt er  

 afstillet på brandcentralskabet.
 Det skal være muligt ved brandcentralskabet manuelt at aktivere et  

 alarmsignal, der er klart hørligt over hele skibet.
.213 .1 I skibe med en længde L på 24 m og derover eller på 100 t og  

 derover *) skal der være mindst to energikilder til det elektriske udstyr,  

 der benyttes til drift af brandvisnings- og brandalarmanlægget, og den ene  

 skal være en nødenergikilde **). Tilførslen skal ske gennem særskilte kabler,  

 der udelukkende anvendes til dette formål.
Disse kabler skal være tilsluttet  

 en automatisk omskifter, der er anbragt i eller ved kontroltavlen for  

 brandvisningsanlægget.
 .2 Detektorer og manuelt betjente alarmtryk skal være samlet i sektioner.  

 Aktivering af en detektor eller et manuelt betjent alarmtryk skal udløse et  

 optisk og akustisk brandsignal på kontroltavlen og viserenhederne.
Hvis der ikke er reageret på signalerne i løbet af to minutter, skal der  

 automatisk afgives en lydalarm over hele apteringen, tjenesterum, kontrolrum  

 og maskinrum af kategori A.
Dette lydalarmsystem behøver ikke være en fast  

 bestanddel af brandvisningsanlægget.
 .3 Centralskabet skal være anbragt på kommandobroen eller i  

 hovedbrandkontrolrummet.
 .4 Det skal klart fremgå, hvilke rum anlægget dækker samt sektionernes  

 beliggenhed.
.5 Alarmenhederne skal angive den sektion, hvor en detektor eller et  

 manuelt betjent alarmtryk har været i virksomhed.
Mindst en viserenhed skal  

 være således anbragt, at den til stadighed er let tilgængelig for  

 ansvarshavende medlemmer af besætningen, når skibet er i søen eller i havn,  

 dog ikke når det er oplagt.
Hvis centralskabet er placeret i  

 hovedbrandkontrolrummet, skal en af viserne være anbragt på kommandobroen.
 .214 .1 Såfremt rummet, hvor centralskabet er anbragt, kan være ubemandet  

 under skibets drift, herunder ved losning m.v., skal centralskabet være  

 forsynet med en viseranordning, der er placeret på et sted, hvor et  

 ansvarshavende besætningsmedlem gør tjeneste.
 .2 I mindre skibe, hvor alarmen i styrehuset er klart hørlig over hele  

 skibet og anlægget ikke indeholder den i 7.212, pkt. 2, tilladte  

 tidsforsinkelse, kan den i 7.213, pkt. 5, nævnte viseranordning undlades.
7.220 Forskellige bestemmelser, .221 Detektorerne skal træde i virksomhed ved varme, røg eller andre  

 forbrændingsprodukter, flammer eller en kombination af disse faktorer.  

 Detektorer, der træder i virksomhed ved andre faktorer, der er tegn på  

 begyndende brand, kan tillades af Søfartsstyrelsen, forudsat at disse ikke er  

 mindre følsomme end de førstnævnte detektorer.
Flammedetektorer må kun  

 anvendes som et supplement til røg- eller varmedetektorer.
 .222 Der skal forefindes passende instruktioner og reservedele til  

 komponenter for afprøvning og vedligeholdelse.
.223 Brandvisningsanlæggets funktion skal afprøves periodisk til  

 Søfartsstyrelsens tilfredshed ved hjælp af apparatur, der producerer varm  

 luft af passende temperatur, røg eller aerosolpartikler af passende tæthed  

 eller størrelse eller andre fænomener, der er forbundet med begyndende brand,  

 og som detektoren er konstrueret til at reagere på.
Alle detektorer skal være  

 af en type, der gør det muligt at foretage en afprøvning af, om de virker som  

 de skal, og at bringe dem tilbage til normal overvågning uden udskiftning af  

 nogen af komponenterne.
 .224 Brandvisningsanlægget må ikke anvendes til noget andet formål,  

 bortset fra at lukning af branddøre og lignende funktioner kan tillades ved  

 kontroltavlen.
 .1 Anlægget skal være en selvstændig enhed, og det må kun have forbindelse  

 med sådanne andre anlæg eller systemer i skibet, som har brandvisning eller  

 brandsikring som eneste formål.
 .2 Typegodkendte kombinerede brandmelde- og brandslukningsanlæg med halon  

 1301 kan installeres, jfr. 7.713.
 .225 Forinden installationsarbejdet påbegyndes, skal Søfartsstyrelsens  

 godkendelse af generalplanen over installationen foreligge.
 Af generalplanen skal fremgå:
 Detektorens type og placering i de enkelte rum.
 Brandalarmtrykkenes placering.
 Gruppeinddelingen.
 Centralskabets type og placering.
 De lokale alarmklokkers placering.
 Eventuelle viseranordningers placering.
 7.230 Inddeling i sektioner.
 .231 En sektion, der omfatter mere end eet dæk inden for aptering,  

 tjenesterum og kontrolrum, er normalt ikke tilladt, medmindre det drejer sig  

 om en sektion, der omfatter en trappe omgivet af skodder.
 For at undgå, at det skal tage for lang tid at finde frem til det sted,  

 hvor branden er opstået, skal antallet af indskoddede rum inden for hver  

 sektion være begrænset til det antal, som Søfartsstyrelsen måtte bestemme.  

 Der må i intet tilfælde gives tilladelse til over 50 indskoddede rum i en  

 sektion.
 .232 En sektion branddektorer, der omfatter et kontrolrum, et tjenesterum  

 eller et rum i apteringen, må ikke omfatte et maskinrum af kategori A.
 7.240 Installationer.
.241 .1 Der skal være installeret manuelt betjente alarmtryk inden for  

 apterings-, tjeneste- og kontrolrum.
Ved hver udgang skal der forefindes et  

 manuelt alarmtryk.
Manuelle alarmtryk skal være let tilgængelige i gangene på  

 hvert dæk, således at ingen del af gangen er mere end 20 m fra et sådant  

 alarmtryk.
 .2 I skibe med en længde L under 24 m eller under 100 t kan de manuelle  

 brandtryk udelades.
 .3 Skibe med en længde L under 45 m eller under 500 t skal forsynes med  

 brandtryk til Søfartsstyrelsens tilfredshed.
 .242 Hvor der kræves et fast anbragt brandvisnings- og brandalarmanlæg til  

 beskyttelse af andre rum end de i 7.127 og 7.131 nærmere anførte, skal der i  

 hvert af disse rum være installeret mindst en detektor, der opfylder  

 bestemmelserne i 7.221.
.243 Detektorer skal være anbragt, hvor de virker bedst.
Steder i nærheden  

 af bjælker og ventilationskanaler eller andre steder, hvor lufttilstrømninger  

 på uheldig måde ville kunne påvirke deres funktion, samt steder, hvor de er  

 udsat for stød eller beskadigelse, skal undgås.
Detektorer, der er anbragt  

 over hovedhøjde, skal som regel være placeret i en afstand af mindst 0,5 m  

 fra skodder.
 .244 .1 Detektorernes maksimale indbyrdes afstand skal være i  

 overensstemmelse med nedenstående tabel:
 Søfartsstyrelsen kan kræve eller tillade andre indbyrdes mellemrum på  

 grundlag af afprøvningsresultater, der viser detektorernes karakteristika.
.2 Antallet af de i det enkelte rum nødvendige detektorer bestemmes af  

 rummets størrelse og indretning.
I saloner og lignende større rum skal  

 detektorerne være arrangeret i et regelmæssigt mønster, således at ingen  

 detektor er mere end 7 m fra andre detektorer eller mere end 3,5 m fra et  

 skod.
 .245 Kablerne, som udgør en del af systemet, skal være således anbragt, at  

 de ikke går igennem kabysser, maskinrum af kategori A og andre indskoddede  

 rum med høj brandrisiko, undtagen hvis dette er nødvendigt af hensyn til  

 brandvisning eller brandalarm i disse rum eller tilslutning til den  

 pågældende energiforsyning.
 Hele anlægget skal med undtagelse af den forbindelse til skibsskroget, der  

 er nødvendig for konstatering af afledningsfejl, være isoleret fra dette.
Alle kabler skal være stærkstrømskabler eller kabler, der er konstrueret  

 til formålet, og som tilfredsstiller Søfartsstyrelsens eller et anerkendt  

 klassifikationsselskabs fordringer.
De skal, hvor nødvendigt, være beskyttet  

 mod mekanisk overlast.
 7.250 Konstruktion.
 .251 Anlægget og udstyret skal være konstrueret til at modstå  

 spændingsvariationer og indsvingningsstrøm, forandring i den omgivende  

 temperatur, vibrationer, fugtighed, rystelser, stød og korrosion, som skibe  

 normalt kommer ud for.
 .252 Branddetektorer og centralskabe skal være af typegodkendt  

 konstruktion, jfr. det af Søfartsstyrelsen specificerede prøvningsprogram.
 .253 Et centralskab skal indeholde:
 .1 De nødvendige relæer for automatisk videreførelse af de fra  

 detektorerne indkomne brandmeldinger til lokale akustiske alarmgivere i  

 brandkontrolrummet, i maskinrummet samt på kommandobroen.
 .2 Alarmgiver, der markerer, at brand er opstået.
 .3 Indikatorer, der markerer, inden for hvilken gruppe branden er opstået.
 .4 Udstyr til måling af driftsspænding og konstatering af afledning.
 .254 Ethvert indgået signal for brandmelding og/eller fejlmelding skal  

 låses i centralskabet som optisk og akustisk alarm, idet dog den akustiske  

 alarm må kunne afstilles manuelt ved centralskabet.
 .255 Uafhængig af stedfunden brandmelding og/eller fejlmelding fra en  

 gruppe skal meldinger fra andre grupper kunne indgå i centralskabet med såvel  

 optisk som akustisk alarm.
 .256 Centralskabets strømkredse skal være opbygget så enkelt som muligt.  

 Bestemmelserne vedrørende typegodkendelser skal være opfyldt.
 .257 Alle ledninger til og imellem branddetektorer, viseranordninger og  

 eventuelt de i detektorgrupperne indskudte brandalarmtryk, der kræves anbragt  

 i passager- og mandskabsaptering, skal være hvilestrømskontrollerede.
 .258 Røgdetektorer skal være godkendt til at træde i virksomhed, før  

 røgtætheden overstiger 12,5% formørkelse pr. meter, men ikke før røgtætheden  

 overstiger 2% formørkelse pr. meter.
 Røgdetektorer, der skal installeres i andre rum, skal virke inden for  

 følsomhedsgrænser, der tilfredsstiller Søfartsstyrelsen, under hensyntagen  

 til undgåelse af manglende detektorfølsomhed eller -overfølsomhed.
Den enkelte detektor skal være forsynet med, eller der skal i dens  

 umiddelbare nærhed være, en markeringsmekanisme, der tydeligt angiver, når  

 detektoren er trådt i funktion.
En fejl på markeringsmekanismen må ikke kunne  

 hindre detektoren i at træde i funktion.
.259 Varmedetektorer skal være godkendt til at træde i virksomhed, før  

 temperaturen overstiger 78 grader C, men ikke før temperaturen overstiger 54  

 grader C, når temperaturen er steget til disse grænser med en hastighed af  

 under 1 grad C i minuttet.
Ved hurtigere temperaturstigninger skal  

 varmedetektoren virke inden for temperaturgrænser, der tilfredsstiller  

 Søfartsstyrelsen, under hensyntagen til undgåelse af manglende  

 detektorfølsomhed eller -overfølsomhed.
.1 Den enkelte detektor skal være forsynet med, eller der skal i dens  

 umiddelbare nærhed være, en markeringsmekanisme, der tydeligt angiver, når  

 detektoren er trådt i funktion.
En fejl på markeringsmekanismen må ikke kunne  

 hindre detektoren i at træde i funktion.
.2 I skibe med en længde L under 45 m eller under 500 t kan den under .1 nævnte markeringsmekanisme undlades for detektorer i maskinrum, hvor  

 der anvendes et typegodkendt kombineret brandmelde- og halonslukningsanlæg  

 som nævnt under 7.271.2, der er typegodkendt med termomeldere uden den under  

 .1 nævnte markeringsanordning.
 .260 Efter Søfartsstyrelsens skøn kan varmedetektorernes tilladelige  

 arbejdstemperatur forhøjes til 30 grader C over maksimumstemperaturen oppe  

 under dækket i tørrerum og lignende rum, hvor den omgivende temperatur  

 normalt er høj.
 7.270 Fast anbragt brandvisnings- og brandalarmanlæg for periodisk  

 ubemandede maskinrum.
 .271 .1 I periodisk ubemandede maskinrum skal der være installeret et fast  

 brandvisnings- og brandalarmanlæg i overensstemmelse med de relevante  

 bestemmelser under 7.200.
 .2 I skibe med en længde L under 45 m eller under 500 t kan der  

 installeres anlæg, der er typegodkendt som et kombineret brandmelde- og  

 halonslukningsanlæg.
 .3 Brandvisningsanlægget skal være således konstrueret og detektorerne  

 således anbragt, at de hurtigt viser en begyndende brand hvor som helst i  

 disse rum og under alle normale maskindriftsforhold og  

 ventilationsvariationer som følge af eventuelle svingninger i den omgivende  

 temperatur.
 .4 Brandvisningsanlæg, der kun gør brug af varmedetektorer, er ikke  

 tilladt, undtagen i rum med lav loftshøjde og hvor brugen af dem er særlig  

 velegnet.
.5 Brandvisningsanlægget skal udløse akustiske og optiske alarmer, der i  

 begge henseender adskiller sig fra ethvert andet anlæg, der ikke viser brand,  

 på tilstrækkelig mange steder til, at alarmerne høres og observeres i  

 styrehuset og af en ansvarshavende maskinmester.
Når styrehuset er ubemandet,  

 skal alarmen lyde på et sted, hvor et ansvarshavende medlem af besætningen  

 har vagt.
 .272 Efter installationen skal anlægget afprøves under forskellige  

 forhold, hvad angår motordrift og ventilation.
7.300 Automatisk sprinkler-, brandvisnings- og brandalarmanlæg 7.310 Generelt.
 .311 Automatisk sprinkler-, brandvisnings- og brandalarmanlæg, der  

 installeres, skal med hensyn til konstruktion, godkendelse, installering og  

 godkendelse efter installering opfylde de i Skibstilsynets Meddelelser B  

 eller C indeholdte forskrifter herom.
7.400 Installationer for slukning med luftarter .401 Der tillades i almindelighed kun installering af halon 1301.
 .402 Installation af CO2-anlæg kan tillades af Søfartsstyrelsen i særlige  

 tilfælde.
 Det installerede CO2-anlæg skal med hensyn til konstruktion, godkendelse,  

 installering og godkendelse efter installering opfylde de i Skibstilsynets  

 Meddelelser indeholdte forskrifter herom.
 7.410 Almindelige bestemmelser.
 .411 Anvendelse af et brandslukningsmiddel, som efter Søfartsstyrelsens  

 skøn enten spontant eller under de forventede forhold afgiver giftige  

 luftarter i sådanne mængder, at det frembyder fare for de ombordværende  

 personer, er ikke tilladt.
 .412 .1 De nødvendige rør for tilførsel af et ildslukningsmiddel til  

 beskyttede rum skal være forsynet med kontrolventiler, der er således  

 afmærket, at de klart angiver de rum, hvortil rørene er ført.
 .2 Der skal træffes passende forholdsregler til at forhindre, at midlet  

 utilsigtet strømmer ind i noget rum.
 .413 Der skal forefindes midler til lukning af alle åbninger, hvorfra der  

 kan strømme luft til et beskyttet rum eller ske udslip af luftarter fra et  

 sådant rum.
 .414 .1 Alle ventilatorer til et beskyttet rum skal kunne stoppes uden for  

 det ubeskyttede rum, før slukningsmidlet udløses.
 .2 Samtlige forbrændingsmotorer og fyr, som er anbragt i rum beskyttet af  

 »total flooding«-anlæg, skal kunne standses øjeblikkeligt fra et  

 centralt sted uden for rummet.
 .415 Hvor rumfanget af fri luft i luftbeholderne i et rum er af en sådan  

 størrelse, at udtømning af luft i et sådant rum i tilfælde af brand ville  

 nedsætte effektiviteten af det faste ildslukningsanlæg, skal mængden af  

 slukkemiddel forøges.
 Er afblæsningen fra beholderens sikkerhedsventil og/eller smeltepropper  

 ført til frit dæk, vil ovennævnte tillæg ikke blive krævet.
 .416 Hvor slukningsmidlet skal beskytte mere end eet rum, behøver den  

 mængde, der er til rådighed, ikke overstige den største mængde, der kræves  

 for et således beskyttet rum.
 .417 .1 Alarm-, overvågnings- og udløserskabe (herunder udløsnings~ og  

 overvågningsprincip), hovedstopventiler, flaskeventiler/udtømningsventiler og  

 højtryksslanger skal med tilhørende komponenter være typegodkendt.
 .2 I maskinrummet i skibe med en længde L under 45 m eller under 500 t *)  

 tillades installeret anlæg, der som en samlet enhed er typegodkendt til dette  

 formål.
 .3 De krævede anlæg til beskyttelse af maskin- og kedelrum m.v. skal være  

 udført som »total flooding«-anlæg.
 .4 Anlægget skal være konstrueret til at virke inden for et  

 temperaturområde, der tilfredsstiller Søfartsstyrelsen.
 .418 Tegninger og anlægsbeskrivelse i 2 eksemplarer skal tilstilles  

 Søfartsstyrelsen for orientering i betimelig tid, inden anlægget skal synes  

 af Søfartsstyrelsen første gang.
 .419 Der skal til skibet medleveres beskrivelse, betjenings- og  

 serviceinstruktion, herunder checkliste for vedligeholdelse på dansk for  

 anlægget.
 7.420 Halonbeholdere.
 .421 Beholdere til oplagring af brandslukningsmiddel med tilhørende  

 trykkomponenter skal være konstrueret til Søfartsstyrelsens tilfredshed efter  

 de gældende regler for trykflasker under hensyntagen til deres placering og  

 de maksimale omgivelsestemperaturer, der forventes at forekomme under  

 sejladsen.
.422 Beholderne skal opfylde de til enhver tid gældende danske  

 bestemmelser for beholdere af omhandlede art.
Beholdere af udenlandsk  

 oprindelse kan tillades anvendt, såfremt de opfylder et anerkendt  

 klassifikationsselskabs regler for sådanne beholdere.
 .423 Flaskerne skal være påstemplet tara- og bruttovægt, måned og år for  

 seneste trykprøvning samt prøvetryk.
 .424 Enhver flaske eller enhver flaskeventil skal være forsynet med en  

 sprængplade, der af fabrikanten garanteres at sikre flasken mod skadeligt  

 overtryk, og arrangement skal tillade fri passage af gassen ud i det  

 beskyttede rum fra en flaske, såfremt sprængpladen brister.
 .425 Fyldningsfirmaerne er ansvarlige for flaskernes fyldningsgrad, og  

 fyldningsgraden må ikke overstige 1,10 kg pr. liter beholdervolumen.  

 Fyldningsfirmaerne skal udstede certifikat for flaskernes fyldningsgrad.
 .426 Det maksimale kvantum slukningsmiddel i hver beholder må ikke  

 overstige 75 kg.
 .427 Der skal forefindes midler til, at besætningen uden risiko kan  

 kontrollere trykket i beholdere.
 7.430 Placering af beholdere.
.431 Halonbeholdere kan placeres i eller uden for det rum, som skal  

 beskyttes.
Hvor flaskerne er anbragt i det beskyttede rum, skal disse  

 fordeles enkeltvis over hele rummet.
 .432 Såfremt beholderne er placeret uden for det beskyttede rum, gælder  

 følgende forskrifter for rummet:
 .1 Rummet skal have direkte adgang fra frit dæk og må ikke anvendes til  

 andre formål.
.2 Rummet skal være velventileret, tørt og omsluttet af stålskodder.
Der  

 skal i rummet forefindes nødbelysning (i skibe under 100 tons/24 m *)  

 reservebelysning). Rummet skal isoleres, ventileres og arrangeres således, at  

 temperaturen normalt ikke vil overstige 40 grader C.
 .3 Rummet må ikke grænse op til maskin-, kedel og/eller lastpumperum,  

 medmindre afgrænsningerne er udført som cofferdamme eller er A-60 isolerede  

 (jfr. de herom gældende regler for brandsikring af kontrolrum).
 .4 Rum skal, såfremt de er anbragt under skoddæk, være forsynet med  

 mekanisk udsugning fra bunden af rummet uden forbindelse til andre  

 ventilationssystemer.
.5 Eventuelle afgangsåbninger, førende fra rummet til skibets indre, skal  

 være forsynet med gastætte lukkemidler (ståldøre eller -lemme). Alle døre og  

 lemme til rummet skal åbne udad og skal på enkel måde kunne betjenes fra  

 begge sider.
Afløb skal føres separat over bord eller til frit dæk.
.433 Der skal forefindes kommunikationsmuligheder mellem styrehus eller  

 brandkontrolrum og anlæggets udløsningssteder.
Såfremt gangdistancen er over  

 100 m, skal der forefindes telefonforbindelse, transportabel radio-telefon  

 eller lignende.
 .434 Eventuelle varmeapparater i beholderrum skal være termostatstyrede,  

 således at energitilførslen afbrydes ved en rumtemperatur på +25 grader C.
 .435 Der skal i beholderrummet forefindes tilkoblingsmulighed for  

 gennemblæsning af rørledningssystemet.
 .436 Såfremt den samlede mængde halon ikke overstiger 225 kg, kan  

 beholderne være installeret i et dertil indrettet stålskab anbragt på frit  

 dæk.
.437 Flasker placeret i særligt rum skal være solidt fastspændt i  

 opretstående stilling og være placeret således, at indhold og flaskeventiler  

 let kan kontrolleres, henholdsvis betjenes.
De skal endvidere være hævet over  

 dæk og være beskyttet mod korrosion.
 7.440 Betjening og udløsning af »total flooding« -anlæg.
 .441 .1 Et »total flooding«-anlæg skal kunne udløses fra et  

 centralt beliggende sted, der ikke let vil kunne blive afskåret i tilfælde af  

 brand i det rum, der skal beskyttes.
 .2 Der må ikke forefindes udløserskab i det beskyttede rum, medmindre  

 Søfartsstyrelsens tilladelse foreligger.
.442 .1 Udløserarrangementet kan være elektrisk, mekanisk, pneumatisk  

 eller hydraulisk.
Pneumatiske eller hydrauliske styreledninger skal  

 trykprøves til 1,3 x arbejdstrykket.
Hvor beholdere er anbragt i det  

 beskyttede rum, skal udløsningen kunne foretages via to uafhængige  

 forbindelser, oplagt så langt fra hinanden som muligt.
 .2 Elektrisk udløserarrangement skal oplægges som dobbeltsløjfe tilsluttet  

 en nødstrømkilde/batteri, jfr. dog .7.
 .3 Ved pneumatisk eller hydraulisk udløsning skal der være 2 energikilder  

 (udløserflasker).
 .4 Udløserarrangementet må ikke kunne sættes ud af funktion på grund af  

 brand i det rum, som er beskyttet af halon.
 .5 Udløserarrangementet skal være sikret mod uagtsom betjening, og  

 elektriske komponenter skal være modstandsdygtige over for korrosion og  

 brand.
 .6 Ethvert betjeningsarrangement skal være således indrettet, at der skal  

 udføres mindst to manøvregreb for udløsning af slukkemidlet, og der skal  

 forefindes betjeningsvejledning ved hvert udløsningssted.
 .7 Automatisk udtømning af et brandslukningsmiddel er ikke tilladt, jfr.  

 dog 7.424 bortset fra de lokale automatisk virkende apparater omhandlet i  

 7.470.
 .8 I skibe med en længde L under 24 m eller under 100 t *), der kun har  

 een strømforsyning, kan det tillades, at den under pkt. 2 nævnte  

 nødenergikilde udelades.
 .443 Ved udløserskabet skal der forefindes en betjeningsvejledning og  

 skiltning, der gør opmærksom på, at samtlige forbrændingsmotorer og oliefyr  

 m.v. i det/de rum, hvortil halon kan udsluses, skal standses og  

 ventilationsspjæld lukkes, forinden halonanlægget udløses.
.444 De elektriske strømkredse og rørledninger, der er nødvendige for  

 udløsning af et anlæg, samt placering af beholderne skal være således  

 arrangeret, at mindst 2/3 af den brandslukningsladning, der er foreskrevet i  

 7.451 for et beskyttet rum, i tilfælde af beskadigelse af en udløserledning  

 ved brand eller eksplosion i det pågældende rum, d.v.s. et enkeltfejlsbegreb,  

 stadig kan tømmes under hensyntagen til kravet om ensartet fordeling af  

 slukningsmidlet i hele rummet.
Arrangementerne i forbindelse med anlæg for  

 rum, der kun kræver en eller to beholdere, skal være til Søfartsstyrelsens  

 tilfredshed.
.445 .1 Elektriske strømkredse, der forbinder beholderne, skal  

 kontrolleres for fejl og tab af energi.
Der skal forefindes visuelle og  

 akustiske alarmgivere til angivelse heraf.
.2 Udløserkredse samt forbindelser imellem beholderne skal være doublerede  

 og være oplagt så langt fra hinanden som muligt.
De pneumatiske eller  

 hydrauliske trykkilder skal kontrolleres for tab af tryk.
Der skal forefindes  

 visuelle og akustiske alarmgivere til angivelse heraf.
 .446 .1 I det beskyttede rum skal de elektriske strømkredse, der er  

 nødvendige for anlæggets udløsning, være varmebestandige, f.eks. ved brug af  

 mineralisoleret kabel eller lignende.
 .2 De nødvendige rørsystemer for udløsning af anlæg, der er konstrueret  

 til hydraulisk eller pneumatisk betjening, skal være at stål eller andet  

 lignende varmebestandigt materiale, der tilfredsstiller Søfartsstyrelsen.
 7.450 Anlæggets kapacitet.
.451 Mængden af slukningsmidler til maskinrum skal beregnes i  

 overensstemmelse med nedenstående tabel.
Grundlaget for beregningen af dette  

 kvantum skal være rummets bruttorumfang for så vidt angår  

 minimumskoncentrationen, indbefattet casingen.
Hvad angår halon 1301, skal  

 mængden beregnes på grundlag af et volumetrisk forhold.
Rumfanget af halon  

 1301 skal beregnes til 0,15 m3 pr. kg.
 .452 .1 Udtømningsanordningerne skal være således konstrueret, at det  

 minimumskvantum slutningsmiddel, der i 7.451 kræves, i alt væsentligt kan  

 udtømmes på nominelt 20 sekunder eller mindre, baseret på udtømningen i den  

 flydende fase.
 .2 Dyserne skal placeres således, at halonen fordeles jævnt i rummet.
 .453 Udtømningen af halon fra dyser og sikkerhedsventil må ikke frembyde  

 fare for personale, der er beskæftiget med vedligeholdelse af udrustning,  

 eller som benytter de normale adgangslejdere og udgange, der hører til  

 rummet.
 7.460 Overvågning af beholdere og advarsel for udløsning m.v.
 .461 .1 Beholdere skal overvåges for faldende tryk som følge af lækage og  

 udtømning.
 .2 Der skal forefindes visuelle og akustiske alarmgivere i det beskyttede  

 område og i styrehuset eller i det rum, hvor brandkontroludstyret er samlet,  

 for at angive en sådan tilstand.
 .3 Alarmgivere skal automatisk træde i funktion ved lækage af eller  

 udløsning af halonbeholdere eller punktbeskyttelsesanlæg, som indeholder 1/5  

 eller mere af den halonmængde, der i 7.451 kræves til beskyttelse af det  

 pågældende rum.
 .462 .1 Alarmgivere i beskyttede rum, hvor personer kan opholde sig, skal  

 træde i funktion, når udløserskabet åbnes.
.2 Alarmgivere skal ved maksimalt støjniveau kunne registreres overalt i  

 det halonbeskyttede rum, og de må ikke kunne forveksles med andre  

 alarmgivere.
Alarmgiverne skal være mærket »HALON-ALARM«.
 .3 I mindre skibe, hvor der anvendes typegodkendte brandalarm- og  

 brandslukningsanlæg, hvor halonbeholdningen ikke overstiger 50 kg, kan den i  

 punkt 7.461.2 og 7.462.1 nævnte alarm udelades i maskinrummet.
 .463 Døre til rum, hvor halon kan udsluses, skal påmærkes »RUMMET ER  

 BESKYTTET AF HALON 1301 OG SKAL FORLADES, NÅR ALARMUDSTYRET TRÆDER I  

 FUNKTION«.
 .464 Arrangement for fjernelse af halon m.v. efter eventuel brand i  

 maskinrum.
 .465 .1 I rum, hvor der er installeret mindre end ca. 50 kg halon, kan  

 arrangementet for udluftning være en naturlig ventilations~ eller  

 udluftningsmulighed til fri luft, f.eks. ventilationsåbninger, døre,  

 nedgangskapper, lemme o.lign.
.2 I rum, hvor der er installeret mere end ca. 50 kg halon, skal der  

 forefindes et mekanisk udsugningsarrangement, som skal kunne klargøres og  

 funktionere, uden at der skal personer ind i maskinrummet.
Mekanisk  

 maskinrumsventilation med tilhørende luftfordelingskanaler kan accepteres som  

 udsugningsarrangement, såfremt den/de kan drives af nødenergikilden eller en  

 anden energikilde anbragt uden for maskinrummet.
Arrangementet skal kunne  

 skifte luften på ca. 1 time.
 7.470 Punktbeskyttelsesanlæg, anvendelse, placering og udløsning  

 m.v.
 .471 Udover og uafhængigt af foreskrevne, fast anbragte  

 brandslukningsanlæg kan der installeres lokale, automatisk virkende fast  

 anbragte brandslukningsinstallationer for halon 1301 for små rum, f.eks.  

 radiostationer eller indskoddede områder med stor brandrisiko i maskinrum.
 .472 Udover at opfylde de almindelige bestemmelser i indledningen til  

 afsnittet om halonanlæg i 7.410 og bestemmelserne om halonbeholdere i 7.420  

 skal punktbeskyttelsesanlæg opfylde følgende bestemmelser:
 .473 .1 Punktbeskyttelsesanlæg kan udføres som et kombineret »total  

 flooding«-anlæg og et punktbeskyttelsesanlæg.
 .2 Kombinerede anlæg skal godkendes af Søfartsstyrelsen i hvert enkelt  

 tilfælde.
.474 .1 Det område, hvori en sådan yderligere lokal beskyttelse er  

 tilvejebragt, skal fortrinsvis være på et arbejdsniveau og på samme niveau  

 som adgangen til rummet.
Efter Søfartsstyrelsens skøn kan der tillades mere  

 end et arbejdsniveau, hvis der indrettes en adgangsvej på hvert niveau.
 .2 Rummets størrelse og adgangsvejene dertil samt maskineriet i rummet  

 skal være således indrettet, at man kan komme ud fra alle steder i rummet på  

 højst 10 sekunder.
 .475 .1 Den samlede mængde slukningsmiddel i de lokale, automatisk  

 virkende installationer skal være af en sådan størrelse, at en koncentration  

 af 7% for halon 1301, baseret på det indskoddede rums nettorumfang, ikke  

 overskrides.
.2 Dette krav finder anvendelse, når enten et lokalt, automatisk virkende  

 anlæg eller et fast installeret »total flooding«-anlæg har været  

 udløst, men ikke hvor begge anlæg har været udløst.
Halon 1301 skal give et  

 rumfang svarende til 0,15 m3 pr. kg.
 .3 Et anlægs udtømningstid baseret på grundlag af udtømningen i den  

 flydende fase skal være 10 sekunder eller derover.
.476 Den totale mængde halon 1301 i et kombineret anlæg må ikke overstige  

 det i 7.451 angivne for det rum, som skal beskyttes.
Den halonmængde, som  

 anvendes for punktbeskyttelse, må ikke overstige 1/5 af den totale mængde.
 .477 Udtømningsstrålespidser skal være således anbragt, at udtømningen  

 ikke frembyder fare for det personale, der gør brug af de normale  

 adgangslejdere og udgangsveje, der hører til rummet.
 Der skal ligeledes drages omsorg for at beskytte det personale, der er  

 beskæftiget med vedligeholdelse af maskineri, mod uagtsom udtømning af  

 slukningsmidlet.
 .478 .1 Lokale, automatisk virkende brandslukningsinstallationer skal være  

 således indrettet, at deres udløsning ikke bevirker tab af elektrisk energi  

 eller nedsættelse af skibets manøvredygtighed.
 .2 Funktionen af et anlæg skal vises både optisk og akustisk uden for  

 enhver adgang til maskinrummet og i styrehuset eller i det rum, hvor  

 brandkontroludstyret er samlet.
 .3 Et opslag om, at rummet indeholder et eller flere automatisk virkende  

 brandslukningsanlæg med angivelse af det anvendte slukningsmiddel, skal  

 forefindes uden for enhver adgangsvej til rummet.
 .4 Anlægget skal normalt være indrettet til automatisk udløsning, men kan  

 tillige være indrettet for manuel udløsning fra det sted, hvor »total  

 flooding«-anlægget udløses.
 .479 Halonbeholdere må ikke placeres i områder, hvor de udsættes for  

 kraftig ventilation.
 7.480 Punktbeskyttelsesanlæg ved udstyr med høj brandrisiko i  

 maskinrum.
 .481 Automatisk virkende brandslukningsanlæg, som beskrevet i 7.470, der  

 er installeret i maskinrum oven over udstyr, der frembyder stor brandrisiko,  

 ud over og uafhængigt af et foreskrevet fast brandslukningsanlæg, kan  

 accepteres, forudsat at de opfylder kravene i 7.417.4, 7.422, 7.425, 7.478.1  

 og .2 samt følgende krav:
 .1 Mængden af slukningsmiddel i lokale, automatisk virkende anlæg skal  

 være af en sådan størrelse, at der udvikles damp i luftkoncentration, som  

 ikke overstiger 1,25% ved 20 grader C baseret på maskinrummets bruttorumfang,  

 i tilfælde af samtlig drift af anlæggene.
 .2 Mængden af halon 1301 skal beregnes til 0,15 m3 pr. kg.
 7.490 Eftersyn af halonanlæg, reservedele m.v.
 .491 Nyinstallerede anlæg skal besigtiges og afprøves under overværelse af  

 Søfartsstyrelsen.
 .492 .1 Halonanlæg skal efterses og halonmængde kontrolleres mindst en  

 gang om året.
 .2 De påbudte periodiske eftersyn, herunder kontrol af halonmængden, kan  

 foretages af skibets maskinchef, et af de anerkendte klassifikationsselskaber  

 eller et af Søfartsstyrelsen godkendt firma eller person.
 .3 Der skal om bord forefindes dokumentation for de afholdte eftersyn  

 enten ved indførelse i skibets tilsynsbog eller ved attestation fra det firma  

 eller selskab, der har foretaget eftersynet.
 .493 .1 Halonbeholderne skal trykprøves hvert 20. år af en anerkendt  

 prøveanstalt eller i overværelse af et anerkendt klassifikationsselskab eller  

 af det pågældende skibs maskinchef.
 .2 Såfremt der er hengået mere end 5 år, siden seneste trykprøvning, må en  

 afladet flaske ikke genoplades, før fornyet trykprøve er afholdt med  

 tilfredsstillende resultat.
 .3 For attestation gælder, foruden det under 7.492.3 anførte, at der skal  

 foretages indhugning i beholderen.
 .4 For udførelse af trykprøvning gælder det i 7.781 og 7.782 anførte.
 .494 .1 Der skal om bord forefindes de for anlæggets sikre drift  

 nødvendige reservedele.
 .2 Reserveladning for halonmængden kræves normalt ikke.
7.500 Fritureslukningsanlæg 7.510 Generelt.
.511 Ved enhver friturekoger skal der til slukning af brand i frituren  

 forefindes et typegodkendt særligt arrangement.
Arrangementet skal være  

 således indrettet, at det ved udløsning udover slukning af brand i frituren  

 afbryder for strømtilførslen til friturekogerens varmelegemer.
Bestemmelsen  

 trådte i kraft 1. marts 1986 og gælder såvel eksisterende skibe som nye  

 skibe.
 .512 Nyinstallerede anlæg skal besigtiges og afprøves.
 .513 .1 Fritureslukningsanlæg skal efterses og slukkemiddelfyldningen  

 kontrolleres mindst en gang om året.
 .2 De påbudte periodiske eftersyn m.v. kan afholdes af skibets maskinchef,  

 et af de anerkendte klassifikationsselskaber eller et af Søfartsstyrelsen  

 godkendt firma eller personer autoriseret i henhold til 7.492.
 .514 Beholdere for slukkemiddel skal trykprøves i henhold til de relevante  

 bestemmelser i enten 7.493, 7.780 eller 7.790, alt efter slukkemidlets art.
7.600 Brandpumper, antal, kapacitet og anbringelse 7.610 Generelt.
 .611 Ethvert skib med en længde L på 24 m og derover eller på 100 t og  

 derover *) skal være forsynet med mindst 2 maskindrevne pumper.
 .612 Pumperne skal være placeret og energiforsynet således, at en brand i  

 et hvilket som helst rum ikke kan sætte begge pumper ud af drift, eller  

 skibet skal være forsynet med en nødpumpe.
.613 Skibe med en længde L under 24 m eller under 100 t *) skal være  

 forsynet med mindst 1 maskindreven brandpumpe.
Afhængig af fartsområde og  

 andre forhold kan Søfartsstyrelsen dog kræve nødpumpe.
.614 Hvor krav til max. tilladelig sugehøjde i 7.643 kan opfyldes, kan  

 nødpumpen i skibe med en længde L under 45 m eller under 500 t *) udgøres af  

 en transportabel dieseldrevet pumpe med selvstændig brændstofforsyning og det  

 nødvendige reservebrændstof.
Den transportable nødbrandpumpe afprøves mindst  

 hver måned, og det nødvendige værktøj for start, ansugning, sammenkobling af  

 slanger m.v. anbringes i pumpens nærhed.
Pumper, som kræver spædning,  

 forsynes med tragt og afspærringsventil.
 .615 Sanitær-, ballast- og almindelige servicepumper kan godtages som  

 brandpumper, forudsat at de ikke normalt anvendes til pumpning af olie, og at  

 der, dersom de lejlighedsvis anvendes til pumpning af olie, forefindes egnede  

 omskifteanordninger, således at pumperne selv ved uagtsomhed ikke kan sættes  

 i stand til at suge fra tanke, der kan anvendes til andet end ballastvand,  

 og/eller fra skibets lænsesystem og samtidig trykke til skibets brandledning.  

 Sikringsanordninger baseret på afblænding af visse rørledninger ved  

 anvendelse af blindflanger kan ikke godkendes.
 .616 Når pumperne anvendes som brandpumper, må de kun kunne forsyne  

 brandledningen.
 .617 De foreskrevne brandpumper kan udgøres af flere pumper, forudsat at  

 de kan fungere tilfredsstillende ved paralleldrift og opretholde den i 7.621  

 angivne kapacitet under de i 7.618 nævnte forhold.
 .618 Hver af de ikke foreskrevne ikke-transportable brandpumper skal med  

 de 2 fra pumpen fjerneste brandstudse i drift, hver monteret med en enkelt  

 slangelængde med en 12 mm strålespids, kunne opretholde et tryk på mindst 2,5  

 N/mm2 ved brandstudsene.
 .619 Transportable pumper skal ved den i regel 7.621 angivne kapacitet  

 kunne opretholde et tryk ved pumpestuds på mindst 2,5 N/mm2.
 7.620 Kapacitet af hver af de foreskrevne brandpumper.
 .621 Kapaciteten af hver af de foreskrevne brandpumper skal være i  

 overensstemmelse med nedenstående kurve, dog ikke mindre end 16 m3/time.
 .622 Kapaciteten af hver af de foreskrevne pumper behøver ikke at  

 overstige 90 m3/time.
 7.630 Energiforsyning af brandpumper.
 .631 .1 Enhver dieseldrevet energikilde til brandpumperne skal let kunne  

 startes i kold tilstand ned til en temperatur af 0 grader C ved håndsving  

 (manuelt). Hvis dette ikke er muligt, eller hvor det må antages, at skibet  

 vil komme ud for lavere temperaturer, skal der træffes sådanne  

 forholdsregler, som kan accepteres af Søfartsstyrelsen til sikring af let  

 start.
.2 Hvis manuel start ikke er mulig, kan Søfartsstyrelsen tillade andre  

 startmidler.
Disse midler skal være af en sådan art, at motoren kan startes  

 mindst 6 gange inden for et tidsrum af 30 minutter og mindst 2 gange inden  

 for de første 10 minutter.
 .632 Motoren til dieseldrevne nødpumper skal have en servicebrændstoftank  

 med tilstrækkeligt brændstof til mindst 3 timers drift ved fuld belastning,  

 og der skal uden for maskinrummet findes reserve til yderligere 15 timers  

 drift.
 .633 Ved sejlads i kolde områder skal brændstoffet være af en type, der er  

 egnet til brug under lave temperaturer.
 .634 Elektrisk drevne nødpumper skal strømforsynes via en energikilde, der  

 uafhængigt af installationer i maskinrummet kan strømforsyne nødpumpen.
 7.640 Placering af brandpumper, søsugninger m.v.
 .641 Der må ikke være direkte adgang mellem maskinrummet og det rum, der  

 indeholder nødbrandpumpen og dens energikilde.
 Hvor dette ikke er muligt, kan Søfartsstyrelsen godtage en ordning, hvor  

 adgangen sker ved hjælp af en luftsluse, hvor de 2 døre er selvlukkende,  

 eller gennem en vandtæt dør med tilfredsstillende betjeningsarrangementer.
 Brandpumper, herunder nødbrandpumper, må ikke placeres eller opbevares  

 foran for forpeakskoddet og dettes forlængelse.
 .642 Brandpumpernes søventiler og andre nødvendige ventiler skal være  

 placeret således, at en brand andre steder end i det rum, hvor pumpen er  

 placeret, ikke vil hindre anvendelse af pumpen.
 .643 Pumpens totale sugehøjde må ikke overstige 4,5 m (sugehøjde +  

 rørmodstand) under alle krængnings- og trimforhold, som skibet må antages at  

 komme ud for under sejlads.
 .644 Alle fast anbragte brandpumper skal på afgangssiden være forsynet med  

 en kontraventil.
 .645 Hvis brandpumperne kan udvikle et tryk, der overstiger  

 rørledningernes, brandstudsenes og brandslangernes maksimalt tilladelige  

 arbejdstryk, skal pumperne være forsynet med sikkerhedsventiler til  

 forhindring af skadeligt overtryk.
 7.650 Brandledninger m.v.
 .651 Skibet skal være forsynet med hovedbrand- og afgreningsledninger,  

 således at der kan sikres en effektiv fordeling af den foreskrevne  

 vandmængde.
 .652 Det maksimale tryk ved en brandstuds må ikke overstige det tryk,  

 hvorved den effektive håndtering af en brandslange kan påvises.
 .653 Brandledninger skal være udført af stål eller andet materiale, der  

 ikke let nedbrydes ved varmepåvirkning.
 .654 Søfartsstyrelsen kan tillade, at der på synlige steder på dæk  

 anvendes typegodkendte fleksible koblinger.
 .655 Brandledningerne skal oplægges, således at der er mindst mulig risiko  

 for mekanisk beskadigelse af rørene.
 .656 Hvor der er risiko for beskadigelse på grund af frost, skal der være  

 truffet forholdsregler til at undgå sådan beskadigelse.
 .657 Hovedbrandledningen skal på et let tilgængeligt sted uden for  

 maskinrummet kunne afspærres fra maskinrummet.
 7.660 Brandstudse og-slanger.
 .661 Brandstudse skal forefindes i et sådant antal og være således  

 placeret, at mindst to vandstråler, der ikke hidrører fra samme brandstuds,  

 og hvoraf den ene skal være fra en enkelt slangelængde, kan nå et hvilket som  

 helst sted i skibet, der normalt er tilgængeligt for de ombordværende under  

 sejlads, og et hvilket som helst sted i et lastrum, når dette er tomt.  

 Endvidere skal disse brandstudse være anbragt nær ved adgangsvejene til de  

 beskyttede rum.
.662 Rørledningerne og brandstudsene skal være således anbragt, at  

 brandslangerne let kan tilkobles, og at muligheden for tilfrysning undgås.
I  

 skibe, der er indrettet til at medføre dækslast, skal brandstudsene være  

 anbragt på en sådan måde, at de altid er let tilgængelige, og rørene skal så  

 vidt muligt være således oplagt, at der ikke er risiko for beskadigelse fra  

 en sådan last.
 .663 Der skal være en ventil for hver brandslange, således at en  

 brandslange kan fjernes, medens brandpumperne er i drift.
.664 Brandslanger skal være af et materiale, der er godkendt af  

 Søfartsstyrelsen, og skal være så lange, at der kan rettes en vandstråle mod  

 ethvert sted i skibet, hvor brandslanger kan kræves anvendt.
De skal have en  

 maksimumslængde, som Søfartsstyrelsen anser for tilfredsstillende, dog ikke  

 over 20 m.
Enhver brandslange skal være forsynet med en strålespids og de  

 nødvendige koblinger, Slanger, som i dette kapitel betegnes som  

 »brandslanger«, skal tillige med eventuelt nødvendigt tilbehør og  

 værktøj være anbragt klar til brug på iøjnefaldende steder i nærheden af  

 brandstudse.
.665 Antallet af brandslanger skal svare til antallet af brandstudse  

 installeret efter reglerne i 7.661 plus mindst een ekstra slange.
I dette  

 antal er ikke medregnet brandslanger, der er krævet til maskin- eller  

 kedelrum.
Søfartsstyrelsen kan forhøje det krævede antal brandslanger for at  

 sikre, at slanger i tilstrækkeligt antal til enhver tid er til rådighed og  

 tilgængelige under hensyntagen til skibets størrelse.
 7.670 Strålespidser.
.671 For så vidt angår dette kapitel skal standardstørrelserne for  

 strålespidsernes diameter i skibe med en længde L på 24 m og derover eller på  

 100 t og derover *) være 12 mm, 16 mm og 19 mm eller så nær herved som  

 muligt.
Der kan efter Søfartsstyrelsens skøn tillades en større diameter.
 .672 I aptering og tjenesterum er det ikke nødvendigt at anvende  

 strålespidser med større diameter end 12 mm.
.673 I maskinrum og på dæk skal strålespidser have en sådan diameter, at  

 der ved det i 7.618 og 7.619 nævnte tryk fra den mindste pumpe opnås den  

 størst mulige vandmængde fra to strålerør.
Det er dog ikke nødvendigt at  

 anvende strålespidser med større diameter end 19 mm.
Alle strålespidser skal  

 være af en godkendt kombinationstype, d.v.s. sprøjte/spreder-type  

 (tåge-/strålerør), og være forsynet med en afspærringsanordning.
7.700 Ildslukkere 7.710 Generelt.
 .711 Alle ildslukkere skal være af godkendte typer og konstruktioner.
 .712 Ildslukkere, som indeholder et slukkemiddel, der efter  

 Søfartsstyrelsens mening enten spontant eller under de forventede  

 anvendelsesforhold afgiver giftige luftarter i sådanne mængder, at de  

 frembyder en fare for de ombordværende personer, må ikke anvendes.
.713 Foreskrevne transportable væskeildslukkeres kapacitet skal være højst  

 13,5 liter og mindst 9 liter.
Andre ildslukkere skal være mindst lige så  

 lette at transportere som væskeildslukkeren med en kapacitet på 13,5 liter og  

 skal have mindst samme slukkeevne som en ildslukker med en kapacitet på 9  

 liter.
 .714 De i 7.713 nævnte væskeslukkere kan erstattes af andre godkendte  

 slukketyper, og følgende ækvivalenser kan anvendes:
 Vand.skum i forhold 1/1, liter/liter.
 Skum-multipulver **) i forhold 2/1, liter/kg.
 CO2-multipulver **) i forhold 1/1, kg/kg.
.715 Et transportabelt skumaggregat til anvendelse i forbindelse med  

 brandledningen skal bestå af et skumsugerør og et luftskumstrålerør, som kan  

 tilsluttes hovedbrandledningen ved hjælp af en brandslange, samt en  

 transportabel tank, der mindst indeholder 20 liter skumdannende væske, og en  

 reservetank.
Strålespidsen skal kunne producere effektivt skum, som egner sig  

 til slukning af en oliebrand med en hastighed af mindst 1,5 m3 i minuttet.
 7.720 Antal ildslukkere.
 .721 Med hensyn til det samlede antal ildslukkere henvises til  

 bestemmelserne i 7.122 - .125.
 7.730 Reserveslukkere m.m.
 .731 For ildslukkere af typer, der kan genoplades om bord, skal der  

 forefindes mindst en reserveladning for hver foreskrevet ildslukker.
 .732 For ildslukkere af typer, der ikke kan genoplades om bord, skal der  

 forefindes mindst en komplet reserve for hver påbegyndte 4 ildslukkere.
.733 Reserveslukkere kan anbringes fordelt i skibet.
I skibe, hvor der  

 kræves brandplan, skal placeringen fremgå af denne.
Det bør endvidere fremgå,  

 at den pågældende slukker indgår som reserveslukker.
 7.740 Periodiske eftersyn m.v., generelt.
 .741 Ildslukkere skal underkastes periodiske eftersyn og sådanne prøver,  

 som Søfartsstyrelsen måtte foreskrive.
 .742 For periodiske eftersyn og trykprøver af ildslukkere under 7.750,  

 7.760, 7.770, 7.780 og 7.790 gælder:
 .1 De under 7.750, 7.760 og 7.770 foreskrevne eftersyn må foretages om  

 bord under ansvar af det pågældende skibs fører eller maskinchef på vilkår,  

 at fabrikantens serviceinstruktion for de pågældende slukkertyper, der skal  

 efterses, forefindes om bord, samt at eftersynet foretages i henhold til  

 serviceinstruktionens forskrifter.
 .2 De under 7.780 og 7.790 nævnte trykprøvninger må foretages om bord af  

 det pågældende skibs maskinchef på vilkår, at vedkommende har erhvervet bevis  

 som skibsmaskinchef.
.3 Såfremt nævnte eftersyn og trykprøvninger ikke foretages om bord, skal  

 de her i landet udføres af godkendte firmaer, personer eller  

 prøvningsinstitutioner.
I udlandet kan eftersyn og prøver foretages af  

 stedlige anerkendte firmaer.
 .743 Ildslukkere og reserveladninger skal til stadighed være i orden og  

 under rutinemæssig kontrol.
 .744 Et passende antal af skibets transportable ildslukkere fra såvel  

 aptering som maskinrum skal systematisk funktionsprøves i forbindelse med  

 afholdelse af brandøvelser.
 7.750 Skumslukkere med 4-månedlige eftersyn.
 .751 Proteinskumslukkere med opblandet skumladning.
.752 Slukkere med ladningen anbragt i maskinrum eller i rum, hvor  

 normaltemperaturen i rummet overstiger 15-25 grader C, skal udskiftes hver 4.  

 måned med en ny af leverandøren datomærket reserveladning, der ikke må være  

 ældre end 1 år.
Reserveladninger skal opbevares ved en temperatur under 15  

 grader C.
 7.760 Årlige eftersyn, alle typer slukkere, generelt.
.761 Beholderen skal inspiceres for udvendige deformiteter og begyndende  

 udvendige rustangreb.
Beholderen til de under 7.773 omhandlede slukkere skal  

 tillige inspiceres indvendig.
Konstateres begyndende rustangreb, skal disse  

 fjernes, og genopmaling skal foretages.
I tilfælde, hvor der er konstateret  

 væsentlige ydre deformiteter og/eller kraftige udvendige rustangreb, skal  

 beholderen enten kasseres eller trykprøves og besigtiges indvendig i henhold  

 til 7.780 og 7.790 med tilfredsstillende resultat.
.762 Ventil og slange m.v. skal være ubeskadiget.
Beskadigede dele skal  

 udskiftes.
I forbindelse med eventuel udskiftning af beskadigede dele skal:
.1 pakninger være af olie-, vejr- og ældningsbestandigt gummi af god  

 kvalitet eller af andet materiale med tilsvarende egenskaber, .2 slanger være af hensigtsmæssig længde, og de skal bestå af olie-, vejr-  

 og ældningsbestandigt gummi af god kvalitet eller af andet materiale med  

 tilsvarende egenskaber.
 Slanger med tilhørende armatur for CO2-slukkere skal kunne tåle et  

 prøvningstryk på 25 N/mm2 og øvrige slukkertyper det dobbelte af  

 driftstrykket.
.763 Det skal kontrolleres, at slukkerens betjeningsinstruktion er  

 ubeskadiget og let læselig.
I modsat fald skal instruktionen udskiftes.
 .764 Eftersynet skal afsluttes med, at slukkerens betjeningsgreb  

 plomberes, og at slukkeren på holdbar måde forsynes med kontroletiket, hvoraf  

 skal fremgå:
.1 måned og årstal for seneste årlige eftersyn, .2 navn og adresse på den person eller det firma, jfr. 7.742, som har  

 foretaget eftersynet.
 7.770 Årlige eftersyn af enkelte typer slukkere.
 .771 CO2-slukkere.
.1 Slukkere skal kontrolvejes i komplet monteret stand.
Såfremt der  

 konstateres en reduktion på mere end 10% af den på beholderen påstemplede  

 ladningsvægt, skal slukkeren genoplades.
 .772 Nitrogen- eller CO2-trykladede slukkere.
.1 Det skal kontrolleres, at manometret er funktionsdygtigt.
Endvidere  

 skal det kontrolleres, at manometret ved normal temperatur viser korrekt  

 drivtryk.
Såfremt drivtrykket er under det på manometret anførte  

 normalområde, Skal slukkeren genoplades.
I forbindelse med de under 7.780 og  

 7.790 foreskrevne trykprøvninger skal pulverladningen udskiftes.
 .773 Patrondrevne pulver-, vand- og skumslukkere.
.1 Drivpatron m.v. skal afmonteres og ladningen skal udskiftes, såfremt  

 det effektivt kan konstateres, at pulveret er »letflydende« og  

 absolut tørt.
Drivpatronen skal rengøres og kontrolvejes.
Såfremt der ikke  

 konstateres formindskelse på mere end 10% af den på patronen påstemplede  

 ladningsvægt, må patronen genanvendes.
I forbindelse med de under 7.780 og  

 7.790 foreskrevne periodiske trykprøvninger skal drivgaspatronen udskiftes  

 med en ny.
 7.780 Periodiske trykprøvninger m.v., generelt.
.781 Alle trykprøvninger skal foretages med væsketryk, og det skal  

 omhyggeligt kontrolleres, at beholderen er helt væskefyldt.
Prøvetrykket skal  

 holdes konstant i mindst 15 sekunder, og beholderen må ikke vise tegn på  

 utæthed eller blivende forandring.
Efter trykprøvningen skal beholderen  

 udtørres omhyggeligt.
 .782 Måned og årstal for trykprøvninger skal på holdbar måde påmærkes  

 beholderen.
 7.790 Periodiske trykprøvninger m.v. af de enkelte typer slukkere.
 .791 CO2-slukkere.
.1 Beholdere for CO2-slukkere skal rengøres og besigtiges indvendig samt  

 trykprøves hvert 15. år.
Prøvningstrykket skal være 20 N/mm2 eller 25 N/mm2,  

 afhængigt af det på beholderen indstemplede prøvningstryk.
 .2 Såfremt der er hengået mere end 5 år siden seneste trykprøvning, må en  

 afladet CO2-slukker ikke genoplades, forinden ny trykprøvning er afholdt med  

 tilfredsstillende resultat.
 .792 Nitrogen- eller CO2-trykladede slukkere.
.1 Beholdere for trykladede slukkere skal rengøres og besigtiges indvendig  

 samt trykprøves hvert 10. år.
Prøvningstrykket skal være 1,5 gange  

 fyldningstrykket, dog ikke under 1 N/mm2, jfr. i øvrigt det i beholderen  

 indstemplede prøvningstryk.
 .2 Såfremt der er hengået mere end 5 år siden seneste trykprøvning, må en  

 trykladet slukker ikke genoplades, forinden ny trykprøvning er afholdt med  

 tilfredsstillende resultat.
 .793 Patrondrevne pulver-, vand- og skumslukkere.
.1 Beholdere for slukkere med drivgaspatron skal rengøres og besigtiges  

 indvendig samt trykprøves hvert 5. år.
Prøvningstrykket skal være 1,5 gange  

 driftstrykket, dog ikke under 1 N/mm2, jfr. i øvrigt det i beholderen  

 indstemplede prøvningstryk.
