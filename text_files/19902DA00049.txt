Nr BTB 49 Betænkning over Forslag til folketingsbeslutning om alkoholpolitik   

 Nr B 49 1990-91, 2. samling Afgivet af Sundhedsudvalget Afgivet: 19910523 Udvalget har behandlet beslutningsforslaget i en række møder.
 Udvalget har endvidere modtaget en skriftlig henvendelse fra  

 Afholdsselskabernes Landsforbund, der tillige har haft foretræde for  

 udvalget.
 Der er af et flertal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis og Kristeligt Folkepartis medlemmer af udvalget)  

 beslutningsforslaget til vedtagelse med de stillede ændringsforslag.
 Et mindretal (Det Konservative Folkepartis, Venstres,  

 Fremskridtspartiets, Centrum-Demokraternes og Det Radikale Venstres medlemmer  

 af udvalget) indstiller beslutningsforslaget til forkastelse.  

 Mindretallet vil stemme imod de stillede ændringsforslag.
 Et mindretal inden for mindretallet (Fremskridtspartiets medlem af  

 udvalget) udtaler følgende:
Det er Fremskridtspartiets opfattelse, at det ikke er en alkoholpolitik,  

 der er brug for for at komme alkoholmisbruget til livs, det er derimod en  

 politik, der reelt kommer årsagerne til alkoholmisbruget til livs, der er  

 brug for.
En vedtagelse af beslutningsforslag B 49 vil ikke komme årsagerne  

 til alkoholmisbruget til livs, idet årsagerne til alkoholmisbruget skal søges  

 i noget langt mere dybtgående, end B 49 får antydet.
 Fremskridtspartiet mener, at den store stat, den megen politiske  

 regulering, der finder sted i enkeltindividernes dagligdag, den høje skat,  

 den politisk skabte arbejdsløshed og den utrolige fremmedgørelse,  

 socialstaten har betydet, har været nogle af de mest betydningsfulde årsager  

 til det tiltagende alkoholmisbrug.
 Det eksisterende alkoholmisbrug vil kunne påvirkes i retning af et  

 reduceret forbrug, såfremt befolkningen får bedret sin personlige økonomiske  

 situation og får langt mere bevægelsesfrihed i hverdagen.
 Et meget betydeligt omfang af alkoholmisbruget skyldes fortvivlelse over  

 usikre forhold, der for en stor dels vedkommende er opstået p.g.a. usikre  

 økonomiske omstændigheder; disse usikre økonomiske omstændigheder kan ofte  

 henføres direkte til Danmarks rekordhøje beskatningsniveau.
Der er mange selvstændige, landmænd og andre, der er kommet i klemme  

 p.g.a. vores rekordhøje beskatningsniveau.
Det er ikke en fjern antagelse, at  

 en stor del af alkoholmisbruget skyldes det enkelte individs fortvivlelse  

 over i deen grad at være sat uden for indflydelse på sin egen dagligdag.
For  

 sådanne personer er det ikke alkoholmisbruget, der skal behandles, men  

 årsagerne til alkoholmisbruget.
Det offentlige skal ikke involveres mere i alkoholmisbruget, end det  

 allerede er.
Skal man udpege en institution, der gennem sin blotte  

 tilstedeværelse har virket fremmende for alkoholmisbruget, er det den  

 offentlige sektor med alle sine økonomiske skadevirkninger for den øvrige del  

 af samfundsøkonomien.
 Fremskridtspartiet indstiller således beslutningsforslaget til  

 forkastelse.
 Et andet mindretal inden for mindretallet (Det Radikale Venstres medlem af  

 udvalget) finder det især urimeligt at pålægge alle landets kommuner at  

 nedsætte forebyggelses- og bevillingsnævn med bistand af kommunale  

 konsulenter.
Derimod ser mindretallet med sympati på, at forsknings- og  

 efteruddannelsesindsatsen styrkes.
Mindretallet ønsker at tilkendegive, at  

 sundhedsministeren bør sikre, at de alkoholpolitiske opgaver ikke forsømmes,  

 selv om Alkohol- og Narkotikarådet er nedlagt.
Ændringsforslag Af et flertal (S, SF og KRF):
Til teksten 1) I det 3. underafsnit efter indledningen udgår 1.  

 pkt., og i stedet indsættes som nye punktummer:
»- at indsatsen fra statens side i Alkoholpolitisk Forum styrkes ved  

 at oprette en permanent alkoholfond, hvis aktiviteter finansieres gennem  

 salget af alkoholholdige drikke, men uden om den ordinære alkoholbeskatning.  

 Til fonden skal indgå 50 mio. kr. om året.« 2) I det 4. underafsnit efter indledningen udgår ordene  

 »og Alkoholpolitisk Forums«.
Bemærkninger Til nr. 1 Ved gennemførelse af ændringsforslaget forudsættes det, at finansiering af  

 alkoholfonden sker på anden vis end ved inddragelse af dele af den kendte  

 alkoholbeskatning.
Til nr. 2 Ændringsforslaget indebærer en klargøring af beslutningsforslagets tekst.
