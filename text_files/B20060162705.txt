Bekendtgørelse  

 om lokal radio- og fjernsynsvirksomhed  

1) I medfør af § 45, stk. 5, § 47,  

 stk. 2, § 48 og § 92a i lov om radio- og fjernsynsvirksomhed,  

 jf. lovbekendtgørelse nr. 410 af 2. maj 2006, som ændret ved lov nr. 1569 af  

 20.  

 december 2006, og i medfør af § 3, stk. 3 og 8, i lov nr. 1404 af  

 21.  

 december 2005, fastsættes:
Kapitel 1 Anvendelsesområdet § 1.  

  

 Bekendtgørelsen omfatter udøvelse  

 af lokal programvirksomhed ved hjælp af radioanlæg eller fællesantenneanlæg i  

 henhold til tilladelser udstedt af Radio- og tv-nævnet eller i henhold til  

 registrering hos Radio- og tv-nævnet, jf. § 42 i lov om radio- og  

 fjernsynsvirksomhed.
Bekendtgørelsen omfatter tillige de pr. 31. december  

 2005  

 gældende tilladelser og registreringer.
Kapitel 2 Programvirksomheden § 2.  

  

 Udøvelse af lokal  

 programvirksomhed ved hjælp af radioanlæg kræver tilladelse fra Radio- og  

 tv-nævnet, jf. § 45, stk. 1, i lov om radio- og  

 fjernsynsvirksomhed.
 Stk. 2.  

  

 Udøvelse af lokal  

 programvirksomhed ved hjælp af fællesantenneanlæg kræver registrering hos  

 Radio- og tv-nævnet, jf. § 47, stk. 1, i lov om radio- og  

 fjernsynsvirksomhed.
Lokal fjernsynsvirksomhed § 3.  

  

 For tilladelser til lokal  

 fjernsynsvirksomhed til hele sendetiden på en sendemulighed gælder vilkår om,  

 at tilladelsesindehaveren skal:
1)  

 	  

 dagligt sende mindst  

 ½ times lokalt producerede nyheds- og aktualitetsprogrammer eller andre  

 programmer  

 med udgangspunkt i lokalsamfundet, idet programstof fra andre stationer i  

 samme  

 amtskommune eller i naboamtskommuner, der deltager i et fast samarbejde med  

 foretagendet om programvirksomheden, kan indgå i tidsopgørelsen, 2)  

 	  

 sørge for, at en  

 væsentlig del af programmerne derudover er dansksprogede eller produceret for  

 et dansk publikum, og 3)  

 	  

 afsætte sendetid til  

 ikke-kommercielle stationer, hvis tilladelse er begrænset til sendetiden  

 mellem  

 kl. 9.00-12.00.
 Stk. 2.  

  

 Der kan ikke indgå reklamer i  

 den programvirksomhed, der i henhold til stk. 1, nr. 3, afsættes til  

 ikke-kommercielle stationer.
 Stk. 3.  

  

 Sendetiden til ikke-kommercielle  

 stationer i henhold til stk. 2 placeres samlet i tidsrummet mellem kl.  

 9.00-12.00  

 og skal påbegyndes kl. 9.
 Stk. 4.  

  

 Indehaveren af en tilladelse til  

 lokal fjernsynsvirksomhed i henhold til stk. 2 betaler dokumenterbare  

 meromkostninger ved udsendelse af programmer til tilladelsesindehaveren i  

 henhold til stk. 1.
 Stk. 5.  

  

 Ved lokalt producerede  

 programmer forstås i denne bekendtgørelse programmer, der enten er produceret  

 af stationen selv eller er produceret af en uafhængig producent beliggende i  

 tilladelsesområdet.
 Stk. 6.  

  

 Ved aktualitetsprogrammer  

 forstås i denne bekendtgørelse programmer, der direkte vedrører nyheder af  

 politisk eller samfundsmæssig betydning, såsom programmer der består af  

 kommentarer  

 til nyheder, gennemgange af udviklingen i nyheder eller politiske holdninger  

 til nyheder, aktuelle begivenheder m.v.
 Stk. 7.  

  

 Indehavere af en tilladelse i  

 henhold til stk. 1 skal hvert kvartal til Radio- og tv-nævnet indsende  

 en  

 redegørelse for, hvorledes kravet om lokalt producerede programmer og  

 dansksprogede programmer m.v. er opfyldt.
 § 4.  

  

 Indehaveren af en tilladelse til  

 lokal fjernsynsvirksomhed i henhold til § 3, stk. 1, skal  

 tilstræbe:
1)  

 	  

 at over halvdelen af  

 den sendetid, der ikke består af nyheder, sportsbegivenheder, konkurrencer og  

 tekst-tv, afsættes til europæiske programmer, jf. bilag 1, og 2)  

 	  

 at 10 pct. af den  

 sendetid, der ikke består af nyheder, sportsbegivenheder, konkurrencer og  

 tekst-tv, eller 10 pct. af programbudgettet afsættes til europæiske  

 programmer  

 fra producenter, der er uafhængige af tv-foretagendet.
En passende andel skal  

 forbeholdes programmer af ny dato, dvs. programmer, der udsendes senest 5 år  

 efter deres produktion.
Lokal radio- og fjernsynsvirksomhed § 5.  

  

 I lokalradio og lokal-tv må der  

 ikke udsendes programmer, som i alvorlig grad kan skade mindreåriges fysiske,  

 psykiske eller moralske udvikling, herunder navnlig programmer, som  

 indeholder  

 pornografi eller umotiveret vold.
 Stk. 2.  

  

 Andre programmer, som kan skade  

 mindreåriges fysiske, psykiske eller moralske udvikling, må ikke sendes,  

 medmindre  

 det ved valget af sendetidspunkt eller ved tekniske foranstaltninger sikres,  

 at  

 mindreårige i udsendelsesområdet normalt ikke ser eller hører udsendelserne.  

 Når programmerne udsendes i ukodet form, skal der forud for dem gives en  

 akustisk advarsel, eller de skal under hele deres varighed være markeret med  

 et  

 visuelt symbol.
 Stk. 3.  

  

 Programmerne må ikke på nogen  

 måde tilskynde til had på grund af race, køn, religion, nationalitet eller  

 seksuel observans.
Kapitel 3 Ansøgning om og udstedelse af tilladelse § 6.  

  

 Tilladelse til lokal  

 programvirksomhed udstedes efter udbud af ledige sendemuligheder,  

 almindeligvis  

 ved offentligt opslag, jf. dog § 7. Tilladelser fordeles ved  

 skønhedskonkurrence, medmindre kulturministeren forud for et konkret udbud  

 fastsætter, at udbuddet skal foregå ved auktion.
 Stk. 2.  

  

 Radio- og tv-nævnet kan i  

 særlige tilfælde udbyde ledige sendemuligheder til andre  

 tilladelsesindehavere  

 i det lokale område, som sendemuligheden er fordelt til.
Stk. 3.  

  

 Radio- og tv-nævnet kan undlade  

 at udbyde ledige sendemuligheder.
Nævnet skal i denne forbindelse lægge vægt  

 på  

 omfanget af den ledige sendetid sammenholdt med den resterende  

 tilladelsesperiode.
 Stk. 4.  

  

 Tilladelser til lokal  

 radiovirksomhed kan ikke række ud over 31. december 2007. Tilladelser til  

 lokal  

 fjernsynsvirksomhed kan ikke række ud over 31. oktober 2009.
 § 7.  

  

 Radio- og tv-nævnet forlænger,  

 medmindre afgørende hensyn taler imod, uden forudgående udbud eksisterende  

 tilladelser til lokal programvirksomhed ved hjælp af jordbaserede  

 sendemuligheder.  

 Radio- og tv-nævnet beslutter varigheden af forlængelserne.
 Stk. 2.  

  

 Forlængelse af tilladelser til  

 lokal radiovirksomhed kan ikke række ud over 31. december 2007. Forlængelse  

 af  

 tilladelser til lokal fjernsynsvirksomhed, der udløber i perioden 1. januar  

 2006 til 31. december 2006, sker frem til det tidspunkt, hvor det forventes,  

 at  

 den samlede udbudsproces vedrørende de lokale tv-sendemuligheder er  

 afsluttet,  

 jf. dog stk. 3 og 4.
 Stk. 3.  

  

 Forlængelse af tilladelser, der  

 er udstedt til den tv-sendemulighed i Københavns Kommune, Frederiksberg  

 Kommune  

 og kommunerne i Københavns Amt, der anvendes til såvel kommerciel som  

 ikke-kommerciel fjernsynsvirksomhed i henhold til § 56, kan ikke række  

 ud  

 over 31. oktober 2009.
 Stk. 4.  

  

 Forlængelse af tilladelser, der er  

 udstedt til den ledige sendetid på de tv-sendemuligheder, som DR råder over i  

 henhold til § 57, kan ikke række ud over 31. oktober 2009.
 § 8.  

  

 Ved behandling af ansøgninger om  

 tilladelse til lokal programvirksomhed ved hjælp af radioanlæg skal Radio- og  

 tv-nævnet  

 søge at sikre det enkelte lokale område en samlet programvirksomhed af  

 alsidig  

 karakter.
 Stk. 2.  

  

 Ved behandlingen af ansøgninger  

 kan nævnet bl.a. lægge vægt på ansøgerens økonomiske formåen og mulighed for  

 at  

 realisere de opstillede programplaner.
 § 9.  

  

 Radio- og tv-nævnet kan kræve, at  

 ansøgning om tilladelse sker på et ansøgningsskema, som nævnet udleverer.
 Stk. 2.  

  

 Ansøgning om tilladelse skal  

 indeholde følgende oplysninger:
1)  

 	  

 Ansøgers navn,  

 adresse, telefonnummer og e-mail.
Såfremt ansøgeren har flere adresser,  

 oplyses  

 disse med en beskrivelse af, hvilke funktioner der varetages fra de  

 forskellige  

 adresser.
2)  

 	  

 Om ansøgningen  

 vedrører lokal radio- eller fjernsynsvirksomhed.
En ansøgning kan ikke både  

 vedrøre radio- og fjernsynsvirksomhed.
 3)  

 	  

 Økonomiske forhold,  

 herunder hvordan driften vil blive finansieret, fx ved hjælp af reklamer,  

 sponsorering,  

 salg af sendetid eller brugerbetaling.
4)  

 	  

 Karakteren af  

 programvirksomheden, herunder beskrivelse af de programkategorier  

 virksomheden  

 omfatter og disse kategoriers tidsmæssige fordeling.
Det oplyses endvidere,  

 om  

 virksomheden retter sig mod bestemte målgrupper, fx børn eller unge.
Såfremt  

 det er hensigten at sende programmer i kodet form, oplyses dette.
 5)  

 	  

 Ønsker om startdato,  

 antal sendetimer pr. uge og deres fordeling på dage og tidspunkter.
 6)  

 	  

 Planer om fast  

 samarbejde med andre radio- og fjernsynsforetagender m.v. om  

 programvirksomheden.  

 Eventuelle samarbejdsaftaler skal vedlægges.
 7)  

 	  

 Det navn, som  

 lokalradioen eller lokal-tv-stationen vil anvende.
Stk. 3.  

  

 Nævnet kan i øvrigt kræve de  

 oplysninger, det finder nødvendige for behandlingen af ansøgningen.
Nævnet  

 kan  

 fastsætte en frist for afgivelsen af oplysninger.
Såfremt nævnet ikke kan få  

 tilstrækkelige  

 oplysninger, kan der gives afslag på ansøgningen.
 § 10.  

  

 Såfremt der i tilladelsesperioden  

 sker ændringer af forhold, der er oplyst i ansøgningen, skal disse meddeles  

 nævnet.
 § 11.  

  

 Programvirksomheden skal udøves i  

 overensstemmelse med ansøgningen.
 Stk. 2.  

  

 Radio- og tv-nævnet kan  

 dispensere fra stk. 1, såfremt der efterfølgende opstår behov herfor.
 § 12.  

  

 Ved udstedelse af tilladelse til  

 lokal programvirksomhed tildeles der ansøgeren en ugentlig minimumssendetid,  

 jf. dog § 3, stk. 1 og 2.
Stk. 2.  

  

 Tilladelsesindehavere, der har  

 fået udstedt tilladelse til den samme sendemulighed (frekvens) og hermed  

 indgår  

 i et sendesamvirke, der sender fra samme senderposition i henhold til én  

 frekvenstilladelse, forhandler sig til rette om sendetidens placering.
Den  

 aftalte placering af såvel minimumssendetid som øvrige sendetid skal meddeles  

 nævnet.
Såfremt der ikke opnås enighed blandt tilladelsesindehaverne,  

 fastlægger Radio- og tv-nævnet placeringen af den ugentlige sendetid.
 Stk. 3.  

  

 Sendetidsplaceringen gælder for  

 tilladelsesperioden, medmindre andet aftales mellem tilladelsesindehaverne.  

 Såfremt der aftales en ny placering mellem tilladelsesindehaverne i løbet af  

 perioden,  

 skal denne meddeles nævnet.
Stk. 4.  

  

 Den minimumssendetid, som nævnet  

 har tildelt en ansøger, og placeringen af denne sendetid kan i  

 tilladelsesperioden ikke ændres af nævnet i forbindelse med udstedelse af nye  

 tilladelser, medmindre tiden ikke udnyttes.
Sendetid ud over den tildelte  

 minimumssendetid, som midlertidigt udnyttes af de stationer, der sender på  

 den  

 pågældende frekvens, kan nævnet disponere over i forbindelse med udstedelse  

 af  

 nye tilladelser.
 Stk. 5.  

  

 Såfremt tilladelsesindehaverne  

 på samme frekvens (sendesamvirke) ikke kan blive enige om de økonomiske  

 vilkår  

 m.v. for samvirket, fastsættes disse af nævnet.
 Stk. 6.  

  

 Nævnet kan i særlige tilfælde  

 beslutte, at sendetid, som er ledig som følge af en midlertidig inddragelse  

 af  

 en tilladelse, ikke må benyttes.
Kapitel 4 Registrering § 13.  

  

 Foretagender, der udøver  

 programvirksomhed ved hjælp af fællesantenneanlæg, skal registreres hos  

 Radio-  

 og tv-nævnet.
 Stk. 2.  

  

 I forbindelse med registrering  

 skal foretagendet oplyse:
1)  

 	  

 Navn, adresse,  

 telefonnummer og e-mail.
Såfremt foretagendet har flere adresser, oplyses  

 disse  

 med en beskrivelse af, hvilke funktioner der varetages fra de forskellige  

 adresser.
2)  

 	  

 Om foretagendet  

 udøver radio- eller fjernsynsvirksomhed.
En registrering kan ikke vedrøre  

 begge  

 dele.
 3)  

 	  

 Økonomiske forhold,  

 herunder hvordan driften vil blive finansieret, fx ved hjælp af reklamer,  

 sponsorering,  

 salg af sendetid eller brugerbetaling.
4)  

 	  

 Karakteren af  

 programvirksomheden, herunder beskrivelse af de programkategorier  

 virksomheden  

 omfatter og disse kategoriers tidsmæssige fordeling.
Det oplyses endvidere,  

 om  

 virksomheden retter sig mod bestemte målgrupper, fx børn eller unge.
Såfremt  

 det er hensigten at sende programmer i kodet form, oplyses dette.
 5)  

 	  

 Planlagt  

 starttidspunkt.
 6)  

 	  

 Planer om fast  

 samarbejde med andre radio- og fjernsynsforetagender m.v. om  

 programvirksomheden.  

 Eventuelle samarbejdsaftaler skal vedlægges.
 7)  

 	  

 Det navn, som  

 stationen vil anvende.
 § 14.  

  

 Såfremt der sker ændringer af  

 forhold, der er oplyst i forbindelse med registreringen, skal disse meddeles  

 nævnet.
Kapitel 5 Tilsyn med programvirksomheden § 15.  

  

 Radio- og tv-nævnet fører tilsyn  

 med udøvelsen af den lokale programvirksomhed, herunder med anvendelsen af  

 tilskudsmidler i henhold til kapitel 6. Nævnet gennemfører stikprøvekontrol i  

 den forbindelse.
 § 16.  

  

 Radio- og tv-nævnet påtaler i  

 henhold til § 42, nr. 3, i lov om radio- og fjernsynsvirksomhed  

 overtrædelser af loven, bestemmelser fastsat efter loven og vilkår for  

 programtilladelser og kan inddrage tilladelsen eller træffe afgørelse om  

 indstilling af registreret virksomhed, jf. lovens § 50.
§ 17.  

  

 I forbindelse med behandling af  

 sager om overtrædelse af loven, bestemmelser fastsat efter loven samt vilkår  

 fastsat i forbindelse med udstedelse af programtilladelse hører Radio- og  

 tv-nævnet tilladelsesindehaveren eller det registrerede foretagende.
I sager,  

 der vedrører programvirksomhed, der er udsendt samtidig af flere  

 tilladelsesindehavere  

 eller registrerede foretagender eller i medfør af et fast samarbejdsforhold  

 om  

 programvirksomheden, vælger Radio- og tv-nævnet, hvilken tilladelsesindehaver  

 eller hvilket registreret foretagende nævnet hører.
§ 18.  

  

 Indehavere af tilladelse til  

 lokal programvirksomhed og registrerede foretagender er i henhold til  

 § 39, stk. 4, i lov om radio- og fjernsynsvirksomhed forpligtede  

 til  

 at meddele nævnet de oplysninger, udlevere de dokumenter m.v. og afgive de  

 skriftlige udtalelser, som forlanges af nævnet.
Nævnet kan fastsætte en frist  

 for afgivelsen af sådanne oplysninger.
 § 19.  

  

 En eventuel sanktion i henhold  

 til § 50 i lov om radio- og fjernsynsvirksomhed kan rettes mod én eller  

 samtlige indehavere af en tilladelse til lokal programvirksomhed eller  

 registrerede foretagender, der har udøvet den programvirksomhed, der  

 sanktioneres.
Kapitel 6 Tilskud til ikke-kommercielle lokale radio- og  

 tv-stationer § 20.  

  

 Radio- og tv-nævnet kan yde  

 tilskud til tilladelsesindehavere eller til registrerede foretagender, der er  

 omfattet af § 1, og som ikke har reklameindtægter.
Gaver, sponsorbidrag  

 og  

 lignende anses ikke som reklameindtægter.
 Stk. 2.  

  

 Der kan alene ydes tilskud til  

 stationer, der har bred kontakt til lokalsamfundet.
 Stk. 3.  

  

 Radio- og tv-nævnet kan i forbindelse  

 med vurderingen af ansøgninger lægge vægt på, hvor længe stationen har haft  

 regelmæssig udsendelsesvirksomhed.
 § 21.  

  

 Der afsættes af den samlede  

 bevilling på finansloven til lokal radio- og tv-produktion 2 mio. kr. årligt  

 til en særlig pulje med henblik på støtte til studenterradio- og  

 -tv, højskoleradio og -tv samt lokalradio og lokal-tv for  

 handicappede.
Stk. 2.  

  

 Ved studenterradio og -tv  

 forstås ikke-kommercielle lokale radio og tv-stationer, der drives af  

 studerende i tilknytning til en postgymnasial uddannelsesinstitution med  

 studerende som primær målgruppe.
Ved lokalradio og lokal-tv for handicappede  

 forstås i denne forbindelse lokal programvirksomhed for grupper, som på grund  

 af fysisk eller psykisk handicap behøver særlig hjælp til at kunne producere  

 radio eller tv.
Ved højskoleradio og -tv forstås lokal programvirksomhed, som  

 udøves af folkehøjskoler.
 Stk. 3.  

  

 Radio- og tv-nævnet kan til de  

 stationer, som er omfattet af stk. 1, yde et supplerende driftstilskud.  

 Tilskuddet beregnes efter samme regler som det almindelige driftstilskud, jf.  

 § 20.
 § 22.  

  

 Såfremt Radio- og tv-nævnet  

 stiller krav herom, skal der i forbindelse med ansøgningen om tilskud oplyses  

 om eventuelle verserende eller afsluttede sager for domstolene eller  

 offentlige  

 myndigheder.
 Stk. 2.  

  

 Hvis sagen vedrører stationens  

 drift og programvirksomhed, og hvis sagen drejer sig om overtrædelser af  

 medieansvarsloven, regler om andre tilskud end tilskud efter radio- og  

 fjernsynsloven eller af straffeloven m.v., og hvor overtrædelsen er af grov  

 eller af ofte gentagen karakter, kan Radio- og tv-nævnet træffe beslutning om  

 afslag på ansøgningen om tilskud.
 Stk. 3.  

  

 Radio- og tv-nævnet kan ved  

 vurderingen af de i stk. 2 nævnte forhold kun lægge vægt på  

 overtrædelser,  

 der er begået af stationen selv eller af en ledende medarbejder, herunder  

 ulønnet arbejdskraft, og hvorover der er afsagt endelig dom, truffet endelig  

 afgørelse af Pressenævnet eller truffet endelig administrativ afgørelse.
 Stk. 4.  

  

 Såfremt stationen ikke  

 efterkommer Radio- og tv-nævnets anmodning om oplysning om de i stk. 2  

 nævnte forhold, kan Radio- og tv-nævnet lægge vægt herpå i sin vurdering af  

 ansøgningen om tilskud.
 § 23.  

  

 Tilskud ydes som driftstilskud og  

 beregnes på grundlag af stationens selvstændige programvirksomhed.
 Stk. 2.  

  

 Der kan ikke ydes driftstilskud  

 til sendetimer, som består af prøvebilleder, rulletekster med informationer,  

 hjemmesider, tekst-tv, såkaldte info-kanaler og tilsvarende programvirksomhed  

 eller udsendelse fra fast opstillede kameraer.
Stk. 3.  

  

 Der  

 kan til en radiostation maksimalt ydes driftstilskud til 15 sendetimer  

 ugentligt.
Genudsendelser indgår ikke i beregningsgrundlaget.
 Stk. 4.  

  

 Der  

 kan til en tv-station maksimalt ydes driftstilskud til 3 timer ugentligt.  

 Tilskuddet  

 til én tv-time andrager ved førstegangsudsendelse samme beløb som tilskuddet  

 til 10 radiotimer.
Stk. 5.  

  

 Der kan  

 ydes tilskud til en tv-stations genudsendelser med op til fem gange det  

 årlige  

 antal timer for førstegangsudsendelser.
Tilskud til genudsendelse ydes med 25  

 pct. af tilskudsbeløbet til førstegangsudsendelse.
Stk. 6.  

  

 Ved  

 førstegangsudsendelse forstås udsendelser, som ikke tidligere har været sendt  

 på stationen.
Mindre ændringer i en tidligere sendt udsendelse medfører ikke,  

 at udsendelsen anses som førstegangsudsendelse.
 Stk. 7.  

  

 Co-produktioner  

 med andre lokale radio- og tv-stationer medregnes ved opgørelsen af  

 tilskudsberettigede  

 timer proportionalt med stationens finansieringsandel.
 § 24.  

  

 Radio- og  

 tv-nævnet  

 kan for kabelfødt programvirksomhed, afhængigt af  

 antallet af tilslutninger, beslutte at fastsætte et lavere tilskud pr.  

 sendetime eller at lade tilskuddet helt bortfalde.
 Stk. 2.  

  

 En nedsættelse efter stk. 1  

 skal ske efter følgende model:
Antal kabeltilslutninger Reduktion af tilskud Under 100 intet tilskud 101-999 75 pct.
1000+ ingen reduktion § 25.  

  

 Beregningen af det årlige  

 driftstilskud fastsættes på baggrund af:
1)  

 	  

 Rammen for den  

 afsatte årlige bevilling til formålet med tillæg af eventuelle tilbagebetalte  

 tilskudsbeløb fra tidligere år, og 2)  

 	  

 det samlede antal  

 tilskudsberettigede timer, jf. § 23 og § 24.
 § 26.  

  

 Radio- og tv-nævnet gennemfører  

 en årlig ansøgningsrunde med henblik på ydelse af tilskud.
 § 27.  

  

 Sammen med ansøgningen om tilskud  

 indsendes stationens programplaner for det år, for hvilket der søges tilskud,  

 med  

 henblik på  

 Radio- og tv-nævnet  

 s vurdering af,  

 at tilskud ydes i overensstemmelse med § 23.
 § 28.  

  

 Radio- og tv-nævnet informerer de  

 relevante kommuner om stationernes tilskudsansøgninger, således at der gives  

 kommunerne mulighed for at udtale sig om særlige lokale forhold, som  

 kommunerne  

 ønsker at gøre opmærksom på i forbindelse med fordelingen af tilskud.
§ 29.  

  

 Det udmeldte årlige driftstilskud  

 er et maksimumsbeløb, der er beregnet på basis af de på ansøgningstidspunktet  

 afgivne oplysninger.
Der kan således ikke efterfølgende ske en opregulering  

 af  

 driftstilskuddet, såfremt stationen udvider sin sendetid.
§ 30.  

  

 Radio- og tv-nævnet kan efter  

 ansøgning tillade, at en station, der modtager driftstilskud i henhold til  

 radio- og fjernsynsloven, afbryder programvirksomheden i en periode,  

 eksempelvis i sommerferien.
Stationen er ikke berettiget til driftstilskud i  

 perioden, hvor programvirksomheden er afbrudt.
§ 31.  

  

 En radio- eller tv-stations  

 driftstilskud kan på årsbasis højst udgøre stationens faktiske driftsudgifter  

 for det pågældende år.
Såfremt det samlede tilskud overstiger  

 driftsudgifterne,  

 skal det overskydende beløb tilbagebetales.
 Stk. 2.  

  

 Driftstilskuddet har til formål  

 at bidrage til finansiering af stationens udgifter, herunder til stationens  

 almindelige faste omkostninger  

.
 Stk. 3.  

  

 Lønudgifter, der finansieres af  

 tilskuddet, må ikke overstige niveauet for de statslige overenskomster for et  

 tilsvarende arbejde.
Stk. 4.  

  

 Driftstilskuddet kan anvendes  

 til køb af udstyr, der er nødvendigt for stationens produktion af programmer.  

 Købesummen må ikke overstige markedsprisen.
Udstyr kan afskrives over  

 forventede  

 leveår eller udgiftsføres fuldt ud i anskaffelsesåret.
Udstyr, der er købt  

 for  

 tilskud fra Radio- og tv-nævnet, er stationens eje og skal købes i stationens  

 navn.
 § 32.  

  

 Afgivne tilsagn bortfalder, og  

 udbetalte tilskud kan i henhold til § 43, stk. 4, i lov om radio-  

 og  

 fjernsynsvirksomhed kræves tilbagebetalt i tilfælde, hvor tilskudsmodtager  

 ikke  

 opfylder betingelserne for tilskuddet eller ikke gennemfører den forudsatte  

 programvirksomhed.
 Stk. 2.  

  

 Stk. 1 finder tilsvarende  

 anvendelse, hvis der ikke afleveres et fyldestgørende, underskrevet regnskab,  

 eller hvis fristen for indsendelse af regnskab ikke overholdes.
 § 33.  

  

 Overtrædelse af tilskudsreglerne  

 kan i henhold til § 50, stk. 1, nr. 1, og stk. 2, nr. 1, i lov  

 om radio- og fjernsynsvirksomhed, såfremt overtrædelsen er grov, eller  

 overtrædelserne er ofte gentagne, medføre en midlertidig eller endelig  

 inddragelse af programtilladelsen eller indstilling af den registrerede  

 programvirksomhed.
Kapitel 7 Aflæggelse af regnskab m.v.
§ 34.  

  

 Afhængig af stationens størrelse skal der tilrettelægges et bogholderi, der  

 løbende og på betryggende vis giver overblik over stationens økonomiske  

 stilling og tilskuddets anvendelse.
Bogføring skal foretages løbende gennem  

 året.
 Stk. 2.  

  

 Såfremt  

 tilskud ydes til en tilladelsesindehaver, der er en enkeltperson, eller som  

 har  

 andre aktiviteter end lokal programvirksomhed, skal stationen drives som en  

 selvstændig regnskabsmæssig enhed adskilt fra eventuelle andre aktiviteter.
 § 35.  

  

 Bogføringen skal være  

 tilrettelagt sådan, at der er tydelige sammenhænge mellem de enkelte  

 transaktioner og regnskabet.
§ 36.  

  

 Regnskabsmaterialet skal  

 opbevares forsvarligt og tilgængeligt i mindst fem år fra udgangen af det  

 regnskabsår, materialet vedrører.
Femårsreglen består ligeledes i tilfælde af  

 stationens lukning.
I tilfælde af at stationen lukker, er den sidst siddende  

 ledelse ansvarlig for opbevaringen.
 § 37.  

  

 Regnskabsmaterialet kan opbevares  

 elektronisk, men skal til enhver tid kunne udskrives i tekst.
 § 38.  

  

 Stationer, der modtager  

 driftstilskud fra  

 Radio- og tv-nævnet, skal  

 afgive årsregnskab for stationen.
 Stk. 2.  

  

 Radio- og  

 tv-stationer, der modtager driftstilskud, skal opbevare de  

 førstegangsudsendelser,  

 der har dannet grundlag for tilskudsberegningen, indtil årsregnskabet for det  

 pågældende år er godkendt af  

 Radio- og tv-nævnet.
§ 39.  

  

 Årsregnskabet skal give et  

 retvisende billede af stationens aktiver, passiver, økonomiske stilling samt  

 resultatet.
Regnskabet skal omfatte hele stationens virksomhed.
Stk. 2.  

  

 Tilskud modtaget fra  

 Radio-  

 og tv-nævnet  

 skal fremgå særskilt af årsregnskabet.
Dette omfatter  

 såvel modtagne tilskud som tilgodehavende tilskud vedrørende regnskabsåret.  

 Øvrige indtægter og omkostninger skal specificeres på en sådan måde, at  

 resultatopgørelsen fremstår i overskuelig form.
Afskrivninger samt  

 renteindtægter og udgifter skal anføres særskilt.
Stk. 3.  

  

 Årsregnskabets balance skal  

 indeholde en pålidelig og overskuelig oversigt over stationens aktiver og  

 passiver.
For så vidt angår egenkapitalen skal der udarbejdes  

 kapitalforklaring, hvor egenkapitalens bevægelser specificeres i hovedposter.
 § 40.  

  

 Årsregnskabet påtegnes af stationens samlede ledelse, som tillige ved deres  

 underskrift på revisors protokollat bekræfter, at de har gennemlæst  

 revisionsprotokollatet.
 Stk. 2.  

  

 Genpart af  

 det påtegnede revisionsprotokollat indsendes sammen med det påtegnede  

 årsregnskab  

 til  

 Radio- og tv-nævnet  

 senest tre måneder  

 efter udløbet af regnskabsåret.
Kapitel 8 Revision af regnskab Driftstilskud under 100.000 kr.
§ 41.  

  

 For et samlet driftstilskud på under 100.000 kr. skal der ikke udføres  

 revision.
Et regnskab underskrevet af stationens samlede ledelse er  

 tilstrækkeligt.
Med sin underskrift står ledelsen inde for, at tilskuddet er  

 brugt sparsommeligt til formålet.
 Driftstilskud mellem 100.000 kr. og 500.000 kr.
§ 42.  

  

 For et samlet driftstilskud på mellem 100.000 kr. og 500.000 kr. skal der  

 udføres revision i henhold til reglerne i §§ 43-47. Revisionen kan  

 gennemføres af en ikke-faguddannet revisor.
Revisor skal dog opfylde de  

 almindelige habilitetskrav, dvs. revisor skal være personligt, familiemæssigt  

 og økonomisk uafhængig af stationen og dens ledelse.
 § 43.  

  

 Revisor skal ved revisionen efterprøve, om regnskabet er rigtigt, dvs. uden  

 væsentlige fejl og mangler, om tilskudsbetingelserne er opfyldt, og om  

 tilskuddet er brugt sparsommeligt til formålet.
§ 44.  

  

 Stationens ledelse skal give revisor de oplysninger, som må anses af  

 betydning  

 for bedømmelsen af regnskabet.
Ledelsen skal give revisor adgang til at  

 foretage de undersøgelser, denne finder nødvendige, og skal sørge for, at  

 revisor får de oplysninger og den bistand, revisor anser som nødvendige for  

 udførelsen af sit hverv.
§ 45.  

  

 Bliver revisor opmærksom på lovovertrædelser eller tilsidesættelser af  

 forskrifter af væsentlig betydning i forbindelse med tilskudsmidlernes  

 forvaltning, påhviler det revisor straks at give stationen meddelelse herom  

 samt at påse, at ledelsen inden tre uger giver Radio- og tv-nævnet meddelelse  

 herom.
I modsat fald er det revisors pligt at orientere Radio- og tv-nævnet.  

 Revisors bemærkninger indsendes sammen med meddelelsen.
 § 46.  

  

 § 45 finder tilsvarende anvendelse, hvis revisor under sin revision  

 eller  

 på anden måde bliver opmærksom på, at stationens fortsatte drift er usikker  

 af  

 økonomiske eller andre grunde.
 § 47.  

  

 Revisor skal forsyne det reviderede regnskab med en revisionspåtegning.  

 Forbehold skal fremgå af påtegningen.
Driftstilskud på 500.000 kr. eller derover § 48.  

  

 For et samlet driftstilskud på 500.000 kr. eller derover skal der udføres  

 revision i henhold til reglerne i §§ 44-46 samt §§ 49-54.  

 Revisionen  

 skal udføres af en statsautoriseret eller registreret revisor, af Kommunernes  

 Revisionsafdeling, Revisionsdirektoratet for Københavns Kommune eller af  

 andre  

 kommunale revisionsorganer.
 Stk. 2.  

  

 I tilfælde  

 af revisorskifte skal den tiltrædende revisor rette henvendelse til den  

 fratrædende revisor, der har pligt til at oplyse grundene til fratrædelsen.
 § 49.  

  

 Revisionen skal foretages i overensstemmelse med god offentlig revisionsskik,  

 således som dette begreb er fastlagt i § 3 i lov om revisionen af  

 statens  

 regnskaber m.m. (lovbekendtgørelse nr. 3 af 7. januar 1997) og nærmere  

 præciseret i stk. 2.
Stk. 2.  

  

 Ved  

 revisionen efterprøves, om regnskabet er rigtigt, og om de dispositioner, der  

 er omfattet af regnskabsaflæggelsen, er i overensstemmelse med meddelte  

 bevillinger, love og andre forskrifter samt indgåede aftaler og sædvanlig  

 praksis.
Der foretages endvidere en vurdering af, hvorvidt der er taget  

 skyldige økonomiske hensyn ved forvaltningen af tilskudsmidlerne og ved  

 driften  

 af den station, der er omfattet af regnskabet.
 § 50.  

  

 Revisionens omfang afhænger af stationens administrative struktur og  

 forretningsgange, herunder den interne kontrol og andre forhold af betydning  

 for regnskabsaflæggelsen.
§ 51.  

  

 Der foretages sædvanligvis revision i årets løb.
Som led i revisionen  

 undersøger revisor de eksisterende forretningsgange, herunder  

 forretningsgangene vedrørende registrering af tilskudsudløsende faktorer, med  

 henblik på at påse, om den interne kontrol er betryggende.
Ud over  

 systemrevision  

 udfører revisor i nødvendigt omfang substansrevision.
Revisionen udføres som  

 udgangspunkt ved stikprøvevise undersøgelser.
Uanmeldt kasse- og  

 beholdningseftersyn indgår i revisionen.
 Stk. 2.  

  

 Ved den  

 afsluttende revision påses det, at regnskabet er opstillet i overensstemmelse  

 med de regler, der er fastsat herfor i denne bekendtgørelse, og at det ikke  

 indeholder væsentlige fejl eller mangler, og om de dispositioner, der er  

 omfattet af regnskabsaflæggelsen er i overensstemmelse med meddelte  

 bevillinger, love og andre forskrifter samt indgåede aftaler og sædvanlig  

 praksis.
Stk. 3.  

  

 Ved  

 forvaltningsrevisionen undersøges det, om der er taget skyldige økonomiske  

 hensyn ved stationens forvaltning.
Revisionen udføres med udgangspunkt i  

 stationens rapportering til tilskudsyder om mål og opnåede resultater samt om  

 sparsommelighed, produktivitet og effektivitet.
§ 52.  

  

 Revisor skal forsyne det reviderede regnskab med en revisionspåtegning,  

 hvoraf  

 det skal fremgå, at regnskabet er revideret i overensstemmelse med reglerne i  

 denne bekendtgørelse.
Forbehold skal fremgå af påtegningen.
 Stk. 2.  

  

 Revisor  

 skal afgive beretning om det udførte revisionsarbejde, herunder om revisors  

 vurdering og konklusion om stationens erklæring om opfyldelse af de  

 opstillede  

 resultatkrav.
Stk. 3.  

  

 Beretningen  

 afgives i en særskilt revisionsprotokol.
I protokollen skal der indføres  

 oplysninger  

 om, hvilke revisionsarbejder der er udført og resultatet heraf, samt om  

 væsentlig usikkerhed, fejl eller mangler vedrørende stationens bogholderi,  

 regnskabsvæsen eller interne kontrol.
Stk. 4.  

  

 Revisor  

 skal endvidere redegøre for den udførte forvaltningsrevision.
Specielt  

 oplyses  

 om revisors undersøgelse af samt vurdering og konklusioner vedrørende  

 sparsommelighed, produktivitet og effektivitet samt om dispositioner uden for  

 stationens formål.
 § 53.  

  

 Det skal i protokollatet til årsregnskabet oplyses, hvorvidt revisor opfylder  

 lovgivningens habilitetsbestemmelser, hvorvidt revisor under revisionen har  

 modtaget alle de oplysninger, der er anmodet om, og hvorvidt revisionen har  

 givet anledning til bemærkninger med hensyn til, om tilskuddet er anvendt i  

 overensstemmelse med de angivne vilkår, samt hvorvidt revisionen har givet  

 anledning til bemærkninger med hensyn til, om refusion og tilskudsgrundlag er  

 opgjort i overensstemmelse med de gældende regler.
 Stk. 2.  

  

 I  

 revisionsprotokollen anføres endvidere oplysninger om særlige rapporter eller  

 erklæringer, afgivelse af særlige beretninger, rådgivning og assistance.
 § 54.  

  

 Genpart  

 af revisionsprotokollater indsendes af stationen til Radio- og tv-nævnet  

 sammen  

 med det påtegnede årsregnskab.
Kapitel 9 Andet § 55.  

  

 Radio- og tv-nævnet træffer efter  

 indstilling fra IT- og Telestyrelsen afgørelse om fordelingen af  

 sendemuligheder, herunder om sendeposition, på lokale områder under hensyn  

 til  

 de frekvensmæssige muligheder.
§ 56.  

  

 I Københavnsområdet, som omfatter  

 Københavns Kommune, Frederiksberg Kommune og kommunerne i Københavns Amt,  

 skal  

 der ikke afsættes sendetid til ikke-kommercielle stationer i henhold til  

 § 3, stk. 1, nr. 3. Tilladelser til ikke-kommerciel lokal  

 fjernsynsvirksomhed udstedes alene til én af de to lokal-tv-sendemuligheder i  

 området.
Radio- og tv-nævnet beslutter hvilken sendemulighed, der kan  

 anvendes  

 til såvel kommerciel som ikke-kommerciel fjernsynsvirksomhed.
 § 57.  

  

 DR råder frem til 31. oktober  

 2009 dagligt i tidsrummet kl. 15.00-01.00 over de følgende  

 lokal-tv-sendemuligheder  

 med henblik på udsendelse af DR2:
1)  

 	  

 UHF-kanal 23, Skive, 2)  

 	  

 UHF-kanal 26,  

 Hillerød, 3)  

 	  

 UHF-kanal 36,  

 Frederiksværk, 4)  

 	  

 UHF-kanal 38,  

 Thisted, 5)  

 	  

 UHF-kanal 39, Rønne, 6)  

 	  

 UHF-kanal 43, Struer, 7)  

 	  

 UHF-kanal 45, Køge, 8)  

 	  

 UHF-kanal 49, Viborg, 9)  

 	  

 UHF-kanal 51,  

 Silkeborg, 10)  

 	  

 UHF-kanal 52, Hadsund, 11)  

 	  

 UHF-kanal 53, Neksø,  

 og 12)  

 	  

 UHF-kanal 60,  

 Mariager.
Stk. 2.  

  

 Tilladelse i henhold til  

 § 45, stk. 1, i lov om radio- og fjernsynsvirksomhed til de i  

 stk. 1 angivne sendemuligheder kan alene omfatte den del af den daglige  

 sendetid, som DR ikke råder over.
Tilladelse kan udstedes til  

 ikke-kommercielle  

 og kommercielle stationer.
Såfremt der er behov herfor, skal der dagligt  

 stilles mindst 3 timer af denne sendetid til rådighed for ikke-kommercielle  

 stationer, idet § 3, stk. 3, finder tilsvarende anvendelse.
 Stk. 3.  

  

 Tv-stationer med tilladelse i  

 henhold til stk. 2 betaler DR for dokumenterbare meromkostninger ved  

 udsendelse af stationens programmer.
Kapitel 10 Ikrafttræden og overgangsbestemmelser § 58.  

  

 Bekendtgørelsen træder i kraft  

 den 1. januar 2007.
 Stk. 2.  

  

 Bekendtgørelse nr. 1439 af 15. december  

 2005 om lokal radio- og fjernsynsvirksomhed ophæves.
 § 59.  

  

 Radio- og tv-nævnet kan meddele  

 lempelse af vilkår i tilladelser til lokal programvirksomhed, der er udstedt  

 før bekendtgørelsens ikrafttræden, såfremt vilkårene ikke længere fremgår  

 eller  

 følger af gældende lovgivning.
Kulturministeriet, den 13. december  

 2006 Brian Mikkelsen /Lars M.
Banke Bilag 1 Definition af europæiske programmer 1.  

  

 Ved europæiske programmer forstås i denne  

 bekendtgørelse:
1)  

 	  

 Programmer  

 fremstillet i EF-medlemsstater, 2)  

 	  

 programmer  

 fremstillet i europæiske tredjelande, som er parter i den af Europarådet  

 vedtagne europæiske konvention om grænseoverskridende fjernsyn, og som  

 opfylder  

 betingelserne i punkt 2, 3)  

 	  

 programmer  

 fremstillet i andre europæiske tredjestater og som opfylder betingelserne i  

 punkt 3, 4)  

 	  

 anvendelsen af  

 bestemmelserne i nr. 2 og 3 er betinget af, at programmer med oprindelse i  

 medlemsstaterne  

 ikke udsættes for diskriminerende foranstaltninger i de pågældende  

 tredjelande.
 2.  

  

 De i punkt 1, nr. 1 og 2, omhandlede programmer er  

 sådanne, der er fremstillet hovedsagelig under medvirken af ophavsmænd og  

 medarbejdere, der er bosiddende i en eller flere af de stater, der er  

 omhandlet  

 i samme punkt, nr. 1 og 2, når en af følgende tre betingelser er opfyldt:
1)  

 	  

 De er fremstillet af  

 en eller flere producenter, der er etableret i en eller flere af disse  

 stater, 2)  

 	  

 produktion af  

 programmerne overvåges og kontrolleres effektivt af en eller flere  

 producenter,  

 der er etableret i en eller flere af disse stater, 3)  

 	  

 koproducenterne i  

 disse stater står for størstedelen af de samlede omkostninger ved  

 koproduktionen,  

 og denne kontrolleres ikke af en eller flere producenter, der er etableret  

 uden  

 for disse stater.
 3.  

  

 De i punkt 1, nr. 3, omhandlede programmer er enten  

 fremstillet i koproduktion med producenter, der er etableret i en eller flere  

 medlemsstater, eller fremstillet selvstændigt af producenter, der er  

 etableret  

 i et eller flere europæiske tredjelande, med hvilke Fællesskabet har indgået  

 aftaler omfattende den audiovisuelle sektor, såfremt de hovedsagelig er  

 fremstillet under medvirken af ophavsmænd og medarbejdere, der er bosiddende  

 i  

 en eller flere stater i Europa.
 4.  

  

 Programmer, der ikke er europæiske programmer i den i  

 punkt 1 anførte betydning, men som er fremstillet som led i bilaterale  

 koproduktionsaftaler mellem medlemsstater og tredjelande, betragtes som  

 europæiske produktioner, såfremt størstedelen af de samlede  

 produktionsudgifter  

 er afholdt af koproducenterne i Fællesskabet, og såfremt produktionen ikke  

 kontrolleres af en eller flere producenter, der er etableret uden for  

 medlemsstaterne.
 5.  

  

 Programmer, der ikke er europæiske programmer i henhold  

 til punkt 1 og 4, men som er fremstillet hovedsageligt under medvirken af  

 ophavsmænd og medarbejdere, der er bosiddende i en eller flere medlemsstater,  

 betragtes som europæiske programmer i et omfang svarende til, hvor stor en  

 del  

 af de samlede produktionsomkostninger koproducenter i Fællesskabet har  

 afholdt.
1)  

 Bekendtgørelsen viderefører bestemmelser, der gennemfører dele af  

 Europa-Parlamentets og Rådets direktiv 97/36/EF af 30. juni 1997 om ændring  

 af  

 Rådets direktiv 89/552/EØF om samordning af visse love og administrative  

 bestemmelser i medlemsstaterne vedrørende udøvelse af tv-spredningsvirksomhed  

 (EF-tidende 1997 nr.
L 202 s. 60).
