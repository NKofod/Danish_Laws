Resumé Den 5. september 2000 foretog ombudsmanden inspektion af Køge  

 Kommune.
Ombudsmanden besøgte kommunens socialforvaltning,  

 børne- og kulturforvaltningen og to af kommunens ældrecentre.
Ombudsmanden  

 rejste bl.a. spørgsmål om ændringer af de fysiske forhold i kommunens  

 bygninger  

 for at forbedre tilgængeligheden for handicappede.
 Under inspektionen bad ombudsmanden om at låne 4  

 sager fra socialforvaltningen og 4 sager fra børne- og kulturforvaltningen.  

 Gennemgangen af sagerne - der ikke er medtaget nedenfor bortset fra det  

 indledende afsnit - gav på nogle punkter anledning til kritik navnlig af  

 utilstrækkelige begrundelser for afgørelserne. (J.nr. 1999-3755-419).
Inspektion af Køge Kommune Den 23. maj  

 2002 afgav jeg følgende rapport til bl.a.
Køge Kommune:
1. Indledning Ved lov nr.  

 473 af 12. juni 1996 om Folketingets Ombudsmand, der trådte i kraft den 1.  

 januar 1997, blev den tidligere eksisterende begrænsning i ombudsmandens  

 kompetence over for kommunerne ophævet i medfør af lovens § 7, stk. 1.
 Efter § 18 i loven kan  

 ombudsmanden undersøge enhver institution eller virksomhed samt ethvert  

 tjenestested der hører under ombudsmandens virksomhed.
 Som et led i denne  

 inspektionsvirksomhed foretog ombudsmandsinstitutionen den 4. marts 1998 sin  

 første kommuneinspektion (Vejen Kommune).
 Den 5. september 2000 foretog  

 jeg sammen med retschef Jens Møller og fire af embedets øvrige medarbejdere  

 inspektion af Køge Kommune.
 Formålet med en inspektion af  

 en kommune er dels at jeg selv og mine medarbejdere kan få et indtryk af  

 hvorledes den kommunale forvaltning arbejder i det daglige, dels at give  

 mulighed for at undersøge behandlingen af nogle konkrete sager med henblik på  

 belysning af sagsbehandlingsrutiner og -måder i kommuner på de forskellige  

 fagområder.
Inspektionen den 5. september  

 2000 bestod af en indledende samtale med borgmesteren og kommunaldirektøren  

 efterfulgt af en samtale med fællessamarbejdsudvalget.
Drøftelserne i  

 fællessamarbejdsudvalget omhandlede bl.a. personalesikkerhed - herunder  

 kommunens håndtering af episoder med voldsomme eller voldelige klienter,  

 sagsbehandlingstider i konkrete sager og kommunens personalepolitik -  

 herunder  

 syge- og fraværspolitik.
Herefter delte  

 inspektionsholdet sig i to hold der hver for sig inspicerede henholdsvis  

 børne-  

 og kulturforvaltningen og socialforvaltningen.
Inspektionsholdet besøgte  

 endvidere to af kommunens plejehjem.
Inspektionen blev afsluttet med en  

 samtale  

 med borgmesteren og kommunens direktion.
Under inspektionen bad jeg om  

 udlån af akterne i fire sager fra socialforvaltningen og fire sager fra  

 børne-  

 og kulturforvaltningen fra en bestemt periode.
Disse sager modtog jeg dels  

 under inspektionen, dels med kommunens brev af 13. september 2000.
 Jeg havde forud for  

 inspektionen modtaget et omfattende informationsmateriale fra Køge Kommune.  

 Dette materiale har sammen med mine iagttagelser, de ovennævnte samtaler og  

 de  

 modtagne konkrete sager dannet grundlag for udarbejdelsen af denne rapport.
Under pkt. 2 har jeg  

 beskrevet de ovenfor nævnte samtaler og mine iagttagelser fra rundvisningen i  

 den centrale forvaltning og besøgene på de to plejehjem.
Pkt. 3 indeholder de  

 bemærkninger som iagttagelserne har givet anledning til.
Under pkt. 4 har jeg  

 omtalt de sager som jeg har haft til udlån, og anført de bemærkninger som  

 gennemgangen af sagerne har givet mig grundlag for.
Denne rapport har i en  

 foreløbig udgave været sendt til Køge Kommune og Det Sociale Nævn for  

 Roskilde  

 Amt for at myndighederne kunne få lejlighed til at fremkomme med de  

 eventuelle  

 bemærkninger som rapporten måtte give anledning til.
Køge Kommune har i brev  

 af  

 4. marts 2002 fremsat bemærkninger til nogle faktiske forhold som er omtalt i  

 den foreløbige rapport.
Bemærkningerne er indarbejdet i denne rapport.  

 Kommunens brev indeholder endvidere kommunens svar på de spørgsmål som jeg  

 har  

 stillet i den foreløbige rapport, og kommunens stillingtagen til mine  

 henstillinger mv.
Denne rapport udgør derfor såvel min endelige rapport  

 vedrørende inspektionen den 5. september 2000 af Køge Kommune som min  

 (første)  

 opfølgning af de spørgsmål som inspektionen har givet anledning til.
2. Køge Kommune Køge Kommune  

 har ca. 39.000 indbyggere.
Der er ca. 3.700 fastansatte i forvaltningen og  

 kommunens institutioner (opgjort ved udgangen af 2000).
Kommunens øverste  

 administrative leder er borgmesteren.
Den administrative ledelse af kommunen  

 består i øvrigt af kommunaldirektøren, vicekommunaldirektøren,  

 socialdirektøren, kulturdirektøren og den tekniske direktør.
Kommunens administration er  

 opdelt i fire forvaltninger: fællesforvaltningen, socialforvaltningen,  

 teknisk  

 forvaltning og børne- og kulturforvaltningen.
Under fællesforvaltningen hører  

 bl.a. arbejdsopgaver som økonomi, skat, personaleadministration og personale-  

 og organisationsudvikling.
Den gamle, fredede  

 rådhusbygning huser bl.a. byrådssalen og borgmesterens og kommunaldirektørens  

 kontorer.
Byrådssalen ligger på første sal, og der er ikke elevator.
 Under inspektionen blev det  

 oplyst at der er planer om restaurering af den gamle rådhusbygning.  

 Restaureringsarbejderne  

 forventedes på tidspunktet for inspektionen igangsat i oktober 2000. I  

 planerne  

 indgår bl.a. forbedringer af handicaptilgængeligheden således at der  

 etableres  

 en elevator i bygningen.
Den øvrige del af kommunens  

 administration ligger bag ved rådhuset i administrationsbygningen, der er  

 bygget i 1970erne.
Køge Kommune har efterfølgende telefonisk oplyst at  

 administrationsbygningen er opført i 1976-78 og for sidste etapes vedkommende  

 taget i brug i juni 1978. Bygningen, der har to etager, er opbygget med en  

 bred, overdækket gade i midten hvorfra der er adgang til de  

 enkelte  

 forvaltninger.
I den brede gade er der skilte der henviser til de  

 enkelte  

 dele af forvaltningen, og en informationsluge hvor man kan få personlig  

 betjening.
2.1. Socialforvaltningen Den ene  

 halvdel af inspektionsholdet inspicerede under Jens Møllers ledelse  

 socialforvaltningen.
Holdet startede med en rundgang i forvaltningen under  

 ledsagelse af socialdirektøren.
Adgangen til gaden midt i  

 administrationsbygningen sker ved hjælp af to døre i hver af de store porte  

 der  

 afslutter gaden.
Disse døre - og døren fra gaden og  

 ind til selve  

 socialforvaltningen - kan af kørestolsbrugere åbnes ved hjælp af tryk på en  

 knap.
Knapperne er relativt store og tydeligt markeret med blå skilte.  

 Portdørene er mere end en meter i bredden og giver dermed adgang også for  

 kørestolsbrugere.
 Vejen fra den brede gade  

 midt i bygningen og indtil socialforvaltningens skranker for udbetaling og  

 visitation er tydeligt markeret med skilte.
Også kørestolsbrugere har  

 mulighed for at anvende elevatorerne i socialforvaltningen idet dørene ind  

 til  

 selve elevatorstolen kan give en fri passage på 90 cm.
Elevatorernes  

 betjeningsknapper sidder 110 cm over gulvet og mere end 50 cm inde i  

 elevatorstolen.
 Trapperne i  

 socialforvaltningen er forsynet med en mørk, skridsikker belægning; trinenes  

 afslutning er ikke markeret med kontrastfarve for blinde og svagtseende.
Socialforvaltningen har et  

 handicaptoilet placeret i stueetagen tæt på indgangen fra gaden.  

 Toilettet er  

 aflåst først og fremmest på grund af narkomaner.
Nøglen til toilettet er  

 lettilgængeligt anbragt på en opslagstavle i det tilstødende  

 sagsbehandlerafsnit.
Toilettet er ikke forsynet med nedfældelige armgreb.
Der  

 er endvidere kun plads til en hjælper på den ene side af toilettet.
 Døren ind til  

 fællesekspeditionens visitationsskranke er forsynet med en hård dørpumpe, og  

 døren kan derfor være vanskelig at åbne for handicappede borgere og ældre.
Gangene indenfor er brede og  

 fremtræder nydelige.
På første sal er gangarealerne præget af ovenlys og  

 derfor  

 overordentlig lyse og venlige.
I tilknytning til skrankerne er der placeret  

 sofaer til borgere der venter på at det skal blive deres tur.
Sofaerne er  

 placeret inden for hørevidde i forhold til skrankerne.
 Det jeg har anført nedenfor  

 om lokalerne i børne- og kulturforvaltningen i tilknytning til spørgsmålet om  

 personalesikkerhed, dækker også socialforvaltningens lokaler.
 Efter rundgangen var der møde  

 med afdelingscheferne og (de fleste af) sektionslederne.
Socialforvaltningen er delt  

 op i en fællesekspedition og i to afdelinger - arbejdsmarkedsafdelingen og  

 afdelingen for pension og sundhed.
Fællesekspeditionen og de to afdelinger er  

 hver for sig opdelt i sektioner.
2.1.1. Fællesekspeditionen Fællesekspeditionen  

 yder rådgivning og vejledning, beregner og udbetaler diverse ydelser  

 (kontanthjælp, aktiveringsydelse, sygedagpenge, børnetilskud,  

 børnefamilieydelser m.m.) og visiterer de borgere der ikke i forvejen har en  

 sagsbehandler, til den rette specialsektion.
 Der aftales som udgangspunkt  

 allerede ved borgerens første fremmøde (i fællesekspeditionen) et  

 mødetidspunkt  

 i specialsektionen.
Fællesekspeditionen arbejder  

 på at effektivisere sagsbehandlingen så meget som muligt.
Tiden fra borgerens  

 fremmøde i fællesekspeditionen til eksempelvis en aktivering er sat i gang,  

 kan  

 ofte begrænses til en uge hvis sagen ikke er kompliceret.
Ellers kan der gå  

 op  

 til tre uger.
2.1.2. Arbejdsmarkedsafdelingen Arbejdsmarkedsafdelingen  

 varetager alle kommunens opgaver med hensyn til at fastholde, integrere,  

 revalidere og aktivere borgerne i forhold til arbejdsmarkedet.
Afdelingen har  

 også en modtagefunktion for asylmodtagere og står endvidere for det arbejde  

 som  

 er forbundet med at Køge Kommune fungerer som centerkommune for  

 sprogundervisning,  

 jf. § 11 i lov om undervisning i dansk som andetsprog for voksne udlændinge  

 m.fl. og sprogcentre (lovbekendtgørelse nr. 975 af 25. oktober 2000).
Afdelingen har vejledere med  

 forskellig uddannelsesmæssig baggrund - herunder håndværksmæssig baggrund.
Af  

 kommunens to jobkonsulenter er den ene arabisksproget.
Køge Kommune har indgået en  

 samarbejdsaftale med AF i Roskilde Amt om ledige med problemer ud over selve  

 ledigheden.
Samarbejdet, der på tidspunktet for inspektionen var påtænkt  

 etableret sidst på året 2000, indebærer at kommunen skal varetage  

 grundregistreringen af de ledige, mens AFs konsulent med sin adgang til  

 hele  

 amtet står for formidlingen af selve arbejdet.
 Interessen for skånejob er  

 mindsket efter at arbejdsgiverne nu skal betale en del af udgifterne selv.  

 Der  

 er i kommunen ca. 35 fleksjob.
 Sektionen for kontanthjælp og  

 sygedagpenge har pr. 1. januar 1999 gennemgået en mindre specialisering.  

 Sektionen yder en målrettet indsats for at nedbringe udgiften til  

 sygedagpenge  

 ved at foretage dagpengeopfølgning allerede efter fem uger (efter  

 dagpengelovens § 24 skal der ske opfølgning senest efter otte ugers ledighed  

 og  

 derefter mindst hver ottende uge).
2.1.3. Afdelingen for pension og sundhed Denne  

 afdeling udfører kommunens opgaver i forhold til pensionister og handicappede  

 og varetager desuden en række boligsociale opgaver.
 Til afdelingen er der knyttet  

 to hjælpemiddelkonsulenter der betjener de borgere som ikke samtidig modtager  

 pleje.
 Afdelingen er delt op i to  

 sektioner:
·  

  

 	  

 pension og bolig ·  

  

 	  

 aktivitet og pleje.
Sektionen for aktivitet og  

 pleje er opdelt geografisk i fire lokalområder med en central  

 visitationsordning.
Sektionen har en fra sektionslederne adskilt  

 bestillerfunktion af hensyn til valgfriheden mellem kommunale og private  

 ydelser.
Rengøring af køkken, bad og  

 opholdsrum udgør de basale ydelser i hjemmehjælpen.
Der afsættes som  

 udgangspunkt to timer hver 14. dag til disse ydelser.
En yderligere halv time  

 kan borgeren selv bestemme over (i form af valg mellem visiterede ydelser).
Om den nye ledsagerordning (§  

 78 i lov om social service - senest lovbekendtgørelse nr. 944 af 16. oktober  

 2000) blev det oplyst at afdelingen har annonceret om ordningen, ligesom  

 denne  

 har været drøftet på møder med kommunens handicapråd.
Der havde på  

 tidspunktet  

 for inspektionen kun været 30 sager om ledsageordningen, måske fordi der  

 allerede i forvejen har været praktiseret en række delvis overlappende  

 ordninger.
Kommunen har som konsekvens  

 af en højesteretsdom afsagt den 22. december 1999 (refereret i Ugeskrift for  

 Retsvæsen 2000.645ff) skrevet til alle modtagere af laveste pension.
Af disse  

 har mere end halvdelen reageret og ønsket deres sager genoptaget med henblik  

 på  

 eventuel forhøjelse.
Der skal som følge heraf gennemgås ca. 270 sager.  

 Kommunernes  

 Landsforening har bedt Køge Kommune om en afmelding med henblik på  

 forhandlingerne med regeringen om kommunernes økonomiske forhold.
Den nye persondatalov har  

 især givet anledning til diskussioner i kommunen i relation til sager om  

 mistanke om socialbedrageri.
I disse sager opfyldes pligten til at underrette  

 borgerne om indsamling af personoplysninger under et møde.
2.2. Børne- og kulturforvaltningen Jeg foretog  

 sammen med to af mine medarbejdere inspektion af børne- og  

 kulturforvaltningen.  

 Under inspektionen blev jeg bl.a. ledsaget af kulturdirektøren.
Børne- og kulturforvaltningen  

 i Køge Kommune består af et økonomi-, planlægnings- og udvalgssekretariat  

 samt  

 fire afdelinger: institutionsafdelingen, børne- og ungerådgivningen, skole-  

 og  

 SFO-afdelingen samt kultur- og fritidsafdelingen.
Børne- og  

 kulturforvaltningen  

 er placeret i stuen og på første sal i administrationsbygningen.
Besøget i børne- og  

 kulturforvaltningen blev indledt med et møde med direktøren og  

 afdelingscheferne.
Efter samtalerne med afdelingscheferne og direktøren for  

 børne- og kulturforvaltningen foretog jeg en rundgang i forvaltningens  

 lokaler.
2.2.1. Økonomi-, planlægnings- og  

 udvalgssekretariatet Økonomi-,  

 planlægnings- og udvalgssekretariatet varetager bl.a. opgaver i forbindelse  

 med  

 journalisering og arkivering.
Sekretariatet varetager endvidere opgaver i  

 relation til budget-, regnskabs- og ressourcestyring, en række øvrige  

 administrative opgaver samt sekretariatsfunktioner for ledelsen og en række  

 udvalg.
 Kommunens økonomistyring  

 foretages i høj grad decentralt.
2.2.2. Institutionsafdelingen Under  

 institutionsafdelingen hører administrative opgaver i relation til kommunens  

 vuggestuer, børnehaver, integrerede institutioner og puljeinstitutioner.  

 Endvidere hører dagplejen og støttepædagogkorpset under  

 institutionsafdelingen.
Kommunen har siden 1. april  

 2000 haft pladsgaranti på daginstitutionsområdet med det indhold at kommunen  

 kan tilbyde en daginstitutionsplads inden for et geografisk område tæt på  

 ansøgerens bopæl på det tidspunkt hvor behovet opstår.
Den institution der  

 tilbydes, er dog ikke nødvendigvis den institution som ansøgeren har  

 prioriteret højst.
 Udnyttelsesprocenten på  

 institutionsområdet er for tiden 98,5. Underkapacitetsproblemer er blevet  

 løst  

 ved kapacitetsudvidelser og ved tidlig flytning fra vuggestue til børnehave.  

 Ved ressourcetildelingen til de enkelte institutioner anvender kommunen et  

 rygsæks- eller taxameterprincip hvorefter ressourcerne følger det enkelte  

 barn.
Udgangspunktet for  

 pladstildelingen er anciennitetsprincippet i § 12, stk. 2, i lov om social  

 service (lovbekendtgørelse nr. 944 af 16. oktober 2000). Herfra gøres alene  

 undtagelse når pædagogiske hensyn tilsiger dette, og i de tilfælde hvor en  

 dagplejemor siger op og børnene derfor må flyttes.
Ved pladstildelingen tages  

 der endvidere hensyn til børn med allergi som har fortrinsret til pladser på  

 nyere institutioner hvor allergigenerne generelt er færrest.
 Akutte  

 institutionsansøgninger behandles på lige fod med andre ansøgninger.  

 Afgørende  

 for placeringen på ventelisten er i alle tilfælde et anciennitetsprincip  

 baseret på barnets fødselsdato.
Der var i 2000 afsat 3 mio.  

 kr. til renovering af kommunens daginstitutioner, og i den forbindelse er der  

 blevet udarbejdet arkitektrapporter og tilstandsrapporter for alle  

 daginstitutioner i kommunen i samarbejde med et konsulentfirma.
Ved  

 udførelsen  

 af arbejderne prioriteres arbejdstilsynets anvisninger generelt højest.  

 Derudover foretages prioriteringen under hensyn til kommunens egen  

 planlægning  

 hvor der bl.a. lægges vægt på slitage af bygninger og inventar og på forhold  

 der - hvis de ikke udbedres - kan medføre yderligere forringelse af  

 bygningsmassen.
2.2.3. Børne- og ungerådgivningen Børne- og  

 ungerådgivningen består af pædagogisk-psykologisk rådgivning (PPR),  

 familiesektionen og sundhedstjenesten.
Fælles for de tre sektioner er at de i  

 større eller mindre omfang varetager opgaver vedrørende børn og unge med  

 særlige behov.
Det drejer sig bl.a. om nedsat fysisk eller psykisk  

 funktionsevne, indlæringsvanskeligheder, tale-/høreproblemer og sociale  

 problemer i et omfang som belaster det pågældende barns eller den unges  

 sundhed  

 og udvikling.
 SSP-samarbejdet - der  

 koordineres af børne- og ungerådgivningen - fungerer efter kommunens  

 opfattelse  

 godt.
Kommunen har relativt mange  

 anbringelser af børn af såvel frivillig som tvangsmæssig karakter.
Kommunen  

 havde i de første otte måneder af 2000 foretaget 165 anbringelser - heraf var  

 de 12 tvangsmæssige.
I de tilfælde hvor kommunens tvangsmæssige afgørelser  

 har  

 været indbragt for Den Sociale Ankestyrelse og eventuelt efterfølgende for  

 Østre Landsret, er afgørelserne som hovedregel blevet opretholdt, hvorimod  

 varigheden i flere tilfælde er blevet ændret.
Der er en tendens til at børn  

 der tvangsfjernes, bliver det i en yngre alder.
Baggrunden herfor kan bl.a.  

 være et tættere samarbejde mellem socialforvaltningen og sundhedstjenesten.
Der er ca. 30 medarbejdere i  

 børne- og ungerådgivningens familiesektion.
Det forholdsvis store personale  

 skyldes at kommunen selv forestår tilsynsopgaverne på området.
 Der er et tæt samarbejde med  

 socialforvaltningen når unge fylder 18 år og overgår til socialforvaltningen,  

 ligesom der også er et tæt samarbejde i forhold til forældre med handicappede  

 børn.
 I praksis er der ikke  

 overlapningsproblemer mellem børne- og ungerådgivningens og  

 socialforvaltningens arbejdsområder eftersom socialforvaltningens opgaver - i  

 modsætning til børne- og ungerådgivningen - hovedsagelig er  

 forsørgelsesrelaterede.
2.2.4. Skole- og SFO-afdelingen Skole- og  

 SFO-afdelingen varetager opgaver i relation til kommunens folkeskoler og  

 skolefritidsordninger.
Under afdelingen hører endvidere en pædagogisk central  

 der huser skolebibliotekernes kontor- og klargøringscenter, den kommunale  

 fællessamling, kursuslokaler og konsulentkorpset.
Endelig hører også den  

 kommunale skoletandpleje under skole- og SFO-afdelingen.
 Stillingen som chef for  

 skole- og SFO-afdelingen var vakant på tidspunktet for inspektionen.
2.2.5. Kultur- og fritidsafdelingen Kultur- og  

 fritidsafdelingen varetager en række administrative opgaver i samarbejde med  

 de  

 kommunale og selvejende institutioner som f.eks. kommunens biblioteker,  

 musikskole og ungdomsskole, Køge Svømmeland og svømmehallen i Herfølge, Køge  

 Museum og Køge Lystbådehavn.
Kultur- og fritidsafdelingen forbereder  

 endvidere  

 sager til kulturudvalget og folkeoplysningsudvalget i bl.a. sager om tilskud  

 efter folkeoplysningsloven.
Kommunens politik på folkeoplysningsområdet er  

 ca. tre år gammel.
Retningslinjerne for tildeling af tilskud er af kommunen  

 blevet  

 revideret og strammet op i 1999 med henblik på at kunne yde borgerne en bedre  

 rådgivning under ansøgningsproceduren.
Der er i den forbindelse bl.a.  

 udarbejdet retningslinjer for hvilke aktiviteter der normalt ikke kan ydes  

 tilskud til.
Lokaleønsker fra foreninger mv. kan som  

 hovedregel opfyldes på folkeoplysningsområdet.
For så vidt angår tildeling af  

 udendørsfaciliteter, f.eks. fodboldbaner, kan kommunen dog have  

 kapacitetsproblemer.
 Kommunen var på tidspunktet for inspektionen i  

 færd med at indføre elektronisk registrering af lokalefordelingen for at  

 optimere udnyttelsen af de lokaler der er til rådighed.
Kommunen har en pulje med ekstra midler som  

 bl.a. anvendes til rekvisitter og særlig støtte til unge mv.
Afslag på  

 folkeoplysningsområdet bliver navnlig givet i forbindelse med behandlingen af  

 ansøgninger om at få del i disse ekstra midler.
I den seneste ansøgningsrunde  

 var der ca. 20 ansøgninger om ekstra midler.
Der blev givet afslag på ni af  

 ansøgningerne, og tre af disse blev påklaget til folkeoplysningsudvalget.
2.2.6. Rundgangen i børne- og  

 kulturforvaltningen Det jeg har  

 anført ovenfor under pkt. 2.1. om adgangen til socialforvaltningens lokaler,  

 er  

 i vidt omfang også dækkende for min inspektion af forholdene i børne- og  

 kulturafdelingen.
Rundgangen startede ved  

 skranken for pladshenvisning, der er beliggende i administrationsbygningens  

 stueetage.
I forlængelse af skranken er der ventefaciliteter hvor der bl.a.  

 var  

 opstillet små borde og stole til børn, ligesom der lå en del børnelitteratur  

 (der  

 var op ad væggen placeret sofaer for ventende voksne i en relativt kort  

 afstand  

 fra skranken). Den øvrige del af børne- og kulturforvaltningens lokaler i  

 stueetagen består primært af et større kontorlandskab der er inddelt med  

 skillevægge.
Under rundgangen kom  

 inspektionsholdet bl.a. igennem familiesektionen under børne- og  

 ungerådgivningen, der er placeret på administrationsbygningens første sal.
I  

 familiesektionen henvender man sig til personalet i skranken for at blive  

 henvist til en sagsbehandler.
Under en eventuel ventetid før samtalen med  

 sagsbehandleren kan man vente i et tilstødende rum hvor der også er indrettet  

 et hjørne for børn.
Samtaler mellem sagsbehandlere og klienter foregår  

 hovedsagelig på et af de 11 sagsbehandlerkontorer.
Medarbejderne sidder i  

 både  

 enkeltmandskontorer og delekontorer.
De tilknyttede psykologer har  

 udelukkende  

 enkeltmandskontorer.
 Under rundgangen i  

 familierådgivningen var der lejlighed til at inspicere et sagsbehandlerkontor  

 (enkeltmandskontor) nærmere.
Af hensyn til medarbejderens  

 sikkerhed var kontoret udstyret med to døre.
Delekontorerne er derimod ikke i  

 alle tilfælde udstyret med to døre.
Af hensyn til medarbejdernes  

 sikkerhed er der endvidere til edb-systemet tilknyttet en alarmfunktion der  

 dækker børne- og kulturforvaltningen og  

 socialforvaltningen  

 - herunder hjemmeplejen og inkassoafdelingen.
Pcerne i disse  

 forvaltninger  

 skal derfor altid være tændt.
Med alarmen tilkaldes rådhusbetjentene.
Det  

 blev  

 oplyst at alarmsystemet anvendes forholdsvis sjældent henset til det store  

 antal sager der behandles ved kommunen.
Personalet er generelt mest utryg ved  

 psykisk syge klienter og narkomaner.
Kommunens  

 hovedsikkerhedsudvalg har i juni 1997 udgivet tre pjecer om vold og trusler  

 om  

 vold og om psykisk chok til brug for personalet.
Jeg modtog i forlængelse af  

 inspektionen et eksemplar af pjecerne.
Pjecerne indeholder henholdsvis  

 information om det forebyggende arbejde på arbejdspladsen, om hvordan man  

 yder  

 hjælp til en kollega i knibe, og information til ansatte der har været udsat  

 for vold og trusler om vold eller psykisk chok.
Det fremgår af pjecerne at  

 der  

 tilbydes medarbejdere psykologhjælp op til 10 konsultationer.
Samtalerummet i  

 familierådgivningen blev inspiceret.
Selv om der kun er ovenlys, fremtrådte  

 samtalerummet indbydende.
Rummet var møbleret med bl.a. en sofa, ligesom der  

 var et hjørne med legetøj.
2.3. Besøg på to af kommunens ældrecentre Køge Kommunes  

 ældrepleje er inddelt i fire distrikter. Ældreplejen er integreret og består  

 af  

 hjemmehjælp, plejehjem og hjemmesygepleje.
Herudover er der et servicekorps  

 der  

 gør rent, vasker tøj og køber ind.
 Retschef Jens Møller og to af  

 embedets øvrige medarbejdere besøgte ældrecentret Tingstedet (se pkt. 2.3.1),  

 mens jeg og de to resterende medarbejdere besøgte plejeenheden på Nørremarken  

 under ældrecenteret Møllebo (se pkt. 2.3.2).
2.3.1. Tingstedet Efter  

 inspektionen af socialforvaltningen besøgte Jens Møller og hans del af  

 inspektionsholdet plejehjemmet Tingstedet, nu ledsaget af kommunaldirektøren  

 og  

 afdelingslederen.
Besøget startede med en rundgang med yderligere deltagelse  

 af  

 ældrecenterlederen og afsluttedes med en samtale.
Plejehjemmet ligger i  

 Herfølge og er etableret i 1988 som en markant udvidelse af Herfølges  

 tidligere  

 ældreplejehjem.
Tingstedet er kommunens nyeste plejehjem.
Plejehjemmet  

 indeholder i alt 51 boliger.
Til plejehjemmet er knyttet et af Køge Kommunes  

 fem ældrecentre med dagaktiviteter for alle pensionister.
Plejehjemmet består af en  

 række moduler omkring et opholdsareal med ovenlys.
Disse opholdsarealer er  

 alle  

 markeret med en særlig gulvbelægning (skaktern). Ovenlyset kan åbnes.
De  

 enkelte moduler har anretterkøkken med mikroovn.
Plejehjemmet er bygget i to  

 etager.
Den underste etage er på grund af det skrånende terræn delvis kælder  

 (anvendes til værksteder mm.). Den øverste etage er mange steder gennembrudt  

 således at også nederste etage får ovenlys.
Plejehjemmet er bygget  

 omkring en gårdhave med brosten og bede med buske og små træer.
I den let  

 skrånende gårdhave er der i forskellige niveauer placeret grupper af  

 havemøbler.
Der er udgang til gårdhaven fra fællesarealerne, men også fra  

 nogle  

 værelser.
Nogle beboere har på denne måde egen forhave.
Under inspektionen blev vi  

 inviteret indenfor hos en af beboerne.
Boligerne, der er ens, er 33  

 m2  

 store  

 og indeholder et opholdsrum med alkove og et badeværelse.
Gulvbelægningen er  

 parketgulv.
Badeværelserne, der er relativt store, er indrettet med  

 nedfældelige armgreb ved toilettet, og der er plads til en hjælper på begge  

 sider af toilettet.
Der er endvidere brusebad med forhæng og en håndvask.
Den  

 fremviste bolig fremtrådte meget lys, pænt vedligeholdt og rengjort.
 En ældre bygning på  

 ejendommen er indrettet til cafe med plads til alle plejehjemmets beboere.  

 Cafeen har åbent hver dag fra kl. 08.00 til kl. 13.30. Der serveres morgenmad  

 fra kl. 08.00 til kl. 10.00 og middagsmad fra kl. 11.00 til kl. 13.00.
Plejehjemmet er udstyret med  

 elevator.
Kun en enkelt trappe (tegltrappe) var på trinenes forkant forsynet  

 med striber i kontrastfarve for blinde og svagtseende.
Helhedsindtrykket af  

 plejehjemmet Tingstedet er lyst og venligt og tillige rent og pænt.
Gårdhaven  

 udgør et særligt plus.
Med udsigten til gårdhaven får beboerne en særligt  

 tydelig fornemmelse for årstidernes skiften.
I et særligt rum for fysio-  

 og ergoterapi kan beboerne (gen)optrænes.
Beboerne og pensionister udefra kan  

 her desuden blive instrueret i brugen af særlige hjælpemidler.
I plejehjemmet er der fire  

 decentrale vaskerum hvor pårørende eller andre besøgende kan vaske tøj for  

 beboerne.
Ingen af beboerne er i stand til at vaske selv.
Plejehjemmet  

 biblioteksbetjenes af Herfølge Bibliotek og har endvidere en kiosk der drives  

 af hjemmets støtteforening.
Overskuddet fra kiosken går til arrangementer for  

 beboerne.
Plejehjemmet har ingen  

 særligt skærmet afdeling for senildemente.
Der er planer om at indrette  

 sådanne  

 13 boliger på grund af et stigende behov for særligt skærmede enheder.
Der  

 har  

 ikke været sager om ældres bortgang trods de åbne døre.
Tingstedet har desuden et  

 gæsteopholdsafsnit med plads til seks beboere.
Afsnittet anvendes bl.a. til  

 videre optræning, aflastning, som en overgang fra hospital til eget hjem og  

 som  

 led i udredning af den pågældendes behov for boligændringer.
Tingstedet har et særligt  

 afsnit som udgør et daghjem for visiterede udefra.
Nogle kommer en gang om  

 ugen, andre to eller tre gange om ugen eller eventuelt hver dag.
Ud over at være plejehjem  

 lægger Tingstedet hus til et ældrecenter hvor 50-60 pensionister udefra hver  

 uge møder til forskellige aktiviteter såsom trædrejning, perlesyning,  

 porcelænsmaling, sund mad i små gryder, bridge og seniordans.  

 Aktiviteterne  

 varetages af frivillig arbejdskraft.
Kommunen stiller dog koordinatorer til  

 rådighed for ældrecentrene.
Støtteforeningen har fire til  

 fem gange om året forskellige større arrangementer for alle.
Arrangementerne  

 er  

 gratis for beboerne.
 Under det afsluttende møde  

 oplyste afdelingslederen at plejehjemmet har en natnormering på fire personer  

 hvoraf to kan køre ud til pensionister der får behov for bistand i eget hjem.
 Afdelingslederen fortalte  

 endvidere om kommunens planer om at etablere et bofællesskab for seks til  

 otte  

 psykisk syge og et særligt bofællesskab på Møllebo for ældre  

 udviklingshæmmede.
For fysisk handicappede og  

 hjerneskadede planlægges sammen med nabokommunerne at indrette eller lade  

 bygge  

 specielle almennyttige boliger.
Der bliver formentlig tale om seks til otte  

 boliger plus et aktivitetshus med værksted.
Køge Kommune vil formentlig selv  

 kunne bruge fire af disse boliger.
 Om maden oplyste  

 afdelingslederen at Køge Kommune har etableret et selskab sammen med Roskilde  

 Amt (KRAM). Maden opvarmes og anrettes lokalt i de enkelte anretterkøkkener.  

 Køge Kommune arbejder på at kunne tilbyde de ældre mulighed for at få  

 madpakker  

 med hjem, eventuelt som frossen mad.
Køge Kommune har pr. 1.  

 september 2000 effektiviseret hjemmehjælpen i form af en central  

 indkøbsordning  

 for alle pensionister.
I 2001 er der planer om at etablere en tilsvarende  

 central vaskeordning.
2.3.2. Nørremarken Jeg fortsatte  

 med min del af inspektionsholdet til plejeenheden Nørremarken i Køge.
Under  

 besøget blev jeg ledsaget af socialdirektøren og områdelederen.
Nørremarken er bygget og  

 taget i brug i 1974. Institutionen er bygget i et plan med to fløje og har i  

 alt 51 boliger.
Mellem de to fløje er der et haveanlæg med bl.a. springvand  

 og  

 flisegange.
Med udgangspunkt i  

 plejeenheden på Nørremarken varetages hjemmehjælp for 150-175 personer.
Der  

 er  

 fem til seks hjemmehjælpere på arbejde i dagtimerne i hver af institutionens  

 fløje, men hjemmehjælperne har også opgaver uden for institutionen.  

 Baggrunden  

 herfor er at der er samdrift mellem institutionen og den øvrige hjemmepleje -  

 Nørremarken fungerer således som base for hjemmeplejen i det pågældende  

 distrikt.
Beboerne har faste  

 kontaktpersoner blandt de ansatte der ligeledes varetager rengøring på  

 beboernes stuer.
Rengøring af gange og fælleslokaler varetages af kommunens  

 servicekorps under afdelingen for aktivitet og pleje i socialforvaltningen.
 Beboernes mad tilberedes af  

 KRAM (jf. ovenfor pkt. 2.3.1). I køkkenet på Nørremarken foretages således  

 som  

 hovedregel alene opvarmning og anretning af maden.
Institutionen har et  

 træningslokale med to fysioterapeuter tilknyttet.
Der er plads til op til fem  

 beboere ad gangen i træningslokalet.
Lokalet anvendes også til uddannelse af  

 personalet i løfteteknik mv.
I ergoterapilokalet er der  

 mulighed for at arbejde med forskellige former for håndgerning mv.
Hver  

 formiddag er der frivillige aktiviteter i ergoterapien af to til tre timers  

 varighed.
Nørremarken har i øvrigt ikke særlige rutiner for aktivering af  

 beboerne, men beboerne kan selv stille forslag og få hjælp til aktiviteter.  

 Ergoterapien arrangerer ikke aktiviteter i weekenden.
Der er knyttet en  

 støtteforening til Nørremarken.
Foreningen består hovedsagelig af nuværende  

 og  

 tidligere pårørende til beboere og arrangerer forskellige aktiviteter for  

 beboerne, bl.a. hyggeaftener og udflugter.
Derudover er der ved at blive  

 etableret en cafe på Nørremarken.
De forholdsvis lange  

 gangarealer mv. fremtrådte pæne og indbydende, og der var mange steder opsat  

 billeder på væggene.
Fællesarealer og gange var endvidere indrettet med  

 møbler  

 med henblik på at skabe en hjemlig atmosfære.
Boligerne består af et  

 værelse af en pæn størrelse  

 samt gang  

 og badeværelse.
Alle beboere har eget bad og toilet.
Under besøget havde jeg  

 lejlighed til at besigtige en af boligerne.
Værelset fremtrådte lyst og  

 rengjort.
Badeværelset var handicapvenligt og moderne.
 Nørremarken har en  

 demensafdeling med syv beboere (på tidspunktet for inspektionen fem kvinder  

 og  

 to mænd).
Dørene på afdelingen er  

 uaflåst, og der er ingen døralarmer.
Dørsøgende beboere følges i stedet af en  

 ansat.
Fra demensafdelingen er der udgang til en have.
Haven har forbindelse  

 til landevejen.
Adgangen til landevejen - der dog på grund af beplantningen  

 ikke er umiddelbart synlig - er afskærmet med en uaflåst havelåge.
 I dagtimerne er der som  

 udgangspunkt tre medarbejdere på arbejde i demensafdelingen - af og til fire  

 -  

 og om natten to medarbejdere.
3. Ombudsmandens bemærkninger 3.1. Generelt Under min inspektion af Køge Kommune blev jeg overalt mødt med stor  

 imødekommenhed - en imødekommenhed som er fortsat i forbindelse med de  

 spørgsmål som udarbejdelsen af denne rapport har rejst.
På det grundlag som har kunnet etableres inden for rammerne af min  

 inspektion, er det mit indtryk at Køge Kommune i det daglige gør sig store  

 bestræbelser på at opfylde de krav og forventninger der kan stilles til en  

 borgerrettet og borgervenlig forvaltning.
I den forbindelse finder jeg  

 anledning til særligt at nævne kommunens initiativ i form af breve til  

 kommunens pensionister efter afsigelsen af den under pkt. 2.1.3 nævnte  

 højesteretsdom.
Et selvstændigt initiativ af denne art er meget rosværdigt.
For så vidt angår de otte sager der blev udtaget til stikprøvevis kontrol, er  

 der, som det fremgår af gennemgangen nedenfor under pkt. 4, fundet en række  

 fejl mv.
Jeg bemærker dog samtidig at de afdækkede mangler - navnlig  

 vedrørende partshøring og begrundelse - ikke adskiller sig i negativ retning  

 fra hvad jeg normalt finder i forbindelse med min gennemgang af klagesager  

 eller sager som jeg tager op af egen drift efter ombudsmandslovens § 17, stk.  

 1, hverken med hensyn til art eller omfang.
3.2. Tilgængelighed Siden 1. juli 1978 har der i byggelovgivningen været fastsat såkaldte  

 handicapkrav med det formål at sikre at bebyggelserne kan benyttes af alle,  

 også af personer der - midlertidigt eller permanent - har gangbesvær eller må  

 benytte kørestol, eller hvis orienteringsevne på anden måde er nedsat.
I  

 Bygningsreglementet fra 1995 er der kommet yderligere krav der generelt  

 tilgodeser bygningers  

 tilgængelighed.
Disse krav skal efterkommes ved nybyggeri, (væsentlige)  

 ombygninger og ved ændret brug af bygninger.
Reglerne er ikke i øvrigt  

 tillagt  

 tilbagevirkende kraft.
 Det er en særlig opgave for  

 ombudsmanden at overvåge forholdene for handicappede idet Folketinget ved  

 beslutning af 2. april 1993 anmodede ombudsmanden om at følge  

 udviklingen i  

 ligebehandlingen [af handicappede] og eventuelt meddele påtale, hvor dette er  

 muligt inden for ombudsmandens kompetence.
 Ved ombudsmandens  

 undersøgelse af om der i offentlige bygninger og lignende er  

 handicaptilgængelighed for handicappede og personer med midlertidig nedsat  

 bevægelse eller orienteringsevne, kan ombudsmanden således undersøge om de  

 omtalte handicapkrav i byggelovgivningen er iagttaget.
Ombudsmandens grundlag for at  

 bedømme et forhold er imidlertid i et vist omfang mere vidtgående end hvad  

 der  

 i almindelig forvaltningsretlig terminologi betegnes som gældende  

 ret; i  

 dette tilfælde byggelovgivningens tilgængelighedskrav.
Ombudsmanden har  

 således  

 også en vis mulighed for at anlægge mere overordnede humanitære eller  

 medmenneskelige betragtninger i sin bedømmelse af et forhold.
Ombudsmandens  

 vurdering er i den forbindelse præget af krav om hensynsfuld og  

 menneskeværdig  

 behandling af borgerne.
Som anført ovenfor er  

 byggelovgivningens tilgængelighedskrav - når der bortses fra de ligeledes  

 ovenfor nævnte særlige tilfælde - ikke tillagt tilbagevirkende kraft.
Som led  

 i  

 det udvidede bedømmelsesgrundlag jeg har nævnt ovenfor, har jeg imidlertid i  

 et  

 vist omfang også mulighed for at tage stilling til spørgsmålet om  

 tilgængelighed i bygninger der var opført på det tidspunkt da  

 byggelovgivningens tilgængelighedskrav trådte i kraft.
Generelt er det således min  

 opfattelse på dette område at det så vidt muligt må tilstræbes at det i  

 offentlige bygninger med almindelig publikumssøgning er muligt for  

 handicappede  

 (og personer med midlertidig nedsat bevægelses- eller orienteringsevne) at  

 komme ind og blive betjent som andre borgere.
Som minimum må der efter min  

 opfattelse være i hvert fald et handicaptilgængeligt lokale der kan anvendes  

 til modtagelse og betjening af handicappede borgere.
Jeg har  

 noteret mig at portdørene ind til gaden midt i  

 administrationsbygningen giver  

 tilstrækkelig plads også for kørestolsbrugere, jf. pkt. 2.1. Tilsvarende  

 gælder  

 socialforvaltningens elevatorer og - formoder jeg - administrationsbygningens  

 øvrige elevatorer.
Kommunens administrationsbygning er fra tiden før  

 byggelovgivningens tilgængelighedskrav for handicappede trådte i kraft (den  

 1.  

 juli 1978). Forholdene i administrationsbygningen lever således på dette  

 område  

 mere end op til de krav der efter min opfattelse - på ulovbestemt grundlag -  

 kan stilles til tilgængelighed.
 Jeg beder Køge Kommune oplyse  

 hvorvidt restaureringen af den gamle rådhusbygning - og dermed den planlagte  

 installation af elevator - er kommet i gang efter planen.
 Som det  

 fremgår ovenfor under pkt. 2.1, noterede jeg mig under inspektionen at  

 handicaptoilettet i socialforvaltningen ikke er forsynet med nedfældelige  

 armgreb.
 Jeg beder  

 Køge Kommune overveje at ændre på dette forhold ved socialforvaltningens  

 handicaptoilet og eventuelt andre handicaptoiletter i  

 administrationsbygningen.  

 Jeg bad om underretning om resultatet af kommunens overvejelser.
 Jeg noterede mig at trapperne  

 i socialforvaltningen er forsynet med en mørk, skridsikker belægning, og at  

 trinenes afslutning ikke er markeret med kontrastfarve for blinde og  

 svagtseende (se ligeledes ovenfor under pkt. 2.1).
Jeg  

 henstiller til Køge Kommune at foranstalte at trinenes afslutning i de  

 områder  

 hvor kommunens borgere færdes, markeres med kontrastfarve eller på anden  

 hensigtsmæssig måde synliggøres for svagtseende og blinde.
Jeg sigter hermed  

 ikke alene til trapperne i administrationsbygningen, men også til trapperne  

 på  

 Tingstedet og i andre af kommunens bygninger.
 Køge Kommune  

 har i brevet af 4. marts 2002 oplyst følgende:
 Der er ved at blive opsat  

 armlæn på samtlige handicaptoiletter på Rådhuset som foreslået.
Arbejdet  

 forventes færdiggjort i løbet af februar måned 2002.
 Restaureringen af det gamle  

 Rådhus, herunder etablering af elevator som planlagt, forventes afsluttet  

 senest ultimo april 2002. Der ligger heri en mindre overskridelse af den  

 oprindelige tidsplan, som skyldes nødvendigheden af en mere gennemgribende  

 renovering af Rådhusets trækonstruktioner end oprindeligt forudset.
De påpegede manglende  

 markeringer af trappetrinsafslutninger i kommunens bygninger vil blive  

 synliggjort for svagtseende og blinde besøgende i overensstemmelse med  

 Ombudsmandens henstilling.
Arbejdet forventes udført inden udgangen af marts  

 måned 2002.
 Jeg tager det  

 som kommunen har oplyst, til efterretning.
Jeg går ud fra at arbejdet med at  

 montere nedfældelige armlæn på handicaptoiletterne og de øvrige arbejder nu  

 er  

 afsluttet, og foretager mig ikke mere vedrørende spørgsmålet om  

 handicaptilgængelighed.
3.3. Diskretionshensyn under forvaltningens  

 behandling af borgerhenvendelser Efter forvaltningslovens  

 § 27 har offentligt ansatte tavshedspligt med hensyn til fortrolige  

 oplysninger  

 om borgerne.
Efter de almindelige principper om god forvaltningsskik skal  

 forvaltningens ansatte optræde høfligt og hensynsfuldt over for borgerne.
 Det følger af disse regler at  

 en borger der henvender sig til forvaltningen, har krav på at samtaler om  

 personlige og andre fortrolige forhold kan finde sted uden at andre - såvel  

 ansatte som borgere - har mulighed for at overhøre samtalen.
 På baggrund  

 af mine iagttagelser under besøget er det min opfattelse at Køge Kommune  

 generelt er opmærksom på diskretionshensynet i forbindelse med forvaltningens  

 behandling af borgerhenvendelser.
Under  

 inspektionen havde jeg lejlighed til at se nærmere på nogle af de skranker i  

 administrationsbygningen  

 hvor borgerne modtages.
De sofaer mv. som anvendes af ventende borgere, er  

 visse steder placeret så tæt på skrankerne at borgerne ved skranken  

 umiddelbart  

 ikke synes at have mulighed for at oplyse sagsbehandleren bag skranken om  

 baggrunden  

 for fremmødet i forvaltningen uden at andre borgere i lokalet kan høre hvad  

 der  

 bliver sagt, jf. beskrivelsen ovenfor under pkt. 2.1 og 2.2.6. Denne  

 iagttagelse under inspektionen gælder skrankerne i socialforvaltningens  

 fællesekspedition og børne- og kulturforvaltningens pladshenvisning, men det  

 samme forhold kan også gøre sig gældende andre steder i  

 administrationsbygningen.
Jeg  

 henstiller til Køge Kommune at foretage en nærmere undersøgelse af  

 placeringen  

 af skrankerne i administrationsbygningen i forhold til opholdsarealerne for  

 ventende borgere set i lyset af det nævnte diskretionshensyn.
Jeg henstiller  

 endvidere til Køge Kommune at foretage de nødvendige ændringer for at  

 tilgodese  

 diskretionshensynet.
Jeg beder kommunen underrette mig om hvad der sker i  

 anledning af mine henstillinger.
 Jeg beder endvidere om  

 kommunens bemærkninger til hvorvidt der generelt bør etableres  

 diskretionslinjer (f.eks. markeret med en linje på gulvet) i tilknytning til  

 skrankerne med det formål at borgerne ved skranken kan føre samtale med  

 kommunens medarbejdere uden for andre borgeres hørevidde.
Køge Kommune  

 har i brevet af 4. marts 2002 oplyst at kommunen er enig i den rejste kritik,  

 men at de trange lokaleforhold på rådhuset gør det vanskeligt at indrette  

 borgerbetjeningen så der kan tages større diskretionshensyn.
Køge Kommune har  

 samtidig oplyst at økonomiudvalget har vedtaget at samle ekspeditionen af de  

 glatte borgerhenvendelser i en fælles borgerbetjening, og at  

 kommunen i  

 forbindelse med indretningen af lokalerne hertil vil være meget opmærksom på  

 diskretionshensynet.
Køge Kommune har endvidere oplyst at kommunen i den  

 forbindelse vil overveje om der bør etableres diskretionslinjer, eller om  

 diskretionshensynet skal tilgodeses på anden måde.
Jeg tager til  

 efterretning at Køge Kommune er enig med mig i det generelle udgangspunkt  

 hvorefter en borger der henvender sig til forvaltningen, har krav på at  

 samtaler om personlige og andre fortrolige forhold kan finde sted uden at  

 andre  

 - såvel ansatte som borgere - har mulighed for at overhøre samtalen.
Jeg har  

 endvidere noteret mig at kommunen vil være meget opmærksom på  

 diskretionshensynet ved indretningen af lokalerne til den nye fælles  

 borgerbetjening.
Jeg beder kommunen underrette mig når den fælles  

 borgerbetjening  

 er sat i værk - herunder om resultatet af kommunens overvejelser om  

 diskretionslinjer.
Jeg beder endvidere om at kommunen - på dette tidspunkt -  

 underretter mig om betydningen af etableringen af den fælles borgerbetjening  

 for diskretionshensynet i forhold til de borgere som ikke bliver betjent i  

 den  

 fælles borgerbetjening.
3.4. Personalesikkerhed ved  

 borgerhenvendelser Under  

 inspektionen rejste jeg spørgsmålet om hvilke forholdsregler der var taget  

 til  

 beskyttelse af medarbejdernes sikkerhed under udførelsen af deres arbejde i  

 kontakt med borgerne.
Det er efter min opfattelse  

 vigtigt at sikre at det personale der i det daglige arbejde kan komme i  

 kontakt  

 med klienter der kan være opfarende, truende eller voldelige, fysisk placeres  

 i  

 kontorer og kontorlandskaber sådan at der er mulighed for at komme væk uden  

 at  

 skulle passere en eventuelt aggressiv klient.
Der bør endvidere være mulighed  

 for at tilkalde umiddelbar hjælp i tilspidsede situationer, også uden at  

 klienten observerer tilkaldet.
På baggrund af mine  

 iagttagelser og samtalerne med medarbejderne er det mit indtryk at  

 personalets  

 sikkerhed generelt er højt prioriteret i Køge Kommune.
Jeg har i den  

 forbindelse navnlig noteret mig oplysningerne om alarmsystemet.
 Under inspektionen noterede  

 jeg mig dog samtidig at administrationsbygningen indeholder delekontorer med  

 kun én dør, jf. pkt. 2.2.6.
Jeg beder Køge Kommune om  

 oplysning om antallet af disse kontorer.
Jeg beder endvidere om en udtalelse  

 om  

 hvorvidt kommunen har overvejet at ændre de bygningsmæssige forhold således  

 at  

 disse delekontorer - på tilsvarende måde som enkeltmandskontorerne - forsynes  

 med to døre og personalets sikkerhed dermed forbedres.
 Køge Kommune har i brevet af  

 4. marts 2002 oplyst at socialforvaltningen ingen kontorer har med kun én  

 dør,  

 og at der i børne- og kulturafdelingens familierådgivning - herunder i  

 familierådgivningens kontorer i PPR - nu er etableret en ekstra dør i de  

 sagsbehandlerkontorer hvor der ikke tidligere har været to døre/flugtveje.
 Jeg tager det  

 oplyste til efterretning og foretager mig ikke mere vedrørende dette  

 spørgsmål.
3.5. Åbningstider Køge Kommune  

 har følgende åbningstider for henholdsvis personlig og telefonisk  

 henvendelse:
 For telefonisk henvendelse:  

 mandag-onsdag kl. 8.00-15.15, torsdag kl. 8.00-18.15 og fredag kl.  

 8.00-13.30.
 For personlig henvendelse:  

 mandag-onsdag kl. 10.00-15.00, torsdag kl. 10.00-18.00 og fredag kl.  

 10.00-13.00.
 Køge Kommunes  

 åbningstider giver efter min opfattelse borgerne gode muligheder for at rette  

 henvendelse til forvaltningen såvel telefonisk som personligt.
 3.6. Oplysninger om sagsbehandlingstid mm.
Forvaltningsloven  

 indeholder ikke regler om myndighedernes sagsbehandlingstid.
Der har heller  

 ikke i ombudsmandens praksis udviklet sig faste tidsmæssige normer for  

 sagsbehandlingstiden.
Ombudsmanden tager imidlertid ofte stilling til  

 rimeligheden af sagsbehandlingstiden i konkrete sager.
De retningslinjer der  

 kan udledes heraf, er bl.a. gengivet i Justitsministeriets vejledning om  

 forvaltningsloven (1986).
 Vejledningens pkt. 205-208  

 angående svarfrister mv. er sålydende:
205.  

  

 Forvaltningsloven indeholder ikke generelle regler om  

 sagsbehandlingstiden.
Baggrunden herfor er bl.a., at de opgaver, der udføres  

 af  

 den offentlige forvaltning, er af så forskellig karakter og omfang, at det  

 ikke  

 vil være muligt i en lov, der skal gælde for hele den offentlige forvaltning,  

 at fastsætte bestemte regler for sagsbehandlingstiden, som med rimelighed vil  

 kunne håndhæves ved domstolene.
 Derimod kan der på baggrund  

 af Folketingets Ombudsmands udtalelser om, hvad der med hensyn til  

 sagsbehandlingstiden må antages at følge af almindelig god forvaltningsskik,  

 gives nogle vejledende regler om sagsbehandlingens tilrettelæggelse, herunder  

 om underretning til den, der er part i en sag, om den forventede  

 sagsbehandlingstid.
 Ombudsmanden har i nogle  

 afgørelser også peget på, at myndighederne med henblik på at sikre, at sager  

 ikke henligger i længere tid, inden afgørelse træffes, og at sager ikke  

 bliver  

 glemt og derfor ikke afgjort, bør oprette tilstrækkeligt  

  

 effektive erindringssystemer.
 206.  

  

 Hvis en forvaltningsmyndighed som følge af sagens karakter  

 eller den almindelige sagsbehandlingstid for den pågældende myndighed ikke  

 kan  

 træffe afgørelse inden kortere tid efter sagens modtagelse, bør myndigheden  

 give den, der er part i sagen, underretning om, hvorpå sagen beror, og så  

 vidt  

 muligt oplysning om, hvornår myndigheden regner med, at afgørelsen kan  

 foreligge.
 207.  

  

 Myndigheden bør endvidere give den, der er part i sagen,  

 underretning, når behandlingen af den konkrete sag på grund af særlige  

 omstændigheder vil tage længere tid end sædvanligt.
208.  

  

 Rykkerskrivelser fra den, der er part i sagen, og som er  

 rimeligt begrundet i sagsbehandlingstiden, bør i almindelighed besvares med  

 det  

 samme.
Besvarelsen bør indeholde oplysning om, hvorpå sagen beror, og så vidt  

 muligt oplysning om, hvornår myndigheden regner med, at afgørelsen kan  

 foreligge. Under inspektionen modtog jeg  

 kopi af kommunens notat af 22. marts 1991 om kvitteringsbreve ligesom jeg  

 havde  

 lejlighed til at drøfte spørgsmålet om sagsbehandlingstider mv. med ledelsen.
 I brev af 4. juni 1997  

 henstillede Indenrigsministeriet til samtlige kommunalbestyrelser og amtsråd  

 at  

 der blev fastsat målsætninger for sagsbehandlingstiden i sager hvor  

 forvaltningen træffer afgørelse over for borgerne.
Jeg beder om  

 at Køge Kommune nærmere redegør for de initiativer kommunen har iværksat med  

 henblik på at sikre en rimelig sagsbehandlingstid i forbindelse med  

 behandlingen af konkrete sager.
Jeg beder endvidere om oplysning om hvorvidt  

 kommunen har overvejet at offentliggøre resultatet af disse initiativer, og  

 om  

 resultatet af disse overvejelser.
Jeg beder desuden Køge Kommune oplyse hvad  

 Indenrigsministeriets henstilling af 4. juni 1997 har givet kommunen  

 anledning  

 til.
Endelig beder jeg Køge Kommune sende mig kopi af de første fem  

 kvitteringsbreve som socialforvaltningen har sendt i 2001 - og hvori der er  

 angivet en tidshorisont for besvarelsen - med angivelse af om borgeren har  

 fået  

 svar inden for den angivne frist.
 Køge Kommune  

 har i brevet af 4. marts 2002 oplyst følgende:
 Køge Kommunes praksis er i  

 overensstemmelse med de i Indenrigsministeriets brev af 4. juni 1997 nævnte  

 målsætninger for sagsbehandlingstider - bortset fra, at de ikke er  

 nedskrevet.
 Der vedlægges notater af 3.  

 og 17. august 2000, hvori Køge Kommunes praksis i forhold til  

 Indenrigsministeriets målsætninger gennemgås.
 De anslåede  

 sagsbehandlingstider er medtaget i kommunens servicedeklarationer, som kan  

 ses  

 og udleveres i kommunens Borgerservice samt på kommunens biblioteker.  

 Servicedeklarationerne er tillige tilgængelige på kommunens hjemmeside.
De fleste henvendelser til  

 Socialforvaltningen sker ved personligt fremmøde.
I forbindelse med  

 ekspeditionen til disse henvendelser informerer forvaltningens personale  

 borgerne mundtligt om sagens videre forløb, herunder forventet  

 ekspeditionstid.  

 Hvis borgeren medbringer den fornødne dokumentation ved den første  

 henvendelse,  

 afgøres sagerne som straksekspeditioner, og eller så snart borgeren vender  

 tilbage med den fornødne dokumentation.
Det gælder f.eks. ansøgninger om  

 personlige tillæg i henhold til lov om social pension, ansøgninger om særligt  

 begrundede enkeltudgifter i henhold til lov om aktiv socialpolitik og  

 ansøgninger om boligstøtte.
Nogle sager udvikler sig dog til mere komplekse  

 sagsforløb, f.eks. sager, hvor der udbetales kontanthjælp eller sygedagpenge  

 som forsørgelseshjælp, men skal ske aktivering, arbejdsprøvning, revalidering  

 eller rejses pensionssag.
I disse sager er det nødvendigt løbende at  

 informere  

 borgerne om sagsforløbet (visitationsafgørelser). Dette sker i dag både  

 mundtligt og skriftligt.
Socialforvaltningen har i forbindelse med  

 udarbejdelse  

 af virksomhedsplan for 2002 besluttet at arbejde målrettet med at forbedre  

 kvaliteten i sagsbehandlingen af disse sager med særlig fokus på løbende  

 skriftlig information om sagsforløb, partshøring og begrundelser.
 Af notatet af 17. august 2000  

 som der i brevet af 4. marts 2002 er henvist til, fremgår bl.a. følgende:
Målsætninger for enkelte sagsbehandlingstyper og oversigt Ifølge Indenrigsministeriets  

 brev skal der fastsættes forsvarlige og realistiske målsætninger for de  

 enkelte  

 sagsbehandlingstyper.
 Endvidere skal eventuelle  

 forskellige mål for undergrupper inden for samme sagstype fastsættes.
 Endelig skal der udarbejdes  

 en oversigt over de opstillede mål for sagsbehandlingstider, som skal være  

 offentlig tilgængelig.
 Udover ovennævnte  

 kvitteringsbreve er der for så vidt vides ikke opsat målsætninger for de  

 enkelte sagsbehandlingstyper.
Kontrol med overholdelse af målsætninger Indenrigsministeriet foreslår  

 kontrol med overholdelse af målsætninger, f.eks. ved indberetning til  

 Byrådet.  

 Ved kontrol kan det besluttes at ændre målsætninger (kortere eller længere  

 sagsbehandlingstider).
Så vidt vides føres ikke  

 kontrol med, om reglerne for kvitteringsbreve følges. Det fremgår af afsnittet om  

 kvitteringsbreve (i notatet af 17. august 2000) at kommunens anslåede  

 sagsbehandlingstider som hovedregel er under en måned (der er herved henvist  

 til et tidligere notat af 10. februar 1999 fra politisk-økonomisk  

 sekretariat).  

 I afsnittet er herefter angivet de sagsområder hvor dette ikke gælder.
Det  

 drejer sig især om sager i socialforvaltningen (der er f.eks. anslået en  

 sagsbehandlingstid på 1-6 måneder vedrørende sager om individuelle  

 hjælpemidler  

 og boligindretning (større sager)). Det fremgår dog samtidig at  

 fællesforvaltningens sagsbehandlingstider ikke har været oplyst.
Med brev af 4. juni 1997  

 henstillede Indenrigsministeriet til kommunerne (og amtskommunerne) at  

 opstille  

 målsætninger for sagsbehandlingstiden i sager hvor der træffes afgørelser i  

 forhold til borgerne.
Indenrigsministeriet henstillede endvidere at  

 kommunerne  

 (og amtskommunerne) udarbejdede en oversigt over de opstillede målsætninger.  

 Ministeriet henstillede desuden til kommunerne (og amtskommunerne) at de  

 overvejede på længere sigt at orientere kommunens (eller amtskommunens)  

 borgere  

 om oversigten over de vedtagne målsætninger i forbindelse med udsendelsen af  

 kommunens (eller amtskommunens) serviceinformation, jf. § 62 i den kommunale  

 styrelseslov.
 Indenrigsministeriet skrev i  

 brevet endvidere (bl.a.) følgende:
Borgeren bør  

  

 under alle omstændigheder  

  

[min  

 fremhævning] - hvor der ikke er opstillet særlige frister f.eks. i  

 vejledninger  

 - have et svar fra kommunen eller amtskommunen inden en måned efter sagens  

 modtagelse.
Træffer kommunen eller amtskommunen afgørelse i sagen inden en  

 måned, udgøres svaret af afgørelsen.
Er det ikke muligt at træffe afgørelse  

 inden for denne frist, kan et foreløbigt svar til den pågældende bestå i, at  

 kommunen eller amtskommunen bekræfter at have modtaget sagen og oplyser,  

 hvorpå  

 sagen beror og så vidt muligt, hvornår en afgørelse kan forventes at  

 foreligge. Det fremgår  

 af et opslag på hjemmesiden (som en af mine medarbejdere foretog den 7. maj  

 2002) at Køge Kommune har opstillet offentligt tilgængelige målsætninger for  

 sagsbehandlingstiden på en række sagsområder.
Jeg sigter til (nogle af) de  

 servicedeklarationer som via hjemmesiden er gjort offentligt tilgængelige  

 (f.eks. sager om hjælp til et barn med handicap og ansøgninger om  

 landzonetilladelse (inden for landsbyerne i kommunen)).
Jeg har dog samtidig noteret  

 mig at der ikke er udfærdiget servicedeklarationer (og dermed heller ikke  

 fastsat (offentligt tilgængelige) målsætninger for sagsbehandlingstiden) på  

 alle de sagsområder som er omfattet af Indenrigsministeriets henstilling.
Jeg  

 bemærker endvidere at nogle servicedeklarationer ikke indeholder oplysninger  

 om  

 kommunens målsætning for sagsbehandlingstiden, men alene oplysninger om  

 indholdet af det kvitteringsbrev som borgerne bliver oplyst om at de vil  

 modtage fra kommunen (f.eks. Tilskud til aktiviteter).
 Kommunen har heller ikke, så  

 vidt jeg kan se, udarbejdet nogen oversigt over de nedskrevne målsætninger.  

 (Der foreligger derfor selvfølgelig heller ikke nogen offentligt tilgængelig  

 oversigt, ligesom kommunens borgere ej heller er blevet orienteret herom  

 efter  

 (f.eks.) kommunestyrelseslovens § 62). Jeg bemærker herved at mange af  

 sagsbehandlingstiderne i den begrænsede oversigt i notatet af 17. august 2000  

 (med henvisning til et ældre notat) er anslået med en så bred margin at de  

 ikke  

 kan sidestilles med målsætningerne i Indenrigsministeriets henstilling.
 Det fremgår endvidere af  

 brevet af 4. marts 2002 (jf. henvisningen til notatet af 17. august 2000) at  

 kommunen ikke har kontrolleret om Indenrigsministeriets henstilling om at  

 udsende kvitteringsbreve bliver efterlevet i kommunen. (Jeg henviser i den  

 forbindelse endvidere til det som jeg har anført nedenfor).
Det fremgår  

 som nævnt af Køge Kommunes brev af 4. marts 2002 at kommunens praksis -  

 bortset  

 fra at kommunens målsætninger ikke er nedskrevet - er i overensstemmelse med  

 Indenrigsministeriets henstilling om at opstille målsætninger for  

 sagsbehandlingstiden.
I det omfang oplysningerne herom ikke er nedskrevet, er  

 det naturligvis vanskeligt at vurdere om Køge Kommune har opfyldt  

 Indenrigsministeriets henstilling om at opstille målsætninger for  

 sagsbehandlingstiden.
 Jeg beder  

 under henvisning hertil og til det som jeg i øvrigt har anført ovenfor, om en  

 nærmere redegørelse for i hvilket omfang Køge Kommune har efterlevet  

 Indenrigsministeriets henstilling om at opstille målsætninger for  

 sagsbehandlingstiden i sager hvor der træffes afgørelser i forhold til  

 borgerne, og de øvrige henstillinger i Indenrigsministeriets brev af 4. juni  

 1997.
 Det notat af  

 17. august 2000 som Køge Kommune i brevet af 4. marts 2002 har henvist til,  

 kan  

 læses som om kommunen har opfattet Indenrigsministeriets henstilling om at  

 opstille målsætninger for sagsbehandlingstiden således at henstillingen ikke  

 omfatter de (typer af) sager hvor der kan træffes afgørelse inden for en  

 måned.
Jeg beder  

 Køge Kommune oplyse om det er kommunens opfattelse at notatet skal forstås på  

 denne måde.
Hvis dette er tilfældet, har kommunen efter min opfattelse  

 misforstået ministeriets henstilling på dette punkt.
Jeg henviser herved til  

 udtrykket under alle omstændigheder i citatet ovenfor fra  

 Indenrigsministeriets brev af 4. juni 1997. Efter min opfattelse omfatter  

 ministeriets  

 henstilling om at opstille målsætninger for sagsbehandlingstiden alle  

 sagstyper  

 (bortset fra dem som Indenrigsministeriet udtrykkeligt har undtaget).
 Jeg bad som  

 nævnt Køge Kommune om at sende mig en kopi af de første fem kvitteringsbreve  

 som socialforvaltningen havde sendt i 2001 - kvitteringsbreve hvori der er  

 angivet en tidshorisont for besvarelsen - med angivelse af om borgeren har  

 fået  

 svar inden for den angivne frist.
Jeg har gennemgået det  

 materiale som Køge Kommune har sendt mig i den anledning.
Materialet udgør  

 fem  

 henvendelser/sager som socialforvaltningen har behandlet på skriftligt  

 grundlag  

 i første halvdel af 2001. Oplysningen om hvornår borgeren har fået svar, er i  

 alle fem tilfælde givet i form af en kopi af kommunens endelige svar,  

 henholdsvis kommunens afgørelse i sagen.
De breve hvori kommunen har  

 kvitteret  

 for modtagelsen af borgerens skriftlige henvendelse, indeholder i ingen af de  

 fem tilfælde en tidshorisont for besvarelsen henholdsvis kommunens afgørelse.  

 (Der er dog i et enkelt af de fem tilfælde angivet en tidshorisont for  

 modtagelsen af aktindsigt, men ikke for kommunens besvarelse af sagens  

 hovedspørgsmål (stop af sygedagpenge)).
Jeg beder  

 Køge Kommune om at oplyse om dette forhold skal tilskrives en fejl ved  

 udvælgelsen af kvitteringsbreve.
Jeg beder endvidere kommunen om en udtalelse  

 om hvorvidt der i de fem tilfælde er handlet i overensstemmelse med kommunens  

 interne regler (det af ledergruppen den 12. april 1991 godkendte notat  

 dateret  

 den 22. marts 1991).
Jeg bemærker i tilknytning  

 til Indenrigsministeriets henstilling i brev af 4. juni 1997 at det i  

 retssikkerhedslovens § 3, stk. 2 (lov nr. 453/1997, nu lovbekendtgørelse nr.  

 267 af 12. april 2000), er fastsat at kommunen eller amtskommunen skal  

 fastsætte en frist for hvor lang tid der må gå inden der skal være truffet en  

 afgørelse inden for de enkelte sagstyper på det sociale område.
Hvis denne  

 frist ikke kan overholdes i den konkrete sag, skal ansøgeren skriftligt have  

 besked om hvornår den pågældende kan forvente en afgørelse.
 Jeg henleder endvidere hvad  

 tidspunktet for udsendelse af kvitteringsbreve angår, i øvrigt kommunens  

 opmærksomhed på bestemmelserne i persondatalovens §§ 28-30 (lov nr. 429 af  

 31.  

 maj 2000). Hvis der skal gives underretning efter lovens bestemmelser om  

 underretning af den registrerede, skal dette ske snarest muligt hvilket  

 ifølge  

 Datatilsynets vejledning pkt. 2.1.1 og 2.2.1 i almindelighed vil sige inden  

 for  

 10 dage (Datatilsynets vejledning nr. 126 af 10. juli 2000  

 (rettighedsvejledningen)).
Det fremgår af det modtagne  

 materiale at henvendelserne i de fem tilfælde er blevet (endeligt) besvaret,  

 henholdsvis afgjort af kommunen efter henholdsvis (i to tilfælde) 12 dage, 14  

 dage, 4½ uge og 7 uger.
I det sidste tilfælde har borgerens henvendelse været  

 behandlet på møder i såvel kommunens klageråd som socialudvalg.
 Det har i fire af de fem  

 tilfælde været nødvendigt at indhente en udtalelse fra vedkommende  

 sektionsleder inden borgerens henvendelse har kunnet besvares af  

 socialdirektøren.
 På den  

 baggrund må jeg anse sagerne for at være behandlet inden for rimelig tid.  

 Tilsvarende gælder den sidste sag (sagen behandlet af klageråd og  

 socialudvalg).
3.7. Andre forhold Det er mit  

 generelle indtryk at skiltningen i kommunens administrationsbygning er god og  

 overskuelig.
3.8. Besøgene på Tingstedet og Nørremarken Besøgene på  

 ældrecentret Tingstedet og plejeenheden Nørremarken gav henholdsvis retschef  

 Jens Møller og mig meget positive indtryk af institutionerne.
4. Gennemgang af udlånte sager Under inspektionen  

 anmodede jeg om udlån af fire sager fra socialforvaltningen - to sager om  

 ophør  

 af sygedagpenge på grund af eller efter varighedsbegrænsning på et år og to  

 sager om afslag på at indlede sag om førtidspension.
Jeg bad endvidere om  

 udlån  

 af fire sager fra børne- og kulturforvaltningen - to sager om afslag på  

 skoleskift og to sager om afslag på tilskud efter folkeoplysningsloven.
Jeg  

 bad  

 om inden for hver kategori at modtage de to sidst afgjorte sager fra juli  

 måned  

 2000.
 ...
 Ved min  

 gennemgang af det modtagne materiale har jeg navnlig haft opmærksomheden  

 henledt på hvorvidt proceduren i forhold til de gældende regler er blevet  

 fulgt.
 ...
5. Opfølgning Jeg beder om  

 at de oplysninger mv. som jeg har bedt Køge Kommune om under pkt. 3, sendes  

 tilbage til mig direkte.
6. Underretning Denne rapport  

 sendes til Køge Kommune, Det Sociale Nævn for Roskilde Amt, Tilsynsrådet for  

 Roskilde Amt, Indenrigs- og Sundhedsministeriet og Folketingets  

 Retsudvalg. NOTER: (*)  

 FOB 1990, s. 359.
