Cirkulære om Meddelelse om visiteringsordning  

 for sager om ophavsretskrænkelser under særligt skærpende  

 omstændigheder efter straffelovens § 299 b (privatkopiering mv) Ved  

 lov nr. 352 af 19. maj 2004 om ændring af straffeloven, retsplejeloven,  

 markedsføringsloven og ophavsretsloven (It-kriminalitet m.v.) blev  

 strafmaksimum i ophavsretslovens § 76, stk. 2, hævet fra fængsel i  

 1  

 år til fængsel i 1 år og 6 måneder, og der blev som § 299 b indsat en ny  

 bestemmelse i straffeloven om ophavsretskrænkelser af særlig grov karakter.
Bestemmelsen  

 i straffelovens § 299 b er alene en overbygning på bestemmelserne i  

 ophavsretslovens § 76, stk. 2, og § 77, stk. 2, og indebærer således ikke en  

 udvidelse af de strafbare forhold efter disse bestemmelser.
Loven trådte i  

 kraft den 1. juli 2004.
 Bestemmelsen  

 har følgende ordlyd:
»§ 299  

 b.
Den, der for derigennem at skaffe sig eller andre uberettiget vinding  

 eller  

 som i øvrigt under særligt skærpende omstændigheder gør sig skyldig i  

 ophavsretskrænkelser af særlig grov karakter, jf. ophavsretslovens § 76,  

 stk. 2, eller ulovlig import af særlig grov karakter, jf.  

 ophavsretslovens  

 § 77, stk. 2, straffes med fængsel indtil 6 år.« Efter  

 forarbejderne forudsætter anvendelsen af bestemmelsen i § 299 b, at der er  

 tale  

 om ophavsretskrænkelser af særlig grov karakter, jf. ophavsretslovens  

 § 76, stk. 2, eller af ulovlig import af særlig grov karakter, jf.  

 ophavsretslovens § 77, stk. 2.
En  

 ophavsretskrænkelse af en sådan særlig grov karakter vil efter bestemmelsens  

 ordlyd  

 navnlig foreligge, hvis handlingen er foretaget med henblik på at skaffe  

 gerningsmanden eller andre uberettiget vinding.
Også andre særligt grove  

 ophavsretskrænkelser kan begrunde bestemmelsens anvendelse, f.eks. fordi  

 krænkelsen har et omfang, hvorved der påføres rettighedshaveren et meget  

 betydeligt tab, eller hvor krænkelsen har medført en risiko herfor.  

 Bestemmelsen kan eksempelvis tænkes anvendt i tilfælde, hvor der er tale om  

 meget omfattende og systematiske krænkelser, hvilket typisk vil være  

 tilfælde,  

 hvor der er en mere professionelt organiseret fremstillings- og/eller  

 salgsproces.
Bestemmelsen vil også kunne anvendes, hvis krænkelsen vedrører  

 et  

 enkelt meget dyrt edb-program eller edb-system, der f.eks. er udviklet til en  

 eller flere virksomheder.
Den  

 foreslåede bestemmelse er ikke begrænset til alene at omfatte IT-relaterede  

 overtrædelser.
Andre overtrædelser omfattet af § 76, stk. 2, og  

 § 77, stk. 2, som f.eks. plagiering af brugskunst samt  

 massekopiering  

 af musik-cder og dvd-film vil kunne henføres til  

 overbygningsbestemmelsen,  

 hvis der er tale om overtrædelser begået under særligt skærpende  

 omstændigheder.
Bestemmelsen  

 forudsættes ikke udelukkende anvendt, hvor strafferammen i ophavsretslovens  

 § 76, stk. 2, og § 77, stk. 2, jf. § 76,  

 stk. 2,  

 ikke findes tilstrækkelig.
Dette gælder også, selv om den konkret forskyldte  

 straf fastsættes til væsentligt mindre end 1 år og 6 måneder.
Det forudsættes  

 således, at bestemmelsen i straffelovens § 299 b anvendes i tilfælde,  

 hvor  

 forholdet skønnes at være så groft, at samfundets reaktion bør komme til  

 udtryk  

 ved anvendelse af straffeloven frem for ophavsretsloven.
 På  

 baggrund af den oven for anførte og med henblik på at skabe ensartede og  

 effektive reaktioner i forbindelse med bekæmpelse af alvorlige  

 ophavsretskrænkelser og ulovlig import af ophavsretsbeskyttede værker  

 fastsættes følgende retningslinier:
 2.1.  

 Denne meddelelse gælder for straffesager vedrørende ophavsretskrænkelser  

 efter  

 ophavsretslovens § 76, stk. 2, eller ulovlig import af ophavsretsbeskyttede  

 værker efter ophavsretslovens § 77, stk. 2, hvor forholdet er af en sådan  

 særlig grov karakter, at det kan være omfattet af straffelovens § 299 b, jf.  

 oven for.
 2.2.  

 Modtager politikredsen en anmeldelse om forhold omtalt ovenfor, videresender  

 politikredsen anmeldelsen til Statsadvokaten for særlig økonomisk  

 kriminalitet  

 og orienterer vedkommende anmelder herom.
 Er  

 der behov for uopsættelige efterforskningsskridt, kan vedkommende politikreds  

 foretage disse.
 Bliver  

 politiet bekendt med forhold, der kan give anledning til at indlede  

 efterforskning i en sag omfattet af denne meddelelse, underrettes  

 Statsadvokaten for særlig økonomisk kriminalitet.
 2.3.  

 Statsadvokaten for særlig økonomisk kriminalitet visiterer sagen og sender  

 den  

 herefter til den politikreds, der efter de almindelige kompetenceregler skal  

 behandle anmeldelsen.
 Statsadvokaten  

 for særlig økonomisk kriminalitet sender samtidig hermed en kopi af sin  

 skrivelse og anmeldelsen til vedkommende regionale statsadvokat.
 Statsadvokaten  

 for særlig økonomisk kriminalitet foretager en registrering af samtlige  

 anmeldelser og bistår politikredsene med råd og vejledning om sagernes  

 gennemførelse, herunder med hensyn til sanktion og relevant praksis.
 2.4.  

 Hvis Statsadvokaten for særlig økonomisk kriminalitet skønner, at en sag  

 efter  

 sit omfang og sin karakter falder ind under statsadvokatens område, overtager  

 Statsadvokaten for særlig økonomisk kriminalitet efterforskningen af sagen.
2.5.  

 Finder politimesteren (Politidirektøren i København) efter afsluttet  

 efterforskning, at der bør rejses tiltale, fremsendes udkast til  

 anklageskrift  

 til vedkommende regionale statsadvokat med kopi til Statsadvokaten for særlig  

 økonomisk kriminalitet.
Statsadvokaten drøfter herefter sagen med  

 Statsadvokaten  

 for særlig økonomisk kriminalitet, hvis dette skønnes hensigtsmæssigt.
 Ved  

 gennemsyn af udkastet til anklageskrift vurderer vedkommende regionale  

 statsadvokat eventuelle problemstillinger om selskabsansvar, konfiskation,  

 rettighedsfrakendelse m.v.
 Finder  

 statsadvokaten, at der bør ske rettighedsfrakendelse, forelægges dette  

 spørgsmål for Rigsadvokaten, inden udkastet til anklageskrift tilbagesendes  

 til  

 politikredsen.
2.6.  

 Finder politimesteren (politidirektøren) efter afsluttet efterforskning, at  

 der  

 ikke bør rejses tiltale, forelægges sagen for vedkommende regionale  

 statsadvokat til afgørelse.
Statsadvokaten drøfter - forinden afgørelse  

 træffes  

 - sagen med Statsadvokaten for særlig økonomisk kriminalitet.
 2.7.  

 Underretning om sagens udfald med kopi af dom- og retsbog sendes til den  

 regionale statsadvokat med kopi til Statsadvokaten for særlig økonomisk  

 kriminalitet.
 Underretning  

 om sagens udfald skal ske så hurtigt, at den regionale statsadvokat kan  

 vurdere  

 behovet for anke.
 Afgørelse  

 af ankespørgsmålet træffes af vedkommende regionale statsadvokat efter  

 forudgående drøftelse med Statsadvokaten for særlig økonomisk kriminalitet.
 2.8.  

 Statsadvokaten for særlig økonomisk kriminalitet yder i øvrigt politikredsene  

 vejledning om generelle spørgsmål vedrørende bekæmpelse af kriminalitet, der  

 indebærer krænkelse af immaterielle rettigheder.
