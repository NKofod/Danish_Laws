 I forbindelse med bekendtgørelse nr. 434 af 3. august 1982 om kommunale  

 indsamlinger af papir og drikkevareemballager fra private husstande,  

 udarbejdede Miljøstyrelsen en vejledning (vejledning nr. 2/1982), der  

 detaljeret gennemgår bl.a. styringsmidler og en række praktiske forhold af  

 betydning ved tilrettelæggelse af indsamlinger.
På dette grundlag har en række kommuner iværksat indsamlingsordninger.  

 Erfaringerne herfra giver grundlag for at ændre styringsmidlerne til at  

 omfatte indsamlinger af alle typer af genanvendeligt materiale.
Der er  

 således skabt udtrykkeligt hjemmel til indførelse af »grønne  

 systemer«, hvorved forstås, at den enkelte husstand opdeler affaldet i  

 to eller flere fraktioner med henblik på genanvendelse.
 Indsamlinger med henblik på genanvendelse indgår pr. 1. januar 1987 efter  

 ændring af miljøbeskyttelseslovens § 62 a, stk. 3, (lov nr. 329 af 4. juni  

 1986) som en del af det samlede affaldsbortskaffelsessystem.
 Erfaringerne med indsamling af papir- og drikkevareemballager har gjort  

 det muligt at gøre kommunale indsamlinger heraf obligatoriske fra 1. januar  

 1990 for visse områder.
Dette cirkulære supplerer den ovenfor nævnte vejledning og erstatter  

 vejledningens kap.
I.
I.
Lovgrundlag og administration 1. INDLEDNING Dette kapitel indeholder en gennemgang af bestemmelserne i bekendtgørelse  

 nr. 881 af 11. december 1986 om kommunale indsamlinger af genanvendelige  

 materialer og produkter fra private husstande.
Endvidere gennemgås dele af  

 bestemmelserne i § 11 i lovbekendtgørelse nr. 532 af 16. oktober 1984 om  

 genanvendelse og begrænsning af affald.
Uanset de muligheder, der i medfør af bekendtgørelsen består for at  

 gennemføre indsamlingsordninger under anvendelse af de i bekendtgørelsen og  

 genanvendelseslovens § 11 omtalte styringsmidler, er det Miljøstyrelsens  

 opfattelse, at ordningerne primært skal baseres på en høj grad af  

 frivillighed.
En indsamlingsordning vil give de bedste resultater, såfremt  

 den gennemføres på grundlag af information og motivation af de deltagende  

 husstande.
 I forbindelse med de omkostninger kommunerne får ved etablering af  

 indsamlingsordninger, vil der kunne søges tilskud efter genanvendelseslovens  

 § 10 a.
 2. BEKENDTGØRELSE NR. 881 AF 11. DECEMBER 1986 OM  

 KOMMUNALE INDSAMLINGER AF GENANVENDELIGE MATERIALER OG PRODUKTER FRA PRIVATE  

 HUSSTANDE.
 Som grundlag for iværksættelse af kommunale indsamlingsordninger har  

 miljøministeren med hjemmel i genanvendelseslovens § 11, udstedt  

 bekendtgørelse nr. 881 af 11. december 1986 om kommunale indsamlinger af  

 genanvendelige materialer og produkter fra private husstande.
2.1. BEKENDTGØRELSENS OMRÅDE De indsamlingsordninger, der kan etableres med hjemmel i bekendtgørelsen  

 omfatter alle genanvendelige materialer og produkter fra private husstande.
2.2. INDSAMLINGERNES OMFANG Bekendtgørelsen omhandler alene indsamling af genanvendelige materialer og  

 produkter fra private husstande.
Man skal imidlertid pege på, at der fra  

 kommunale institutioner vil kunne indsamles papir og drikkevareemballager,  

 såfremt kommunalbestyrelsen skønner, at dette kan indpasses i kommunens  

 øvrige indsamlingssystem.
 Erhvervsvirksomheder, institutioner og lignende er således ikke omfattet,  

 men er reguleret efter henholdsvis bekendtgørelse nr. 882 af 11. december  

 1986 om kommunale indsamlinger af genanvendelige materialer og produkter fra  

 erhvervsvirksomheder og bekendtgørelse nr. 883 af 11. december 1986 om  

 kommunale indsamlinger af madaffald fra storkøkkener.
 Samtidig ophæves bekendtgørelse nr. 434 af 3. august 1982 om kommunale  

 indsamlinger af papir og drikkevareemballager fra private husstande.  

 Ordninger, der er iværksat i medfør af denne bekendtgørelse vil kunne  

 videreføres, idet hjemlen nu findes i ovennævnte bekendtgørelse.
2.3. BEKENDTGØRELSENS ENKELTE BESTEMMELSER Bestemmelsen i bekendtgørelsens § 1 giver kommunalbestyrelsen hjemmel til  

 at iværksætte indsamlinger, såfremt disse tilrettelægges med det sigte, at  

 væsentlige dele af det genanvendelige materiale udnyttes til genanvendelse,  

 jvf. § 2. De nærmere retningslinier er beskrevet i kap.
II.
 Indsamlinger forudsættes indpasset i kommunens øvrige affaldsordninger,  

 herunder genanvendelsesordninger for øvrige affaldstyper.
 For at en kommunalbestyrelse kan siges at have iværksat en ordning og  

 anvende styringsmidlerne i genanvendelseslovens § 11, kræves det, at kommunen  

 etablerer ordningen og er ansvarlig for afsætningen af indsamlet materiale.  

 Hvis kommunalbestyrelsen kontraktligt overdrager andre (organisationer eller  

 virksomheder) retten og dermed pligten til at foretage indsamling og/eller  

 afsætning, sker det på kommunalbestyrelsens ansvar og på de af denne  

 fastsatte betingelser.
En sådan overdragelse forudsætter, at retningslinierne for indsamlinger er  

 fastsat af kommunalbestyrelsen i overensstemmelse med reglerne i  

 bekendtgørelsen.
Dette er ensbetydende med, at indsamlingsområde, frekvens og  

 arten af fraktioner, der indsamles, fastlægges af kommunalbestyrelsen.
 Efter Miljøstyrelsens opfattelse kan det, hvis kommunalbestyrelsen vælger  

 at overdrage indsamlingsvirksomheden til andre, være hensigtsmæssigt, at  

 kommunalbestyrelsen udbyder selve indsamlingsvirksomheden i licitation.
 En kontraktlig forpligtelse for en bestemt virksomhed eller organisation  

 til at foretage indsamling vil normalt indebære, at andre organisationer m.v.  

 afskæres fra at fortsætte/igangsætte indsamlinger af de samme materialer i  

 det pågældende område.
 Bestemmelsen i § 3 indeholder en præcisering af, at bekendtgørelsen er  

 rettet mod genanvendelse af materialer og produkter.
 Indsamling med henblik på videreudnyttelse til brændselsformål, f.eks.  

 produktion af brændselsbriketter er ikke omfattet af begrebet genanvendelse.
 Et vigtigt led er afsætningen af de genanvendelige materialer.  

 Bekendtgørelsen forudsætter, at kommunalbestyrelsen i forbindelse med  

 tilrettelæggelsen af indsamlingsordningen tillige træffer nødvendige aftaler  

 om afsætning af de genanvendelige materialer og produkter, idet det er  

 kommunalbestyrelsens ansvar, at materialerne afsættes til genanvendelse.
Afsætningsmulighederne vil derfor være en af de bestemmende faktorer for,  

 om indsamling af en given fraktion overhovedet skal iværksættes.
Det må  

 uanset prissvingninger anses for mest hensigtsmæssigt, at de indsamlede  

 materialer afsættes løbende i takt med indsamlingen, således at store  

 lageropbygninger undgås.
Når en indsamling er iværksat kan markedsudviklingen medføre prisfald,  

 hvilket kan være ensbetydende med, at kommunalbestyrelsen må acceptere, at  

 disse materialer afhændes med tab.
Det kan i den forbindelse være  

 hensigtsmæssigt, om flere kommuner samarbejder om afsætningen.
 Kommunalbestyrelsen har fra 1. januar 1990 pligt til at iværksætte  

 indsamlinger af aviser, ugeblade o.l. samt glasemballager fra private  

 husstande i bebyggelser, hvor der til stadighed er mere end 2000 husstande.
 Ved aviser, ugeblade o.l. forstås f.eks. også adresseløse forsendelser.  

 Andre produkter, der giver særlige tekniske problemer ved genanvendelse,  

 f.eks. telefonbøger, som på grund af den anvendte lim ikke kan oparbejdes på  

 papirfabrikkerne, er ikke omfattet.
Ved glasemballager forstås drikkevareemballager, samt f.eks. syltetøjsglas  

 m.v.
Derimod omfatter bestemmelsen i § 1, stk. 3 ikke planglas, (f.eks.  

 vinduesglas), lamineret glas, porcelæn, elpærer m.v., da disse er vanskeligt  

 genanvendelige.
Ved fastlæggelse af områder, hvor der til stadighed er mere end 2000  

 husstande (svarende til ca. 5000 indbyggere), henledes opmærksomheden på, at  

 indsamlinger efter denne regel kun omfatter områder, hvor der permanent er  

 mere end 2000 husstande.
Områderne fastlægges efter samme retningslinier, som  

 anvendes ved fastlæggelsen af, hvilke ejendomme, der er omfattet af  

 obligatoriske ordninger for husaffald, jvf. bekendtgørelse og reglement om  

 miljøbeskyttelse (bkg. nr. 664 af 16. december 1982). Sommerhusområder og  

 lignende er således ikke omfattet af den obligatoriske ordning.
2.4. FORBUD MOD KONKURRERENDE INDSAMLINGER I forbindelse med gennemførelse af indsamlingsordninger efter den  

 hidtidige bekendtgørelse om indsamling af papir og drikkevareemballager fra  

 private husstande har konkurrerende indsamlinger vist sig at være et problem.  

 Der har været eksempler på, at uorganiserede indsamlere har afhentet  

 frasorteret materiale.
Som følge heraf er bestemmelsen i § 3, stk. 2 indsat,  

 således at kommunalbestyrelsen har den fornødne hjemmel til at forbyde  

 igangværende og fremtidige konkurrende indsamlinger.
2.5. FINANSIERING VED GEBYRER Efter hidtidige regler var det alene muligt at opkræve gebyrer  

 midlertidigt, idet indsamlinger med henblik på genanvendelse isoleret set  

 skulle balancere økonomisk.
Da indsamlinger med henblik på genanvendelse nu,  

 jfr. ovenfor, er en del af det samlede affaldsbehandlingssystem, kan  

 gebyrfastsættelsen finde sted under hensyntagen til kommunens samlede  

 omkostninger ved affaldsordninger, herunder genanvendelsesordninger og  

 indtægter ved salg af indsamlede materialer, og afledede besparelser i  

 renovationssektoren.
2.6. OPKRÆVNING AF GEBYRER I § 4 er det bestemt, at de i bekendtgørelsen omhandlede gebyrer kan  

 opkræves på samme måde som dagrenovationsgebyrer hos de husstande i kommunen,  

 der er omfattet af en affaldsbortskaffelsesordning.
 Da renovationsgebyrets størrelse varierer fra kommune til kommune,  

 afhængigt af de eksisterende renovationsordninger, serviceniveau m.v., vil  

 det også, for så vidt angår de her omtalte gebyrer, være kommunalbestyrelsen,  

 der under iagttagelse af de almindelige forvaltningsretlige grundsætninger  

 beregner størrelsen af det samlede gebyr.
3. REGULATIV Som omtalt i kap.
I afsnit 2.3. skal en indsamlingsordning opfylde nærmere  

 fastsatte vilkår, for at kommunalbestyrelsen kan anvende de i  

 genanvendelseslovens § 11 omtalte styringsmidler.
Er en sådan ordning etableret, må kommunalbestyrelsen, for i praksis at  

 kunne anvende bestemmelserne i genanvendelseslovens § 11, oplyse om  

 ordningens etablering, områdeinddelinger m.v.
Det vil være nødvendigt, at  

 kommunens indbyggere, såvel som de, der forestår igangværende indsamling,  

 informereres om ordningen.
 Disse oplysninger - herunder informationer om pligter og rettigheder - kan  

 gives gennem udstedelse af et regulativ eller eventuelt et tillæg til det  

 eksisterende renovationsregulativ, jfr. genanvendelseslovens § 11, stk. 3.
 Opmærksomheden henledes på, at regulativet skal offentliggøres jvf. § 2,  

 stk. 3.
 Et regulativ kan eksempelvis indeholde følgende:
- hvem indsamlingerne forestås af - fastlæggelse af indsamlingsområder - hvilke materialer indsamlingerne omfatter - anvisninger om placering og opbevaring af materialerne - hvornår indsamlingerne foretages - husholdningernes pligt til at sortere affaldet - regler om gebyr - straffebestemmelser, jfr. genanvendelseslovens § 18, stk. 3.
II.
Generelle forhold af betydning for en iværksættelse af kommunale  

 genanvendelses ordninger.
Forskellige genanvendelsesmuligheder er i disse år under udvikling.
I  

 løbet af de nærmeste år vil resultater heraf kunne udnyttes og medføre  

 væsentlige reduktioner i affaldsmængderne.
 Det drejer sig bl.a. om kompost baseret på organisk affald, grønne  

 systemer med henblik på materialegenanvendelse og grønne systemer med henblik  

 på fremstilling af kompost.
 Genanvendelse af papir og glas er bedst belyst og det efterfølgende har  

 hovedsagelig relation til § 1, stk. 3.
1. PRINCIPPER FOR INDSAMLINGERNE Før igangsætningen af indsamlinger af papir og glas foretages, er det  

 vigtigt at klarlægge såvel potentialet, som omfanget af allerede eksisterende  

 indsamlinger foretaget af eksempelvis spejdere og varmemestre.
 Effektiviteten og dermed økonomien i den påtænkte kommunale ordning vil  

 påvirkes i negativ retning, såfremt den kommunale indsamlingsordning skal  

 konkurrere med en eksisterende indsamling i samme område.
Mulighederne for at forbyde konkurrerende indsamlinger er omtalt i kap.
I,  

 afsnit 2.4.
Herudover eksisterer forskellige muligheder for at løse en eventuel  

 konflikt mellem en påtænkt, kommunal ordning og eksisterende indsamlinger.  

 For det første kan kommunen overveje at lade de indsamlinger fortsætte, der  

 allerede har den effektivitet, som kommunen tilstræber ved den påtænkte  

 kommunale ordning.
Er dette ikke tilfældet, kan kommunen overveje at gøre en  

 indsats for at effektivisere eksisterende indsamlinger og sikre, at de bliver  

 regelmæssige og får samme permanente karakter som renovationsordningen.
Dernæst vil der i nogle kommuner være bebyggelser med mindre end 2000  

 husstande, hvor en rationelt organiseret husstandsindsamling vil være  

 forbundet med uforholdsmæssigt store udgifter.
Dette gælder især i  

 landområder.
I disse områder vil der ikke være noget til hinder for, at  

 eksisterende indsamlinger opretholdes, eller at nye indsamlingsordninger  

 oprettes f.eks. baseret på frivillige organisationer.
 De nævnte løsninger forudsætter, at der indgås en bindende aftale med  

 den/de pågældende organisation/er, som klart fastlægger rettigheder og  

 forpligtelser med henblik på at sikre en for kommunalbestyrelsen  

 tilfredsstillende effektivitet.
2. TILRETTELÆGGELSE AF INDSAMLINGER Kommunalbestyrelsen har fra 1. januar 1990 pligt til at iværksætte  

 indsamlinger af aviser, ugeblade o.l. samt glasemballager fra private  

 husstande i bebyggelser, hvor der permanent er mere end 2.000 husstande.
 For indsamling af glas og flasker kan en containerordning anbefales i alle  

 typer boligområder.
 Vedrørende indsamling af papir kan husstandsindsamling anbefales i  

 parcelhusområder, mens 600-700 liter. minicontainere med aflåseligt låg  

 forsynet med »postkasse«-indkast med fordel kan anvendes i  

 etageboligområder.
 Indsamlinger skal efter § 2 tilrettelægges med det sigte, at væsentlige  

 dele af det genanvendelige materiale udnyttes.
 Ved den praktiske tilrettelæggelse af indsamlinger kan Miljøstyrelsens  

 vejledning nr. 2/1982 fortsat benyttes.
Vejledningen beskriver dog kun de systemer, hvor der er tale om en  

 egentlig kommunal indsamling.
Der er i dag erfaringer fra indsamlinger,  

 udliciteret til frivillige organisationer, såsom spejdere eller lignende.  

 Erfaringerne herfra er indarbejdet i det følgende.
Desuden skal man være  

 opmærksom på, at potentialerne af papir og glas har været stigende siden  

 vejledningen blev udsendt.
Den administrative indsats er vigtig og bør være betydelig, specielt i  

 indkøringsfasen.
Desuden bør indsamlingerne løbende overvåges.
Det anbefales  

 derfor at registrere data, således at der er mulighed for at følge  

 udviklingen i systemernes effektivitet, herunder de indsamlede mængder.
2.1. INFORMATION Ved iværksættelsen af en indsamlingsordning orienteres de berørte  

 husstande.
Dette er udførligt omtalt i kap.
V, s. 45 ff i den tidligere  

 omtalte vejledning.
Hvis der i et indsamlingsområde ikke opnås den ønskede  

 effektivitet/mængde vil det have en positiv effekt at uddele påmindelser  

 inden hver indsamling.
 3. AVISER, UGEBLADE O.L.
3.1. Indsamlinger i eenfamiliehusområder I eenfamilieboligområder kan det anbefales at anvende et  

 indsamlingssystem, hvor husstandene sætter bundtet papir frem til afhentning  

 på forud fastsat tid og sted, der kan angives nærmere i et regulativ, jvf.  

 kap.
I, afsnit 3. Dette system kan anvendes ved særskilt indsamling af  

 aviser, ugeblade o.l., som kombineres med afhentning af dagrenovation.
Ved dette indsamlingssystem øges effektiviteten, når antallet af årlige  

 indsamlinger øges.
Der bør mindst foretages afhentning 6 gange pr. år.
 Den gennemsnitlige effektivitet ved et indsamlingssystem kan forventes at  

 ligge på ca. 45 pct af potentialet.
 Der er tale om betydeligt lavere effektivitet ved indsamlingen kombineret  

 med andre ordninger end dagrenovation, f.eks. storskrald eller haveaffald.
 Ved en kommunal indsamling fastlægges indsamlingsområdernes størrelse  

 primært i forhold til, hvad en vogn med en given bemanding kan nå på en dag.  

 Vælger man derimod at udlicere indsamlingsordningen til lokale frivillige  

 organisationer, skal man ved fastlæggelse af indsamlingsområdets størrelse  

 være opmærksom på, at antallet af indsamlere som regel varierer fra  

 indsamling til indsamling.
 Erfaringerne viser, at hver frivillig organisation højst bør have ansvaret  

 for 1200 husstande.
 Den administrative belastning for kommunen i form af styring og  

 koordinering er erfaringsmæssigt større ved den ovenfor nævnte ordning, end  

 hvis der er tale om en indsamling, baseret på lønnet arbejdskraft.  

 Tilsvarende vil en ordning, baseret på ulønnet arbejdskraft som oftest være  

 forbundet med kommunale udgifter til materiel, administration m.v.
3.2. INDSAMLINGER I ETAGEBOLIGOMRÅDER I etageboligområder kan man med størst fordel anvende et  

 indsamlingssystem, der er baseret på 600-700 l minicontainere med aflåseligt  

 låg, forsynet med »postkasse«-indkast.
Der bør mindst opstilles en  

 container for hver 35-40 husstande.
Man vil med dette system kunne forvente  

 en gennemsnitlig effektivitet på ca. 50 pct.
 Hvis man i stedet for en containerindsamling vælger at foretage  

 hussstandsindsamlinger, viser erfaringen, at disse bør finde sted mindst 12  

 gange pr. år.
 Den gennemsnitlige effektivitet ved en sådan indsamling kan forventes at  

 ligge på ca. 40 pct.
4. INDSAMLING AF GLASEMBALLAGE Indsamling via specielle flaskecontainere viser en effektivitet der er  

 lidt højere, eller på højde med husstandsindsamlinger, hvor materialerne  

 sættes frem til afhentning på forud fastsat tid og sted.  

 Indsamlingsomkostninger ved brug af containere er desuden lavere end ved  

 husstandsindsamlinger.
Der bør opstilles mindst en container til indsamling af glas for hver  

 1500-2000 husstande.
Et tilfredsstillende resultat af glasindsamlingen er  

 afhængig af, hvor containerne placeres.
Der opnås bedre resultater ved  

 opstilling af containere ved butikscentre og på forretningsstrøg end ved  

 opstilling andre steder som f.eks. beboelsesområder, containerpladser etc.
 Effektiviteten for containerindsamling kan forventes at udgøre ca. 50 pct.  

 af potentialet.
5. INDSAMLINGER I TYNDTBEFOLKEDE OMRÅDER/LANDOMRÅDER Ifølge bekendtgørelsens § 1, stk. 3 skal kommunalbestyrelser iværksætte  

 regelmæssige indsamlinger af aviser, ugeblade o.l. samt glasemballage fra  

 private husstande i bebyggelser, hvor der til stadighed er mere end 2000  

 husstande.
I områder med mindre end 2000 husstande, kan kommunalbestyrelsen jfr. § 1,  

 stk. 1 iværksætte en indsamling.
Det kan i disse være vanskeligt at opnå  

 rimelig økonomi i indsamlingsordninger.
