Bekendtgørelse om ændring af bekendtgørelse om avlsmæssige betingelser for omsætning af hovdyr (Identificering af dyr af hesteslægten) § 1 I bekendtgørelse nr. 566 af 5. juli 1999 om avlsmæssige betingelser for omsætning af hovdyr foretages følgende ændringer:
 1. Indledningen affattes således:
»I medfør af §§ 21-23, § 58, stk. 1, § 67 og § 70, stk. 3, i lov nr. 432 af 9. juni 2004 om hold af dyr fastsættes:« 2. I § 1, nr. 3, ændres »ved det i pkt. d) nævnte identifikationsdokument« til: »i overensstemmelse med Kommissionens Forordning (EF) Nr. 504/2008 og bekendtgørelse om identifikation af dyr af hesteslægten«.
 3. § 1, nr. 5, affattes således:
»5)  identifikationsdokument (hestepas): Dokument som omfattet af Kommissionens Forordning (EF) Nr. 504/2008, artikel 5, stk. 1 og artikel 26, stk. 1.« 4. I § 2, stk. 1, 3 og 4, ændres »Veterinær- og Fødevaredirektoratet« til: »Fødevarestyrelsen«.
 5. I § 5, stk. 6, ændres »Veterinær- og Fødevaredirektoratet« til: »Fødevarestyrelsen«.
 6. I § 8, stk. 1 og 2, »ændres eller stamtavle« til: »(hestepas) med stamtavle«.
 7. I § 8 udgår stk. 3, 5 og 6.
 8. § 8, stk. 3, affattes således:
»Stk. 3. Sæd og befrugtede eller ubefrugtede æg af registrerede hovdyr skal ved afsendelse til en anden medlemsstat i den Europæiske Union ledsages af et identifikationsdokument på en formular, der er godkendt af Fødevarestyrelsen.« 9. I 14, stk. 1, ændres »Veterinær- og Fødevaredirektoratet« til: »Fødevarestyrelsen«.
 10. I § 15, stk. 1 og 2, ændres »Veterinær- og Fødevaredirektoratet« til: »Fødevarestyrelsen«.
 11. I § 16, stk. 1, udgår »og 4«.
 12. I bilag 1, nr. 2, ændres »Veterinær- og Fødevaredirektoratet« til: »Fødevarestyrelsen«.
 13. Bilag 4 og 5 udgår.
§ 2 Bekendtgørelsen træder i kraft den 1. januar 2010.
