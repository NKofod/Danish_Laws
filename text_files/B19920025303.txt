 VI MARGRETHE DEN ANDEN, af Guds Nåde Danmarks Dronning,  

 gør vitterligt:
I henhold til § 1 i lov nr. 156 af 10. maj 1967 om visse forholdsregler i henhold til De Forenede Nationers pagt, som ændret ved lov nr. 228 af 6. juni 1985, fastsættes herved til opfyldelse af De Forenede Nationers sikkerhedsråds resolution nr. 748 af 31. marts 1992 om Libyen:
§ 1.  Det er forbudt at lade eller forsøge at lade  

 luftfartøjer til eller fra Libyen afgå fra, lande på eller overflyve dansk territorium.
Det er forbudt at drive eller forsøge at drive kontorer for libyske luftfartsselskaber i Danmark.
 Stk. 2.  Når særlige humanitære hensyn taler derfor, kan  

 udenrigsministeren dispensere fra forbudet i stk. 1, pkt. 1.
 § 2.  Det er forbudt at foretage eller forsøge at  

 foretage salg, overdragelse, transport eller anden form for levering af  

 luftfartøjer og luftfartøjsdele til Libyen.
 Stk. 2.  Det er endvidere forbudt at yde service af  

 teknisk og vedligeholdelsesmæssig karakter til libyske luftfartøjer eller  

 luftfartøjsdele, samt udstede luftdygtighedsbeviser, betale nye krav på  

 eksisterende forsikringskontrakter og tegne nye direkte forsikringer for  

 libyske luftfartøjer.
 § 3.  Det er forbudt at foretage eller forsøge at  

 foretage salg, overdragelse, transport eller anden form for levering til  

 Libyen af:
 Stk. 2.  Det er endvidere forbudt at indgå eller at  

 forsøge at indgå aftaler om licens til fremstilling eller vedligeholdelse af  

 de i stk. 1 omhandlede genstande.
 Stk. 3.  Det er forbudt at yde eller forsøge at yde  

 Libyen teknisk rådgivning, bistand eller træning vedrørende forsyningen,  

 fremstillingen, vedligeholdelsen eller brugen af de i stk. 1 omhandlede  

 genstande.
 § 4.  Overtrædelse af §§ 1 til 3 straffes efter § 110  

 c, stk. 2, i borgerlig straffelov med bøde, hæfte eller under skærpende  

 omstændigheder med fængsel indtil 4 år.
§ 5.  Udbytte ved handlinger, der er strafbare efter  

 denne anordning, skal konfiskeres.
Straffelovens § 75, stk. 1, 2. pkt., § 76,  

 stk. 1 og stk. 3-5, og § 77, stk. 1 og 3, finder tilsvarende anvendelse på  

 konfiskation efter denne bestemmelse.
 § 6.  Forholdsreglerne i denne anordning omfatter også  

 danske statsborgere, der opholder sig uden for den danske stat.
 § 7.  Anordningen træder i kraft ved bekendtgørelse i  

 Lovtidende.
Givet på Marselisborg Slot, den 14.  

 april 1992 Under Vor Kongelige Hånd og Segl MARGRETHE R.
