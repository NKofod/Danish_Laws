Betænkning afgivet af Erhvervsudvalget den 15. maj 2003 Betænkning over Forslag til lov om  

 ændring af lov om gasinstallationer og installationer i forbindelse med vand-  

 og afløbsledninger, lov om elektriske stærkstrømsanlæg og elektrisk materiel  

 og  

 forskellige andre love (Samling af en række sikkerhedsopgaver i  

 Sikkerhedsstyrelsen) [af  

 økonomi‑ og erhvervsministeren (Bendt Bendtsen)] 1. Udvalgsarbejdet Lovforslaget blev fremsat den 2. april 2003 og var til 1.  

 behandling den 23. april 2003. Lovforslaget blev efter 1. behandling henvist  

 til behandling i Erhvervsudvalget.
Økonomi- og erhvervsministeren har sendt et notat til udvalget,  

 der redegør for fejl i lovforslagets bemærkninger.
Notatet er optrykt som  

 bilag  

 2 til betænkningen.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 21. januar 2003 dette  

 udkast til udvalget, jf. alm. del  bilag 256. Den 2. april sendte  

 økonomi- og  

 erhvervsministeren de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Elektricitetsrådet.
 Økonomi- og erhvervsministeren har over for udvalget kommenteret  

 henvendelsen.
Deputationer Endvidere har Elektricitetsrådet mundtligt over for udvalget  

 redegjort for sin holdning til lovforslaget.
Spørgsmål Udvalget har stillet 2 spørgsmål til økonomi- og  

 erhvervsministeren til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (S, V, DF, KF, RV, EL og KRF) indstiller lovforslaget til  

  

 vedtagelse uændret  

                                                                         .
Det Radikale Venstre kan tilslutte sig ideen med at samle en  

 række opgaver inden for teknisk sikkerhed i en samlende organisation i form  

 af  

 Sikkerhedsstyrelsen.
Der er megen fornuft i at samle de forskellige  

 sikkerhedsområder, så der kan opnås synergieffekt og Danmark dermed kan få  

 styrket området for sikkerhedsteknik.
Det er efter Det Radikale Venstres mening økonomi- og  

 erhvervsministerens ansvar, at etableringen af Sikkerhedsstyrelsen i Esbjerg  

 kommer til at foregå så problemløst som muligt, så man undgår videntab.  

 Ministeren har understreget, at man med beslutningen om en faseopdelt  

 etablering har taget højde for, at der skal ske en videnoverførsel fra de  

 eksisterende institutioner til Sikkerhedsstyrelsen med henblik på at sikre  

 dennes funktionsdygtighed, bl.a. ved fleksible rammer for  

 arbejdstilrettelæggelse.
Disse hensyn er vigtigere end hensynet til en evt.  

 bestemt tidsfrist for overflytningen.
 Et  

  

 mindretal  

  

 i  

 udvalget (SF) vil stemme hverken for eller imod lovforslaget.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Else Winther Andersen (V)  

    

 Kim Andersen (V)  

    

 Rikke Hvilshøj (V)  

  

  fmd.  

  

    

 Christian Lund Jepsen (V)  

    

 Colette L.
Brix (DF)  

  

  nfmd.  

  

    

 Poul Fischer (DF)  

    

 Carina Christensen (KF)  

    

 Lars Barfoed (KF)  

    

 Mogens Nørgård Pedersen (KRF)  

    

 Frode Sørensen (S)  

    

 Jan Trøjborg (S)  

    

 Jens Peter Vernersen (S)  

    

 Ole Vagn Christensen (S)  

    

 Peder Sass (S)  

    

 Anne Grete Holmsgaard (SF)  

    

 Kim Sejr (RV)  

    

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 208 Bilagsnr.
Titel 1 Tidsplan for udvalgets behandling af lovforslaget 2 Henvendelse af 28/4-03 fra Elektricitetsrådet 3 Spm. 1 om kommentar til henvendelse af 28/4-03 fra  

 Elektricitetsrådet, til økonomi- og erhvervsministeren 4 Høringssvar og høringsnotat, fra økonomi- og  

 erhvervsministeren 5 Svar på spm. 1 om kommentar til henvendelse af 28/4-03  

 fra Elektricitetsrådet, fra økonomi- og erhvervsministeren 6 Spm. 2 om udgifter ved etablering af en  

 sikkerhedsstyrelse, til økonomi- og erhvervsministeren 7 1. udkast til betænkning 8 Notat om mindre teknisk fejl i bemærkningerne til den  

 trykte udgave af lovforslaget 9 Svar på spm. 2 om udgifter ved etablering af en  

 sikkerhedsstyrelse, fra økonomi- og erhvervsministeren Bilag 2 Et af økonomi- og erhvervsministeren til udvalget  

 fremsendt notat om mindre teknisk fejl i bemærkningerne til lovforslaget  

 vedr.  

 etablering af Sikkerhedsstyrelsen (L 208) Notatet er optrykt efter ønske fra udvalget.
Mindre teknisk fejl i bemærkningerne til  

 lovforslaget vedr. etablering af Sikkerhedsstyrelsen (L 208) Schultz har ved trykningen af særtrykket til L 208 om etablering  

 af Sikkerhedsstyrelsen begået en mindre trykfejl i lovforslagets bemærkninger  

 i  

    

 afsnittet om de økonomiske og  

 administrative konsekvenser for det offentlige vedrørende  

 Sikkerhedsstyrelsens  

 placering i Esbjerg.
Det fremgår således:
»  

 Det vurderes, at  

 etableringsområderne vil således blive videreført uændret til den nye  

 styrelse.  

 Derimod kan den konkrete geografiske placering af styrelsen få økonomisk  

 betydning for staten.
Såfremt beliggenheden ændres markant i forhold til de  

 nuværende institutioners placering, vil udgifterne i forbindelse med  

 etablering  

 af styrelsen over nogle år kunne udgøre et tocifret millionbeløb  

 «                                                                            .
Det er åbenbart, at ovenstående passage ikke giver mening.
Den  

 passage, som Schultz i stedet skulle have trykt, og som både fremgår af  

 Folketingets og Retsinformations hjemmeside, lyder således:
 »  

 Det vurderes, at etableringsudgifterne og heraf afledte  

 udgifter vil beløbe sig til et tocifret millionbeløb over en 4-årig periode  

 «                                                                            .
 Folketingets Erhvervsudvalgs sekretariat blev inden  

 førstebehandlingen orienteret om trykfejlen.
 Jeg anmoder herved Folketingets Erhvervsudvalg om at optage  

 dette brev som bilag til betænkningen over lovforslaget, således at det  

 bliver  

 klart, at der skal ses bort fra passagen i særtrykket ved lovforslagets  

 senere  

 anvendelse.
 Efter aftale med Folketingets Lovsekretariat vil den korrekte  

 version af lovforslaget i øvrigt blive trykt i Folketingstidende tillæg A, og  

 trykfejlen vil være optaget på rettelseslisten for Folketingstidende tillæg  

 A.
