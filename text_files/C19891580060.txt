 1. Ved lægemiddelreklame over for offentligheden  

 forstås reklame for lægemidler rettet mod andre end de i lægemiddellovens §  

 31, stk. 1, nævnte personer, dvs. mod andre end læger, tandlæger, dyrlæger,  

 farmaceuter og studerende inden for disse fag.
2. Lægemiddelreklame over for offentligheden skal  

 godkendes af Sundhedsstyrelsen.
Det følger af lægemiddellovens § 30, 1. pkt.,  

 der har følgende ordlyd:
 »Reklame, som ikke omfattes af forbudet i § 28 eller af reglerne i §  

 31, er kun tilladt, når reklamens art, opsætning og indhold er godkendt af  

 Sundhedsstyrelsen«.
 Sundhedsstyrelsen rådgives i sager om godkendelse af lægemiddelreklame af  

 det i medfør af lægemiddellovens § 42 nedsatte Reklamenævn.
 Reklamer skal for at kunne godkendes leve op til de krav, der er angivet i  

 lægemiddellovens § 30, 2. pkt.: »Reklamen skal være nøgtern og saglig og  

 må ikke give et overdrevent, ufyldestgørende, misvisende eller vildledende  

 billede af lægemidlet«.
3. Ved vurderingen af lægemiddelreklamer lægges der  

 vægt på, at de ikke må lede tanken hen på almindelige forbrugsvarer som  

 f.eks. levnedsmidler, slik eller kosmetik.
Såvel reklamens indhold (tekst of  

 illustrationer) som opsætning må udformes med dette for øje.
 Det betyder i praksis, at teksten skal afpasses efter det enkelte  

 lægemiddels terapeutiske formål og som hovedregel begrænses til at omtale  

 dette. (Reklamer for smertestillende præparater bør således eksempelvis  

 omtale præparaternes smertestillende effekt og ikke give indtryk af, at man  

 generelt bliver gladere og får det bedre ved hjælp af præparaterne).
 Eventuelle illustrationer bør begrænses til fotos og tegninger, der  

 understøtter teksten eller til fotos eller tegninger af det  

 pakningsmateriale, hvori de pågældende præparater markedsføres.
 Opsætningen bør ikke være påtrængende og udsende andre signaler end  

 reklameteksten.
 Ved indsendelse af reklamemateriale til godkendelse skal det oplyses, hvad  

 materialet skal bruges til, f.eks. annonce, reklameskilt på apoteket e.lign.  

 Hvis der er tale om annoncer, bør det fremgå af ansøgningen, hvor store  

 annoncerne maksimalt vil komme til at fremtræde.
 4. Reklamer for lægemidler, der er optaget i  

 Sundhedsstyrelsens specialitetsregister, bør indeholde følgende oplysninger:
 Oplysninger om f.eks. pakningsstørrelse og pris skal løbende revideres.  

 Den, der får en reklame godkendt, skal sørge for, at dette sker. Ændringer i  

 oplysninger om pakningsstørrelse og pris skal ikke godkendes af  

 Sundhedsstyrelsen.
 5. Reklamer for naturlægemidler og homøopatiske  

 lægemidler bør indeholde følgende oplysninger: »Efter en undtagelse i  

 lægemiddelloven kræver sundhedsmyndighederne ikke dokumentation for dette  

 præparats virkninger eller kvalitet«.
 Der kan kun forventes tilladelse til at reklamere med, at et  

 naturlægemiddel eller et homøopatisk lægemiddel kan forebygge eller er  

 virksomt over for sygdomme, sygdomslignende tilstande eller sygdomssymptomer,  

 hvis det er alment kendt, at lægemidlets indholdsstoffer kan have en sådan  

 virkning.
 6. Reklame for vitamin- og mineralpræparater, dvs.  

 lægemidler omfattet af bekendtgørelse nr. 342 af 30. juni 1978 om undtagelse  

 fra lov om lægemidler af visse vitamin- og mineralpræparater, bør indeholde  

 følgende oplysninger:
 Reklame for vitamin- og mineralpræparater bør ikke indeholde andre  

 oplysninger om præparaternes anvendelsesområde, end hvad der er angivet  

 ovenfor.
 7. De i punkterne 4, 5 og 6 nævnte oplysninger bør  

 angives tydeligt med typer af passende størrelse.
 De nævnte oplysninger kræves ikke angivet i udstillingsmateriale i form af  

 skilte o.l.
Oplysningerne kræves heller ikke gengivet i reklame på eller i  

 pakningsmateriale til lægemidler.
Der findes særlige regler om udformning af  

 pakningsmateriale til lægemidler, optaget i Sundhedsstyrelsens  

 specialitetsregister, naturlægemidler og homøopatiske lægemidler og vitamin-  

 og mineralpræparater.
Heri stilles der i et vist omfang krav til  

 pakningsmaterialet, der svarer til de oplysninger, der kræves angivet i  

 reklamer.
 Information om de krav, der stilles til pakningsmateriale til lægemidler,  

 kan fås ved henvendelse til Sundhedsstyrelsen.
 8. Reklamer, der allerede er godkendt af  

 Sundhedsstyrelsen, kan fortsat anvendes.  Det henstilles dog, at allerede  

 godkendte reklamer, der ikke er i overensstemmelse med retningslinierne i  

 denne vejledning, indsendes til Sundhedsstyrelsen til fornyet vurdering.
