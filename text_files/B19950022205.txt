 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som skovbruger inden  

 for et af følgende specialer:
 Stk. 2.  Eleven vælger speciale ved indgåelse af  

 uddannelsesaftale med en virksomhed, der er godkendt til specialet.
 § 2.  Det faglige udvalg for uddannelsen er Det  

 Faglige Udvalg for Skovbrug.
 § 3.  For uddannelsen gælder bekendtgørelse om  

 erhvervsuddannelser (hovedbekendtgørelsen) og bekendtgørelse om  

 eksamensordning for erhvervsuddannelser (eksamensbekendtgørelsen) samt de  

 regler, som Undervisningsministeriet i øvrigt fastsætter i medfør af  

 erhvervsuddannelseslovens § 4, stk. 1.
 Uddannelsens varighed og struktur m.v.
 § 4.  Uddannelsen varer 3 år.
 Stk. 2.  Elever, der indleder uddannelsen på skole,  

 begynder med 2. skoleperiode på 20 uger.
 Stk. 3.  Elever, der indleder uddannelsen i  

 praktikvirksomheden (1. praktikperiode), fortsætter uddannelsen med 2.  

 skoleperiode.
 Stk. 4.  Hvis eleven har gennemført 1. skoleperiode  

 forlænges uddannelsen med 20 uger.
§ 5.  Elever, der er fyldt 25 år, kan indgå  

 uddannelsesaftale og gennemføre uddannelsen på 2 år, hvis de har haft mindst  

 3 års fuldtidsbeskæftigelse eller tilsvarende deltidsbeskæftigelse inden for  

 det valgte speciale.
Det faglige udvalg træffer afgørelse efter indhentning  

 af udtalelse fra skolen, jf. stk. 3.
 Stk. 2.  Det faglige udvalg kan i særlige tilfælde  

 dispensere fra alders- og beskæftigelseskravet i stk. 1, hvis det ud fra en  

 samlet vurdering og efter samråd med praktikvirksomheden skønner, at eleven  

 har de fornødne forudsætninger for at gennemføre uddannelsesforløbet.
 Stk. 3.  Det er en forudsætning for anvendelse af  

 reglerne i stk. 1 og 2, at eleven efter skolens vurdering vil kunne  

 gennemføre skoleundervisningen eventuelt efter § 6, stk. 2, inden for den  

 fastsatte uddannelsestid, eventuelt efter fritagelse for dele af  

 undervisningen, jf. § 9, stk. 2.
 Stk. 4.  Afgørelser efter § 5, jf. § 6, stk. 2, og § 9,  

 stk. 2, skal så vidt muligt være truffet før indgåelse af uddannelsesaftale.
§ 6.  Skoleundervisningen varer 50 uger.
For elever,  

 der indgår uddannelsesaftale efter § 5, kan den samlede skoleundervisning  

 afkortes efter skolens bestemmelse, jf. § 9, stk. 2, og § 6, stk. 2.  

 Skoleundervisning veksler med praktikuddannelse som vist i figuren og som  

 anført nedenfor:
 Stk. 2.  For elever med uddannelsesaftale efter § 5 kan  

 skolen efter samråd med det faglige udvalg tilrettelægge uddannelsesforløb  

 bestående af perioder med henholdsvis skoleundervisning og praktikuddannelse.  

 Det faglige udvalg skal godkende fastsættelsen af praktikperioder.
Fritagelse for dele af uddannelsen § 7.  Gennemførelse af 2. skoleperiode i nedennævnte  

 uddannelser giver fritagelse for 2. skoleperiode i skovbrugeruddannelsen:
 Stk. 2.  Elever, som kan dokumentere teoretisk eller  

 praktisk erfaring inden for skovbrugsområdet, kan efter ansøgning fritages  

 for dele af skovbrugeruddannelsen efter hovedbekendtgørelsen.
 Stk. 3.  Elever kan i øvrigt fritages for dele af  

 uddannelsen efter hovedbekendtgørelsen.
 Uddannelsens mål og indhold.
§ 8.  Den uddannede skovbruger kan selvstændigt  

 varetage et arbejdsområde på erhvervsuddannelsesniveau efter givne  

 instruktioner og udføre alle de arbejdsprocesser, der normalt forekommer  

 inden for skovbruget og den branche, som specialet retter sig mod, på en  

 arbejdsteknisk korrekt og sikkerhedsmæssigt forsvarlig måde.
Uddannelsen  

 bidrager endvidere til den uddannedes personlige udvikling og forståelse af  

 samfundet og dets udvikling samt til at give den uddannede grundlag for  

 efter- og videreuddannelse.
Skoleundervisningen § 9.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på Stk. 2.  For elever, der optages efter § 5,  

 tilrettelægges undervisningen efter elevens forudsætninger og behov, idet den  

 vejledende uddannelsestid, jf. stk. 4, kan fraviges i fornødent omfang og  

 under respekt for de angivne mål for undervisningen.
Uddannelsestiden for det  

 enkelte specialfag kan dog ikke fraviges.
Undervisningen skal omfatte  

 valgfag.
 Stk. 3.  Undervisningen omfatter grundfag, områdefag,  

 specialefag og valgfag med følgende fordeling på skoleperioder og vejledende  

 uddannelsestid i uger:
 Stk. 4.  Mål og øvrige rammer for undervisningens  

 indhold samt vejledende uddannelsestid for de enkelte grundfag og valgfag  

 følger reglerne for disse.
 Stk. 5.  Skolen fastsætter inden for rammerne i § 10-11  

 i overensstemmelse med hovedbekendtgørelsen det nærmere indhold af  

 undervisningen.
 § 10.  Undervisningen i områdefag har følgende mål og  

 øvrige rammer for indholdet:
Eleven skal bestå færdselslovens køreprøve til traktor.
Undervisningen  

 omfatter kørefærdighed, kendskab til køretøjet og dets behandling samt til  

 færdselsreglerne.
 Eleven skal opnå kendskab til dyr og grundlæggende kendskab til fodring,  

 formering, pasning og pleje af dyr og til stalde og staldteknik.  

 Undervisningen indeholder både praktisk og teoretisk arbejde og omfatter  

 følgende discipliner:
 Eleven skal opnå grundlæggende kendskab til plantedyrkning, navngivning og  

 identifikation af de mest almindelige kulturplanter, træer og buske samt til  

 kulturplanternes vækstforløb herunder planteernæring, kulturvedligeholdelse,  

 jordbundslære, jordbehandling, sygdomme og skadedyr og til høst.  

 Undervisningen indeholder både praktisk og teoretisk arbejde og omfatter  

 følgende discipliner:
Eleven kan selvstændigt udføre samtlige almindeligt forekommende  

 skovningsarbejder og foretage korrekt opmåling af skovens effekter samt har  

 kendskab til udvisning.
Eleven kan bruge og vedligeholde de i skovbruget  

 almindeligt forekommende motor- og håndredskaber samt vurdere redskabernes  

 anvendelighed til en aktuel arbejdsopgave.
Undervisningen omfatter teori og  

 praktiske øvelser vedrørende disciplinerne redskabslære inden for skovning,  

 udvisning og opmåling.
Eleven opnår kendskab til legemets opbygning, funktion, ernæring,  

 arbejdshygiejne, erhvervsskader samt arbejdsstillinger og sikkerhed og kan  

 arbejde ergonomisk korrekt samt vurdere belastningen af et forestående  

 arbejde.
Undervisningen omfatter disciplinerne: Legemets bygning og funktion,  

 ernæring, arbejdsskader og arbejdsstillinger.
Faget skal følges op i alle  

 relevante discipliner i teori og praksis gennem hele uddannelsen, især hvad  

 angår arbejdsstillinger og sikkerhed.
Eleven kan udføre de vedligeholdelsesarbejder, der forekommer inden for  

 skovbruget, og har teoretisk kendskab hertil.
Eleven kender den ergonomi og  

 arbejdsteknik, der gælder for de maskiner og redskaber, der anvendes i faget.  

 Undervisningen omfatter teori og praktiske øvelser vedrørende: Opbygning og  

 vedligeholdelse af veje, vandafledning, hegn og overkørsler samt  

 skovbrandsbekæmpelse.
 Eleven opnår kendskab til almindeligt anvendte træarter, samt kan udføre  

 almindeligt pyntegrøntarbejde, der forekommer inden for skovbrug.  

 Undervisningen omfatter teori og praktiske øvelser vedrørende: Træartsvalg,  

 kulturanlæggelse, juletræer, metoder til fældning, pakning, kundebetjening,  

 klipning, sortering og anvendelsesmulighed.
Eleven kan udføre samtlige arbejder, der forekommer i forbindelse med  

 anlæg og pleje af skovkulturer, samt opnår kendskab til planteskoledrift og  

 til den ergonomi og arbejdsteknik, der gælder for de maskiner og redskaber,  

 der indgår i driften.
Undervisningen indeholder teori og praktiske øvelser og  

 omfatter følgende discipliner:
 § 11.  Undervisningen i specialet skovbruger  

 (udvidet) har følgende mål og øvrige rammer for indhold:
Eleven kan udføre elementært skovarbejde og planlægge og foretage  

 arbejdsopgaver, der almindeligt forekommer.
Eleven opnår kendskab til mere  

 specielle dyrknings- og oparbejdsningsmetoder og opnår indsigt i  

 administrationen omkring et skovdistrikt.
Undervisningen omfatter teori og  

 praktiske øvelser vedrørende pyntegrønt og skovteknik herunder redskabslære,  

 skovningsplanlægning, skovningsteori, virksomhedslære (skovbrug), opmåling,  

 udvisning, indtrækning, stormfald, kulturmodeller og gødskning.
 Stk. 2.  Undervisningen i specialet godsarbejder  

 har følgende mål og øvrige rammer for indhold:
Eleven kan udføre elementært skovarbejde og opnår kendskab til og  

 færdighed i landbrugsarbejde, bygningsvedligeholdelse, pleje af miljøet  

 omkring et gods samt kendskab til administration.
Undervisningen omfatter  

 teori og praktiske øvelser vedrørende pleje af voldgrave og vandanlæg,  

 fortidsminder, hensyn og pleje.
Træalle-pleje, park-pleje af træer,  

 renskæring, sårheling, dyrehave, jagt, pleje af hegn,  

 bygningsvedligeholdelse, salg af træ, gødningsudbringning, gødningsmidler,  

 sprøjtning (specielt for landbrug), høstmaskiner, vedligeholdelse, såning,  

 kornopbevaring, tørring, dræning, vedligeholdelse, kortlæsning og  

 nivellering.
 Stk. 3.  Undervisningen i specialet  

skovbrugsmaskinfører har følgende mål og øvrige rammer for indhold:
Eleven kan udføre elementært skovarbejde, bruge og vedligeholde de  

 maskiner, der almindeligt forekommer i skovbruget.
Eleven opnår forståelse af  

 transportens betydning for træets videre forarbejdning samt kendskab til  

 skovvedligeholdelse og kulturetablering.
Undervisningen omfatter teori og  

 praktiske øvelser vedrørende landbrugstraktoren i skoven, ergonomi,  

 køreskader, vedligeholdelse af maskiner, træartskendskab, råtrælagring i  

 skoven, behandling af råtræ, hydraulik, luft, el, udstyr til udslæbning,  

 udstyr til udkørsel. Økonomi, præstationer, kulturarbejde,  

 skovvedligeholdelsesarbejder, svejsning, skovningsmaskine og udvisning.
 Stk. 4.  Undervisningen i specialet savværks- og  

 træindustriarbejder (råtræ) har følgende mål og øvrige rammer for  

 indhold:
Eleven kan udføre elementært skovarbejde.
Eleven opnår kendskab til et  

 savværks opbygning og funktion, til savværksmaskiner og de arbejdsfunktioner,  

 der almindeligt forekommer på et savværk, samt til administrationen.  

 Undervisningen omfatter teori og praktiske øvelser vedrørende sikkerhed,  

 afslibning, spåntagning, mobilt savværk, andre maskiner, skæreanalyse,  

 virksomhedslære, kalkuleteknik, truckcertifikat og maskinpasning.
 Stk. 5.  Undervisningen i specialet træ- og  

 landskabsplejer har følgende mål og øvrige rammer for indhold:
Eleven kan udføre elementært skovarbejde og foretage almindelig  

 naturgenopretning samt almindelige naturplejeopgaver.
Eleven kan opbygge  

 faciliteter for publikum.
Undervisningen omfatter forståelse for  

 kulturlandskabets udvikling, basiskendskab til flora og fauna.
Kendskab til  

 pleje af fortidsminder og forskellige naturtyper herunder vegetationspleje i  

 bred forstand, vurdering af anlæg og faciliteter for publikum samt love og  

 bekendtgørelser om det åbne land.
 Stk. 6.  Undervisningen i specialet  

naturformidler har følgende mål og øvrige rammer for indhold:
Eleven kan informere skovens publikum om det daglige arbejde og de  

 elementære sammenhænge i naturen.
Undervisningen omfatter kulturlandskabets  

 udvikling.
Basiskendskab til flora og fauna.
Kendskab til pleje af  

 fortidsminder og forskellige naturtyper herunder vegetationspleje i bred  

 forstand.
Teknisk-pædagogisk arbejde herunder pressekontakt og brug af  

 AV-midler.
Pædagogiske principper i forhold til voksne og børn og  

 formidlingstræning, vurdering af anlæg og faciliteter for publikum samt love  

 og bekendtgørelser om det åbne land.
Praktikuddannelsen § 12.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 8.
 § 13.  Målet med praktikuddannelsen er at sætte eleven  

 i stand til at udføre de praktiske arbejdsfunktioner, som er en forudsætning  

 for opfyldelsen af den samlede målbeskrivelse.
 § 14.  Eleven skal i praktikuddannelsen udføre normalt  

 forekommende praktiske arbejdsopgaver inden for området.
 Stk. 2.  Praktiktiden afvikles i virksomheder godkendt  

 af det faglige udvalg.
 Stk. 3.  Praktikuddannelsen og skoleundervisningen skal  

 tilrettelægges således, at eleven sikres beskæftigelse med henblik på  

 opnåelse af færdigheder i de arbejdsfunktioner m.v., der har været omfattet  

 af det eller de forudgående og følgende skoleophold i overensstemmelse med  

 skolens undervisningsplan på en sådan måde, at skoleundervisning og  

 praktikuddannelse understøtter og supplerer hinanden på en hensigtsmæssig  

 måde og udgør et sammenhængende forløb.
Lokale retningslinjer vedrørende praktikuddannelsen § 15.  Det lokale uddannelsesudvalg kan fastsætte  

 nærmere vejledende retningslinjer om praktikuddannelsens gennemførelse for  

 skolens elever, jf. hovedbekendtgørelsen.
§ 16.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en afsluttende  

 praktikerklæring i overensstemmelse med hovedbekendtgørelsen, når  

 praktiktiden i en virksomhed er afsluttet.
Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for udstedelse  

 af praktikerklæringer.
Skolen udleverer blanketterne til  

 praktikvirksomhederne.
 Bedømmelse og uddannelsesbeviser m.v.
Uddannelsesbevis § 17.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence som skovbruger med det valgte speciale.
 Stk. 2.  Uddannelsesbeviset udstedes, når skolebevis er  

 udstedt, jf. § 18, og afsluttende praktikerklæring er udstedt, jf. § 16, stk.  

 2.
 Stk. 3.  Uddannelsesbeviset, skal angive uddannelsens  

 betegnelse, jf. § 1, stk. 1.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 18.  Når alle skoleperioder er gennemført, udsteder  

 skolen et skolebevis, hvis Stk. 2.  Skolebeviset skal indeholde oplysning om  

 resultatet af skolens samlede bedømmelse.
Skolens samlede bedømmelse er et  

 gennemsnit at samtlige karakterer fra alle skoleperioder omsat til 5-trins  

 skalaen, jf. § 22.
 Stk. 3.  Hvis betingelsen i stk. 1, nr. 1 og 2, ikke er  

 opfyldt, udstedes skolebevis først, når skolen ud fra en samlet bedømmelse  

 vurderer, at eleven, eventuelt efter supplerende undervisning, opfylder  

 målene for skoleundervisningen.
 Stk. 4.  Hvis betingelserne for udstedelse af skolebevis  

 ikke er opfyldt, jf. stk. 1, udsteder skolen en skolevejledning, jf. § 21,  

 stk. 3.
 Stk. 5.  Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
 § 19.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eksamen er  

 gennemført.
 Stk. 2.  I øvrigt udsteder skolen, hvis eleven anmoder  

 om det, bevis for den gennemførte undervisning.
 Stk. 3.  For områdefag og specialefag udsteder skolen  

 bevis for den gennemførte undervisning med angivelse af en karakter, som er  

 udtryk for elevens standpunkt i faget i forhold til undervisningens mål.
 Stk. 4.  Eksamensbeviser, der ikke er udstedt ved en  

 skoleperiodes afslutning, jf. stk. 1, udstedes af skolen senest ved  

 afslutningen af sidste skoleperiode.
Skolens bedømmelse § 20.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
Stk. 2.  Formålet med den løbende bedømmelse er at  

 konstatere elevens standpunkt samt at vejlede ved konstateret manglende viden  

 og færdighed.
Bedømmelsen skal give udtryk for, om elevens standpunkt er i  

 overensstemmelse med målene for de enkelte fag.
Bedømmelsen foretages i alle  

 de fag, der er indeholdt i uddannelsesbekendtgørelsen for derved at give  

 udtryk for en samlet vurdering af eleven.
Bedømmelsen foretages løbende og  

 skal baseres på teoretiske opgaveløsninger samt på elevens medvirken i og  

 udbytte af forskellige praktiske opgaver.
 Stk. 3.  Formålet med skolens bedømmelse i sidste  

 skoleperiode i uddannelsen er endvidere at bidrage til grundlaget for  

 udstedelse af skolebevis, jf. § 18, stk. 1.
Skolevejledning § 21.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde oplysning om  

 elevens standpunkt ved skoleperiodens afslutning.
Stk. 3.  Efter sidste skoleperiode udsteder skolen kun  

 en skolevejledning, hvis skolebevisikke kan udstedes.
Skolen kan dog udstede  

 en skolevejledning efter sidste skoleperiode med angivelse af elevens  

 eventuelle behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 22.  Ved karaktergivning i grundfag anvendes  

 13-skalaen, jf. eksamensbekendtgørelsen.
 Stk. 2.  Ved karaktergivning i områdefag og specialefag  

 samt til angivelse af elevens udbytte af den samlede undervisning anvendes  

 følgende karakterskala, idet alene en af de anførte betegnelser uden tal  

 anføres:
 Særdeles tilfredsstillende svarende til talværdierne 11 og 13.
 Meget tilfredsstillende svarende til talværdierne 9 og 10.
 Tilfredsstillende svarende til talværdierne 7 og 8.
 Mindre tilfredsstillede svarende til talværdien 6.
 Ikke tilfredsstillende svarende til talværdierne 00 - 5.
 Stk. 3.  For valgfag foretages bedømmelse efter reglerne  

 om disse fag.
Skolens afsluttende bedømmelse § 23.  Skolen afholder eksamen i grundfag, hvis det  

 følger af reglerne om disse fag.
 Stk. 2.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 3.  I områdefag og specialefag giver skolen  

 standpunktskarakterer i forhold til målene for undervisningen i disse fag på  

 grundlag af en helhedsvurdering.
 Stk. 4.  Med hensyn til valgfag henvises til reglerne om  

 disse fag.
 Stk. 5.  I de undervisningsfag, hvor der ikke afholdes  

 eksamen, giver skolen ved uddannelsens afslutning eleven skriftlig meddelelse  

 om de givne karakterer, jf. stk. 3 og 4.
Ikrafttrædelses- og overgangsbestemmelser § 24.  Bekendtgørelsen træder i kraft den 15. april  

 1995.
Stk. 2.  Samtidig ophæves bekendtgørelse af 7. december  

 1990 om uddannelsen til skovbruger. (* 1) Stk. 3.  Skolen fastsætter efter samråd med det lokale  

 uddannelsesudvalg fornødne overgangsordninger for elever, der på  

 ikrafttrædelsestidspunktet er i gang med uddannelsen.
 § 25.  Elever, der har gennemført efg-basisuddannelsen  

 på skovbrugsområdet efter den 1. januar 1988, er fritaget for 2.  

 skoleperiode.
Undervisningsministeriet, den 30. marts  

 1995 Ole Vig Jensen / Jette Petersen (* 1) Bekendtgørelsen er ikke optaget i Lovtidende, jf. anordning nr. 746  

 af 8. november 1990, men forefindes i Retsinformation.
