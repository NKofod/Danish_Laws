Cirkulære om ophævelse af aftale om telefongodtgørelse og  

 tjenestestedstelefon (Til samtlige ministerier mv.)  

  

 (Perst. nr. 05-002) 1.  

  

 Som led i  

 CFU-forliget pr. 1. april 2002 har Finansministeriet aftalt med Statsansattes  

 Kartel, Statstjenestemændenes Centralorganisation II, Akademikernes  

 Centralorganisation, Lærernes Centralorganisation og Overenskomstansattes  

 Centralorganisation at ophæve aftale af 7. juli 1995 om telefongodtgørelse og  

 tjenestestedstelefoner.
2.  

  

 Der er  

 ikke med ophævelsen tilsigtet nogen ændring i de enkelte statsinstitutioners  

 anvendelse af telefongodtgørelse eller tjenestestedstelefoner.
Der vil  

 herefter  

 ikke være nogen aftalemæssig begrænsning i institutionernes adgang til efter  

 tjenstligt behov at betale helt eller delvis for telefonudgifter mv.
 3.  

  

 Baggrunden for parternes beslutning om at ophæve aftalen af 7. juli 1995 er  

 alene en erkendelse af, at hastigheden i udviklingen og udbudet af  

 serviceydelser på teleområdet og statsinstitutionernes behov for fleksibel og  

 målrettet at kunne anvende disse som arbejdsredskaber for de ansatte også ved  

 arbejde uden for det faste arbejdssted gør det uhensigtsmæssigt at opretholde  

 en særlig aftale herom.
 4.  

  

 Dette  

 cirkulære har virkning fra 1. april 2002. Samtidig ophæves Finansministeriets  

 cirkulære af 10. juli 1995 om telefongodtgørelse og tjenestestedstelefoner.
