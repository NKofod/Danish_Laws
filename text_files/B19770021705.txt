 (For konventionelle dentalrøntgenanlæg med spændinger til og med 70 k V og  

 for røntgenanlæg til veterinære formål gælder særlige bekendtgørelser).
INDHOLD 1. Definitioner 2. Godkendelse og anmeldelse af røntgenanlæg 2.1. Forhåndsgodkendelse 2.2. Anmeldelse 2.3. Godkendelse 3. Ansvarsforhold 3.1. Krav til røntgenanlæggets ansvarlige leder 3.2. Krav til røntgenanlæggets personale 3.3. Krav til røntgenfirmaer, som udfører arbejder ved røntgenapparater 3.4. Krav til personer beskæftiget ved installation, reparation,  

 vedligeholdelse og eftersyn af røntgenapparater 4. Strålebeskyttelse under arbejdet 4.1. Strålebeskyttelse af patienterne 4.2. Strålebeskyttelse af personalet 5. Teknisk udførelse af røntgenapparater 5.1. Almindelige bestemmelser 5.2. Særlige bestemmelser for røntgenapparater, der helt eller delvis  

 anvendes til gennemlysning 5.3. Særlige bestemmelser for skærmbilledapparater 5.4. Særlige bestemmelser for transportable røntgenapparater 6. Afskærmning af røntgenrum 6.1. Almindelige bestemmelser 6.2. Røntgendiagnostikrum 6.3. Operationsstuer, skadestuer, intensivafdelinger, opvågningsstuer m.v.  

 med fast installeret røntgenapparat 6.4. Operationsstuer, skadestuer, intensivafdelinger, opvågningsstuer m.v.  

 med transportabelt røntgenapparat 7. Årligt eftersyn af røntgenanlæg ved autoriseret  

 røntgenfirma 8. Besigtigelse af røntgenanlæg ved sundhedsstyrelsen 9. Ikrafttrædelses- og overgangsbestemmelser 10. Vejledninger 10.1. Vejledning vedrørende strålebeskyttelse af patienter og personale 10.2. Vejledning vedrørende benyttelse af målefilm 10.3. Vejledning vedrørende afskærmning af røntgenrum, betjeningsrum m.v.
 I medfør af indenrigsministeriets bekendtgørelse nr. 56 af 17. februar  

 1977 om brugen af røntgenanlæg m.v. fastsættes følgende:
 1. Definitioner.
 I nærværende bekendtgørelse forstås ved følgende:
RØNTGENRØR Den af indsatsrøret og rørkappen bestående enhed.
RØNTGENAPPARAT Det sammenhørende apparatur til udførelse af en røntgenundersøgelse,  

 normalt bestående af en røntgengenerator med røntgenrør, stativer,  

 patientlejer og andet tilbehør, samt de evt. dertil hørende faste  

 installationer.
RØNTGENANLÆG Røntgenapparat og de evt. dertil hørende bygningsdele (røntgen- og  

 betjeningsrummets vægge, loft, gulv, døre og vinduer incl. den heri  

 indbyggede stråleafskærmning).
BLYÆKVIVALENT En afskærmnings blyækvivalent er den blytykkelse, der giver samme  

 strålingssvækkelse som afskærmningen.
En afskærmnings blyækvivalent vil  

 variere med dens tykkelse, strålekvaliteten og feltstørrelsen.
Til  

 afskærmningsberegninger skal anvendes blyækvivalenter opgivet for en  

 feltstørrelse på min. 45 x 45 cm.
 2. Godkendelse af anmeldelse af røntgenanlæg.
 2.1. Forhåndsgodkendelse.
 2.1.1. Etablering af røntgenanlæg og ændring af installationer i bestående  

 røntgenanlæg, der kan påvirke de strålebeskyttelsesmæssige forhold, må ikke  

 foretages, før sundhedsstyrelsen har forhåndsgodkendt planer herover.  

 Undtaget fra denne bestemmelse er transportable røntgenapparater.
 2.1.2. Planer, der indsendes med henblik på forhåndsgodkendelse, skal være  

 foldet i A-4 format og omfatte følgende:
 Er placeringen endnu ikke endeligt fastlagt, må der indhentes særskilt  

 forhåndsgodkendelse på et senere tidspunkt.
 2.1.3. Foretages der under udførelsen af anlægget ændringer i forhold til  

 de forhåndsgodkendte planer, skal reviderede planer omgående indsendes til  

 sundhedsstyrelsen med henblik på godkendelse.
 2.2. Anmeldelse.
2.2.1. Nye røntgenanlæg og ændringer af bestående røntgenanlæg, der kan  

 påvirke de strålebeskyttelsesvæssige forhold, skal anmeldes til  

 sundhedsstyrelsen før idriftsættelse må finde sted.
Ved ændringer forstås  

 opstilling og udskiftning af lejer, stativer, generatorer m.v., mens  

 opstilling og udskiftning af tilbehørsdele som kontrastmiddelsprøjter og  

 fjernsymsmonitorer og udskiftning af røntgenrør, billedforstærkerrør,  

 højspændingstransformatorer m.v. ikke er omfattet heraf.
 Anmeldelsespligten påhviler det røntgenfirma, der har forestået arbejdet  

 (jfr. pkt. 3.3.1.).
 Anmeldelsesskema, der kan rekvireres fra sundhedsstyrelsen, skal foruden  

 af røntgenfirmaets tekniske leder være underskrevet af røntgenanlæggets  

 ansvarlige leder.
 2.3. Godkendelse.
 2.3.1. Godkendelse gives på grundlag af den skete anmeldelse og efter at  

 besigtigelse har fundet sted.
 Godkendelsen kan inddrages, hvis anlægget ikke længere opfylder de af  

 sundhedsstyrelsen fastsatte bestemmelser.
 3. Ansvarsforhold.
 3.1. Krav til røntgenanlæggets ansvarlige leder.
 3.1.1. Ethvert røntgenanlæg skal have en ansvarlig leder, hvis navn og  

 kvalifikationer skal meddeles sundhedsstyrelsen.
 Som ansvarlig leder af røntgenanlæg kan kun godkendes personer, der efter  

 sundhedsstyrelsens skøn har den fornødne uddannelse og erfaring med hensyn  

 til drift af røntgenanlæg og strålerisiko m.v.
 Sundhedsstyrelsen kan fastsætte bestemmelser, hvorefter personer, der har  

 gennemgået en af sundhedsstyrelsen godkendt uddannelse, kan anses for  

 kvalificerede.
 Hvis den ansvarlige leder fratræder, skal navnet på den nye ansvarlige  

 leder straks meddeles sundhedsstyrelsen.
3.1.2. Det er lederens pligt at sørge for, at der ved arbejde med anlægget  

 kun beskæftiges personer, som er gjort bekendt med nærværende bekendtgørelse,  

 navnlig pkt. 3.2. »KRAV TIL RØNTGENANLÆGGETS PERSONALE.« Lederen skal drage omsorg for, at der ved anlægget kun arbejder personer,  

 der er nøje instrueret om apparaternes indretning og brug og om den fare, der  

 er forbundet med arbejdet, og de sikkerhedsforanstaltninger, der skal træffes  

 til forebyggelse af en sådan fare, og derved har opnået tilstrækkelig  

 kyndighed.
 3.1.3. Lederen skal sørge for, at der til påtienter og personale anskaffes  

 tilstrækkelige strålebeskyttelsesmidler og påse, at disse anvendes som  

 foreskrevet under pkt. 4.1. og 4.2.
 3.1.4. Lederen skal straks underrette sundhedsstyrelsen om indtrufne  

 uheld, som kan have medført utilsigtet stråleudsættelse af patienter eller  

 personale.
 3.1.5. Lederen skal sørge for, at røntgenanlægget holdes i god og ryddelig  

 stand.
 3.1.6. Lederen skal sørge for, at anlægget stadig er i overensstemmelse  

 med de i denne bekendtgørelses pkt. 5 og 6 givne bestemmelser og at alle  

 under driften observerede fejl og mangler snarest muligt afhjælpes.
 3.1.7. Lederen skal sørge for, at anlægget een gang årligt underkastes et  

 eftersyn i henhold til denne bekendtgørelses pkt. 7.
 Lederen skal sørge for, at røntgenfirmaets rapportskemaer opbevares ved  

 røntgenanlæggene og på forlangende forevises sundhedsstyrelsen.
 3.2. Krav til røntgenanlæggets personale.
 3.2.1. Om instruktion m.v. af personalet henvises til pkt. 3.1.2.  

 Vedrørende yderligere bestemmelser for personalets arbejde henvises til pkt.  

 4.
 3.2.2. Stråleudsat personale skal under arbejdet altid bære udleverede  

 persondosimetre (målefilm) og benytte disse i overensstemmelse med  

 vejledningen herom i pkt. 10.2.
3.2.3. Personalet skal under det daglige arbejde sørge for, at  

 arbejdsgangen i enhver henseende er strålebeskyttelsesmæssig forsvarlig.
Det  

 skal benytte de forhåndenværende anordninger til strålebeskyttelse og påse at  

 disse holdes i forsvarlig stand (f.eks. må genstande af blygummi ikke være  

 krakelerede eller forrevne):
 3.2.4. Når der indtræder en faresituation, skal personalet snarest muligt  

 træffe foranstaltninger til at afværge og begrænse faren samt underrette den  

 ansvarlige leder.
 3.2.5. Personalet skal straks underrette den ansvarlige leder, hvis der  

 opstår formodning om utilsigtet stråleudsættelse af patienter eller  

 personale.
 3.3. Krav til røntgenfirmaer, som udfører arbejder ved røntgenapparater.
3.3.1. Opstilling, idriftsættelse, reparationer og øvrige arbejder ved  

 røntgenapparater må kun udføres af røntgenfirmaer (herunder sygehuse m.v.).  

 der af sundhedsstyrelsen er autoriseret hertil.
Denne autorisation gives kun,  

 såfremt den ansvarlige røntgentekniske leder har bestået en af ministeren for  

 offentlige arbejder godkendt prøve for elektroinstallatører og efter  

 sundhedsstyrelsens skøn har den fornødne uddannelse og erfaring med hensyn  

 til røntgeninstallationer og strålerisiko.
 3.3.2. Om installation af nye apparater m.v. henvises til pkt. 2.
 3.3.3. Det er firmaets pligt at sørge for, at der ved arbejde med  

 røntgenapparaterne kun beskæftiges personer, som forud er gjort bekendt med  

 de bestemmelser og vejledninger i nærværende bekendtgørelse, der vedrører  

 deres arbejde, herunder pkt. 3.4.
»KRAV TIL PERSONER BESKÆFTIGET VED INSTALLATION, REPARATION,  

 VEDLIGEHOLDELSE OG EFTERSYN AF RØNTGENAPPARATER.« Firmaet er ansvarlig for, at der ved arbejdet kun beskæftiges personer,  

 der i fornødent omfang er instrueret om apparaternes indretning og virkemåde  

 og om den fare, der er forbundet med arbejdet, og de  

 sikkerhedsforanstaltninger, der skal træffes til forebyggelse af en sådan  

 fare, og derved har opnået tilstrækkelig kyndighed.
 3.3.4. Firmaet skal straks underrette den ansvarlige leder og  

 sundhedsstyrelsen om fejl og uheld, som kan have medført utilsigtet  

 stråleudsættelse af personer.
 3.4. Krav til personer beskæftiget ved installation, reparation,  

 vedligeholdelse og eftersyn af røntgenapparater.
 3.4.1. Om instruktion m.v. af personer, der udfører arbejder ved  

 røntgenapparater, henvises til pkt. 3.3.3.
 3.4.2. Personer, der udfører arbejder ved et røntgenapparat, skal straks  

 underrette røntgenfirmaets tekniske ansvarlige leder, hvis der opstår  

 formodning om utilsigtet stråleudsættelse af mennesker.
 3.4.3. Konstateres der under servicearbejde defekter eller fejl, der  

 medfører risiko for patienter eller personale, skal oplysning herom omgående  

 gives til røntgenanlæggets ansvarlige leder og betjeningspersonalet.
 3.4.4. Personer, der udfører arbejder ved et røntgenapparat, har pligt til  

 at drage omsorg for, at hverken de selv eller andre mennesker stråleudsættes  

 unødigt under arbejdet.
 Således må de under ingen omstændigheder udsætte sig selv eller andre for  

 den direkte stråling (heller ikke på hænder), og de skal reducere den spredte  

 stråling mest muligt, f.eks. ved hjælp af hensigtsmæssigt anbragte  

 blygummistykker og anvendelse af mindst mulige feltstørrelser.
3.4.5. Under reparations- eller justeringsarbejder, hvor der arbejdes med  

 et røntgenrør i drift, skal der, selv ved kortvarige eksponeringer eller  

 gennemlysninger, drages omsorg for, at kun personer, der er beskæftiget ved  

 reparationen eller justeringen, får adgang til røntgenrummet.
Om fornødent  

 skal rummet afspærres eller tydelige advarselsskilte opsættes ved alle  

 indgange til rummet.
 3.4.6. Ved prøveoptagelser, herunder justeringer af billedforstærkere m.v.  

 må ikke anvendes mennesker som objekt.
 4. Strålebeskyttelse under arbejdet.
 4.1. Strålebeskyttelse af patienterne. (Se også vejledningen pkt. 10.1.).
 4.1.1. Overflødige røntgenundersøgelser skal undgås.
4.1.2. Røntgenundersøgelser af abdomen og bækken hos kvinder i den  

 forplantningsdygtige alder bør kun foretages i de første 10 dage af  

 menstruationscyklus, medmindre det ved ordinationen skønnes, at der  

 foreligger indikation for at udføre undersøgelsen uden opsættelse.
Dette  

 gælder ikke for kvinder, deranvender effektiv antikonception.
 4.1.3. Gonadebeskyttelse foretages på patienter under 50 år efter  

 nedenstående regler, hvorfra undtagelser kun må gøres, hvis patientens  

 tilstand umuliggør beskyttelse samt i de tilfælde, hvor beskyttelsen vil  

 kunne afdække områder af betydning for diagnosen.
 Gonadebeskyttelse foretages ved alle røntgenundersøgelser, hvor  

 strålefeltet kan komme testes nærmere end 10 cm, f.eks. columna lumbalis,  

 pelvis, femur, hofte, colonindhældning, tarmpassage, abdomen og alle  

 urinvejsundersøgelser.
Afdækningsmaterialet skal have et blyækvivalent på mindst 0,5 mm til  

 voksne og 0,35 mm til børn.
Gonadebeskyttelsen foretages med en  

 gonadebeskytter af kapseltypen, der omgiver testes og slutter om scrotalroden  

 med mindst mulig åbning, spledes at ikke blot den direkte stråling, men også  

 den spredte stråling fra det bestrålede væv udelukkes effektivt.
 I tilfælde, hvor det ikke er muligt at anbringe kapslen, afdækkes med  

 blygummi på samme måde som angivet for kvindelige patienter.
 Gonadebeskyttelse foretages ved alle røntgenundersøgelser, hvor  

 strålefeltet kan komme ovarierne nærmere end 10 cm, f.eks. femur, hofte og  

 urografi.
Afdækningsmaterialet skal have et blyækvivalent på mindst 0,5 mm.
Hvis  

 ovarierne er i den direkte stråling, afdækkes med ovariebeskyttere.
Hvis  

 ovarierne ikke er i den direkte stråling, afdækkes gonaderegionen helt op til  

 feltranden med blygummi.
 4.1.4. Til røntgenundersøgelser skal anvendes et så ydedygtigt apparat,  

 hvad angår højspænding og rørstrøm, at der opnås billeder af diagnostisk  

 tilfredsstillende kvalitet.
 4.1.5. Ved røntgenundersøgelser skal der altid foretages omhyggelig  

 indblænding af strålefeltet til det område, der har diagnostisk interesse.
4.1.6. Indstilling på patienten skal foretages med omhu.
Hvis der til  

 kontrol heraf anvendes gennemlysning, skal denne indkobles så kort tid som  

 muligt.
 4.1.7. Røntgenrørets højspænding skal ved enhver undersøgelse vælges så  

 høj som foreneligt med de diagnostiske krav til billedet.
 4.1.8. Røntgenrørets totalfiltrering skal være så høj som mulig.
4.1.9. Ved røntgenoptagelser skal der anvendes så hurtige  

 forstærkningsskærme og så følsomme film som foreneligt med de diagnostiske  

 krav til billedet.
Optagelser med 100 mm film fra billedforstærker (spotfilm)  

 bør erstatte optagelser med kassetter og forstærkningsskærme, hvor dette er  

 muligt.
Kinematografi må kun anvendes, hvor der er brug for den høje  

 billedfrekvens til undersøgelser af et dynamisk forløb.
 4.1.10. Raster må kun anvendes, hvor det er absolut påkrævet, og da med så  

 lavt et skaktforhold som foreneligt med de diagnostiske krav til billedet.
 4.1.11. Gennemlysninger skal være så kortvarige som praktisk muligt.
4.1.12. Ved apparater, hvor fokus-filmafstanden kan varieres, skal det  

 tilstræbes at anvende en fokus-filmafstand på mindst 1 m.
Ved gennemlysning  

 skal kort fokuspatientafstand undgås.
4.1.13. Patienter må ikke udsættes for direkte stråling hidrørende fra  

 røntgenundersøgelser af andre patienter.
Hvis der er mere end een patient i  

 rummet, skal der, når afstanden mellem den patient, der undersøges og de  

 andre patienter er mindre end 2 m, træffes forholdsregler til beskyttelse mod  

 den spredte stråling.
 4.1.14. Transportable røntgenapparater må kun bruges, når patientens  

 tilstand umuliggør brug af stationært røntgenapparat.
 Bruges transportable røntgenapparater til optagelser med horisontal  

 strålegang, skal der umiddelbart bag patient og kassette anbringes en skærm  

 med mindst 1 mm bly.
 4.1.15. Fremkaldesystemet skal holdes i en sådan stand, at mangler ved  

 fremkaldeprocessen ikke forårsager unødig patientstrålebelastning.
 4.1.16. Der skal anvendes betragtningskasser med tilstrækkelig lysstyrke.
 4.2. Strålebeskyttelse af personalet.
 4.2.1. Når det er nødvendigt at støtte patienter under eksponering eller  

 gennemlysning, skal hertil anvendes tekniske hjælpemidler.
Er det undtagelsesvis nødvendigt at anvende personer til at støtte, skal  

 disse være nøje instrueret.
Personer, der støtter, må ikke udsættes for den  

 direkte stråling, og de skal beskyttes mod spredt stråling ved hjælp af  

 blygummiforklæder og blygummihandsker.
4.2.2. Kun personer, hvis tilstedeværelse er nødvendig for undersøgelsens  

 gennemførelse, må opholde sig i rummet, mens der gennemlyses eller  

 eksponeres.
De skal holde sig i størst mulig afstand fra patienten og skal  

 bære blygummiforklæder.
Hvis der arbejdes under risiko for direkte bestråling  

 af hænder, skal der anvendes blygummihandsker.
Ved palperinger anbefales  

 tekniske hjælpemidler, f.eks. en træbøjle.
Der skal anvendes  

 blygummiforklæder med mindst 0,35 mm blyækvivalent og blygummihandsker med  

 mindst 0,25 mm blyækvivalent.
Hvis røntgenapparatets maksimale spænding ikke  

 overstiger 100 k V, kan blygummiforklædernes blyækvivalent dog reduceres til  

 0,25 mm (jfr. pkt. 5.1.12).
 4.2.3. Gennemlysning, der kræver ophold af personale i rummet, bør i den  

 udstrækning det er muligt foretages med underbordsrør, idet det ved  

 overbordsrør er vanskeligere at skærme personalet effektivt mod den spredte  

 stråling fra patienten.
4.2.4. Kassetter må kun undtagelsesvis holdes af personer, og kun hvis  

 patientens tilstand umuliggør brug af kassetteholder.
Den, der under sådanne  

 forhold holder kassetten, må ikke udsættes for den direkte stråling og skal  

 beskyttes mod den spredte stråling ved hjælp af blygummiforklæder og  

 blygummihandsker.
 5. Teknisk udførelse af røntgenapparater.
 5.1. Almindelige bestemmelser.
 For konstruktion og installation af røntgenapparater gælder  

 stærkstrømsreglementet samt følgende bestemmelser.
5.1.1. Apparater og tilbehør skal være forsvarligt fastgjort.
Stativdele  

 og bolte m.v. skal være korrekt dimensioneret, ligesom man må sikre sig, at  

 de bygningsdele, hvortil apparater, stativer m.v. fastgøres, er i stand til  

 at optage alle statiske og dynamiske påvirkninger fra udstyret.
5.1.2. Alle bevægelige stativdele skal være således konstrueret, at  

 eventuelt svigt af en fiksation af mekaniske eller elektriske årsager, der  

 kan medføre, at apparatet eller dele heraf bevæger sig, ikke forårsager skade  

 på patienter eller personale i bevægelsesbanen.
Hvor det er muligt, skal de  

 pågældende stativdele være forsynet med en breemseanordning, der træder i  

 funktion, hvis den normale fastspænding eller udbalancering svigter.
 5.1.3. Røntgenapparater, der udelukkende anvendes til fotografering, skal  

 bortset fra kranieborde og andre specielle stativer, tillade mindst 1 m fokus  

 filmafstand.
 5.1.4. Totalfiltreringen af strålingen fra diagnostikrøntgenrør skal være  

 ækvivalent med mindst:
2,0 mm Al for spændinger til og med 100 kV, og 3,0 mm Al for spændinger over 100 kV.
 Undtagelse: Ved visse specialoptagelser under 50 kV, f.eks. mammografi,  

 skal totalfiltreringen være ækvivalent med mindst 0,5 mm Al.
I almindelighed anbefales højere totalfiltreringer end her angivet.
Det  

 minimale totalfiltrering skal være angivet på røntgenrøret ved hjælp af et  

 metalskilt.
 5.1.5. Bordpladen i et patientleje, der anvendes i forbindelse med  

 overbordsrør, må højst være ækvivalent med 1 mm Al.
5.1.6. Røntgenrøret skal være forsynet med en kontinuerligt indstillelig  

 blænder, der bør være af flerplanstypen.
Ved kranieborde og andre specielle  

 stativer kan dog anvendes faste hulblændere eller tuber.
På overbordsrør, der anvendes til eksponering, skal blænderen have  

 indbygget lysviser.
Ved kranieborde og andre specielle stativer kan anden  

 markering dog anvendes.
 Ved lysviserblændere skal lys- og strålefelt falde sammen, således at  

 lysfeltet i en afstand af 0,5 m fra fokus højst afviger 0,5 cm fra  

 strålefeltet målt ved en feltstørrelse på 20X20 cm, og i en afstand af 1 m  

 højst afviger 1 cm ved en feltstørrelse på 40X40 cm.
 Lysviseren skal have en sådan lysstyrke, at feltet under de i rummet  

 herskende lysforhold ubesværet kan indstilles ved de anvendte afstande.
 5.1.7. Røntgenrør, der kun anvendes til fotografering, må ikke kunne  

 gennemlyse og skal derfor have gennemlysningskontakten blokeret eller  

 erstattet af en lås.
5.1.8. Røntgenrøret skal tillige med blænderen være således afskærmet, at  

 lækstrålingens bestrålingshastighed ved lukket blænder ved maksimal  

 belastning under kontinuerlig drift ikke overskrider 100 m R/h i 1 m afstand  

 fra fokus.
Hvis røntgenrøret anvendes til specielle undersøgelser  

 (angiografier, aortografier, carotisundersøgelser og lignende), hvor  

 personalet opholder sig nær røntgenrøret i længere tid, skal røntgenrøret  

 tillige med blænderen desuden være således afskærmet, at lækstrålingens  

 bestrålingshastighed ved lukket blænder ved 100 kV og 1 mA ikke overskrider  

 10 m R/h i 25 cm afstand fra overfladen af rør og blænder.
 5.1.9. På betjeningspulten skal findes indikering af højspænding, rørstrøm  

 og eksponeringstid, eller indikering af indkoblet eksponeringsautomatik.
 Indikering af separat rørstrøm og eksponeringstid kan erstattes af en  

 indikering af mAs-produktet.
5.1.10. Røntgenapparatet skal være således indrettet, at eksponeringen  

 automatisk afbrydes efter en forud indstillet tid, elektricitetsmængde eller  

 filmdosis.
Ved svigt af eksponeringsautomatikken skal en sikkerhedsanordning  

 afbryde eksponeringen inden 8 s.
Ved kinematografi, tomografi og lignende  

 undersøgelser, der nødvendiggør en længere grænsetid, skal sikkerhedssystemet  

 afbryde, inden patienten har modtaget en utilladelig høj stråledosis.
 Eksponeringsure og -automatik skal være pålidelige og have  

 tilfredsstillende reproducerbarhed.
 Når røntgenapparatet eksponerer, skal dette automatisk markeres ved et  

 synligt eller et akustisk signal.
 5.1.11. Alle betjeningsknapper skal være forsynet med tydelig og let  

 forståelig tekst eller signatur.
 5.1.12. Til hvert røntgenapparat skal der høre:
 Hvis apparatet anvendes til gennemlysning dog mindst 3 blygummiforklæder.
Blygummiforklæder skal have mindst 0,35 mm blyækvivalent, og  

 blygummihandsker mindst 0,25 mm blyækvivalent.
Hvis røntgenapparatets  

 maksimale spænding ikke overstiger 100 kV. kan blygummiforklædernes  

 blyækvivalent dog reduceres til 0,25 mm.
 Til hvert røntgenapparat, der anvendes til gonadenære undersøgelser, skal  

 der yderligere høre:
 Gonadebeskyttere af kapseltypen beregnet for drenge og mænd.
Gonadebeskyttere til piger og kvinder.
De nødvendige stykker blygummi til  

 gonadeafdækning.
 5.1.13. Ikke-stationære afskærmninger, herunder transportable skærme,  

 blygummiforklæder og -handsker, skal være mærket med tydelig angivelse af  

 blyækvivalent.
 5.2. Særlige bestemmelser for røntgenapparater, der helt eller delvis  

 anvendes til gennemlysning.
 Foruden de under pkt. 5.1. nævnte bestemmelser gælder for  

 røntgenapparater, der helt eller delvis anvendes til gennemlysning, følgende  

 bestemmelser.
5.2.1. Røntgenrør og billedforstærker, resp. gennemlysningsskærm, skal  

 være sammenkoblet således, at centrering automatisk er sikret i alle  

 stillinger.
Ved visse specielle apparatopstillinger, f.eks. i angiorum, hvor  

 denne sammenkobling ikke lader sig gennemføre, skal centrering opnås på en af  

 følgende måder:
 5.2.2. Rammen om billedforstærkeren eller gennemlysningsskærmen skal være  

 så bred, at den har en mindst 3 cm bred rand uden om det direkte strålefelt,  

 målt med maksimalt åben blænder og største fokusskærmafstand.
 5.2.3. Blændere skal ved indkoblet gennemlysning være centreret og således  

 justeret, at følgende krav er opfyldt:
 Afblændingen skal ved maksimal blænderåbning være synlig på  

 billedforstærkerens indgangsskærm eller gennemlysningsskærmen.
 Afblændingen skal ved maksimal blænderåbning være synlig på  

 billedforstærkerens indgangsskærm eller gennemlysningsskærmen, når  

 underkanten af serierammen er i 25 cm afstand fra lejepladen.
 Afblændingen skal ved maksimal blænderåbning være synlig på  

 billedforstærkerens indgangsskærm, når fokus-skærmafstanden er 100 cm.
 5.2.4. Røntgenapparater, der anvendes til gennemlysning, skal være således  

 indrettet, at de ikke tillader fokus-hudafstande under 30 cm.
 5.2.5. Fjernbetjente lejer skal være forsynet med en pålideligt virkende  

 sikkerhedsanordning, der hindrer, at patienten skades ved at komme i klemme  

 under billedforstærkeren eller bulbusblænderen.
 5.2.6. Billedforstærkere, blyglasplader der dækker gennemlysningsskærmen,  

 samt rammer omkring billedforstærkere eller gennemlysningsskærme skal have et  

 blyækvivalent på mindst 2 mm ved gennemlysningsspændinger til og med 100 kV.  

 For gennemlysningsspændinger over 100 kV kræves der yderligere 0,1 mm bly for  

 hver 10 kV spændingen kan overstige 100 kV.
 5.2.7. Spalten for betjening af buckyblænderen og -skuffen skal på  

 ikke-fjernbetjente gennemlysningslejer med underbordsrør dækkes med et  

 materiale med et blyækvivalent på mindst 0,5 mm.
 5.2.8. Apparater, der anvendes til gennemlysning, skal være således  

 indrettet, at den person, der gennemlyser, er beskyttet mod spredt stråling.
5.2.9. Ved apparater, hvor feltet før eksponering indstilles på patienten  

 ved hjælp af gennemlysning, skal betjeningsorganerne for gennemlysning,  

 blænder og lejepladens bevægelser være anbragt bag en afskærmning med et  

 blyækvivalent på mindst 1 mm, således at den, der gennemlyser, beskyttes fra  

 knæene og opefter.
Undtaget herfra er apparater til specialundersøgelser, som  

 f.eks. angiografier.
 5.2.10. Gennemlysningskontakten skal være af »dødmandstypen«,  

 d.v.s. således indrettet, at gennemlysning afbrydes, når kontakten slippes.  

 Gennemlysningskontakten skal være anbragt bekvemt for den person, der  

 gennemlyser, og kontakten skal være beskyttet mod utilsigtet aktivering.
 Røntgenapparatet skal være forsynet med et ur, der giver et hørbart signal  

 efter en samlet gennemlysningstid på højst 5 min.
 5.2.11. I rum, hvor der gennemlyses, skal lyset kunne dæmpes til et for  

 betragtning af billedet passende lavt niveau.
 5.2.12. Uden indkoblet dosisautomatik må rørstrømmen under gennemlysning  

 ikke kunne overstige:
 5.2.13. Med indkoblet dosisautomatik må bestrålingshastigheden maksimalt  

 være indstillet til en ydelse på 100 my R/s målt ved billedforstærkerens  

 indgangsskærm (efter et eventuelt raster).
 5.3. Særlige bestemmelser for skærmbilledapparater.
 Foruden de under pkt. 5.1. nævnte bestemmelser gælder følgende  

 bestemmelser.
 5.3.1. Den fluorescerende skærm skal på alle sider være omgivet af en  

 mindst 3 cm bred kant med et blyækvivalent på mindst 1,5 mm.
5.3.2. Væggene i lysslusen mellem den fluorescerende skærm og kameraet  

 skal have et blyækvivalent på mindst 1,5 mm.
Eventuelt kan anvendes anden  

 form for afskærmningsanordninger, der yder samme beskyttelse (f.eks. blyglas  

 bag den fluorescerende skærm).
5.3.3. Lysviserblænderen skal justeres således, at strålefeltet ikke kan  

 falde uden for den fluorescerende skærm.
Blænderens øverste lamelsæt bør  

 blokeres, således at kun de 3 andre lamelsæt kan indstilles.
Dette muliggør  

 en mere effektiv afblænding ved lungeoptagelser.
 5.4. Særlige bestemmelser for transportable røntgenapparater.
 Foruden de under pkt. 5.1. og 5.2. nævnte bestemmelser gælder følgende  

 bestemmelser.
 5.4.1. Kirurgiske billedforstærkere med en indgangsskærm, der har et areal  

 under 300 kvadratcentimeter (diameter 19 cm), kan udføres med en fast  

 indstillet blænder.
 5.4.2. Transportable apparater skal være forsynet med et mindst 2 m langt  

 eksponeringskabel.
 6. Afskærmning af røntgenrum.
 6.1. Almindelige bestemmelser.
 Bestemmelserne i afsnit 6 skal tjene til at sikre, at afskærmninger  

 udføres således, at de i ethvert punkt har det krævede blyækvivalent, se  

 tabel 1 side 11.
6.1.1. Ved alle overgange mellem to til stråleafskærmning tjenende  

 materialer (f.eks. bly-bly, bly-blyglas, bly-beton) skal overlapning finde  

 sted i en bredde mindst lig summen af de to nødvendige lagtykkelser + 2 1/2  

 gange en eventuel afstand mellem dem (f.eks. ved blylag i overgang mellem dør  

 og karm). Overlapningen skal dog mindst være 1 cm.
Eksempler herpå er givet i  

 vejledningen pkt. 10.3. Undtaget fra denne bestemmelse er overgange, hvor der  

 er fuld sikkerhed mod svækkelse af afskærmningen ved revnedannelse, f.eks. en  

 muret væg, der hviler på et betongulv, støbte og murede hjørner.
 6.1.2. Hvor afskærmningen svækkes ved udførelsen af kabelrender,  

 rørgennemføringer, stikkontakter, afbrydere, befæstigelser med søm eller  

 skruer, dørlåse, dørhåndtag m.v. skal afskærmningen retableres fuldtud.  

 Eksempler herpå er givet i vejledningen pkt. 10.3.
6.1.3. Blyplader skal opsættes på en sådan måde, at de ikke flyder på  

 grund af deres egen vægt.
Blyplader; der dækkes med mørtel, cement eller  

 lignende, skal først overstryges med et korrosionsbeskyttende lag, f.eks.  

 asfalt.
6.1.4. Afskærmningsmaterialer som beton, barytbeton, mørtel m.v. skal have  

 den fornødne homogenitet samt korrekt sammensætning og vægtfylde.
Fuger i  

 murede vægge skal være helt udfyldt.
6.1.5. Personaleadgangen til røntgenrum skal, i den udstrækning det er  

 muligt, forregå gennem sluser i stedet for blybeklædte døre.
Sluser skal  

 indrettes således, at de hindrer den direkte stråling og den spredte stråling  

 fra patienten i at trænge uden for rummet.
Eksempler på udførelsen af sluser  

 er givet i vejledningen pkt. 10.3.
6.1.6. Der stilles store krav til udførelse af døre på grund af den  

 nødvendige overlapning mellem dør og karm, anvendelse af forskudte håndtag og  

 retablering af afskærmning ved låse.
Eksempler på overlapninger er givet i  

 vejledningen pkt. 10.3. Mellem dør og gulv kræves ingen overlapning, men  

 afstanden mellem dørens blyplade og det stråleafskærmende lag i gulvet må  

 ikke overstige 1 cm.
 6.1.7. Der skal ved apparatopstillinger eller anbringelsen af faste skærme  

 drages omsorg for, at den direkte stråling ved de påtænkte projektioner ikke  

 rettes ud ad vinduet, hvis personer derved kan træffes at strålingen i en  

 afstand af under 30 m fra røntgenrørets fokus.
6.1.8. Væggene i et røntgenrum skal normalt være afskærmet mod stråling i  

 hele deres udstrækning mellem de strålebeskyttende lag i gulv og loft.
Hvis  

 dette besværliggøres af installationer m.v. under loftet, skal  

 vægafskærmningen føres op til mindst 2,5 m højde, og samtidig skal  

 afskærmningen i loftet føres uden for væggen i en bredde, der mindst er 5  

 gange afstanden fra overkanten af vægafskærmningen til det stråleafskærmende  

 lag i loftet.
6.1.9. Et røntgenrum skal enten have et særskilt betjeningsrum eller være  

 forsynet med en foran betjeningspulten fast anbragt skærm til beskyttelse af  

 personalet.
Skærmen skal være således udført, at den hindrer den direkte  

 stråling og den spredte stråling fra patienten i at ramme  

 betjeningspersonalet bag skærmen.
Skærmen skal være mindst 2 m høj og have en  

 sådan længde, at hele det i rummet beskæftigede personale kan finde  

 beskyttelse bag skærmen.
 6.1.10. Fra den afskærmede betjeningsplads skal der være mulighed for at  

 betragte patienten under undersøgelsen.
 6.2. Røntgendiagnostikrum.
 6.2.1. Røntgendiagnostikrum skal, hvor intet andet er angivet, afskærmes i  

 overensstemmelse med tabel 1, side 11.
6.2.2. I rum, der kun anvendes til skærmbilledfotografering, samt i rum  

 hvor apparatet er således indrettet, at den direkte stråling opfanges af en  

 billedforstærker, kassetteholder eller lignende, der har det i pkt. 5.2.6.  

 krævede blyækvivalent, og hvor røntgenrør og den apparatdel, der opfanger den  

 direkte stråling, er sammenkoblet, således at centrering automatisk er sikret  

 i alle stillinger, behøver gulv, vægge, skærme og lofter kun at have det i  

 tabel 1 for lofter krævede blyækvivalent.
Hvor denne centrering ikke  

 automatisk er sikret (se pkt. 5.2.1. 1) og 2)). skal rummet afskærmes som  

 angivet under pkt. 6.2.1.
 6.3. Operationsstuer, skadestuer, intensivafdelinger, opvågningsstuer m.v.  

 med fast installeret røntgenapparat.
 Gulv, vægge, skærme og lofter skal have det i tabel 1 for lofter krævede  

 blyækvivalent.
 6.4. Operationsstuer, skadestuer, intensivafdelinger, opvågningsstuer m.v.  

 med transportabelt røntgenapparat.
 6.4.1. Rum, hvori røntgenapparatet bruges jævnligt (gennemsnitlig mindst 1  

 gang daglig); skal afskærmes som under pkt. 6.3. angivet.
Andre rum kræves ikke afskærmet.
Det anbefales dog at udføre de  

 bygningsmæssige konstruktioner i et materiale, der har en vis afskærmende  

 virkning, som f.eks. tegl eller beton.
 7. Årligt eftersyn af røntgenanlæg ved autoriseret  

 røntgenfirma.
 7.1. Ethvert røntgenanlæg skal ved lederens foranstaltning efterses een  

 gang om året, og eventuelle konstaterede fejl skal udbedres snarest muligt.  

 Berettiget til at udføre sådanne eftersyn er kun røntgenfirmaer, der er  

 autoriseret af sundhedsstyrelsen jfr. pkt. 3.3.1.
7.2. På grundlag af eftersynet skal et af sundhedsstyrelsen godkendt  

 rapportskema udfyldes.
Skemaet, underskrevet af røntgenfirmaets ansvarlige  

 tekniske leder, sendes til røntgenanlæggets ansvarlige leder, der skal drage  

 omsorg for, at skemaet opbevares ved røntgenanlægget og på forlangende  

 forevises sagkyndige fra sundhedsstyrelsen.
 7.3. Hvis røntgenanlæggets ansvarlige leder ikke inden en måned fra  

 modtagelsen af rapportskemaet har rekvireret fejl og mangler udbedret, skal  

 røntgenfirmaet sende et eksemplar af rapportskemaet med påtegning om fejl og  

 mangler til sundhedsstyrelsen.
 7.4. Ved det årlige eftersyn skal det undersøges, om røntgenanlægget,  

 herunder røntgneapparatet med dets stativer og hjælpeaggregater, såvel  

 elektrisk som mekanisk er i en sådan stand, at det ved korrekt brug ikke  

 medfører risiko for patienter og personale.
 Specielt skal ved eftersynet følgende nøje kontrolleres:
 7.4.1. Om ekstrabeskyttelsen af røntgenanlægget er i overensstemmelse med  

 stærkstrømsreglementets bestemmelser.
7.4.2. Om installationens elektriske materiel ikke viser tegn på slid  

 eller ælde, herunder om tilgængelige ledningerog kabler er forsvarligt  

 aflastet, og om isolationen er fri for defekter.
Om afbrydere og omskiftere  

 slutter og bryder præcist, om alle spændingsførende dele er afskærmet mod  

 utilsigtet berøring.
7.4.3. Om bærende kæder og wirer ikke viser tegn til forringelse af  

 bæreevnen.
Hvis det ikke er praktisk muligt at gennemføre denne kontrol ved  

 hvert årligt eftersyn, f.eks. på grund af manglende inspektionsdæksler, skal  

 kontrollen af kæder og wirer foretages med de af fabrikanten anbefalede  

 tidsmellemrum, dog mindst hvert 5. år.
 7.4.4. Om faldbremser og lignende udstyr fungerer pålideligt ved en  

 funktionsafprøvning i det omfang det er muligt uden beskadigelse af  

 apparatet.
 7.4.5. Om stativers udbalancering samt funktionen af såvel mekaniske som  

 elektriske fiksationer er korrekt, således at patienter eller personale i  

 bevægelsesbanen ikke kan skades ved eventuelt svigt af en fiksation (jfr.  

 pkt. 5.1.2.).
7.4.6. Om fastgørelsen af røntgenapparatet med dets stativer og  

 hjælpeaggregater ikke viser tegn på forringelse.
Dette er særlig vigtigt,  

 hvor svigt af fastgørelsen kan have væltning eller nedfald af apparatdele til  

 følge. (jfr. pkt. 5.1.1.)1 7.4.7. Om røntgenapparatets kontrollamper og indikeringer fungerer  

 korrekt.
Den indikerede højspænding kontrolleres ved en lav og en høj  

 mA-værdi efter en af sundhedsstyrelsen godkendt metode.
Den under  

 gennemlysning indikerede mA-værdi kontrolleres ved at indskyde et  

 milliamperemeter i højspændingskredsen eller i højspændingskredsen eller i  

 højspændingstransformatorens midtpunkt.
Strømmen skal måles med en  

 nøjagtighed på 2 0/0 og indikeringen på apparatet må ikke afvige mere end 10  

 0/0 fra den målte værdi.
 7.4.8. Om rørstrømmen under gennemlysning uden indkoblet dosisautomatik  

 ikke kan overskride (jfr. pkt. 5.2.12.):
 7.4.9. Om bestrålingshastigheden på indgangsskærmen efter et evt. raster  

 ved anlæg med billedforstærker med indkoblet dosisautomatik ikke kan  

 overskride 100 my R/s under gennemlysning, jfr. pkt. 5.2.13. Måleproceduren  

 skal være godkendt af sundhedsstyrelsen.
 7.4.10. Om lysviserblændere fungerer fejlfrit, herunder om lys- og  

 strålefelt falder sammen.
 Lysfeltet må i en afstand af 0,5 m fra fokus højst afvige 0,5 cm fra  

 strålefeltet målt ved en feltstørrelse på 20X20 cm, og i en afstand af 1 m  

 højst afvige 1 cm ved en feltstørrelse på 40X40 cm (jfr. pkt. 5.1.6.).
 7.4.11. Om blændere på gennemlysningsapparater ved indkoblet gennemlysning  

 er centreret og således justeret, at følgende krav er opfyldt (jfr. pkt.  

 5.2.3.):
 Afblændingen skal ved maksimal blænderåbning være synlig på  

 billedforstærkerens indgangsskærm eller gennemlysningsskærmen.
 Afblændingen skal ved maksimal blænderåbning være synlig på  

 billedforstærkerens indgangsskærm eller gennemlysningsskærmen, når  

 underkanten af serierammen er i 25 cm afstand fra lejepladen.
 Afblændingen skal ved maksimal blænderåbning være synlig på  

 billedforstærkerens indgangsskærm, når fokus-skærmafstanden er 100 cm.
 7.4.12. Om totalfiltreringen af strålingen fra diagnostikrøntgenrør er  

 ækvivalent med mindst (jfr. pkt. 5.1.4.):
2.0 mm Al for spændinger til og med 100 kV, og 3,0 mm Al for spændinger over 100 kV.
 Undtagelse: Ved visse specialoptagelser under 50 kV, F.eks: mammografi,  

 skal totalfiltreringen være ækvivalent med mindst 0,5 mm Al.
 Om den konstaterede totalfiltrering er i overensstemmelse med angivelsen  

 på røntgenrørene.
7.4.13. Om strålebeskyttelsesmateriel såsom blygummiforklæder, -handsker  

 og -skærme samt gonadebeskyttere m.v. ikke viser tegn på forringelse af den  

 beskyttende evne.
F.eks. må genstande af blygummi ikke være krakelerede eller  

 forrevne.
 7.4.14. Som afslutning på eftersynet fastklæbes på betjeningspulten et  

 mærke, der angiver måned og årstal for eftersynet.
 8. Besigtigelse af røntgenanlæg ved sundhedsstyrelsen.
 8.1. Ethvert røntgenanlæg er underlagt tilsyn af sundhedsstyrelsen, og  

 sundhedsstyrelsen skal til enhver tid have adgang til røntgenanlægget.
 8.2. Besigtigelse af røntgenanlæg foretages af sundhedsstyrelsen med højst  

 5-årige mellemrum.
8.3. Sådanne ændringer af et røntgenanlæg, som sundhedsstyrelsen måtte  

 kræve ved besigtigelsen, skal være udført inden udløbet af den af  

 sundhedsstyrelsen satte frist.
Når manglerne ved røntgenanlægget må antages  

 at medføre særlig stor risiko, kan sundhedsstyrelsen forbyde brugen af  

 anlægget, indtil disse mangler er afhjulpet.
 9. Ikrafttrædelses- og overgangsbestemmelser.
 Denne bekendtgørelse træder i kraft den 1. juni 1977.
 Røntgenanlæg, der er anmeldt til sundhedsstyrelsen inden denne dato, skal  

 bringes i overensstemmelse med bekendtgørelsens bestemmelser.
 Ændringer af røntgenanlæg, der er en følge af bestemmelserne i afsnit 5 og  

 6, skal dog først være bragt til udførelse den 1. april 1980, medmindre  

 sundhedsstyrelsen inden dette tidspunkt efter besigtigelse af anlægget  

 kræver, at der foretages ændringer.
 SUNDHEDSSTYRELSEN, DEN 29. APRIL 1977.
Søren K.
Sørensen.
 /Øhlenschlæger.
 10. Vejledninger.
 10.1. Vejledning vedrørende strålebeskyttelse af patienter og personale.
 Valg af transportable røntgenapparater (ad pkt. 4.1.4.).
 Transportable røntgenapparater, der skal anvendes til fotografering, bør  

 ved 100 kV kunne yde mindst 100 mA.
 For transportable kondensatorapparaters vedkommende bør man ved 100 kV  

 kunne opnå 10 mAs i løbet af højst 0,1 s, hvorved spændingen ikke bør falde  

 mere end 10 kV.
 Indblænding af strålefeltet (ad pkt. 4.1.5.).
Et for stort strålefelt belaster patienten unødigt og forringer  

 billedkvaliteten på grund af den øgede mængde spredt stråling.
Til komtrol af  

 en omhyggelig indblænding bør feltranden således altid kunne ses på billedet.
 Man kan med tilnærmelse regne med, at en fordobling af strålefeltets areal  

 vil resultere i en fordobling af mængden af spredt stråling.
 Indstilling på patienten (ad pkt. 4.1.6.).
Da unøjagtig indstilling på patienten kan være årsag til gentagelse af en  

 undersøgelse, skal indstillingen foretages med omhu.
Indstilling ved hjælp af  

 gennemlysning bør dog ikke overdrives, da gennemlysning giver forholdsvis  

 stor strålebelastning af patienten.
Normalt giver omkring 20 s gennemlysning med billedforstærker en  

 strålebelastning svarende til en røntgenoptagelse.
Gennemlysning bør om  

 muligt foretages med spændinger over 80 kV, da dette strålebelaster patienten  

 mindst.
 Højspænding (ad pkt. 4.1.7.).
 Ved at vælge højspændingen så høj som muligt opnår man en mere  

 gennemtrængende stråling og derved en reduktion af patientdoserne.
 Filtrering (ad pkt. 4.1.8.).
 Med stigende filtrering falder især doserne til huden på indgangssiden og  

 til de organer, der ligger umiddelbart under denne.
Røntgenrørets totalfiltrering bør normalt være 4 mm Al.
Hvis røntgenrøret  

 anvendes til optagelser ved spændinger over 100 kV, bør totalfiltreringen  

 være 4 mm Al + 0,2 mm Cu + 0,5 mm Al.
 Forstærkningsskærme, spot-film og kinematografi (ad pkt. 4.1.9.).
Sammenligner man hurtige, normale og langsomme forstærkningsskærme, vil  

 man stort set finde, at de hurtige skærme giver en halvering af dosis  

 sammenlignet med normale skærme, og de langsomme skærme giver en fordobling  

 af dosis, stadig væk sammenlignet med normale skærme.
Man bør derfor altid  

 anvende så hurtige forstærkningsskærme som praktisk muligt.
 Såkaldte spot-film, d.v.s. optagelser med 100 mm film fra  

 billedforstærker, reducerer patientdoserne med op imod en faktor 10,  

 sammenlignet med optagelser med kassetter og forstærkningsskærme.
 Kinematografi er på grund af den høje billedfrekvens en særdeles  

 strålebelastende undersøgelsesmetode: f.eks. kan 10 s kinematografi med 48  

 billeder pr. s ved pulsteknik give samme patientstrålebelastning som 20  

 kassetteoptagelser, uden pulsteknik samme patientstrålebelastning som 40  

 kassetteoptagelser.
 Rastere (ad pkt. 4.1.10.).
 Man bør tilstræbe at rasteres skaktforhold ikke overstiger 8:1. Anvendes i  

 stedet et raster med skaktforhold 12:1 kan det betyde en forøgelse af  

 patientdosis med 50 1/0 Samtidig kræver rastere med så højt skaktforhold en  

 meget nøjagtig centrering, hvorfor de kun bør anvendes i faste opstillinger.  

 Til transportabelt brug bør rasterets skaktforhold i det hele taget ikke  

 overstige 6:1.
 Gennemlysning (ad pkt. 4.1.11. og 5.2.8.).
Gennemlysning giver en forholdsvis stor strålebelastning af patienterne.  

 Som tidligere nævnt giver omkring 20 s gennemlysning med billedforstærker en  

 strålebelastning svarende til en røntgenoptagelse.
Gennemlysning bør normalt  

 foretages med spændinger over 80 kV. da dette strålebelaster patienten  

 mindst.
Apparater, der anvendes til gennemlysning, skal væresåledes  

 indrettet, at den person, der gennemlyser er beskyttet mod spredt stråling.  

 Denne beskyttelse opnås ved, at apparatet forsynes med skærme,  

 blygummistrimler eller lignende med et blyækvivalent på mindst 0,5 mm mellem  

 patienten og den person, der gennemlyser.
 Fokus-afstand (ad pkt. 4.1.12.).
 Særlig ved gennemlysning med transportable røntgenapparater kan huddoserne  

 blive meget store, idet disse apparater tillader korte fokus-patientafstande.
 Transportable røntgenapparater (ad pkt. 4.1.14.).
 Transportable røntgenapparater bør bruges mindst muligt, da brugen  

 medfører øget strålebelastning af patienter og personale.
Ved brug af transportable røntgenapparater til optagelser med horisontal  

 strålegang skal der umiddelbart bag patient og kassette anbringes en skærm  

 beklædt med mindst 1 mm bly til opfangning af den direkte stråling.
Skærmen  

 skal være større end kassetten og kan være udført som kassetteholder, således  

 at den styrer raster og kassette.
Det er en fordel, hvis skærmen samtidig kan  

 tjene til at støtte patienten.
 Filmbetragtningsanordninger (ad pkt. 4.1.16.).
Dårlige betragtningsanordninger kan give anledning til, at billeder med  

 høj sværtning må kasseres.
Betragtningskasser og lignende skal derfor have  

 høj lysstyrke og være opstillet på steder, hvor andet lys ikke forstyrrer  

 betragtningen.
Der bør ud over de almindelige betraftningsanordninger  

 forefindes spotlamper med ekstra høj lysstyrke og indblændingsmulighed.
 10.2. Vejledning vedrørende benyttelse af målefilm.
Filmen lægges i holderen, således at filmnr. kan læses gennem vinduet på  

 holderens forside.
Filmholderen bæres på brystet eller foran i gonadehøjde,  

 hvis ikke særlige strålingsforhold gør anden placering ønskelig.
Eventuel  

 anden placering bedes noteret under »Bemærkninger(* 3) på den af statens  

 institut for strålingshygiejne udsendte resultatliste for målefilm.
Når  

 blygummiforklæde anvendes, skal filmen bæres under forklædet.
Vend bagsiden  

 (BACK) mod kroppen.
Filmen bæres i en periode på 1 måned.
Statens institut  

 for strålehygiejne sender hver måned nye film således at udskriftning kan ske  

 den 1.ste i måneden.
 Filmen bæres enten PÅ BRYSTET eller foran I GONADEHØJDE, se skitsen.
 Når blygummiforklæde anvendes, skal filmen bæres UNDER FORKLÆDET.
 10.3. Vejledning vedrørende afskærmning af røntgenrum, betjeningsrum m.v.
 Overgange mellem afskærmningsmaterialer.
 Bredden af overlapningen mellem de to materialer skal som angivet i  

 pkt.6.1.1. mindst være lig med summen af de to lagtykkelser + 2 1/2 gange en  

 evt. afstand mellem dem (dog mindst 1 cm).
 Retablering af strålebeskyttelsen ved gennemføringen og lignende.
 Blypladen til retablering af strålebeskyttelsen skal have en sådan  

 tykkelse og udstrækning, at det svækkede materiale + blypladen mindst har  

 samme blyækvivalent som det usvækkede materiale med tykkelsen D i alle  

 forekommende stråleretninger.
 Afdækning af søm- og skruehuller.
Fastskruning af blyplade.
Samling af to blyplader.
Fastskruning af træplade med pålimet blyplade.
Skruem dækkes af en  

 blyskive, der skal have en sådan diameter og tykkelse, at strålingen fra en  

 hvilken som helst retning altid kommer til at gå igennem en blytykkelse, der  

 er mindst lig med tykkelsen af den blyplade, der er limet på træpladen.
 Sluser.
Sluser skal indrettes således, at de hindrer den direkte stråling og den  

 spredte stråling fra patienten i at trænge uden for rummet.
Skitserne viser  

 eksmpler på den praktiske udførelse af sluser.
Den eneste begrænsning ved  

 anvendelsen af sluser er, at der i de skraverede arealer ikke må opstilles  

 lejer, stativer, røntgenrør m.v. eller fotograferes patienter i senge.
 Døre.
 Skitserne viser eksempler på overlapninger i døre, der i praksis har vist  

 sig anvendelige.
(* 1) Ud over det for væggen krævede blyækvivalent skal der bag  

 kassetteholdere, ved lungestativer og lignende afskærmes med yderligere 1,0  

 mm blyækvivalent.
Denne afskærmning skal have en sådan udstrækning, at  

 strålefeltet altid vil være mindst 20 cm inden for afskærmningen.
 (* 2) Se dog pkt. 6.1.8.
(* 3) Noter f.eks. »skulderfilm«.
Eller hvis filmen ikke bæres  

 af en person, men anbringes fast i lokalet, da »ophængningsfilm«.
