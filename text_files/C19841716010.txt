 Hoslagt fremsendes paradigma for særlige betingelser af april 1984.  

 Paradigmaet er revideret i forhold til den tidligere udgave af februar 1982,  

 som Vejdirektoratet udsendte den 19. april 1982.
Under »ad § 6, stk. 5« er anført 2 afsnit om yderligere prøvning  

 eller eftervisning af kvaliteten af udført arbejde.
Afsnittene er flyttet fra  

 SAB-P arbejdsplads m.v., hvor de var placeret i afsnit 7,  

 laboratoriefaciliteter, og således der kun omfattede laboratoriekontrol.
Under »ad § 22, stk. 1« er de særlige afhjælpningsperioder  

 udeladt.
I stedet henvises til de respektive entreprisemoduler, hvor de  

 særlige afhjælpningsperioder er anført i vejledningen til de moduler, der  

 følger den fastsatte struktur for udbuds- og anlægsforskrifter.
Det bemærkes  

 i øvrigt, at de særlige afhjælpningsperioder for asfaltarbejder, der var  

 anført i SB-P af februar 1982, ikke gælder mere.
 Under »ad § 26. stk. 15« er anført en defination af materiale og  

 delmateriale i relation til reglerne om godtgørelse for ekstraordinære  

 prisstigninger.
 I SB-P er der udover de anførte ændringer foretaget enkelte redaktionelle  

 ændringer.
 SB-P, april 1984 skal benyttes for entrepriser på hovedlandevejsnettet,  

 der udbydes efter den 1. november 1984.
 P.D.V.
