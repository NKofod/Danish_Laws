Offentligt udbud § 1.  Salg af fast ejendom fra staten kan som  

 hovedregel først ske efter at der har været foretaget offentligt udbud.
Dette  

 gælder dog ikke salg fra en statsstyrelse til en anden statsstyrelse.
 Stk. 2.  Salg af statslig fast ejendom er omfattet af  

 bestemmelserne i lov nr. 453 af 30. juni 1993 om omsætning af fast ejendom og  

 bekendtgørelse nr. 1055 af 17. december 1993 om ejendomsformidling i det  

 omfang, salget er rettet mod forbrugere, jf. herved lovens § 1, stk. 5. Ved  

 forbruger forstås i denne forbindelse en person, der handler med henblik på  

 at erhverve en ejendom, når ejendommen hovedsagelig er bestemt til  

 ikke-erhvervsmæssig anvendelse for vedkommende.
 Stk. 3.  I medfør af Erhvervs- og Selskabsstyrelsens  

 bekendtgørelse af 15. december 1994 om undtagelse af salg af statens faste  

 ejendomme fra visse bestemmelser i lov nr. 453 af 30. juni 1993 om omsætning  

 af fast ejendom, finder § 1, stk. 4, 2. pkt., i loven ikke anvendelse på salg  

 af statens faste ejendomme, når salget foregår uden medvirken af en  

 ejendomsformidler.
Tilbudsblanket § 2.  For ejendomme, der agtes afhændet, udfærdiger  

 styrelsen en »Tilbudsblanket« med angivelse af oplysninger om  

 ejendommen og handelsvilkårene med udtrykkelig angivelse af, at tilbud først  

 vil kunne accepteres efter forelæggelse for bevillingsmyndighederne.
Som  

 bilag til nærværende cirkulære er vedhæftet en vejledende tilbudsblanket.
Avertering § 3.  Ejendommen averteres som hovedregel til salg  

 både i lokal og landsdækkende dagspresse eller iøvrigt i det omfang, hvori  

 det efter styrelsens skøn findes hensigtsmæssigt.
 Stk. 2.  I annoncerne anføres, at tilbud normalt bør  

 afgives på særlige tilbudsblanketter, der kan rekvireres hos styrelsen.  

 Fristen for indgivelse af tilbud og sted og tid for åbningen af tilbud  

 angives i annoncerne tillige med oplysning om ejendommens skønnede  

 kontantpris baseret på en fra Told- og Skattestyrelsen eller  

 ejendomsformidler indhentet konkret vurdering heraf samt oplysning om  

 ejendommens beliggenhed og størrelse (grundareal og boligareal).
 Stk. 3.  Styrelsen kan bestemme, at salg og annoncering  

 forestås af en ejendomsmægler eller anden person, der efter § 8 i lov nr. 453  

 af 30. juni 1993 om omsætning af fast ejendom er berettiget til at udøve  

 ejendomsformidlingsvirksomhed.
 § 4.  Ved fremsendelsen af tilbudsblanketter vedlægger  

 styrelsen et eksemplar af nærværende Almindelige regler.
Afgivelse af tilbud § 5.  Tilbud indsendes til styrelsen i lukket kuvert  

 mrk. »Tilbud på matr.nr. . . . .« Styrelsen kan lade tilbud, der  

 ikke er afgivet på tilbudsblanket komme i betragtning, hvis sådanne tilbud  

 efter styrelsens skøn indeholder tilstrækkelige oplysninger.
 Stk. 2.  De bydende har adgang til at overvære åbningen  

 af tilbuddene.
Vurdering af tilbuddene § 6.  Senest 4 uger efter åbningen af tilbuddene  

 meddeler styrelsen hver tilbudsgiver, om styrelsen agter at videreføre  

 salgsforhandlingerne på grundlag af de indkomne tilbud, eller om styrelsen  

 forkaster alle de indkomne tilbud.
I sidstnævnte tilfælde vælger styrelsen  

 herefter, om man vil annoncere på ny eller stille afhændelsen i bero.
Overbud § 7.  Såfremt styrelsen vælger at videreføre  

 salgsforhandlingerne, kan styrelsen give de fem højestbydende meddelelse om Stk. 2.  For de fem højestbydende er der adgang til at  

 afgive et supplerende tilbud.
For afgivelsen af supplerende tilbud efter  

 bestemmelserne i nærværende paragraf gælder reglerne ovenfor i § 5 og § 6.
 Stk. 3.  Den, der var højstbydende ved første åbning af  

 tilbud, skal stå ved sit tilbud, indtil supplerende tilbud er fremkommet, og  

 iøvrigt også i tiden derefter, såfremt de supplerende tilbud ikke indeholder  

 overbud, jf. § 8, stk. 1.
Sikkerhed § 8.  Den tilbudsgiver, der efter afgivelsen af de  

 supplerende tilbud er højestbydende, skal vedstå sit tilbud, indtil  

 bevillingsmyndighedernes afgørelse i sagen foreligger.
 Stk. 2.  Den højestbydende skal inden en uge efter, at  

 styrelsen har meddelt, at man vil indstille hans bud til accept, stille  

 sikkerhed for 10 pct. af købesummen.
 Stk. 3.  Sikkerheden kan bestå i kontant deponering,  

 deponering af værdipapirer, bank- eller sparekassebog, eller  

 anfordringsgaranti stillet af anerkendt bank, sparekasse eller  

 forsikringsselskab.
 Stk. 4.  Hvis tilbuddet ikke accepteres, refunderer  

 styrelsen tilbudsgiveren eventuelt afholdte udgifter til etablering af  

 sikkerheden.
Beslutning om salg.
Bevillingsprocedure § 9.  Når styrelsen har truffet beslutning om salg -  

 evt. efter en gennemført overbudsrunde - afgives eventuelt indstilling til  

 Finansministeriet med henblik på forelæggelse for Finansudvalget om accept af  

 det højeste tilbud, jf. dog herved budgetvejledningens regler om salg af  

 statens faste ejendomme.
Salg til andre end højestbydende § 10.  Uanset bestemmelserne ovenfor i §§ 8 og 9 kan  

 styrelsen, hvor omstændighederne taler for, at afhændelse ikke sker til den  

 højestbydende, søge bevillingsmyndighedernes accept på et af de øvrige  

 afgivne tilbud.
I så fald gælder bestemmelserne i §§ 8 og 9 for den  

 tilbudsgiver, hvis tilbud styrelsen vil indstille til accept.
 § 11.  Er offentligt udbud afholdt, og er det højeste  

 tilbud mindre fordelagtigt for staten end en fra Told- og Skattestyrelsen  

 indhentet vurdering af ejendommen, skal styrelsen søge at opnå et  

 fordelagtigere tilbud gennem anvendelse af ejendomsmægler eller anden person,  

 der efter § 8 i lov nr. 453 af 30. juni 1993 om omsætning af fast ejendom er  

 berettiget til at udøve ejendomsformidlingsvirksomhed.
Krav mod staten § 12.  Ingen tilbudsgiver kan rejse noget krav mod  

 staten, hvis styrelsen opgiver at videreføre salgsforhandlingerne, eller hvis  

 bevillingsmyndighederne ikke tiltræder styrelsens indstilling om  

 ejendomssalg.
Undtagelser § 13.  I særlige tilfælde vil bestemmelserne i  

 nærværende Almindelige regler kunne fraviges, men ændringerne skal da  

 tydeligt fremgå af udbudsmaterialet.
Salg uden offentligt udbud § 14.  Hvor vægtige grunde taler for, at offentligt  

 udbud ikke finder sted, fremsættes anmodning herom af styrelsen overfor  

 Finansministeriet i forbindelse med behandlingen af bevillingsansøgningen til  

 Finansudvalget.
Finansministeriet tager herefter stilling til, om sagen kan  

 forelægges Finansudvalget.
Hvor dette findes tilstrækkeligt velbegrundet, må  

 det af punkt b i det til Finansudvalget fremsendte aktstykke udtrykkeligt  

 fremgå, at der ikke har været foretaget offentligt udbud.
Salg til statsinstitution § 15.  Nærværende Almindelige regler finder ikke  

 anvendelse ved ejendomsoverdragelse fra en statsinstitution til en anden  

 statsinstitution, jf. ovenfor § 1. Sådan overdragelse sker i overensstemmelse  

 med bestemmelserne i budgetvejledningen til den af Told- og Skattestyrelsen  

 skønnede handelspris.
 Stk. 2.  I øvrigt skal reglerne i Finansministeriets  

 budgetvejledning om forespørgsel i Boligministeriets centrale register over  

 statens ubenyttede ejendomme iagttages.
Tvivlsspørgsmål § 16.  Tvivlsspørgsmål som måtte opstå for styrelsen,  

 forelægges for Finansministeriet.
 § 17.  Finansministeriets cirkulære af 28. august 1984  

 om almindelige regler for salg af statens faste ejendomme ophæves.
Finansministeriet, den 6. januar 1995 Mogens Lykketoft / Mogens Pedersen Bilag Tilbud om køb af den af staten ejede faste ejendom Tilbud:
Ejendommen sælges kontant.
Sælger har ikke pligt til at antage højeste  

 bud.
 Iøvrigt henvises til salgsbetingelserne nedenfor.
 Ubetinget købstilbud mærket »Tilbud på matr. nr. ....«  

 må være ovenstående styrelse i hænde senest den ------------ kl. ------  

 Rettidigt indkomne tilbud vil blive åbnet på denne adresse ved fristens  

 udløb.
 Almindelige salgsbetingelser:
 Salget sker efter reglerne i Finansministeriets cirkulære om almindelige  

 regler for salg af statens faste ejendomme (vedlagt) og iøvrigt på følgende  

 vilkår:
 1. Ejendommen overdrages ubehæftet, men med de ovenfor  

 nævnte byrder og servitutter.
 2. Køber overtager uden for købesummen eventuel gæld  

 til vand, vej, kloak, rensningsanlæg m.v.
 3. Købesummen erlægges kontant på overtagelsesdagen,  

 med mindre der med sælger aftales sikkerhedsstillelse for beløbet.
4. Køber sørger for tinglysning af skøde m.v.
Samtlige  

 omkostninger ved handelens berigtigelse, herunder udgifterne ved optagelse af  

 lån, stempel, tinglysning og eventuelt advokatsalær, afholdes af køber.
 5. Ejendommen overtages som den er og forefindes.
 6. Ejendommen er ikke forsikret, da statens er  

 selvforsikrer, men tilbud afgives under den forudsætning, at ejendommen kan  

 forsikres på normale vilkår.
 7. Ejendommen overtages den 1. i den måned, der følger  

 efter sælgerens accept, med mindre andet aftales.
 8. Med overtagelsesdagen som skæringsdag udfærdiges  

 sædvanlig refusionsopgørelse, hvis saldo berigtiges kontant.
Undertegnede Navn: -------------------------------- Stilling: ---------------------------- Bopæl: ------------------------------- tilbyder herved at købe ovennævnte ejendom på de forannævnte vilkår og for en kontantpris af ---------------- kr.
skriver kroner ----------------------- Jeg er bekendt med, at salget af ejendommen sker efter reglerne i  

 Finansministeriets cirkulære om almindelige regler for salg af statens faste  

 ejendomme, og at sælger først kan acceptere tilbuddet, når det har været  

 forelagt de bevilgende myndigheder.
 Jeg er endvidere bekendt med, at jeg, hvis jeg bliver højestbydende, er  

 forpligtet til at stille sikkerhed for 10 pct. af købesummen inden 1 uge  

 efter, at sælger har meddelt mig, at man vil indstille mit tilbud accepteret.
