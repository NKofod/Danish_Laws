 Ved justitsministerietsbekendtgørelse nr. 349 af 25. juni 1973 om våben er  

 med virkning fra den 1. juli 1973 bl.a. fastsat nærmere regler om gebyr for  

 udstedelse af tilladelser til at besidde håndskydevåben.
Efter § 6 i bekendtgørelsen udstedes tilladelser til at besidde revolvere  

 og pistoler med en gyldighedstid på 2 år.
Tilladelser til at besidde andre  

 håndskydevåben udstedes med en gyldighedstid på 5 år.
Tilladelser for  

 personer under 18 år til at besidde glatløbede haglgeværer udstedes dog med  

 en gyldighedstid på 2 år, og tilladelser til våbensamlere udstedes med en  

 gyldighedstid på 10 år.
Gebyret er 50 kr. for 2-årige tilladelser og 100 kr.  

 for 5- og 10-årige tilladelser.
 Gebyr berigtiges ved stempelmærker, der påklæbes originaltilladelsen, som  

 udleveres til ansøgeren.
 Uanset bekendtgørelsen har virkning fra den 1. juli 1973, tillader  

 justitsministeriet herved, at der ikke opkræves gebyr for tilladelser, der  

 udstedes på grundlag af ansøgninger, som er indgivet inden den 1. juli 1973.  

 Det samme gælder tilladelser, der i henhold til justitsministeriets  

 cirkulærskrivelse af 26. januar 1973 udstedes til afløsning af tidligere  

 tidsubegrænsede våbentilladelser.
I bekendtgørelsens § 1 er fastsat, hvilke gamle skydevåben der undtages  

 fra lovens kontrolordning og derfor kan indføres, erhverves og besiddes uden  

 tilladelse.
Opmærksomheden henledes på, at bestemmelsen i justitsministeriets  

 cirkulære af 12. april 1965 § 1, stk. 2, 1. pkt., herefter er bortfaldet.
 I den anledning tillader justitsministeriet, at der efter reglerne i  

 bekendtgørelsens § 6 udstedes våbentilladelse til personer, der ved  

 bekendtgørelsens ikrafttræden er i besiddelse af våben, hvortil der ikke kan  

 anvendes gængs ammunition, samt forladegeværer.
Justitsministeriet tillader endvidere, at der meddeles medlemmer af  

 Våbenhistorisk Selskab tilladelse til at besidde våben af særlig historisk  

 interesse.
Rigspolitichefen vil i samarbejde med Tøjhusmuseet udarbejde en  

 vejledende fortegnelse over sådanne våben.
 P.M.V.
Niels Madsen /Jørgen Paulsen.
 Ingen.
