Klager ønskede en klagesag om midlertidig inddragelse af  

 sendetilladelse til lokal tv-virksomhed genoptaget i Udvalget vedr.
Lokal  

 Radio og TV.
Klager anførte, at man ikke havde modtaget kopi af det lokale  

 nævns udtalelse i sagen, og derved ikke haft mulighed for at fremsætte  

 supplerende udtalelse.
 Udvalget fandt ikke tilstrækkelig grundlag til at imødekomme  

 andragendet om sagens genoptagelse.
Ved skrivelse af 30. januar 1991 meddelte Udvalget vedr.
Lokal Radio og  

 TV, at man i overensstemmelse med en af det lokale nævns tidligere truffet  

 afgørelse havde bestemt, at sendetilladelsen til Århus Stjerne tv inddrages i  

 tiden fra mandag den 18. februar til søndag den 3. marts 1991, begge dage  

 inkl.
 Ved skrivelse af 4. februar 1991 anmodede Århus Stjerne tv om, at sagen  

 måtte blive genoptaget, idet man ikke havde modtaget kopi af den udtalelse af  

 7. januar 1991, som Lokalradio- og -tv-nævnet i Århus Kommune har afgivet i  

 sagen.
 Det fremgår af sagen, at udvalget i anledning af den oprindelige klage fra  

 Århus Stjerne tv den 7. december 1990 udbad sig en udtalelse fra Lokalradio-  

 og tv-nævnet i Århus Kommune, så vidt muligt inden den 7. januar 1991. Nævnet  

 blev anmodet om at sende kopi af sin udtalelse til klageren, idet det  

 samtidig anførtes, at udvalget ville afvente klagerens eventuelle  

 bemærkninger, inden for 2 uger efter at nævnets udtalelse forelå, inden  

 udvalget herefter traf sin afgørelse. Århus Stjerne tv modtog kopi af  

 udvalgets høringsskrivelse, således at man var bekendt med svarfristen og den  

 procedure udvalget i øvrigt ville følge.
 I anledning af Århus Stjerne tv's anbringende om, at man ikke modtog kopi  

 af det lokale nævns udtalelse, har nævnet oplyst, at man har sendt kopi af  

 udtalelsen til klageren.
 Under disse omstændigheder, har udvalget ikke fundet tilstrækkelig  

 grundlag til at imødekomme andragendet om sagens genoptagelse.
 Udvalgets afgørelse om inddragelse af sendetid i tiden fra mandag den 18.  

 februar til søndag den 3. marts 1991, begge dage inkl., står således ved  

 magt.
 Udvalgets afgørelse er enstemmig.
