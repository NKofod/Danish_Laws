 I henhold til § 2 i lov om godkendelse af handelsskoler, tekniske skoler  

 samt maskinmester- og maskinistskoler og tilskud m.v. til disse skoler, jfr.  

 lovbekendtgørelse nr. 187 af 9. april 1981, som ændret ved lov nr. 244 og nr.  

 247 af 23. maj 1984, fastsættes herved følgende bestemmelser om uddannelse af  

 elektronikteknikere:
Almindelige bestemmelser § 1.  Undervisningsministeriet, direktoratet for  

 erhvervsuddannelserne, kan godkende, at tekniske skoler gennemfører  

 uddannelse til elektroniktekniker.
 Uddannelsen varer normalt 1 1/2 år og består af 3 undervisningstrin på  

 hver 105 undervisningsdage, jfr. dog § 8, stk. 2. Uddannelsen afsluttes inden  

 for et valgt speciale.
 § 2.  Formålet med uddannelsen er at give de  

 studerende erhvervskompetence som elektroniktekniker med et af følgende  

 specialer:
 Stk. 2.  Det er formålet med uddannelsen som  

elektroniktekniker med datamatik som speciale at give de studerende en  

 sådan viden om samspillet mellem maskinel og programmel, at de kvalificeres  

 til ud fra en overordnet systembeskrivelse at udvikle, afprøve, dokumentere  

 og vedligeholde programmel og til at yde teknisk bistand ved salg og  

 anskaffelse af programmel samt til at medvirke ved ledelse af  

 programmel-udvikling.
 Stk. 3.  Det er formålet med uddannelsen som  

elektroniktekniker med digitalteknik som speciale at kvalificere de  

 studerende til at konstruere og opbygge digitale apparater og kredsløb,  

 herunder foretage den tilhørende programudvikling for microcomputere, til at  

 yde teknisk bistand ved salg, anskaffelse, drift, vedligeholdelse og ændring  

 af digitale udstyr samt til at medvirke ved ledelse, tilrettelæggelse og  

 udførelse af produktion, kvalitetskontrol og service.
 Stk. 4.  Det er formålet med uddannelsen som  

elektroniktekniker med analogteknik som speciale at  

 kvalificere de studerende til at konstruere og opbygge analogt udstyr, såvel  

 lavfrekvens som højfrekvens kredsløb, grænsefladen mellem analoge og digitale  

 systemer, digital signalbehandlingsudstyr og mindre microprocessorkredsløb,  

 til at yde teknisk bistand ved salg, anskaffelse, drift, vedligeholdelse og  

 ændring af ovennævnte udstyr samt til at medvirke ved ledelse,  

 tilrettelæggelse og udførelse af produktion, kvalitetskontrol og service.
 Stk. 5.  Det er formålet med uddannelsen som  

elektroniktekniker med styrings- og reguleringsteknik som  

 speciale at kvalificere de studerende til selvstændigt at udvikle, opbygge,  

 indkøre og vedligeholde elektriske anlæg, der indeholder elektroniske  

 (maskinel og programmel), elektromekaniske, pneumatiske, hydrauliske og  

 mekaniske systemer, til at foretage en teknisk og økonomisk vurdering i  

 forbindelse med anskaffelse og opbygning af automatiske anlæg og udstyr, til  

 at udvikle udvidelser til eksisterende automatiske anlæg og udstyr, til at  

 udarbejde dokumentation for automatiske anlæg og udstyr, til at udføre  

 arbejdet i henhold til gældende regler og bestemmelser samt til at medvirke  

 ved ledelse, tilrettelæggelse og udførelse af produktion, kvalitetskontrol og  

 service.
Optagelsesbetingelser § 3.  Den uddannelsessøgende skal have erhvervet  

almene kundskaber  svarende til, at vedkommende har fulgt den  

 obligatoriske undervisning i såvel en efg-basisuddannelse som en efg - 2.  

 delsuddannelse.
 Stk. 2.  Den uddannelsessøgende skal tillige have  

 erhvervet et  fagligt grundlag for optagelse og specialevalg ved at  

 have gennemført:
 § 4.  Skolen afgør, om den uddannelsessøgende opfylder  

 de i § 3 indeholdte betingelser for optagelse.
 § 5.  Direktoratet for erhvervsuddannelserne kan efter  

 indstilling fra det i § 25 omtalte uddannelsesnævn tillade, at  

 uddannelsessøgende optages, hvis de ved anden uddannelse og/eller  

 beskæftigelse end den i § 3, stk. 2 nævnte skønnes at have opnået fagligt  

 grundlag for optagelse.
Adgangsregulering § 6.  Er der flere kvalificerede ansøgere, end skolen  

 har plads til, optages først uddannelsessøgende med erhvervsfaglig  

 grunduddannelse eller lærlingeuddannelse.
De øvrige ansøgere optages efter  

 regler fastsat af skolen på grundlag af en indstilling fra det i § 26 omtalte  

 undervisningsudvalg.
 Stk. 2.  Skolen formidler kontakt mellem afviste,  

 kvalificerede ansøgere og skoler med ledig kapacitet inden for uddannelsen.
Betingelser for specialevalg § 7.  Studerende, der er optaget på fagligt grundlag  

 som nævnt i § 3, stk. 2, b), c), f) eller g) kan kun vælge speciale i  

 digitalteknik eller analogteknik, hvis de har mindst 1/2 års beskæftigelse  

 med svagstrømsteknisk produktions- og/eller servicearbejde.
 Stk. 2.  Direktoratet for erhvervsuddannelserne kan  

 efter indstilling fra uddannelsesnævnet tillade, at den i stk. 1 nævnte  

 beskæftigelse gennemføres efter uddannelsens trin 1.
 Undervisning m.v.
 § 8.  Uddannelsen omfatter normalt 2016 lektioner,  

 incl. tid til afholdelse af prøver og eksamen.
 Stk. 2.  Direktoratet for erhvervsuddannelserne kan  

 efter indstilling fra det i § 25 omtalte uddannelsesnævn tillade, at  

 uddannelsen gennemføres på 2 år, og at hvert undervisningstrin udstrækkes  

 over 140 undervisningsdage.
Stk. 3.  Efter trin 1 vælger de studerende et af  

 følgende specialer: 1. Datamatik 2. Digital-/analogteknik 3. Styrings- og  

 reguleringsteknik Stk 4.  Studerende, der efter trin 1 valgte  

 digital-/analogteknik, vælger efter trin 2 enten digitalteknik eller  

 analogteknik som speciale i trin 3.
 Stk. 5.  Undervisningen i trin 1 omfatter:
 § 9.  Formålet med undervisningen er:
 Datamatik, trin 1:
 at sætte den studerende i stand til at planlægge et programmeringsforløb  

 ved hjælp af en struktureringsteknik og til at programmere tekniske opgaver i  

 et højniveausprog.
 Elektrotekniske fag:
 at give den studerende en grundlæggende viden i almindelig elektroteknik  

 og matematik, således at han/hun kan følge undervisningen i trin 2 og 3 og  

 senere selvstændigt kan tilegne sig viden.
 Engelsk:
 at sætte den studerende i stand til at læse engelsksproget faglitteratur  

 og deltage i fagbetonede samtaler.
 Virksomhedsledelse:
 at give den studerende orientering om personaleledelse,  

 produktionsplanlægning, omkostningsstrukturering samt kvalitetskontrol.
 Datamatiklinien:
 Datamatiske fag:
 at give de studerende kendskab til datamatiske systemers opbygning og  

 sætte dem i stand til at anvende tidssvarende metoder til at udvikle,  

 afprøve, dokumentere og vedligeholde programmel.
 Elektroniske fag:
at give de studerende et sådant kendskab til maskinel, at de kan udvikle  

 og afprøve programmer med særligt henblik på grænsefladen mellem datamat og  

 perifere enheder.
Endvidere er det formålet at give de studerende kendskab  

 til matematiske funktioner i et datasystem.
 Projekt:
 at den studerende afprøver og demonstrerer sine færdigheder ved udvikling,  

 afprøvning og dokumentation af et programmeringsprojekt eller en del heraf.
 Projektet skal udføres under forhold, der i videst muligt omfang er  

 tilnærmet de forhold, der findes i industrien.
 Digital- og analog linien:
 Elektronikfag:
 at sætte den studerende i stand til, efter dennes speciale, at konstruere,  

 analysere, måle, dokumentere, vurdere elektronikkredsløb og elektronisk  

 udstyr, herunder at vælge henholdsvis bedømme de indgående komponenter efter  

 udstyrets specifikationer.
 Apparatkonstruktion:
 at give den studerende viden om og begyndende færdighed i  

 konstruktionsteknikens faser, indhold, metoder og dokumentation, således at  

 han/hun med et elektrisk diagram som grundlag kan udvikle og dokumentere et  

 apparat til prototype- eller tegnestueniveau.
 Projekt:
 at den studerende afprøver og demonstrerer sine færdigheder ved  

 konstruktion eller udvælgelse af et elektronisk system eller en del af et  

 sådant samt ved fremlæggelse af en rapport over projektarbejdet.  

 Projektarbejdet skal foregå under forudsætninger, der i videst muligt omfang  

 er tilnærmet de i industrien forekommende, således at den studerende bliver  

 bekendt med praktiske udviklingsmetoder.
 Datamatik, trin 3:
 at sætte den studerende i stand til at programmere apparatbetingede  

 funktioner.
 Kredsløbsanalyse:
 at sætte den studerende i stand til at benytte edb-baserede regne- og  

 analysemetoder i forbindelse med elektronikudvikling.
 Styrings- og reguleringsteknisk linie:
 Elektrotekniske fag:
 at sætte den studerende i stand til at konstruere og dokumentere analoge  

 og digitale styrings- og reguleringssystemer.
 Konstruktion:
 at give den studerende en sådan viden om produktudviklingens faser,  

 indhold, metoder og dokumentation, at han/hun, med en systembeskrivelse som  

 grundlag, opnår en begyndende færdighed i at udvikle og dokumentere et  

 elektrisk anlæg til prototype- eller tegnestueniveau, herunder vurdere og  

 udvælge de indgående komponenter.
 Styrings- og reguleringsteknik:
 at sætte den studerende i stand til at udvikle og dokumentere styrings- og  

 reguleringssystemer i en given proces.
 Projekt:
at den studerende afprøver og demonstrerer sine færdigheder ved udvikling,  

 opbygning, indkøring og dokumentation af et elektrisk anlæg eller en del af  

 et sådant.
Projektarbejdet skal foregå under forudsætninger, der i videst  

 muligt omfang er tilnærmet de i industrien forekommende.
Dokumentationen  

 udgøres af det udviklede anlæg og en rapport.
§ 10.  De studerende har pligt til at deltage i  

 undervisningen.
Har en studerende tidligere bestået en prøve i en anden  

 uddannelse af mindst tilsvarende omfang i et eller flere fag, kan skolen dog  

 fritage vedkommende for at deltage i undervisningen og aflægge prøve i  

 faget/fagene.
Direktoratet for erhvervsuddannelserne kan fastsætte regler  

 herom efter indstilling fra det i § 25 omtalte uddannelsesnævn.
 § 11.  Gennem hele uddannelsen foretager skolen en  

 løbende intern evaluering af de enkelte studerende og tilbyder  

 studievejledning med henblik på flytning til næste trin, specialevalg m.v.
 Eksamen m.v.
 § 12.  En studerende kan normalt kun indstille sig til  

 eksamen, hvis den pågældende har deltaget i undervisningen og har fået de  

 skriftlige arbejder godkendt i et omfang, som skolen finder tilstrækkeligt.
§ 13.  Der afholdes eksamen efter nedenstående plan,  

 idet de anvendte symboler har følgende betydning.
S - for skriftlige prøver K  

 - for kursusarbejde M - for mundtlige prøver P - for projektevaluering Stk. 2.  For studerende med datamatik som speciale Stk. 6.  Skolen udpeger lærere der udarbejder de  

 skriftlige opgaver til prøven efter trin 2.
 Stk. 7.  Til besvarelse af de skriftlig opgaver ved  

 eksamen gives der eksaminanderne 4 timer.
 Stk. 8.  Bedømmelse af de skriftlige og mundtlige prøver  

 samt kursusarbejder ved eksamen foretages af vedkommende lærer og en censor.
Stk. 9.  Til udførelsen af projektet i uddannelsens trin  

 3 gives der de studerende 231 timer.
Skolen giver projektvejledning.
 Stk. 10.  Bedømmelsen af projektet ved eksamen foretages  

 af projektvejlederen og 2 censorer, hvoraf den ene skal være beskæftiget i  

 erhvervslivet.
Stk. 11.  Censorer beskikkes af eksamenskommissionen for  

 den tekniske undervisning.
Ingen kan beskikkes efter det fyldte 70. år.
 § 14.  Direktoratet for erhvervsuddannelserne kan  

 efter indstilling af uddannelsesnævnet fastsætte regler m.v. i en  

 bedømmelsesplan.
 § 15.  For afholdelse af eksamen gælder de til enhver  

 tid fastsatte bestemmelser om eksamensordningen ved de godkendte tekniske  

 skoler, jfr. for tiden bekendtgørelse nr. 397 af 21. december 1933 om  

 eksamensordningen ved de statsunderstøttede tekniske skoler.
 § 16.  Ved bedømmelsen af elevernes præstationer  

 anvendes 13-skalaen efter bestemmelserne i §§ 1, 2, 3 og 4, stk. 1 og 2 i  

 undervisningsministeriets bekendtgørelse nr. 148 af 5. april 1971 om  

 karaktergivning ved de højere uddannelsesinstitutioner.
§ 17.  Karakteren, henholdsvis delkarakteren for hver  

 præstation, fastsættes efter forhandling mellem censor(er) og lærer(e). Hvis  

 censor(er) og lærer(e) ikke er enige om en fælles bedømmelse, giver hver sin  

 karakter.
Den endelige karakter er middeltallet af disse karakterer afrundet  

 til det nærmeste tal i karakterskalaen.
Hvis middeltallet ikke svarer til et  

 af tallene i karakterskalaen, forhøjes det til nærmeste højere tal i skalaen,  

 hvis censor(erne) har givet den højeste karakter.
Har censor(erne) givet den  

 laveste karakter bliver karakteren for prøven dog nærmeste lavere tal i  

 skalaen, jfr. dog stk. 2.
 Stk. 2.  Karaktererne 00 og 13 kan ikke gives ved  

 afrunding.
 § 18.  For at bestå eksamen kræves et gennemsnit på  

 mindst 6.00 af alle karakterer.
 Stk. 2.  Direktoratet for erhvervsuddannelserne kan  

 efter indstilling fra det i. 25 omtalte uddannelsesnævn yderligere fastsætte,  

 at en eller flere af de i bedømmelsesplanen, jfr. § 14, indeholdte karakterer  

 skal være minimum 6,00 for, at eksamen er bestået.
 § 19.  En elev, der ikke har gennemført eller bestået  

 eksamen, kan genindstille sig til eksamen 2 gange.
 Stk. 2.  Direktoratet for erhvervsuddannelserne kan  

 dispensere fra denne bestemmelse, hvis særlige forhold taler herfor.
 Stk. 3.  Direktoratet for erhvervsuddannelserne  

 fastsætter regler om sygeeksamen.
 Stk. 4.  Samtlige prøver ved eksamen skal aflægges i een  

 eksamenstermin.
 § 20.  Skolen opbevarer eksamenskaraktererne og det  

 endelige eksamensresultat på betryggende vis.
Stk. 2.  Skolen udsteder eksamensbevis.
Direktoratet for  

 erhvervsuddannelserne fastsætter bevisets form og indhold.
 § 21.  Direktoratet for erhvervsuddannelserne kan  

 fastsætte de nærmere regler om prøver og om de studerendes ret til at gå et  

 eller flere semestre om.
Specialkursus § 22.  Direktoratet for erhvervsuddannelserne kan  

 efter indstilling fra det i§ 25 omtalte uddannelsesnævn bestemme, at skolerne  

 kan gennemføre specialkursus.
Andre bestemmelser § 23.  Hvis en studerende ikke følger undervisningen  

 tilfredsstillende eller groft overtræder skolens ordensregler, kan skolen -  

 når mindre vidtgående foranstaltninger forgæves har været anvendt - udelukke  

 vedkommende fra at deltage i undervisningen eller i eksamen i det trin, hvori  

 forseelsen sker.
I særligt grove tilfælde kan skolen bortvise den studerende.
Udelukkelse og bortvisning skal ske skriftligt og indeholde  

 klagevejledning.
En studerende kan kun i særlige tilfælde udelukkes fra  

 undervisning og eksamen under behandling af en eventuel klagesag.
Stk. 2.  Sager om bortvisning behandles således:  

 Skoleledelsen meddeler skriftligt den studerende og lærerrådet, at  

 spørgsmålet om bortvisning vil blive rejst, og redegør for sagens grundlag.  

 Samtidig underretter ledelsen den studerende om hans/hendes rettigheder efter  

 stk. 3 og om, at den studerende har ret til inden 5 dage at give en skriftlig  

 redegørelse.
Denne udsendes til medlemmerne af lærerrådet senest 2 dage, før  

 sagen behandles i rådet.
Den studerende har ret til mundtligt at uddybe sin  

 redegørelse og drøfte sagen med lærerrådet, inden rådet tager stilling til  

 sin udtalelse.
Lærerrådet afgiver sin udtalelse til ledelsen med genpart til  

 den studerende.
Ledelsen afgør herefter, om den studerende skal bortvises.  

 Bortvisning indberettes straks til direktoratet for erhvervsuddannelserne  

 ledsaget af lærerrådets udtalelse, protokollat af mødet og en eventuel  

 skriftlig redegørelse fra den studerende med eventuelle supplerende  

 bemærkninger.
Stk. 3.  Den studerende har ret til at få hjælp fra de  

 studerendes råd til at udfærdige den skriftlige redegørelse og til, som  

 bisidder, at møde med eller lade sig repræsentere af et medlem af de  

 studerendes råd ved drøftelsen af sagen med lærerrådet.
Har den studerende  

 benyttet sig af denne ret, gives der de studerendes råd genpart af  

 lærerrådets udtalelse og skoleledelsens indstilling.
 Stk. 4.  Er de i stk. 2 og 3 nævnte råd ikke nedsat,  

 fastsætter skolen en procedure ved behandling af bortvisningssager, der i  

 videst muligt omfang giver lærerne samme indstillingsret og sikrer den  

 studerende samme mulighed for at udtale sig til sagen og til at søge bistand  

 under sagens behandling.
Ankeadgang § 24.  Afgørelser, der efter bekendtgørelsen er  

 henlagt til skolen kan indbringes for direktoratet for erhvervsuddannelserne.
Uddannelsesnævn og undervisningsudvalg § 25.  Direktoratet nedsætter et uddannelsesnævn for  

 elektronikteknikeruddannelsen.
Nævnet består af 8 medlemmer, hvoraf 1 udpeges  

 af Dansk Metalarbejderforbund, 1 af Dansk El-forbund, 1 af Teknisk  

 Landsforbund, 1 af Værkstedsfunktionærforeningen. 3 af Jernets  

 Arbejdsgiverforening og 1 af Elektroinstallatørernes Landsforbund.
 Stk. 2.  Nævnet vælger en formand og en næstformand  

 blandt medlemmerne og fastsætter selv sin forretningsorden.
 Stk. 3.  Som tilforordnede til nævnet udpeges en  

 repræsentant for de studerende og en repræsentant for skoler med  

 elektronikteknikeruddannelser.
 Stk. 4.  Nævnet er rådgivende for direktoratet i alle  

 spørgsmål, der vedrører uddannelsen efter bekendtgørelsen, og kan selv optage  

 spørgsmål om uddannelsen til behandling og afgive indstilling til  

 direktoratet for erhvervsuddannelserne.
§ 26.  Skolernes bestyrelser nedsætter i samråd med de  

 interesserede faglige kredse herunder lokale repræsentanter fra de i  

 uddannelsesnævnet repræsenterede organisationer, hver et undervisningsudvalg  

 for elektronikteknikeruddannelsen.
De lærere der underviser på skolen i  

 elektronikteknikeruddannelsen, udpeger en repræsentant, der indtræder som  

 medlem af udvalget.
Udvalget bør have mindst eet medlem, der har gennemgået  

 elektronikteknikeruddannelsen.
 Stk. 2.  Udvalget er rådgivende for skolen i alle  

 spørgsmål, der vedrører undervisningen, ligesom det formidler forbindelse  

 mellem studerende og erhverv under uddannelsen og ved dennes afslutning.
 Stk. 3.  Direktoratet for erhvervsuddannelserne kan  

 fastlægge nærmere retningslinier for udvalgets arbejde.
 Uddannelsesforsøg m.v.
§ 27.  Direktoratet for erhvervsuddannelserne kan  

 efter indstilling fra uddannelsesnævnet tillade, at bekendtgørelsens  

 bestemmelser fraviges som led i forsøg.
Tilladelse gives for en begrænset tid  

 på grundlag af en forsøgsplan.
§ 28.  Direktoratet for erhvervsuddannelserne kan i  

 særlige tilfælde dispensere fra bekendtgørelsens bestemmelser efter  

 indstilling fra vedkommende skole.
Hvis ansøgningen angår uddannelsens mål,  

 indhold eller eksamen, høres uddannelsesnævnet inden sagen afgøres.
Ikrafttræden og overgangsbestemmelser § 29.  Bekendtgørelsen har virkning fra og med  

 undervisningsåret 1984/85.
 Stk. 2.  Undervisningsministeriets bekendtgørelse nr.  

 319 af 23. august 1968 om uddannelse af elektronikteknikere som ændret ved  

 bekendtgørelse nr. 334 af 6. juli 1971 og nr. 618 af 2. december 1978  

 ophæves.
 Stk. 3.  For de studerende, der har begyndt studiet før  

 undervisningsåret 1984/85, gælder de hidtidige regler fortsat, dog med de  

 ændringer heri, som direktoratet for erhvervsuddannelserne eventuelt  

 fastsætter som overgangsbestemmelser.
 Stk. 4.  For de studerende, der begynder studiet i  

 august måned 1984, gælder dog den hidtidige undervisningsplan for 1.  

 undervisningstrin.
