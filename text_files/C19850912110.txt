(Til samtlige kommunalbestyrelser og  

 Civilforsvarskommissionen for Storkøbenhavn) Ifølge civilforsvarsstyrelsens cirkulærskrivelse af 18. december 1984  

 vedrørende administrative bestemmelser for afregning af de ved kommunerne  

 afholdte statslige civilforsvarsudgifter skal kommunerne efter gennemførelsen  

 af den nye afregningsform betale for reparation og vedligeholdelse af  

 køretøjer og reparation, vedligeholdelse og genanskaffelse af  

 uddannelsesmateriel, undervisningsmidler m.v.
Kommunerne kan derfor frit  

 vælge, hvor de vil foretage disse indkøb eller lade reparationerne udføre.
I denne anledning skal civilforsvarsstyrelsen oplyse, at sådanne indkøb og  

 reparationer fremtidig også kan ske ved CF-korpsets materieltjeneste,  

 Glostrup mod beregning.
Fakturabeløbet vil blive angivet incl. moms.
For statsmateriel gælder, at der normalt kun må genanskaffes det af  

 styrelsen standardiserede materiel.
Dersom materiellet ikke indkøbes gennem  

 CF-korpsets materieltjeneste, mærkes det ved kommunernes foranstaltning som  

 statsmateriel ved ihugning, indbrænding eller tilsvarende af »CF«.  

 Køretøjer og materiel skal renoveres med originale eller andre af styrelsen  

 godkendte reservedele.
 For de reservedeles og de reparationers vedkommende, der naturligt kan  

 udføres ved eller leveres af Cf-korpsets materieltjeneste, Aalborg, kan der  

 fremsendes rekvisitioner direkte hertil.
 For så vidt angår uddannelsesmateriel (det vil sige tekniske materiel  

 såsom køretøjer, aggregater, pakninger, slanger m.v. uanset om det er  

 beredskabsmateriel godkendt til uddannelsesformål eller egentligt  

 uddannelsesmateriel) følger ejendomsforhold, registrering og kontrol de  

 hidtil gældende regler.
 For så vidt angår undervisningsmidler (det vil sige AV-midler og lignende)  

 overgår ejendomsretten til kommunerne, og registreringen i centralkartoteket  

 bortfalder.
Med hensyn til anvendelse af rekvisitioner skal kommunerne for fremtiden  

 anvende egne (lokale) rekvisitionformularer (triplikater eller lignende), når  

 der rekvireres materiel mod beregning eller der udføres reparationsarbejder  

 mod beregning ved CF-korpsets materieltjeneste.
Ved køb af materiel skal det  

 af praktiske grunde anføres, om materiellet skal indgå i statsligt eller  

 kommunalt ejet materiel.
Det tilstræbes, at indkøbene samles så meget som  

 praktisk gennemførligt.
Disse rekvisitioner indsendes direkte til CF-korpsets  

 materieltjeneste.
 Civilforsvarsstyrelsens sædvanlige hvide CF-rekvisitionsformular anvendes  

 som hidtil ved rekvisition af materiel uden beregning herunder ved levering  

 af munderingseffekter.
Samme rekvisitionsformular anvendes ved rekvisition af erstatning for  

 tabtgået mundering, idet der foretages en afkrydsning i rubrikken »mod  

 beregning«.
Rekvisitionerne indsendes som hidtil direkte til  

 civilforsvarsstyrelsen, centralkartoteket.
Af tidligere udsendte cirkulærskrivelser fremgår, at visse effekter til  

 uddannelsesbrug leveres uden beregning.
Som konsekvens af den nye  

 refusionsordning, ophæves sådanne punkter.
Videre skal man gøre opmærksom på, at udgifter til vask og rensning af  

 uniformer m.v. skal afholdes af enhedsbeløbene.
Det forudsættes derfor, at  

 uniformsgenstande er renset/vasket, inden de indsendes til CF-korpsets  

 materieltjeneste.
 Da der efter udsendelse af cirkulærskrivelsen af 18. december 1984 har  

 været forespørgsler om anvisning af honorarer for afholdte foredrag, skal man  

 oplyse, at udgiften hertil er indregnet i enhedstimebeløbene og derfor for  

 fremtiden må afholdes af kommunerne.
 Det bemærkes, at der ved indsendelse af skema 1, begæring om refusion af  

 udgifter til uddannelse af civilforsvarspersonel, pr. 1. februar 1985 ikke  

 kræves en revisionspåtegning fra kommunen vedrørende året 1984.
 Der vil snarest blive udsendt rettelsesblade til uddannelsesoversigten  

 (CF-form 511) kapitel 7 indeholdende specifikation af betalingsforhold.
Det tekniske tilsyn med statsmateriel forudsættes indtil videre fortsat  

 således: Materiel i CF-region I og II tilses af driftsingeniøren ved  

 CF-korpsets materieltjeneste, Aalborg.
Tilsyn i CF-region III og IV af  

 kolonneingeniøren ved Midtjydske CF-kolonne.
Tilsyn i CF-region V og VII af  

 kolonneingeniøren ved Sydsjællandske Cf-kolonne.
Tilsyn i CF-region VI  

 udenfor Storkøbenhavn af kolonneingeniøren ved Nordsjællandske CF-kolonne.
 Tilsvarende samarbejder Civilforsvaret for Storkøbenhavn og  

 civilforsvarsstyrelsen om tekniske spørgsmål.
 Civilforsvarsstyrelsen vil i 1985 følge udviklingen inden for området med  

 henblik på eventuelle justeringer.
