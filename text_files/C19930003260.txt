 Delvejledning til arbejdsministeriets bekendtgørelse nr. 93 af 3. marts  

 1993.
 Delvejledningen omhandler dels vejledning til spørgsmål om ret til  

 forskellige ydelser efter endt barselorlov, dels vejledning til bestemmelser  

 om maksimalaflønning i offentlige arbejdstilbud, der trådte i kraft den 1.  

 januar 1992, dels eksempler på rimelige arbejdstilbud og dels vejledning til  

 bestemmelser om den behovsorienterede indsats over for særligt udsatte  

 grupper.
Ad § 10 Barselorlov m.v.
Ved beregning af, om en ledig er berettiget til en af de under 1)-5)  

 nævnte ydelser, medtages ledighed placeret umiddelbart forud for fravær efter  

 reglerne i § 7, stk. 1 og 2, i lov om ligebehandling af mænd og kvinder med  

 hensyn til beskæftigelse og barselorlov m.v.
Disse bestemmelser vedrører  

 fravær fra arbejdet i perioden 4 uger før forventet fødsel til 24 uger efter  

 fødslen, samt faderens fravær i indtil 2 uger efter fødslen.
Dette fravær  

 forlænger altså de perioder, inden for hvilke ledighedskravene i ydelserne  

 under 1)-5) skal være opfyldt.
 Ledighed, der er placeret forud for fravær, der i øvrigt er begrundet i  

 graviditet, barsel og adoption, jf. § 7, stk. 3 og 4, i lov om ligebehandling  

 af mænd og kvinder med hensyn til beskæftigelse og barselorlov m.v. kan  

 derimod ikke medtages.
 Fraværet betegnes nedenfor som barselorlov.
 Eksempel 1: Til iværksætterydelse før 1. ATB kræves der 5 måneders  

 ledighed med dagpengeret inden for de seneste 8 måneder.
En kvinde er ledig den 1. januar 1992 og modtager arbejdsløshedsdagpenge  

 indtil den 1. maj 1992, hvor barselorloven påbegyndes.
Barselorloven ophører  

 den 1. november 1992, og fra den 1. november 1992 og frem til den 1. december  

 1992 modtager kvinden igen arbejdsløshedsdagpenge.
Den 1. december 1992 er  

 der udbetalt arbejdsløshedsdagpenge i 4 måneder før barselorloven og 1 måned  

 efter, dvs. at der i alt er udbetalt arbejdsløshedsdagpenge i de seneste 5  

 måneder forud for den 1. december 1992, når der bortset fra barselorloven.  

 Kvinden vil være berettiget til at modtage iværksætterydelse fra den 1.  

 december 1992, hvis hun opfylder de øvrige betingelser for at modtage  

 iværksætterydelse.
Eksempel 2: En kvinde bliver ledig den 1. januar 1992 og modtager  

 arbejdsløshedsdagpenge indtil den 1. marts 1992. Herefter påbegynder hun  

 arbejde.
Fra den 1. april 1992 modtager hun igen arbejdsløshedsdagpenge frem  

 til 1. juni 1992, hvor barselorloven påbegyndes.
Barselorloven ophører den 1.  

 december 1992, og kvinden modtager igen arbejdsløshedsdagpenge.
Den 1. januar  

 1993 er der udbetalt arbejdsløshedsdagpenge i 4 måneder før barselorloven og  

 i 1 måned efter barselorloven, det vil sige, at der i alt er udbetalt  

 arbejdsløshedsdagpenge i 5 måneder inden for de seneste 6 måneder forud for  

 den 1. januar 1993, når det bortset fra barselorloven.
Kvinden vil være  

 berettiget til at modtage iværksætterydelse fra den 1. januar 1993, hvis hun  

 opfylder de øvrige betingelser for at modtage iværksætterydelse.
 Eksempel 3: Til uddannelse med uddannelsesydelse før 1.  

 arbejdstilbud kræves 12 måneder ledighed med dagpengeret inden for de seneste  

 15 måneder.
En kvinde er ledig den 1. januar 1992 og modtager arbejdsløshedsdagpenge  

 indtil 1. november 1992, hvor barselorloven påbegyndes.
Orloven ophører den  

 1. maj 1993, hvorefter kvinden igen modtager arbejdsløshedsdagpenge.
Den 1.  

 juni påbegynder kvinden arbejde, der ophører 1. september 1993, hvorefter hun  

 igen modtager arbejdsløshedsdagpenge.
Den 1. oktober har kvinden modtaget  

 arbejdsløshedsdagpenge i 10 måneder før orloven og i 2 måneder efter, det vil  

 sige, at der i alt er udbetalt arbejdsløshedsdagpenge i 12 måneder inden for  

 de seneste 15 måneder forud for den 1. oktober 1993, når der bortses fra  

 barselorloven.
Kvinden vil være berettiget til uddannelse med  

 uddannelsesydelse, hvis hun opfylder de øvrige betingelser for at modtage  

 ydelsen.
Ad § 11, stk. 4 Aflønning I bekendtgørelsen fastsættes, at der maksimalt kan udbetales en løn  

 svarende til 80 kr. pr. arbejdstime.
 For månedslønnede er den maksimale løn 12.827 kr.
 Feriegodtgørelse m.v.
 Der ydes feriegodtgørelse eller løn under ferie og ferietillæg/særlig  

 feriegodtgørelse samt eventuel søgnehelligdagsbetaling efter overenskomstens  

 regler.
Ad § 11, stk. 5 Tillæg m.v.
 Ud over den maksimale løn på 80 kr. i timen ydes kun:
Ad 1) Omkostningsdækkende ydelser udbetales til dækning af (mer)udgifter.
 De typiske omkostningsdækkende eller udgiftsdækkende ydelser udgøres af:
 - Befordringsudgifter.
 - Time- og dagpenge (fortæring m.v.).
 - Overnatningsudgifter (hoteldispositionsbeløb eller nattillæg).
 - Udstationeringsgodtgørelse.
 - Flyttegodtgørelse.
 - Telefongodtgørelse.
 Som omkostningsdækkende ydelse betragtes endvidere værktøjspenge, der  

 dækker udgifter til anskaffelse og vedligeholdelse af værktøj, som er  

 påkrævet som led i ansættelsen.
Ad 2) Arbejdstidsbestemte tillæg ydes sædvanligvis for den gene at skulle  

 arbejde uden for »normal arbejdstid«.
 Arbejdstidsbestemte tillæg vil typisk være:
 - Natpenge - for arbejde fra kl. 17 til 06.
 - Godtgørelse for tjeneste på lørdage, søn- og helligdage, mandage,  

 grundlovsdag og juleaftensdag.
 - Godtgørelse for delt tjeneste.
 - Forskudttidstillæg.
 - Skifteholdstillæg.
 Enkelte overenskomster indeholder særlige bestemmelser om  

 arbejdstidsbestemte tillæg, der ligeledes kan ydes ud over den maksimale  

 timeløn, hvis tillæggende ydes for tilsvarende ulemper.
Ad 3) Arbejdsbestemte tillæg ydes med en række begrundelser, f.eks. særlige  

 ulemper eller gener ved udførelse af et arbejde eller særlige  

 kvalifikationskrav ved udførelse af et bestemt arbejde.
 Som eksempler på arbejdsbestemte tillæg kan anføres:
 - Smudstillæg.
 - Trucktillæg.
 - Svejsetillæg.
Tillæg, der er en fast påregnelig del af lønnen, kan ikke ydes ud over den  

 maksimale timeløn.
Dette gælder bl.a. tillæg, der ydes for alle arbejdstimer  

 eller som faste månedlige tillæg og dermed har karakter af generelle  

 løntillæg, der lige så godt kunne have været indregnet i lønnen.
 Som eksempler på tillæg, der ikke kan ydes ud over den maksimale timeløn,  

 kan anføres:
 - Månedlige tillæg til ansatte, der fast kører specialbusser.
 - Tillæg til håndværkere for autorisation.
 - Formandstillæg.
 Endvidere kan der ikke ud over den maksimale timeløn ydes f.eks.
 - Individuelle kvalifikationstillæg.
 - Rådighedstillæg til jurister og økonomer m.v., der ansættes som  

 fuldmægtig.
Ad § 11, stk. 6 Pensionsbidrag Hvis der til ansættelsen er knyttet en pensionsordning, indbetaler  

 arbejdsgiveren både den ansattes eget bidrag og arbejdsgiverbidraget, således  

 at pensionsbidragene ikke nedsætter den maksimale timeløn.
Pensionsbidragene  

 beregnes på grundlag af den overenskomstmæssige løn, der kan være højere end  

 den maksimale timeløn.
Ad § 11, stk. 7 Over- eller merarbejde Der ydes ikke rådighedstillæg til jurister m.fl., jf. det ovenfor anførte.  

 Til sådanne ansatte, der pålægges et væsentligt merarbejde, vil der kunne  

 ydes godtgørelse for alle merarbejdstimer efter de almindelige regler herfor.
Bekendtgørelsen er i øvrigt ikke til hinder for at pålægge ansatte en  

konkret rådighedsvagt, f.eks. rådighedstjeneste uden for normal  

 arbejdstid.
I så fald vederlægges rådighedsvagten med de satser, der er  

 fastsat i overenskomsten m.v.
Uenighed om fortolkning af spørgsmål om aflønning ad § 11, stk. 4  

 - 7 afgøres ved forhandling mellem de involverede parter og organisationerne.  

 Kan der ikke opnås enighed, afgøres spørgsmålet ved voldgift.
I øvrigt  

 afgøres sådanne sager i mangel af andre muligheder af de almindelige  

 domstole.
Ad § 11, stk. 9 Udstødning Reglerne om merbeskæftigelse, jf. bekendtgørelsens §§ 25, 26, 28 og 29 er  

 fortsat gældende.
 Finansministeriet, Kommunernes Landsforening, Centralorganisationernes  

 Fællesudvalg og Kommunale Tjenestemænd og overenskomstansatte har den 20.  

 december 1991 tiltrådt et protokollat af følgende indhold for så vidt angår  

 udstødning:
 »Udviklingen for så vidt angår ATB-lovens og ATB-bekendtgørelsens  

 bestemmelser om, at aflønningsformen i offentlige arbejdstilbud ikke må  

 medføre udstødning af ordinært ansatte, jf. hermed også bestemmelserne om  

 merbeskæftigelse m.v., følges løbende af overenskomstparterne i fællesskab.  

 Arbejdsministeriet orienteres om de indhøstede erfaringer med henblik på den  

 kommende revision af ATB-loven.
Overenskomstparterne følger løbende udviklingen, såvel inden for det  

 kommunale som statens ansættelsesområde med henblik på eventuelt at yde råd  

 og vejledning med hensyn til konkrete tvivlsspørgsmål om  

 merbeskæftigelse.« Ad § 18 Rimeligt arbejdstilbud Arbejdstilbuddet skal så vidt muligt gives inden for den lediges  

 sædvanlige arbejdsområde.
Arbejdstilbuddet skal i forhold til den enkelte  

 være rimeligt under hensyntagen til den lediges arbejds- og  

 uddannelsesmæssige forudsætninger, afstand til bopæl samt andre personlige  

 forhold.
a.
Tandlæge placeret ved værkstedsarbejde.
b.
Uddannet husholdningslærer placeret som hjemmehjælper.
c.
Medlem af Dansk Hortonomforening fik afgivet arbejdstilbud med opgaver  

 som planlægning og information.
Under arbejdstilbuddet blev arbejdsopgaverne  

 ændret til vedligeholdelsesopgaver.
Arbejdsmarkedsnævnet fandt, at de ændrede  

 arbejdsopgaver ikke var velegnet til genoptræning inden for medlemmets  

 sædvanlige arbejdsområde.
d.
Tidligere pædagogmedhjælper har efter 1. ATB gennemført et  

 uddannelsestilbud inden for kontor/EDB-anvendelse, og ønsker et  

 arbejdstilbud, hvor de i uddannelsestilbuddet opnåede kvalifikationer kan  

 anvendes.
Bliver tilbudt arbejde på en daginstitution.
Forelagt  

 arbejdsmarkedsnævnet, der fandt arbejdstilbuddet urimeligt med henvisning til  

 de opnåede nye kvalifikationer.
a. Økonom ansat i arbejdstilbud ved amtskommune.
Afskediget på grund af  

 manglende økonomkvalifikationer.
Efterfølgende modtaget supplerende  

 arbejdstilbud inden for HK-området.
Arbejdsmarkedsnævnet fandt det  

 supplerende arbejdstilbud rimeligt.
b.
En ledig ønsker arbejdstilbud som ekspedient.
Er uddannet  

 kontorassistent.
Bliver tilbudt arbejde som ekspedient i et byggemarked.  

 Arbejdsmarkedsnævnet fandt arbejdstilbuddet rimeligt under henvisning til  

 fagønsket.
c.
En ledig i Jylland klager over at transporttiden til arbejde er ca. 1  

 time med kollektiv transport.
Arbejdsmarkedsnævnet fandt, at arbejdstilbuddet  

 var rimeligt.
d.
Tidligere hjemmehjælper klager over et arbejdstilbud som  

 rengøringsassistent.
Arbejdsmarkedsnævnet fandt arbejdstilbuddet rimeligt.
Ad § 31 a Målgrupper i den behovsorienterede indsats Afgrænsningen af særligt udsatte grupper af ledige beror på en regional  

 vurdering.
Det er Arbejdsmarkedsnævnet, som fastsætter hvilke grupper af  

 ledige, der må skønnes at være særligt udsatte.
En særligt udsat gruppe kan som anført i bekendtgørelsen være ledige, som  

 efter de hidtil gældende regler ville have erhvervet en ret til et  

 uddannelsestilbud, og som skønnes at have et behov.
Denne gruppe bør  

 prioriteres højt i den behovsorienterede indsats.
 I bekendtgørelsen anføres yderligere følgende grupper:
- ledige der har afsluttet 2. arbejdstilbud, - ledige med en svag uddannelsesmæssig baggrund og ledige med en  

 kompetencegivende uddannelse, der regionalt skønnes at have stor risiko for  

 langtidsledighed.
 Andre særligt udsatte grupper kan f.eks. være:
- ledige, der har en vis ledighedsgrad, - ledige med en forældet uddannelse, dvs. en uddannelse, som den ledige  

 ikke har gjort brug af inden for de seneste år på grund af arbejdsløshed,  

 eller fordi pågældende af sygdomsbetingede årsager ikke kan arbejde indenfor  

 faget, - ledige flygtninge eller indvandrere med eksempelvis en udenlandsk  

 uddannelse, der har behov for afprøvning af faglig kompetence med henblik på  

 opnåelse af dansk uddannelsesbevis.
Ad § 31 b Tilbudstyper Udgangspunktet er, at viften af de indsatstyper, som regionerne kan  

 tilbyde som led i den behovsorienterede uddannelses- og vejledningsindsats,  

 er så bred som muligt både indholdsmæssigt og tidsmæssigt.  

 Arbejdsformidlingen kan efter behov indgå aftale med kursusudbydere om køb af  

 kurser eller enkeltpladser indenfor de overordnede retningslinier.
Et tilbud kan f.eks. bestå af et uddannelsesforløb, der er sammensat af et  

 eller flere forløb, som afvikles på en eller flere uddannelsesinstitutioner,  

 og et eller flere forløb med uddannelsespraktik, der afvikles i en eller  

 flere virksomheder.
Uddannelsespraktikkens sigte er, at den ledige kan få  

 mulighed for at afprøve teoretisk tillærte kvalifikationer i praksis.  

 Perioden med uddannelsespraktik kan sammenlagt højst være 3 måneder, hvor  

 hver enkelt praktikperiode højst kan være på 1 måned.
I forbindelse med uddannelsespraktik i virksomheder påser  

 Arbejdsformidlingen, at praktikopholdet har et reelt uddannelsesindhold og  

 ikke får karakter af egentlig oplæring.
Arbejdsformidlingen skal endvidere  

 påse, at der er et rimeligt forhold mellem varigheden af  

 uddannelsesforanstaltningen og varigheden af praktikopholdet.
 Et tilbud kan f.eks. være:
- kursus med informations- og vejledningsforhold, f.eks.  

 inspirationskurser, - et ophold på een daghøjskole, - specielt vejledningsinitiativ, - deltagelse i en jobklub, jobsøgningskursus eller et andet  

 selvaktiverende forløb, - andre kursustyper, f.eks.
EI-kurser og LAMU-kurser, - kvalificerende standardkurser, f.eks. truckcertifikat, EDB-grundkursus  

 og serveringskursus, - de ordinære uddannelser.
 Der bør som udgangspunkt arbejdes med en bred vifte af foranstaltninger  

 såsom korte og mellemlange uddannelser, længerevarende uddannelsesforløb,  

 inspirationskurser samt kortere og længere vejledningsforløb som f.eks.  

 EI-kurser.
Tilbuddene kan gives som sammensatte forløb, hvori der indgår såvel  

 virksomhedsophold som skoleophold.
Forløbet kan bestå af følgende elementer:
 - Et ophold på en privat virksomhed i højst 1 måned forud for et  

 uddannelsesforløb, f.eks. på et AMU-center.
 - Uddannelsesforløb på f.eks. et AMU-center, en teknisk skole eller en  

 handelsskole.
 - Uddannelse i den samme private virksomhed i højst 1 måned.
 Ved indgåelse af en aftale mellem Arbejdsformidlingen, en eller flere  

 virksomheder og en eller flere ledige, skal Arbejdsformidlingen være  

 opmærksom på, at der kan og bør stilles betingelser om fortsat ansættelse  

 efter et sådant sammensat forløb.
Den fleksible anvendelse af de uddannelsesmæssige foranstaltninger giver  

 endvidere i vid udstrækning mulighed for kombination med de  

 aktiveringsforanstaltninger, som de ledige har ret til, såsom  

 iværksætterydelsen og arbejdstilbuddet, herunder det selvfundne  

 arbejdstilbud.
Der vil således eksempelvis kunne tilbydes  

 erhvervsintroducerende vejlednings- og uddannelsesforløb af kortere eller  

 længere varighed forud for start af egen virksomhed med iværksætterydelse  

 eller forud for start af et arbejdstilbud.
Ligeledes er der mulighed for at  

 give uddannelsesmæssig opfølgning på et arbejdstilbud.
I forbindelse med tilrettelæggelsen af et behovsorienteret tilbud skal  

 Arbejdsformidlingen tage højde for de aktiveringstilbud, som den enkelte  

 ledige har ret til, på en sådan måde, at de behovsorienterede tilbud så vidt  

 muligt kun gives som supplement til eller udfyldning af den ordinære  

 aktiveringsindsats.
Den behovsorienterede indsats skal således være sekundær  

 i forhold til de aktiveringstilbud, som den ledige har ret til.
Tilbud efter  

 den behovsorienterede indsats ændrer ikke på den lediges ret til de øvrige  

 aktiveringstilbud, såfremt betingelserne herfor er opfyldt.
 Dette betyder, at ledige, der opfylder de almindelige betingelser og  

 påbegynder tilbud, der falder indenfor den ordinære aktiveringsindsats, ikke  

 belaster bevillingen til den behovsorienterede indsats.
 Ved afgivelse af behovsorienterede tilbud er det en forudsætning, at der  

 anvendes midler fra den dertil afsatte bevilling.
 Det er således ikke muligt, at ledige kan deltage i selvfunden ordinær  

 uddannelse med uddannelsesydelse under henvisning til den behovsorienterede  

 uddannelsesindsats, med mindre Arbejdsformidlingen har købt  

 uddannelsespladsen som et led i den behovsorienterede indsats.  

 Uddannelsespladsen skal fuldt ud betales ved midler fra bevillingen til en  

 indsats over for særligt udsatte grupper.
Ad § 31 c Perioden med uddannelsesydelse Perioden med et tilbud om uddannelse eller vejledning betragtes som  

 ledighed i relation til reglerne om dagpengeret i  

 arbejdsløshedsforsikringsloven.
Den ledige skal i perioden ikke stå til  

 rådighed for arbejdsmarkedet.
Ad § 31 e Aftale Inden et tilbud om uddannelse eller vejledning påbegyndes skal den ledige  

 og Arbejdsformidlingen indgå en skriftlig aftale om tilbuddet.
 Aftalen bør som minimum omfatte oplysninger om:
- hvilken type tilbud (tilbuddets navn), - tilbuddets indhold og varighed, - at der udbetales en uddannelsesydelse, herunder dennes størrelse, i  

 tilbudsperioden, - den ledige eller Arbejdsformidlingen sørger for ansøgning om optagelse  

 på en uddannelse, hvis dette er påkrævet, - at den ledige har pligt til at underrette Arbejdsformidlingen, hvis den  

 ledige senere måtte ønske at ophøre i tilbudet i utide, - at den ledige med sin underskrift bemyndiger Arbejdsformidlingen til at  

 afmelde pågældende som ledig og til at anmode a-kassen om i tilbudsperioden  

 at ændre udbetalingen af dagpenge til uddannelsesydelse samt at anmode  

 a-kassen om at stoppe for udbetaling af ydelsen enten ved tilbudsperiodens  

 udløb, eller hvis den ledige ophører i tilbuddet i utide.
 Den ledige skal derfor ikke ansøge om uddannelsesydelsen.
 I Arbejdsformidlingens vejledning den ledige, bør der gøres opmærksom på,  

 at ledige skal tilmelde sig Arbejdsformidlingen igen, hvis de fortsat er  

 ledige og ønsker dagpenge, når det behovsorienterede tilbud er afsluttet.
Ad § 31 f Udbetaling Arbejdsløshedskassen udbetaler uddannelsesydelsen i overensstemmelse med  

 reglerne i arbejdsløshedsforsikringsloven.
 For så vidt angår udbetaling af uddannelsesydelsen samt fradrag m.v.  

 henvises til bekendtgørelsens almindelige regler herom.
 Afgørelser om uddannelsesydelsen, som a-kassen træffer i forhold til et  

 medlem, kan af medlemmet indbringes efter reglerne om ankeadgang i  

 arbejdsløshedsforsikringsloven.
Ad § 31 g Afslag på tilbud m.v.
 Efter Arbejdsformidlingen f.eks. har indberettet en ledigs afslag på et  

 behovsorienteret tilbud til a-kassen, foretager a-kassen en samlet vurdering  

 af den lediges rådighed efter gældende regler jvf.  

 arbejdsløshedsforsikringsloven.
Ad § 31 h Klage Hvis den ledige får medhold i klagesagen, bør Arbejdsformidlingen  

 tilstræbe at give den ledige et nyt tilbud.
 Afgørelsen truffet af a-kassen kan indbringes efter reglerne om ankeadgang  

 i arbejdsløshedsforsikringsloven.
