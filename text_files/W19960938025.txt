Ankestyrelsens principafgørelse O-51-96 om ansøgningstidspunkt - økonomisk behovsvurdering - hjælp til tandregulering - egen skyld Resume:
 Ved afgørelsen af, om der kunne ydes hjælp til tandregulering havde kommunen ikke været berettiget til at give afslag på ansøgningen alene med henvisning til, at behandlingen var påbegyndt 3 måneder før ansøgning om hjælp.
 Der skulle have været foretaget en konkret vurdering af ansøgers forhold, herunder også af de omstændigheder der lå til grund for, at ansøgningen ikke var blevet indgivet, før behandlingen var iværksat.
 Det forhold, at ansøger på grund af manglende motivation ikke havdefulgt den behandling, hun tidligere havde fået anvist af skoletand lægen, kunne ikke begrunde afslag på hjælp til behandlingen.
 Efter oplysningerne om ansøgers indtægter sammenholdt med oplys ningerne om den del af hendes faste udgifter, der kunne betragtes somrimelige, fandtes hun selv at have midler til at betale for tandbe handlingen.
 Det blev ved afgørelsen lagt til grund, at ansøgers udgifter til billån samt hendes øvrige udgifter til bil ikke kunne betragtes som rimelige faste udgifter.
 Kassation:
Der er kommet nye regler på området Love:
Lov om social bistand - lovbekendtgørelse nr. 110 af 26. februar 1996 - § 46a Vejledninger:
Socialministeriets vejledning nr. 45 af 3. april 1995 om kontanthjælp efter bistandsloven - pkt. 25 Sagsfremstilling:
 Ansøger, der var 24 år og modtog arbejdsløshedsdagpenge, henvendte sig i december 1993 til en tandlæge med henblik på at få fortænderne i overkæben til at stå mere regelmæssigt og samtidig opnå bedre læbelukke.
Ansøger havde til tandlægen ved behandlingens påbegyndelse oplyst, at hun selv ville betale for behandlingen.
Det var aftalt, at hun skulle afdrage beløbet med 1.800 kr. i de følgende kvartaler, første gang den 1. juli 1994. Det fremgik i øvrigt, at ansøger i 1983 påbegyndte tandregulering ved den kommunale tandpleje.
Denne behandling blev afbrudt i 1988 isamråd med ansøgers mor på grund af manglende kooperation og mang lende interesse.
 I foråret 1994 ansøgte hun kommunen om hjælp efter bistandslovens § 46 a til betaling af den påbegyndte behandling.
Om sin økonomi oplyste ansøger, at hun netto modtog 5.848 kr. pr. måned i arbejdsløshedsdagpenge.
Af faste månedlige udgifter havde hun husleje på 1.000 kr. samt 60 kr. til licens, 425 kr. til fagforening samt 125 kr. til telefon.
Derudover havde hun 2.064 kr. i udgifter til bil i form af afdrag på lån, forsikring og vægtafgift.
Kommunen gav afslag på hjælp til tandregulering med den begrundelse, at behandlingen var påbegyndt 3 måneder inden ansøgningen, samt at der allerede var lavet en afdragsordning med tandlægen, og at der måske ville være mulighed for at få afdragene nedsat.
Kommunen fandt derfor, at ansøger selv kunne afholde udgiften.
Ankenævnet pålagde kommunen at bevilge ansøger ca. 9.000 kr. efter bistandslovens § 46 a til tandregulering.
Nævnet lagde vægt på oplysninger fra hendes egen tandlæge og nævnets tandlægekonsulent, hvoraf fremgik, at ansøger havde funktionelle problemer med læbelukke, og at hun af forebyggende grunde havde behov for tandregulering.
Kommunen klagede over nævnets afgørelse og anførte, at kommunen var af den opfattelse, at ansøger selv havde midler til at betale udgiften, idet lavtlønsproblemer i sig selv ikke normalt berettigertil hjælp til enkeltudgifter.
Yderligere var kommunen af den op fattelse, at såfremt pågældende havde fulgt den anviste behandling samt rebehandling hos skoletandlægen, ville pågældende sandsynligvis ikke have haft behov for den nuværende behandling.
Således havde ansøger, efter kommunens opfattelse, selv bragt sig i en situation, hvor en større og dyrere behandling var nødvendig.
Sagen blev behandlet i principielt møde med henblik på afklaring af, om det forhold at ansøger tidligere ved flere lejligheder ikke havde samarbejdet i forbindelse med tandregulering, der var påbegyndt gennem den kommunale tandpleje, medførte, at hun ikke var berettiget til hjælp, samt om det forhold, at pågældende havde påbegyndt behandlingen 3 måneder, før ansøgningen blev indgivet til kommunen, udelukkede, at der kunne ydes hjælp.
Endvidere var sagen antaget til afklaring af, om der ved vurderingen af, om hun selv havde midler, kunne tages hensyn til afdrag på billån, bilforsikring og vægtafgift.
 Afgørelse:
 Afgørelsen af, om en ansøger opfylder de økonomiske betingelser for hjælp efter bistandslovens § 46 a, beror på et skøn.
 Der er ikke i bistandsloven fastsat regler om, at der - for at derkan ydes hjælp til f.eks. tandregulering - skal være indgivet an søgning om hjælp, før behandlingen påbegyndes.
 Efter sædvanlig praksis kræves det dog, at en ansøgning om hjælp efter bistandsloven, herunder også hjælp til tandbehandling, skal indgives, før behandlingen påbegyndes.
Der kan imidlertid ikke gives afslag på hjælp til f.eks. tandregu lering alene med den begrundelse, at behandlingen er iværksat, før der er søgt om hjælp.
Der skal også i dette tilfælde foretages en konkret vurdering af ansøgers forhold, herunder også af de omstændigheder, der ligger til grund for, at ansøgningen ikke er blevet indgivet, før behandlingen er iværksat.
 Det forhold, at ansøger på grund af manglende motivation ikke har fulgt den behandling, der tidligere var anvist af skoletandplejen,kunne efter oplysningerne om hendes behandlingsbehov efter Ankesty relsens vurdering heller ikke begrunde, at der kunne gives afslag på hjælp til betaling af den ansøgte udgift.
 Ankestyrelsen fandt imidlertid efter oplysningerne om ansøgers indtægter sammenholdt med oplysningerne om den del af hendes faste udgifter, der kunne betragtes som rimelige, at hun havde haft midler til at betale den iværksatte tandregulering.
 Det blev ved afgørelsen lagt til grund, at ansøgers udgifter til afdrag på billån samt ansøgers øvrige udgifter til bil ikke kunne betragtes som rimelige faste udgifter.
 Kommunens afgørelse om, at ansøger selv havde haft midler til at betale for tandreguleringen, kunne derfor ikke betragtes som åbenbart urimelig.
 Den ændrede afgørelse medførte ikke, at ansøger skulle tilbagebetale den hjælp, hun havde modtaget i henhold til nævnets afgørelse.
 Ankestyrelsen ændrede således nævnets afgørelse.
