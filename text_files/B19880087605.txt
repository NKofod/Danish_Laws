(Belægning af dagpengekort ved 1.  

 ledighedsdag m.v., ændrede regler ved søgnehelligdage og tidsbegrænsning  

 af udbetalingsperioden for fuldtidsforsikrede) § 1 I Arbejdsdirektoratets bekendtgørelse nr. 646 af 21. december 1983 om  

 retten til dagpenge for et medlem, der opnår arbejde af kortere varighed end  

 fuld tid eller er ledig på grund af vejrlig eller som følge af  

 arbejdsfordeling, som ændret ved bekendtgørelse nr. 529 af 13. august 1987 og  

 bekendtgørelse nr. 698 af 18. november 1988, foretages følgende ændringer:
 1. Efter § 2 indsættes:
»Dagpengegodtgørelse fra arbejdsgiveren § 2 a.  Et medlem, der har modtaget en  

 dagpengegodtgørelse fra arbejdsgiveren, skal på dagpengekortet anføre det  

 antal timer, der er udbetalt dagpengegodtgørelse for, samt et »G«  

 ud for den 1. ledighedsdag.
Stk. 2.  Et medlem, der er omfattet af en  

 arbejdsfordeling, skal anføre et »B« ud for den dag, hvor medlemmet  

 påbegynder arbejdsfordelingen.' 2. Efter § 2 a indsættes:
 » § 2 b.  Et medlem, der har fået  

 dagpengegodtgørelse for een dag, skal på dagpengekortet belægges med 6,3  

 timer.
Stk. 2.  Har et medlem fået dagpengegodtgørelse for dele  

 af en dag (antal påbegyndte timer), skal disse timer omregnes til  

 belægningstimer ved anvendelse af faktoren 0,8.« 3.  I § 3, stk. 1, udgår: »eller efter«.
 4.  Efter § 9 indsættes:
» § 9 a.  Arbejdsløshedskassen må ikke udbetale  

 dagpenge for 1. ledighedsdag, medmindre arbejdsgiverens forpligtelse efter  

 Direktoratet for Arbejdsløshedsforsikringens bekendtgørelse nr. 875 af 29.  

 december 1988 er bortfaldet, og medlemmet i øvrigt opfylder de almindelige  

 betingelser for at få udbetalt dagpenge.« 5.  Efter § 9 a indsættes:
 » § 9 b.  Når et medlem har fået udbetalt  

 nedsatte dagpenge i sammenlagt 78 uger inden for de sidste 2 år, bortfalder  

 retten til nedsatte dagpenge, indtil medlemmet har haft 26 ugers arbejde med  

 mere end 30 timer i hver uge inden for 12 måneder.
Stk. 2.  Alle uger efter 1. januar 1988, i hvilke der er  

 ydet nedsatte dagpenge, tæller med ved beregningen af, om der er udbetalt  

 nedsatte dagpenge i sammenlagt 78 uger.« § 2 Bekendtgørelsen træder i kraft den 1. januar 1989.
