Indledning og hjemmel 1. I den budgetvejledning, der udsendtes i maj 1985,  

 er de hidtidige regler om særskilt vederlæggelse udgået, og det er i stedet forudsat, at der i finansministeriet, lønnings- og pensionsdepartementets regie udsendes et samlet regelsæt herom.
De regler, der beskrives i det følgende, er i al væsentlighed en videreførelse af den hidtidige retstilstand, herunder de ændringer af procedure- og kompetencemæssig karakter, der gennemførtes ved budgetreformen 1985.
Folketingets finansudvalg har tilsluttet sig indholdet af dette cirkulære og har tiltrådt, at tekstanmærkning nr. 52 til § 23.
Finansministeriet, ophæves, således at de deri indeholdte regler fremtidig fastsættes administrativt af finansministeriet.
Desuden har finansudvalget tiltrådt en præcisering af tekstanmærkning nr. 56.
1.1. Ved Akt 157 7/3 1984 har finansudvalget meddelt sin tilslutning til en række ændringer i Budgetvejledning 1979. Nyordningen indebærer, at der i sager om særskilt vederlæggelse kun skal ske særskilt forelæggelse for finansudvalget, når forslaget medfører merudgifter, der ikke kan afholdes inden for bestående bevillinger.
Forslag om vederlag skal dog fortsat forelægges for finansministeriet (lønnings- og pensionsdepartementet).
1.2. Endvidere har finansudvalget ved Akt 10 2/10 1984 tiltrådt - og lønningsrådet anbefalet - en ændret afgrænsning af området for særskilt vederlæggelse til alene at omfatte hverv i kollegiale organer.
Lønningsrådet har endvidere bemyndiget finansministeriet til uden forelæggelse for rådet at træffe afgørelse om ydelse af særskilt vederlag i visse standardsager.
1.3. Såvel finansudvalget som lønningsrådet har i forbindelse med de i pkt. 1.1 og 1.2 allerede gennemførte nyordninger forudsat, at finansministeriet følger de hidtil gældende principper for ydelse af vederlag som fastsat ved honorargennemgangene i 1970 og 1978.
Finansudvalget har herunder særlig interesseret sig for, at vederlag ikke ydes med tilbagevirkende kraft, d.v.s. for tidsrum forud for vederlagssagens forelæggelse for finansudvalget eller finansministeriet, medmindre ganske særlige forhold tilsiger dette.
I tilknytning hertil er det på ny indskærpet, at arbejdsopgaver af den omhandlede karakter ikke må iværksættes forud for forelæggelsen.
Særskilt vederlæggelse Definition m.v.
2. Særskilt vederlæggelse er betaling for varetagelse  

 af hverv i kollegiale organer, d.v.s. til formænd for og medlemmer af råd, nævn, kommissioner, udvalg o.lign.
2.l.
Ydelse af særskilt vederlag forudsætter, at vedkommende ministerium m.v. ikke kan fordre hvervet udført som led i det tjenstlige arbejde af den pågældende eller andre, jfr. pkt. 5.l.
2.2. Betaling for ikke-tjenstlig udførelse af hverv i kollegiale organer kan kun ske efter reglerne om særskilt vederlæggelse.
Det er uden betydning, om hvervet er midlertidigt eller varigt.
2.3. Der bør ikke i love eller bemærkninger til lovforslag optages bestemmelser om betaling for varetagelse af de heromhandlede hverv.
2.4. Særskilt vederlæggelse skal på statslige budgetter og regnskaber konteres på standardkonto o2.
Personkredsen (tjenstligt/ikke-tjenstligt arbejde) 3. Statsansatte kan kun i meget sjældne  

 undtagelsestilfælde få særskilt vederlag, idet der for dem gælder en forhåndsformodning om, at hverv for staten udføres som led i det tjenstlige arbejde, jfr. dog pkt. 3.2. For tjenstligt arbejde kan der ikke ydes anden betaling end den for stillingen aftalte løn, herunder eventuelt godtgørelse for merarbejde i henhold til gældende regler herom.
3.1. Forhåndsformodning som nævnt i pkt. 3 gælder også, selv om hvervet ligger uden for den pågældendes ansættelsesområde, forudsat at den ansattes eget ministerium m.v. er indforstået med at påtage sig opgaven for hvervsministeriet m.v.
3.2. Uden for retsvæsenets område er dommere kun tjenstligt forpligtet til at udføre hverv for staten, når aftale er indgået i henhold til pkt. 6.4.
 4. Ikke-statsansatte kan som udgangspunkt få særskilt  

 vederlag.
4.1. Selv om der er grundlag for at yde vederlag efter foranstående regler, kan der dog ikke ydes særskilt vederlag til personer, for hvem varetagelsen af særlige organisationsinteresser, politiske interesser og lign. må anses for overvejende i forhold til de øvrige hensyn, der ligger til grund ved udpegningen af den pågældende.
4.2. Er pågældende udpeget af eller efter indstilling fra vedkommende interesseorganisation m.v., er der en forhåndsformodning om, at interessevaretagelsen er det overvejende hensyn.
4.3. Der kan ikke ydes særskilt vederlag til folketingsmedlemmer for hverv, i hvilke de pågældende repræsenterer folketinget og udfører arbejde af lovforberedende karakter.
5. Inden der eventuelt fremsættes forslag om særskilt  

 vederlæggelse, påhviler det vedkommende ministerium m.v. at påse, om hvervet kan fordres udført tjenstligt af den pågældende eller af andre allerede ansatte.
Denne forpligtelse gælder både for hverv, der tidligere har været vederlagt særskilt, og for hverv, der ikke hidtil har været forbundet med særskilt vederlæggelse - herunder nye hverv.
5.1. Vedkommende ministerium m.v. skal særligt påse, at dommere i videst muligt omfang undgås udpeget til hverv uden for retsvæsenets område, medmindre dette er påbudt i lovgivningen, jfr. herved pkt. 2.3.
5.2. Opmærksomheden henledes på lov nr. 157 af 24. april 1985 om ligestilling mellem mænd og kvinder ved udpegning af medlemmer til offentlige udvalg, kommissioner og lign.
 Proceduren m.v.
6. Særskilt vederlæggelse samt den i pkt. 6.4 nævnte  

 betaling kan ikke etableres uden finansministeriets (lønnings- og 1.1 samtykke.
6.1. Særskilt vederlag kan ikke udbetales med tilbagevirkende kraft, medmindre ganske særlige forhold tilsiger dette, jfr. pkt. 1.3.
Det påhviler derfor det enkelte ministerium at påse, at arbejdsopgaver af den omhandlede karakter ikke iværksættes, før vederlagsspørgsmålet er afklaret, jfr. herved pkt. 7.1 om hastetilfælde.
6.2. Forslag om særskilt vederlæggelse skal forelægges for finansministeriet (lønnings- og pensionsdepartementet).
Finansministeriets afgørelse vedrører spørgsmålene om, hvorvidt der er grundlag for at yde særskilt vederlag, og - i bekræftende fald hvilken betaling der kan ydes.
Finansministeriet tager ikke stilling til, hvorvidt der foreligger sådanne ganske særlige omstændigheder, der tilsiger, at særskilt vederlag ydes med tilbagevirkende kraft, jfr. pkt. 1.3. Afgørelsen heraf sker på vedkommende ministeriums eget ansvar.
6.3. Forslag, som finansministeriet mener bør fremmes, skal af finansministeriet forelægges for lønningsrådet, når forslaget vedrører enten statsansatte eller folketingsmedlemmer.
I øvrigt vil sager, der giver finansministeriet anledning til tvivl, blive forelagt for rådet.
6.4. Betaling til dommere, der undtagelsesvis udpeges til domstolslignende hverv uden for retsvæsenets område, sker ikke i form af særskilt vederlag, men i henhold til aftale, hvorved varetagelsen af hvervet gøres tjenstlig.
6.5. Finansministeriet indhenter normalt en udtalelse fra justitsministeriet om, hvorvidt hverv omfattet af pkt. 6.4 bør udføres af en beskikket dommer.
I bekræftende fald bemyndiger finansministeriet normalt justitsministeriet til i henhold til tjenestemandslovens § 45, stk. 2, at indgå aftale med Den danske Dommerforening.
7. Forslag om særskilt vederlæggelse skal indeholde  

 følgende oplysninger:
 samt hvervets varighed.
personer, der er interesserepræsentanter el.lign., eller som er udpeget efter indstilling fra interesseorganisationer el.lign.
 vedrører, og baggrunden for, at pågældende ønskes udpeget.
ansat i det statslige område, oplyses endvidere ansættelsesformen (tjenestemand, tjenestemandslignende ansat eller pågældendes arbejdsopgaver i nævnet m.v., opdelt på tidsforbrug til mødedeltagelse, mødeforberedelse og andet arbejde.
Tidsforbruget opgives i arbejdstimer for et år eller anden relevant periode.
7.1. I hastetilfælde kan oplysninger til brug for beregning af vederlagets størrelse udelades ved første forelæggelse for finansministeriet.
De nævnte oplysninger skal dog snarest muligt fremsendes.
Vederlagsfastsættelse 8. Vederlaget fastsættes af finansministeriet på  

 grundlag af meddelte oplysninger om arbejdets karakter og tidsforbruget.
Regulering 9. Vederlag, der er fastsat som et grundbeløb,  

 reguleres efter samme regler, som gælder for regulering af særlige tillæg, der ydes til tjenestemænd for særlige arbejdsmæssige forpligtelser.
Ferie 10. Personer, der modtager særskilt vederlag, følger  

 ferieloven, og der henvises derfor til denne.
I pkt. 10.1-10.3 er alene anført de ferielovsregler, som finansministeriet mener særlig bør fremhæves.
10.1. Når vederlagsmodtagere afholder optjent ferie, sker det i en af følgende former:
der er fastsat således, at betalingens størrelse automatisk påvirkes af arbejdets omfang, f.eks. betaling pr. arbejdstime, pr. møde, pr. sag, pr. kendelse el.lign.
når det særskilte vederlag ikke er sat i direkte relation til arbejdspræstationen, og vederlaget derfor udbetales i faste rater, f.eks. pr. måned.
 vælge at få feriegodtgørelse på 12 pct.
nævnte art, dels af den under b) nævnte art, forholdes som anført under a) og b) for de respektive dele af vederlaget.
10.2. Ved fratræden ydes altid feriegodtgørelse på 12 1/2 pct. for tilgodehavende ferie.
10.3. Ved beregning af feriegodtgørelse og ferietillæg skal der ses bort fra vederlag, der er udbetalt under ferien, ydet feriegodtgørelse eller udbetalt ferietillæg.
Andre regler om tjenstligt/ikke-tjenstligt  

 arbejde 11. Til personer, som efter foranstående regler  

 oppebærer - eller vil kunne oppebære - særskilt vederlag, vil der kunne ydes godtgørelse for befordringsudgifter efter de for tjenestemænd gældende regler.
For kørsel i egen bil ydes normalt kun godtgørelse for befordringsudgifter efter sats B.
Ved brug af offentligt befordringsmiddel godtgøres billetudgiften efter de for tjenestemænd i lønramme 23-40 gældende regler om befordringsklasse.
11.1. Tilsvarende ydes godtgørelse for udgifter ved fravær fra hjemstedet efter de for tjenestemænd gældende regler om godtgørelse af merudgifter under tjenesterejser.
Ved fastsættelsen af godtgørelse for merudgifter under rejser i Danmark og på Færøerne henføres de pågældende til reglerne for tjenestemænd i satsgruppe A.
12. Statsansatte, der som led i det tjenstlige arbejde  

 varetager hverv i statslige eller ikke-statslige organer, oppebærer godtgørelse for befordrings- og opholdsudgifter m.v. ved fravær fra tjenestestedet i overensstemmelse med de for hovedstillingen gældende regler om godtgørelse af merudgifter under tjenesterejser.
13. For statsansattes varetagelse af hverv i  

 ikke-statslige organer (såvel kollegiale - som andre organer), hvori de repræsenterer staten, gælder samme principper som anført i pkt. 3 - 3.2 om afgrænsningen af tjenstligt og ikke-tjenstligt arbejde.
13.1. Yder den ikke-statslige myndighed betaling for hverv, der er tjenstligt arbejde for den statsansatte, skal beløbet indbetales til det enkelte ministerium til indtægt for statskassen.
13.2. Eventuel kompensation til hvervsindehaveren kan ske efter reglerne for pågældendes tjenstlige arbejde.
 Ophævelse af bestemmelser m.v.
14. Cirkulærets pkt. 10-10.3 om ferie har virkning fra  

 optjeningsåret 1985.
 Følgende ophæves ved cirkulærets udsendelse:
Den ved tjenestemandslovens § 60 opretholdte bestemmelse i § 104 i lov nr. 154 af 7/6 1958 om lønninger og pensioner m.v. til statens tjenestemænd.
Økonomi- og budgetministeriets cirkulæreskrivelse af 17/12 1971 om fremgangsmåden i sager om vederlæggelse ud over den fastsatte lønning.
Økonomi- og budgetministerens skrivelse af 6/7 1973 til samtlige ministerkolleger.
Finansministeriets cirkulæreskrivelse af 2/4 1979 angående forelæggelse af sager om særskilt vederlæggelse.
Finansministeriets cirkulære af 4/5 l984 om forelæggelse af sager om særskilt vederlæggelse.
