I 1985 var opført en åben maskinhal, der i 1986 og 1987 dels blev  

 lukket, dels forsynet med vippeport og støbt gulv.
De til byggeriet i 1985  

 indleverede tegninger svarede til hallen, som den fremtrådte i 1987. I  

 relation til afskrivningslovens § 22, stk. 1, blev hallen først anset for  

 fuldført til ibrugtagen i 1987. Anvendelse af investeringsfondsmidler til  

 forlods afskrivning i 1985 og straksafskrivning i 1986 og 1987 blev derfor  

 ikke godkendt.
 A klagede over, at de stedlige skattemyndigheder havde forhøjet hans  

 selvangivne indkomst for indkomstårene 1985, 1986 og 1987, idet en i årene  

 1985-1987 opført maskinhal var anset for at udgøre et samlet byggeri, færdig  

 og ibrugtaget i 1987.
For indkomståret 1985 var der derfor ikke godkendt forlods afskrivning med  

 investeringsfondsmidler, medens der for indkomstårene 1986 og 1987 ikke var  

 godkendt straksafskrivning.
For indkomståret 1987 var alene godkendt ordinær  

 afskrivning med 6%.
Det fremgik af sagens oplysninger, at klageren i 1985 havde opført en  

 maskinhal.
Det var en åben hal, der ifølge klageren blev taget i brug til  

 opbevaring af halm og maskiner.
Klageren havde endvidere oplyst, at der på  

 dette tidspunkt ikke var planlagt yderligere forbedringer af hallen.
Allerede i 1986 var hallen imidlertid forbedret derved, at hallens sider  

 var blevet lukket.
I 1987 var hallen yderligere forsynet med en vippeport,  

 ligesom halvdelen af gulvet yderligere var blevet støbt.
Den anden halvdel af  

 gulvet var blevet støbt i 1988.
De stedlige skattemyndigheder havde bl.a. henvist til, at der i 1985 var  

 indleveret bygningstegning og beskrivelse af byggeriet til kommunens tekniske  

 forvaltning.
Da tegning og beskrivelse af byggeriet indeholdt samtlige de  

 udgifter, der var anvendt i årene 1985, 1986 og 1987, måtte hallen anses for  

 udført i etaper og således, at den først kunne anses for fuldført i 1987.
 Klagerens repræsentant protesterede mod de foretagne ansættelser, og  

 henviste bl.a. til, at hallen blev opført og taget i brug til  

 afskrivningsberettiget formål allerede i indkomståret 1985.
For så vidt angik indkomstårene 1986 og 1987 forklarede repræsentanten, at  

 der allerede i 1986 var opstået gode konjunkturer for svineproduktionen,  

 hvorfor der blev mulighed for at forbedre hallen, så den kunne bruges til  

 andre forhold.
De forbedringer, der var foretaget i disse 2 indkomstår måtte  

 derfor efter repræsentantens opfattelse berettige til straksfradrag.
Med hensyn til den indleverede tegning anførte repræsentanten, at denne  

 var fremlagt efter klagerens henvendelse hos en ingeniør på kommunens  

 tekniske kontor.
Herefter var det anbefalet klageren at anvende en  

 standardtegning for det tilfælde, at klageren ville bygge videre på hallen på  

 et senere tidspunkt.
Den på tegningen viste hal var således ikke den hal, der  

 blev opført, men dimensionerne passede.
Landsskatteretten bemærkede, at afskrivning på en bygning efter  

 bestemmelsen i afskrivningslovens § 22, stk. 1, kan påbegyndes i  

 anskaffelsesåret.
Af bestemmelsens sidste punktum fremgår, at der ved  

 anskaffelsesåret forstås det indkomstår, hvori bygningen erhverves eller  

 fuldføres og tages i brug til formål, der berettiger til skattemæssig  

 afskrivning.
Landsskatteretten fandt, at betingelsen om, at bygningen skulle være  

 fuldført, måtte betyde, at der først kunne afskrives på et byggeri, der  

 gennemførtes i flere etaper, når byggeriet var færdiggjort.
Dette måtte  

 gælde, selv om det endnu ikke færdiggjorte byggeri anvendtes i et vist  

 omfang.
 Efter det om byggeriet oplyste måtte Landsskatteretten herefter være enig  

 med de stedlige skattemyndigheder i, at der forelå et samlet byggeri, der var  

 gennemført i etaper, og som således først kunne anses for fuldført i 1987.
Der var herved henset til, at tegningen og beskrivelsen af byggeriet  

 indeholdt samtlige de udgifter, der var anvendt i årene 1985, 1986 og 1987.  

 Det var derfor med rette, at der ikke for 1985 var godkendt forlods  

 afskrivning med investeringsfondsmidler, og at der for 1986 og 1987 ikke var  

 godkendt straksafskrivning, idet adgangen til straksafskrivning ikke omfatter  

 nybygninger.
De påklagede ansættelser blev herefter stadfæstet.
 LV 1990, G 6.1.11.
