Bekendtgørelse om  

 opbevaring af døde dyr I medfør af § 45, stk.  

 2, § 53, samt § 70, stk. 3 og 5, i lov nr. 432 af 9. juni 2004 om hold af  

 dyr,  

 som ændret ved lov nr. 105 af 20. februar 2005, fastsættes følgende:
Anvendelse og  

 definitioner § 1.  

  

 Denne bekendtgørelse gælder for aflivede og selvdøde produktionsdyr i  

 erhvervs- og hobbybesætninger.
 Stk. 2.  

  

 Denne bekendtgørelse  

 finder ikke anvendelse på akvakulturbrug.
 § 2.  

  

 I denne  

 bekendtgørelse forstås produktionsdyr som  

 kvæg, svin, får og geder,  

 dyr af hesteslægten, hjortedyr, pelsdyr og fjerkræ, samt dyr holdt på  

 besøgslandbrug.
Opbevaring af  

 selvdøde og aflivede dyr § 3.  

  

 Indtil selvdøde og aflivede dyr er blevet afhentet, skal de opbevares på  

 en skyggefuld afhentningsplads i tilknytning til den pågældende besætning.
 Stk. 2.  

  

 Dyrene skal placeres  

 på et underlag, så de er hævet i en passende afstand fra jorden.
 Stk. 3.  

  

 Hvor det er  

 nødvendigt, sikres afhentningspladsen mod ådselædende dyr.
 Stk. 4.  

  

 Afhentningsstedet  

 skal ligge i en passende afstand fra produktionsbygninger og offentlig vej.  

 Afhentningsstedet skal ligge ved fast tilkørselsvej og være tilgængelig for  

 opsamlingsmateriellet.
 Stk. 5.  

  

 I tilfælde hvor  

 dyrene er overdækket, skal dette ske med en fast overdækning.
 § 4.  

  

 Selvdøde og aflivede dyr kan opbevares på køl eller frost i lukkede  

 overdækkede container.
 Stk. 2.  

  

 For dyr opbevaret på  

 køl eller frost finder § 3, stk. 1-3 og stk. 5 ikke anvendelse.
Afhentning § 5.  

  

 Dyrene skal tilmeldes afhentning hurtigst muligt og senest 24 timer efter  

 konstatering af dødsfald.
Stk. 2.  

  

 Afhentning af  

 dyr opbevaret i  

 container kan afvente, indtil denne er fuld.
Dog skal tilmelding til  

 afhentning  

 ske senest 5 dage efter, at påfyldning af containeren er påbegyndt.
Stk. 3.  

  

 Afhentning af dyr  

 opbevaret på køl kan afvente, indtil containeren er fuld.
Dog skal tilmelding  

 til afhentning ske, så containeren afhentes senest 3 uger efter, at  

 påfyldningen af containeren er påbegyndt.
Stk. 4.  

  

 Afhentning af døde  

 pelsdyr uden for pelsningssæsonen kan ske periodisk, hvis de døde dyr  

 opbevares  

 i containere på køl eller frost.
Tilmelding til afhentning skal dog ske  

 senest  

 3 måneder efter, at påfyldning af containeren er påbegyndt.
 Stk. 5.  

  

 Afhentning af døde  

 pelsdyr i pelsningssæsonen kan ved opbevaring i lukkede, overdækkede  

 container  

 afvente, indtil  

 containeren er fuld.  

 Tilmelding til afhentning skal dog senest ske ved pelsningssæsonens  

 afslutning.
 Stk. 6.  

  

 Stk. 2-3 finder ikke  

 anvendelse for så vidt angår drøvtyggere, hvorfra der skal udtages  

 prøvemateriale til TSE-test.
Betaling § 6.  

  

 Udgifter i forbindelse med denne bekendtgørelse er det offentlige  

 uvedkommende.
Straf og  

 ikrafttrædelse § 7.  

  

 Med bøde straffes den, der overtræder de i § 3, og § 5, stk.1-5 nævnte  

 bestemmelser.
 Stk. 2.  

  

 Der kan pålægges selskaber og juridiske personer strafansvar efter  

 reglerne i straffelovens 5. kapitel.
 § 8.  

  

 Bekendtgørelsen træder i kraft den 1. juni 2007.
