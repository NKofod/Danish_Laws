Skriftlig fremsættelse (6. oktober 2015) Finansministeren (Claus Hjort Frederiksen):
 Herved tillader jeg mig for Folketinget at genfremsætte:
Forslag til finanslov for finansåret 2016 (Lovforslag nr.
L 1) Lovforslaget er en ændret fremsættelse af det i august teknisk fremsatte finanslovforslag (L 8).
 Det genfremsatte finanslovforslag afspejler regeringens politiske prioriteringer og økonomiske politik.
 Finanslovforslaget består af tekst og anmærkninger i fire bind.
 Anmærkningerne er specifikationer og bemærkninger til de enkelte konti på de såkaldte ministerparagraffer og fællesparagraffer (dvs. reserver, skatter, renter mv.). Endvidere indgår en række oversigter, en kortfattet beskrivelse af budget- og bevillingssystemet, en opslagsvejledning samt ordforklaringer.
I tilknytning til finanslovforslaget er udgivet en budgetoversigt, der indeholder en redegørelse for finanslovforslagets indhold og dets udgiftspolitiske retningslinjer.
Endvidere er udgivet en pjece med en kortfattet beskrivelse af hovedindholdet i forslaget.
 Idet jeg tillader mig at henvise til dette materiale, indbyder jeg hermed Folketingets partier til samarbejde om finanslovforslaget for 2016.
