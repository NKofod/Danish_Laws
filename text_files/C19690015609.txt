 (Til de skattelignende myndigheder og amtstuerne).
 Hermed følger eksemplarer af bekendtgørelse nr. 396 af 28. juli 1969 af  

 lov om indkomstbeskatning af aktieselskaber m.v. (selskabsskatteloven).
 Til vejledning for skattemyndighederne omtales i det følgende de  

 ændringer, der er gennemført i selskabsskatteloven ved lov nr. 357 af 23.  

 oktober 1968, lov nr. 370 af 13. november 1968 og lov nr. 398 af 11. december  

 1968.
 1. I forhold til lovbekendtgørelse nr. 276 af 1. juli  

 1968 er følgende bestemmelser ændret:
 Om ændringerne ad 1)-3) bemærkes følgende:
 2. Ad § 2, stk. 1c og stk. 2, samt § 3, stk. 6.
 Ifølge kildeskattelovens § 65 skal her i landet hjemmehørende,  

 indregistrerede aktieselskaber eller andre selskaber, i hvilken ingen af  

 deltagerne hæfter personligt for selskabets forpligtelser, og som fordeler  

 overskuddet i forhold til deltagernes i selskabet indskudte kapital, i  

 forbindelse med enhver vedtagelse om udbetaling eller godskrivning af udbytte  

 indeholde 30 pct. af det samlede udbytte.
Efter kildeskattelovens § 2, stk. 1e, er personer, der ikke er undergivet  

 fuld skattepligt her i landet, samt dødsboer, der behandles i udlandet,  

 begrænset skattepligtige af udbytteindtægter, hvori der skal foretages  

 indeholdelse af udbytteskat.
Ved bestemmelsen i selskabsskattelovens § 2,  

 stk. 1c, er der tilvejebragt hjemmel for, at udenlandske aktieselskaber,  

 andelsselskaber og foreninger m.v. på tilsvarende måde er begrænset  

 skattepligtige af udbytteindtægter, hvori der skal indeholdes udbytteskat i  

 henhold til kildeskattelovens § 65.
Der skal ikke foretages selvangivelse eller skatteansættelse af udbyttet,  

 idet skattepligten er endeligt opfyldt ved den foretagne indeholdelse af  

 udbytteskat.
Udbyttet skal derfor ikke medregnes ved indkomstopgørelsen, hvis  

 udenlandske selskaber eller foreninger af andre grunde skal skatteansættes  

 her, f.eks. fordi de udøver erhverv med fast driftssted her i landet.  

 Udbytteskatten for begrænset skattepligtige tilfalder fuldt ud statskassen.
 Ifølge bestemmelsen i § 3, stk. 6, skal udenlandske selskaber og  

 foreninger svare udbytteskat efter bestemmelsen i § 2, stk. 1c, selv om  

 selskaberne eller foreningerne iøvrigt måtte være undtaget fra skattepligt i  

 medfør af reglerne i lovens § 3, stk. 1.
 Såfremt Danmark i henhold til en dobbeltbeskatningsaftale med en fremmed  

 stat er forpligtet til helt eller delvis at frafalde udbytteskat, kan der  

 blive spørgsmål om tilbagebetaling af det indeholdte beløb.
 Bestemmelserne finder anvendelse på aktieudbytte m.v., der erhverves den  

 1. januar 1970 eller senere, jfr. § 8 i ikrafttrædelsesloven til  

 kildeskatteloven.
 3. Ad § 3, stk. 1, nr. 9.
Ifølge den hidtidige bestemmelse kan finansministeren fritage  

 aktieselskaber, der omfattes af lov om visse finansieringsinstitutter for  

 skattepligt.
Ved den ændrede affattelse af bestemmelsen er der tilvejebragt  

 hjemmel for, at ministeren med virkning fra og med skatteåret 1969-70 også  

 kan fritage finansieringsinstitutter inden for detailhandelen for  

 skattepligt.
Det er en betingelse for fritagelse, at instituttet opfylder  

 betingelserne for ydelse af statsgaranti i henhold til lov nr. 224 af 8. juni  

 1966 om garantier til finansieringsinstitutter inden for detailhandelen.  

 Ansøgninger om fritagelse skal indsendes til finansministeriet,  

 skattedepartementet, Christiansborg Slotsplads 1, 1218 København K.
 4. Ad § 3, stk. 1, nr. 12.
Ved denne bestemmelse er de foreninger, der i henhold til lov nr. 246 af  

 9. maj 1917, jfr. lov nr. 80 af 4. marts 1949 om landbo- og  

 husmandsforeningers auktioner, er afgiftsfri, fra og med skatteåret 1967-68  

 fritaget for skattepligt, for så vidt angår foreningernes indtægt ved  

 afholdelse af auktioner.
Foreningerne er derimod fortsat skattepligtige af  

 indtægt ved drift, udlejning eller bortforpagtning af fast ejendom eller ved  

 anden virksomhed.
 Skattedepartementet, den 28. juli 1969.
Hans P.
Gøtrik.
