 I medfør af § 29, stk. 2, i lov nr. 328 af 4. juni 1986 om kød m.m., § 4,  

 stk. 1, i lov om slagtning, forhandling, udførsel og indførsel af fjerkræ  

 m.v, jf. lovbekendtgørelse nr. 31 af 15. januar 1988, og § 3, stk. 1, i lov  

 om slagtning, forhandling, udførsel og indførsel af kaniner, jf.  

 lovbekendtgørelse nr. 27 af 5. januar 1989 fastsættes:
 § 1.  Ved veterinære kontroludgifter forstås i  

 nærværende bekendtgørelse lønudgifter, der er forbundet med  

 veterinærkontrollen, herunder udgifter til helbredsundersøgelser i henhold  

 til Landbrugsministeriets bekendtgørelse nr. 832 af 15. december 1987 om  

 helbredskontrol med personer, beskæftiget ved eksportslagterier og andre  

 virksomheder, autoriseret til eksport af kød og kødprodukter, samt udgifter  

 til efteruddannelse af det veterinære kontrolpersonale.
 § 2.  Virksomheder, autoriseret af  

 Landbrugsministeriet til udførsel af kød, herunder fjerkrækød og kaninkød,  

 slagteaffald og kødvarer, afholder en af Landbrugsministeriet nærmere fastsat  

 procentsats af kontroludgifterne, jf. § 1.
 Stk. 2.  Der vil en gang årligt tilgå samtlige  

 virksomheder meddelelse om den i medfør af finansloven for det pågældende  

 finansår fastsatte procentsats af kontroludgifterne, som virksomhederne skal  

 afholde.
 § 3.  En månedlig indberetning over arbejdstid m.m.,  

 godkendt og underskrevet af embedsdyrlægen og virksomheden, skal senest den  

 5. i den følgende måned indsendes til Veterinærdirektoratet.
 § 4.  Denne bekendtgørelse træder i kraft den 18.  

 februar 1989.
 Stk. 2.  Samtidig ophæves Landbrugsministeriets  

 cirkulærer af 29. august 1962, 1. februar 1963, 7. januar 1965, 25. januar  

 1968, 23. januar 1985 og 15. maj 1986 vedrørende udgifter til offentlig  

 kontrol i forbindelse med udførsel af kød m.m.
