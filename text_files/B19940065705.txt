 I medfør af §§ 20, stk. 2, 21, 22, 25, 47, stk. 3 og 51, stk. 2, jf. § 19,  

 stk. 1 i lov nr. 330 af 14. maj 1992 om ferskvandsfiskeri og § 60 i lov om  

 vandløb, jf. lovbekendtgørelse nr. 404 af 19. maj 1992 af lov om vandløb  

 fastsættes følgende:
Ålepas § 1.  Ved stemmeværker, styrt, møller,  

 engvandingsanlæg, industrielle anlæg, herunder anlæg, hvor der er anbragt  

 turbiner eller lignende anlæg i ferske vande, skal der i tiden 1. april til  

 31. oktober være anbragt ålepas for ejerens bekostning. Ålepassets  

 vedligeholdelse påhviler ligeledes stemmeværkets ejer.
Stk. 2.  Et ålepas skal bestå af et for ål og vand let  

 passabelt godkendt plastmateriale, der er lagt i et rør med en diameter på  

 mindst 100 mm eller en trækasse med dimensionerne 20x20 cm.
Fyldmaterialet  

 skal udgøre en sammenhængende forbindelse mellem vandløbsbunden i bagvandet  

 og overvandet og skal være let passabelt for ål. Ålepasset skal være forsynet  

 med vand i hele sin længde.
Stk. 3.  I vandløb med en bredde ved stemmeværket mv. på  

 op til 3 m skal der anbringes mindst et ålepas.
I vandløb med en større  

 bredde end 3 m ved stemmeværket kan fiskerikontrollen påbyde anbragt flere  

 ålepas i anlægget.
 Stk. 4.  Ålepassets fyldmateriale skal kunne  

 kontrolleres udefra gennem inspektionsluger e.l.
 § 2.  Ålepassets udformning, fyldning, anbringelse og  

 antallet af ålepas skal godkendes af fiskerikontrollen, der også kan give  

 særlige påbud om passets nærmere udformning og stopning, herunder størrelse  

 og placering af inspektionsluger.
Stk. 2.  Fiskerikontrollen kan i særlige tilfælde efter  

 samråd med Fiskeriministeriet tillade, at opsætning af ålepas undlades, eller  

 at ålepasset erstattes af en fangstfælde.
Fiskerikontrollen kan endvidere  

 påbyde opsætning af supplerende ålepas, hvor forholdene gør det påkrævet.
Ungfiskesluser § 3.  Vandløbsmyndigheden kan påbyde ejeren - af  

 spærrringer nævnt i § 1, stk. 1, - at etablere ungfiskesluse, når spærringen  

 udgør en hindring for nedtrækkende laksefisk og anlægget er etableret efter  

 den 19. juli 1898, eller der efter denne dato er foretaget ændringer i ældre  

 anlægs indretning, konstruktion og benyttelse.
 Stk. 2.  Det kan ikke pålægges ejeren af nævnte anlæg at  

 etablere en ungfiskesluse, såfremt omkostningerne og ulemperne ved  

 etableringen ikke står i et rimeligt forhold til det tilsigtede formål.
§ 4.  Ungfiskeslusen efter bekendtgørelsen er en for  

 nedtrækkende laksefisk let passabel indretning øverst i opstemningen.
Slusen  

 er enten udformet som en dykket udskæring, en sliske eller et rør, og er  

 altid fuldt vandførende i månederne marts, april og maj.
Ungfiskeslusen skal  

 mindst føre 10 l/sek.
Røret eller slisken skal være i forbindelse med  

 vandløbet med en ikke under 20 cm dyb og vandførende kanal.
Turbiner § 5.  En turbine, der er anbragt ved en spærring som  

 nævnt i § 1, stk. 1, skal være forsynet med et gitter ved indløbet.  

 Indløbsgitteret skal være anbragt, så alt vandet til turbinen passerer det.  

 Åbningerne i gitteret må højst være 10 mm.
Gitteret anbringes så vidt muligt  

 ved turbinens tilledningskanal.
Gitteret placeres i øvrigt således, at  

 nedtrækkende fisk bedst muligt ledes til omløbet.
 Stk. 2.  Ved opstemninger, hvor der er etableret en  

 fiskepassage, skal der være anbragt et gitter med åbninger på højst 20 mm ved  

 en turbines udløb eller udløbskanal eller en konstruktion, der forhindrer  

 optrækkende fisks gang ind i turbinens udløb.
 Stk. 3.  Ved nyanlæg og ændring skal fiskerikontrollen  

 godkende gitterets mv. konstruktion og anbringelse.
 Stk. 4.  Fiskerikontrollen kan efter samråd med Institut  

 for Ferskvandsfiskeri og Fiskepleje godkende gitteråbninger på indtil 50 mm i  

 særlige tilfælde i både ind- og udløb.
Dambrug § 6.  Ved dambrug, der forsynes med vand fra et  

 vandløb direkte eller gennem fødekanaler, skal der i ethvert indløb og udløb  

 være anbragt gitter eller rist, så frivandsfisks frie passage forbi dambruget  

 så vidt muligt sikres. Åbningerne i gitteret eller risten ved indløbene må  

 højst være 10 mm og ved udløbene højst 30 mm.
 Stk. 2.  Fiskerikontrollen skal godkende nye afgitringer  

 efter stk. 1, således at fiskepassagen forbi dambruget sikres.
 Stk. 3.  Fiskerikontrollen kan fastsætte bestemmelser  

 efter de lokale forhold om en anden afgitring end den i stk 1 nævnte, hvis  

 der efter vandløbslovgivningen gives passage på anden måde, fx ved indretning  

 af åle-, ungfisk- og nedfaldsfiskesluser.
Tilsyn, straf og ikrafttræden § 7.  Fiskerikontrollen fører tilsyn med overholdelsen  

 af afgørelser om fiskepassager fastsat efter loven, den tidligere gældende  

 lov eller vandløbsloven.
 § 8.  Overtrædelse af bestemmelserne i §§ 1-2 og 4-6  

 og de påbud, som fiskerikontrollen og vandløbsmyndighederne har givet efter  

 bekendtgørelsen, straffes med bøde.
§ 9.  Bekendtgørelsen træder i kraft den 1. januar  

 1995, dog træder § 5, stk. 2 først i kraft 1. november 1996, og den 1. januar  

 1995 ophæves §§ 19, 35 og 36 i lov nr. 66 af 23. marts 1965 om  

 ferskvandsfiskeri.
Bekendtgørelsen udløber den 31. december 1999.
