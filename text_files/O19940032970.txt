 Resumé  


  

 To advokater klagede for en grossist af veterinære lægemidler og en  

 apoteker over at Sundhedsministeriet (SU) havde grebet ind over for en  

 distributionsaftale mellem apotekeren, og grossisten, hvorefter dyrlæger der  

 købte medicin hos apotekeren fik en omkostningsbestemt bonus af grossisten.  

 Bonussen udbetaltes ikke direkte ved dyrlægernes køb hos apotekeren, men  

 udbetaltes af grossisten på baggrund af apotekerens indberetninger af de  

 enkelte dyrlægers køb af medicin.
Ordningen stred mod bekendtgørelse om reklame for lægemidler § 7,  

 stk. 3, hvorefter omkostningsbestemte rabatter kun kan ydes ved direkte køb  

 af  

 lægemidler.
Bekendtgørelsen var udstedt i henhold til lægemiddellovens § 26,  

 stk. 3.
Ombudsmanden udtalte at der ikke i lægemiddellovens § 26, stk. 3,  

 var hjemmel til at udstede regler, der forbød omkostningsrelaterede rabatter  

 -  

 uanset af hvem de blev udbetalt.
Bekendtgørelsens § 7, stk. 3, havde derfor  

 ikke hjemmel i lægemiddelloven.
Ombudsmanden henstillede til SU at genoptage  

 sagen vedrørende grossistens bonusudbetaling og træffe en ny afgørelse. (J.  

 nr.  

 1993-1739-421).
 Bestemmelse i bekendtgørelse om reklame for lægemidler ikke  

 hjemmel i lægemiddelloven § 26, stk. 3.
Firmaet A ApS, som var  

 grossist af veterinære lægemidler, havde distribueret medicin gennem X Apotek  

 ved apoteker B.
Ifølge en særlig distributionsaftale modtog dyrlæger der  

 købte medicinen en omsætningsrelateret bonus, ikke i forbindelse med det  

 direkte køb, men fra A ApS på baggrund af X Apoteks indberetning om den  

 enkelte  

 dyrlæges indkøb.
 I brev af 1. juli 1993 til A  

 bad Sundhedsministeriet selskabet bekræfte at arrangementet var ophørt.  

 Ministeriet henviste til at det af bekendtgørelse nr. 328 af 24. maj 1993 om  

 reklame for lægemidler fremgår, at rabatter alene kan ydes lovligt, hvis de  

 ydes til den direkte køber.
 Efter at forhandlinger mellem  

 selskabet og Sundhedsministeriet var endt resultatløse, og selskabet havde  

 fået  

 afslag på en ansøgning om dispensation fra bekendtgørelsen, klagede advokat C  

 på vegne af A ApS til mig.
 Advokat C gjorde bl.a.  

 gældende at bestemmelsen i bekendtgørelsen der forbød ordningen mellem A ApS  

 og X Apotek, ikke havde hjemmel i lov om lægemidler.
 I en udtalelse til mig af 4.  

 oktober 1993 redegjorde Sundhedsministeriet nærmere for det retlige grundlag  

 for bekendtgørelsen, og fastholdt på den baggrund at reklamebekendtgørelsens  

 §  

 7, stk. 1 og 3, havde hjemmel i § 26, stk. 3, i lægemiddelloven  

 (lovbekendtgørelse nr. 452 af 10. juni 1992 som ændret ved lov nr. 280 af 6.  

 maj  

 1993).
 Herudover anførte  

 Sundhedsministeriet bl.a. følgende:
 "...
De citerede formuleringer fra  

 bemærkningerne til L 108 er helt parallelle til en del af baggrunden for den  

 relativt indgående regulering af det danske apotekervæsen.
Denne regulering  

 har  

 blandt andet til formål at begrænse brugen af lægemidler til det terapeutisk  

 nødvendige behov.
Dette svarer til, at reklamebestemmelserne skal forhindre,  

 at  

 forbrugerne lokkes til unødvendigt eller overdrevent medicinforbrug.
I overensstemmelse hermed er bestemmelserne  

 i reklamebekendtgørelsen fastsat med henblik på at forhindre, at læger eller  

 dyrlæger gennem økonomiske fordele lokkes til at ordinere lægemidler  

 unødvendigt.
Det er således hele grundlaget for reklamebekendtgørelsens  

 bestemmelser  

 om rabatter, andre økonomiske fordele og lignende, at ordinerende læger og  

 dyrlæger ikke skal have økonomiske fordele af deres ordinationsmønster eller  

 -omfang.
 ...
Sundhedsministeriet skal  

 supplerende oplyse, at sammenhængen mellem § 7, stk. 1, og § 7, stk. 3 og 4,  

 er  

 følgende: Gennem § 7, stk. 1, forbydes såkaldte markedsføringsrabatter i  

 enhver  

 sammenhæng over for medicinalpersoner.
Markedsføringsrabatter er økonomiske  

 fordele, som skal fremme salget af lægemidler.
Derimod vil  

 omkostningsrelaterede  

 rabatter lovligt kunne ydes.
Sådanne vil typisk være relevante i forholdet  

 mellem grossist og apotek, hvor en hensigtsmæssig lagerføring og  

 indkøbstilrettelæggelse på apoteket vil indebære omkostningslettelser hos  

 grossisten.
Disse omkostningslettelser vil lovligt kunne gives videre til  

 apoteket i form af rabatter.
Med § 7, stk. 3, forhindres, at disse rabatter  

 kanaliseres udenom apoteket direkte til ordinerende læge eller dyrlæge.  

 Hensigten hermed er som ovenfor anført at undgå påvirkning af (dyr)lægens  

 ordinationer.
..." I brev af 20. december 1993  

 tiltrådte advokat D for apoteker B, X Apotek, klagen og supplerede denne på  

 en  

 række punkter.
Advokat D's brev indeholdt bl.a. et afsnit om den nærmere  

 baggrund for reklamebekendtgørelsen.
 Sundhedsministeriet havde  

 ikke yderligere bemærkninger i anledning af dette indlæg.
 I en udtalelse af 13. oktober  

 1994 til C og D gav jeg udtryk for følgende synspunkter:
 "Sagen vedrører  

 spørgsmålet om hvorvidt bestemmelsen i § 7, stk. 3, i bekendtgørelse nr. 328  

 af  

 24. maj 1993 om reklame for lægemidler har hjemmel i lægemiddelloven  

 (lovbekendtgørelse nr. 452 af 10. juni 1992 som ændret ved lov nr. 280 af 6.  

 maj 1993).
 1.
 Reklamebekendtgørelsens § 7  

 er sålydende:
 "...
§ 7. Der må ikke i reklameøjemed eller i øvrigt for at fremme salget  

 af et lægemiddel ydes, tilbydes, udloddes eller loves medicinalpersoner  

 præmier, økonomiske fordele, herunder rabatter, bonusudbetalinger o.l. eller  

 naturalier.
Forbudet omfatter ikke naturalier af ubetydelig værdi, som står i  

 forbindelse med udøvelsen af de pågældendes læge-, tandlæge-, dyrlæge- eller  

 farmaceutvirksomhed.
Stk. 2. Repræsentation i forbindelse med reklamefremstød for lægemidler  

 skal holdes på et rimeligt niveau og være underordnet i forhold til  

 hovedformålet med aktiviteten.
Repræsentationen må ikke omfatte andre end  

 medicinalpersoner.
 Stk. 3. Rabatter, præmieudbetalinger o.l., der ikke er omfattet af  

 forbudet i stk. 1, må ikke ydes, tilbydes eller loves andre end den direkte  

 køber af et lægemiddel.
 Stk. 4. Bestemmelsen i stk. 3 gælder ikke rabatter,  

 bonusudbetalinger o.l., der ydes i forbindelse med salg til sygehuse, hvis  

 beløbet indbetales til sygehusejeren.
 Stk. 5. Medicinalpersoner må ikke anmode om eller modtage ydelser,  

 som er i strid med stk. 1-3.
..." Bestemmelsen er fastsat i medfør  

 af § 26, stk. 3, i lov om lægemidler, hvorefter sundhedsministeren kan  

 fastsætte nærmere regler om reklame for lægemidler. § 26, stk. 3, blev  

 indføjet  

 ved lov nr. 280 af 6. maj 1993 om ændring af lov om lægemidler som bl.a.  

 gennemfører  

 Rådsdirektiv 92/28/EØF i Danmark.
Direktivets artikel 9, nr. 1 og nr. 4, er  

 sålydende:
 "...
 1. Ved fremme af salg af lægemidler over for personer, som er  

 beføjet til at ordinere eller udlevere de pågældende lægemidler, er det  

 forbudt  

 at yde, tilbyde eller love disse personer præmier, pekuniære fordele eller  

 fordele i form af naturalier, medmindre de er af ubetydelig værdi og står i  

 forbindelse med udøvelsen af læge- eller apotekergerningen.
 ...
 4. De foranstaltninger eller den handelspraksis, der i medlemsstaterne  

 gælder for priser, fortjenstmargener og rabatter, berøres ikke af denne  

 artikel.
..." I de almindelige bemærkninger  

 til forslaget til ændring af lægemiddelloven er bl.a. anført følgende:
 "...
Selv om direktivet ikke  

 adskiller sig grundlæggende fra de nugældende danske regler, nødvendiggør det  

 en række ændringer af lægemiddellovgivningen.
De mest mærkbare stramninger af  

 dansk lovgivning, som følger af direktiver, er følgende:
 - Fastsættelse af detaljerede regler om indholdet af reklamer  

 over for offentligheden.
- Indførelse af regler om lægemiddelkonsulenter (uddannelse og  

 informationspligt) - Fastsættelse af begrænsninger i adgangen for lægemiddelfirmaer  

 til at give gaver mv. til medicinalpersoner.
..." (Folketingstidende 1992/93,  

 tillæg A, sp. 3810).
 I bemærkningerne til lovens §  

 26, stk. 3, er bl.a. anført følgende:
 "...
 Der vil blive fastsat meget  

 snævre grænser for bl.a. medicinalfirmaers og -grossisters adgang til at yde  

 gaver og økonomiske fordele, udlodde præmier o.l. til medicinalpersoner.  

 Forbudet vil ikke alene omfatte ydelser af direkte karakter, men også f.eks.  

 vederlagsfrit udlån af EDB-udstyr eller økonomiske fordele bestående i en  

 særligt gunstig forrentning af leverandørkreditter eller indeståender hos  

 leverandører, rabatter på medicinleverancer, der ikke er  

 omkostningsbegrundede,  

 o.l., uanset om ydelserne umiddelbart tilkommer medicinalpersoner, eller om  

 de  

 tilkommer foreninger, selskaber e.l., hvori medicinalpersoner har en  

 væsentlig  

 direkte eller indirekte økonomisk interesse.
 Det vil tilsvarende blive  

 forbudt medicinalpersoner at modtage ovennævnte ydelser.
 Formålet med denne stramning  

 er at sikre, at irrelevante faktorer ikke indvirker på medicinalpersoners  

 valg  

 af lægemidler og leverandører.
..." (Folketingstidende 1992/93,  

 tillæg A, sp. 3817).
 2.
 Den omhandlende  

 distributionsaftale mellem (A ApS) og (X) Apotek går i korthed ud på  

 følgende:
(A ApS) køber  

 veterinærmedicin hos producenter og importører og distribuerer medicinen  

 gennem  

 (X) Apotek.
Den enkelte dyrlæge, der køber medicinen, modtager en  

 omsætningsrelateret bonus, ikke i forbindelse med det direkte køb, men fra (A  

 ApS) på baggrund af (X) Apoteks indberetning om den enkelte dyrlæges indkøb.
 Jeg må på baggrund af advokat  

 (C's) skrivelse af 30. juli 1993 lægge til grund at ordningen (indtil da)  

 indebar, at (X) Apotek fik væsentlige rabatter ved sine indkøb hos (A ApS).
A.
Inden ændringen af lægemiddelloven og før reklamebekendtgørelsen  

 havde Sundhedsministeriet (i skrivelse af 6. november 1992 til Danmarks  

 Apotekerforening) givet udtryk for at ordningen var uforenelig med  

 Apotekerlovgivningens prisfastsættelsesregler.
 Efter disse regler skal der  

 være ensartede priser i hele landet ved salg af apoteksforbeholdte  

 lægemidler,  

 og efter Sundhedministeriets opfattelse var (A's) bonusydelse til dyrlægerne  

 udtryk for en generel nedsættelse af apoteksudsalgsprisen for de af selskabet  

 tilbudte produkter.
 Jeg må imidlertid lægge til  

 grund at der efter Sundhedsministeriets opfattelse ikke var mulighed for at  

 forbyde eller på anden måde gribe ind over for ordningen.
B.
Efter den 3. juni 1993 da reklamebekendtgørelsen trådte i kraft,  

 blev (A's) bonusydelser til dyrlægerne i strid med bekendtgørelsens § 7, stk.  

 3.
C.
Ved lov nr. 332 af 4. maj 1994 om ændring af lov om  

 apoteksvirksomhed blev der indført fuldstændigt forbud mod rabatter til  

 apotekere - også for så vidt angår omkostningsrelaterede rabatter.
Denne  

 lovændring har betydning for (A ApS') salg til (X) Apotek og dermed  

 formentlig  

 for bonusordningen som sådan, men lovændringen vedrører ikke i sig selv den  

 bonus som  

  

 dyrlægerne  

  

 modtog, og det  

 er således fortsat reklamebekendtgørelsen der regulerer dette forhold.
 3.
A.
Efter reklamebekendtgørelsens § 7, stk. 1, må der ikke i  

  

 reklameøjemed eller i øvrigt for at fremme  

 salget  

  

 af et lægemiddel ydes, tilbydes, udloddes eller loves  

 medicinalpersoner præmier, økonomiske fordele, herunder rabatter,  

 bonusudbetalinger o.l., eller naturalier (fremhævet af mig). Det fremgår af  

 bemærkningerne til bestemmelsen i lovens § 26, stk. 3, at ministeriet har  

 tilsigtet  

 at fastsætte meget snævre grænser for muligheden for at give pekuniære  

 fordele  

 til medicinalpersoner,  

  

 når  

  

 disse  

 forhold ikke er omkostningsbegrundede.
Som det fremgår af Sundhedsstyrelsens  

 udtalelse af 4. oktober 1993, skal bekendtgørelsens § 7, stk. 1, forstås med  

 dette forbehold, idet formuleringen "reklameøjemed eller i øvrigt for at  

 fremme salget af et lægemiddel" refererer til de såkaldte  

 markedsføringsrabatter i modsætning til omkostningsrelaterede rabatter.
 I Sundhedsstyrelsens  

 vejledning nr. 178 af 1. november 1993 om reklame for lægemidler er der om  

 dette forhold i punkt 5.6. anført følgende:
 "...
 5.6.  

  

 Forbudet i § 7, stk. 1, mod i reklameøjemed eller i øvrigt for  

 at fremme salget af et lægemiddel at yde rabatter, bonusudbetalinger o.l.,  

 til  

 medicinalpersoner indebærer, at der ikke lovligt kan ydes  

 markedsføringsrabatter o.l., men at der - modsætningsvis - lovligt kan ydes  

 omkostningsbegrundede rabatter.
 Omkostningsbegrundede  

 rabatter skal i denne sammenhæng forstås som rabatter, der ydes på en  

 leverance, ved hvilken leverandøren opnår en omkostningsbesparelse, og som  

 står  

 i rimeligt forhold til denne omkostningsbesparelse.
En rabat, prisnedsættelse  

 e.l. i ét handelsled vil i almindelighed ikke kunne anses for en  

 omkostningsbesparelse i relation til bestemte leverancer i det efterfølgende  

 handelsled.
Sådanne besparelser på indkøbssiden kan derfor ikke begrunde  

 rabatter i det efterfølgende handelsled.
..." Selv om jeg må være enig med  

 advokat (D) i, at det ikke fremgår direkte af selve ordlyden af § 7, stk. 1,  

 at  

 omkostningsrelaterede rabatter (fortsat) kan ydes, må jeg lægge til grund at  

 det ved formuleringen har været tilsigtet at undtage disse rabatter fra  

 forbudet i overensstemmelse med det, der er anført i forarbejderne til  

 bestemmelsen  

 i lovens § 26, stk. 3.
B.
Efter reklamebekendtgørelsens § 7, stk. 3, må rabatter,  

 præmieudbetalinger  

 o.l. der ikke omfattes af forbudet i stk. 1, ikke gives til andre end den  

 direkte køber af et lægemiddel.
Bestemmelsen der bl.a. omfatter  

 omkostningsrelaterede  

 rabatter, forbyder at disse gives til andre end den direkte køber.
Ifølge  

 Sundhedsministeriets udtalelse af 4. oktober 1993 er formålet med  

 bestemmelsen  

 at forhindre at de omkostningslettelser der lovligt vil kunne gives efter  

 bestemmelsen i stk. 1, kanaliseres udenom apoteket direkte til den  

 ordinerende  

 læge eller dyrlæge.
I Sundhedsstyrelsens vejledning nr. 178 af 1. november  

 1993  

 er om bestemmelsen anført følgende:
 "...
 Rabatter, præmieudbetalinger  

 o.l., som lovligt kan ydes, må kun tilgå den direkte køber af lægemidlet, jf.  

 reklamebekendtgørelsens § 7, stk. 3. Rabatter mv. må altså ikke springe et  

 eller flere led i handelskæden over; de skal følge den enkelte vare eller det  

 enkelte parti.
..." Konklusion:
 Jeg må lægge til grund at det  

 i forbindelse med ændringen i 1993 af lægemiddelloven, trods de generelt  

 skærpede regler for muligheden for at give økonomiske fordele til  

 medicinalpersoner, har været hensigten at opretholde muligheden for, at  

 leverandører kan yde  

  

 omkostningsrelaterede  

  

 rabatter til medicinalpersoner.
Bestemmelsen i lovens § 26,  

 stk. 3, bemyndiger således alene ministeren til at fastsætte nærmere regler  

 om  

 reklame for lægemidler.
Ministeren kan ikke efter denne bemyndigelse  

 fastsætte  

 regler for ydelser der ikke har karakter af reklame.
I overensstemmelse  

 hermed  

 har ministeren da også i sine bemærkninger til bemyndigelsesbestemmelsen i  

 lovforslaget tilkendegivet at det påtænkte forbud vedrører "rabatter på  

 medicinleverancer,  

  

 der ikke er omkostningsbegrundede  

  

 "  

 (fremhævet af mig). Bestemmelserne i reklamebekendtgørelsens § 7, stk. 1 og  

 stk. 3, forudsætter også - omend indirekte - at omkostningsrelaterede  

 rabatter  

 lovligt kan ydes til en medicinalperson (hvis den pågældende er direkte køber  

 af produktet).
Det fremgår samtidig af  

 bemærkningerne til § 26, stk. 3, at der i øvrigt (når der ikke er tale om  

 omkostningsrelaterede rabatter) vil blive fastsat meget snævre grænser for  

 adgangen til at give medicinalpersoner økonomiske fordele.
Gaver til en værdi  

 der overstiger "nogle hundrede kroner", vil således "under  

 ingen omstændigheder kunne ydes eller modtages lovligt".  

 (Folketingstidende 1992/93, tillæg A, sp. 3818).
 I bemærkningerne til lov nr.  

 332 af 4. maj 1994 om ændring af lov om apoteksvirksomhed, hvor også  

 omkostningsrelaterede rabatter blev forbudt i relation til apotekerne,  

 beskrives en rabat som omkostningsbegrundet når den "  

  

 modsvares  

  

 (fremhævet af mig) af en omkostningslettelse hos den, der  

 giver rabatten".
På baggrund heraf og af den  

 (vidtgående) stramning af reglerne som der er lagt op til i bemærkningerne  

 til  

 ændringen af lægemiddelloven, er det efter min opfattelse ubetænkeligt at  

 lægge  

 til grund at det administrativt kan fastsættes, at en rabat kun kan ydes,  

 hvis  

 den  

  

 fuldstændig  

  

 modsvares af en  

 omkostningslettelse.
Jeg går ud fra at forbudet i bekendtgørelsens § 7, stk.  

 1,  

 således må antages også at omfatte rabatter, der kun delvist er  

 omkostningsbegrundede.
 Hvis det på den anden side må  

 konstateres, at en rabat i ovennævnte forstand er omkostningsrelateret, er  

 der  

 efter min opfattelse ikke uden ved lovændring mulighed for at forbyde en  

 sådan  

 rabat.
 Uanset at der med lovens §  

 26, stk. 3, er givet en bred bemyndigelse til sundhedsministeren til at  

 fastsætte nærmere regler om reklame, og uanset den begrænsning i adgangen til  

 at yde økonomiske fordele til medicinalpersoner der har været et sigte med  

 lovændringen, må jeg således særlig lægge vægt på at de omkostningsrelaterede  

 rabatter ifølge bemærkningerne udtrykkeligt er holdt uden for de  

 begrænsninger,  

 der er lagt op til.
Bestemmelsen i  

 reklamebekendtgørelsens § 7, stk. 3, medfører at rabatter og lignende der  

 ikke  

 er omfattet af forbudet i stk. 1, kun kan ydes til den direkte køber af et  

 lægemiddel.
Bestemmelsen indebærer således at også omkostningsrelaterede  

 rabatter forbydes til andre end den direkte køber.
 Der er ikke i bemærkningerne  

 til lovforslaget - eller i det rådsdirektiv (92/28 EØF) som loven gennemfører  

 -  

 lagt op til at der i relation til modtagelsen af lovlige rabatter skal  

 sondres  

 mellem en direkte køber og en senere aftager af et lægemiddel.
 Bestemmelsen i § 7, stk. 3, i  

 bekendtgørelsen af 24. maj 1993 er heller ikke indgået i forbindelse med  

 lovforslagets behandling i Folketinget forud for lovens vedtagelse den 29.  

 april 1993. Det oprindelige udkast til bekendtgørelsen (Sundhedsministeriets  

 udkast af 14. oktober 1992) indeholdt ikke en tilsvarende bestemmelse.
Det er herefter min  

 opfattelse at Sundhedsministeriet ved forbudet mod at ellers lovlige rabatter  

 ikke kan ydes andre end den direkte køber af et lægemiddel, er gået videre  

 end  

 der er dækning for i bemyndigelsen i lovens § 26, stk. 3. Jeg har herved  

 endvidere lagt vægt på at bestemmelsen i bekendtgørelsens § 7, stk. 3, må  

 siges  

 at indebære et ganske vidtgående indgreb vedrørende muligheden for at yde de  

 nævnte fordele til medicinalpersoner.
I overensstemmelse med almindelige  

 offentligretlige regler må hjemlen i et sådant tilfælde være klar, jf. f.eks.  

 Jon Andersen m. fl., Forvaltningsret (1994) s. 210ff.
Det skal dog understreges at  

 der, som ovenfor anført, i forarbejderne til lægemiddellovens § 26, stk. 3,  

 efter min opfattelse er holdepunkter for, at begrebet  

 "omkostningsrelateret rabat" må forstås snævert.
Det har imidlertid  

 ligget uden for rammerne af min undersøgelse at komme ind på det spørgsmål om  

 de rabatter der er blevet ydet fra (A ApS) til de pågældende dyrlæger, på den  

 baggrund faktisk kan siges at være omkostningsrelaterede.
 Det er sammenfattende min  

 opfattelse at bestemmelsen i § 7, stk. 3, i sundhedsministerens  

 bekendtgørelse  

 nr. 328 af 24. maj 1993 ikke har tilstrækkelig hjemmel i § 26, stk. 3, i  

 lægemiddelloven (lovbekendtgørelse nr. 452 af 10. juni 1992 som ændret ved  

 lov  

 nr. 280 af 6. maj 1993).
 Det følger heraf at  

 Sundhedsministeriets krav (fremsat i brev af 1. juli 1993) om, at (A ApS')  

 bonusudbetaling til dyrlægerne skulle ophøre, efter min opfattelse ikke kunne  

 støttes på bekendtgørelsens § 7, stk. 3.
 Jeg har i den anledning  

 henstillet til Sundhedsministeriet at man genoptager sagen vedrørende (A's)  

 bonusudbetaling og træffer en ny afgørelse på baggrund af det, jeg har  

 anført.
