Ved lov nr. 836 af 21. december 1988 om ændring af lov om social bistand er der med virkning fra 1. april 1989 gennemført en række ændringer af bistandslovens kontanthjælpsregler, herunder af § 42, jf.
Socialministeriets vejledning af 17. februar 1989 om ændring af vejledning om kontanthjælp efter bistandsloven.
Endvidere er Socialministeriets bekendtgørelse om betaling for ophold i  

 daginstitutioner fra 1. maj 1989 ændret således at kontanthjælpen får  

 betydning for daginstitutionsbetaling.
I henhold til bekendtgørelsens § 4,  

 stk. 3, omregnes kontanthjælpen herunder hjælp efter § 42, stk. 2, til  

 skattepligtig indkomst med et særligt fradrag.
Hjælpen efter § 42 indgår i  

 denne beregning, også når en del af hjælpen ydes som lån.
 Uanset om hjælpen ydes som lån eller tilskud kan der være situationer,  

 hvor det af hensyn til revalideringen undtagelsesvis vil være muligt at yde  

 hjælp til daginstitutionsbetaling.
 Blandt andet på baggrund af disse ændringer er der behov for en uddybning  

 af vejledningen om hjælp efter bistandslovens § 42 på følgende områder:
- Hjælp til flygtninge, pkt. 11 - Hjælp til revalideringsprojekter, pkt. 18 og 34 h - Udmåling af hjælp til forsørgelse, pkt. 33 - Hjælp i særlige tilfælde til hel eller delvis dækning af betaling for  

 daginstitution, pkt. 34 g - Ret til fradragsfri arbejdsindtægter, pkt. 38 - Udmåling af hjælp efter revalideringens afslutning, pkt. 55 I socialministeriets vejledning af 26. juni 1987 om hjælp efter  

 bistandslovens § 42 foretages herefter følgende ændringer (ved enkelte af  

 ændringerne er det pågældende punkt i § 42-vejledningen genoptrykt i dets  

 helhed, men således, at realitetsændringer og tilfølelser er markeret med en  

 lodret streg i marginen):
 Pkt. 11 affattes således:
 Flygtninge og indvandrere kan som andre få hjælp efter bistandslovens §  

 42, hvis det efter en konkret vurdering af den enkeltes situation viser sig  

 at være nødvendigt at give denne ekstra hjælp, for at den pågældende kan  

 blive i stand til at forsørge sig selv og sin familie, jf. punkterne 6-8.  

 Kulturelle forhold er et væsentligt moment i denne vurdering.
 En flygtning gennemløber typisk en 18-måneders integrationsperiode, hvor  

 Flygtningehjælpen varetager den sociale bistand, herunder eventuel hjælp  

 efter § 42.
Undervisning af voksne indvandrere i dansk sprog og dansk kultur og  

 samfundsforhold er i første række en amtskommunal forpligtelse, jf. lov nr.  

 355 af 4. juli 1986 om undervisning af voksne indvandrere samt  

 Undervisningsministeriets bekendtgørelse af 4. juli 1986 med samme titel.
I  

 det omfang udgifterne i forbindelse med danskundervisning ikke dækkes af  

 amtskommunen, kan der ydes hjælp efter § 42, hvis den pågældende flygtning  

 opfylder betingelserne for at få sådan hjælp.
Hjælp efter § 42 bør normalt ikke ydes, før den pågældendes sproglige  

 handicap er så vidt overvundet, at der kan lægges en erhvervsplan og det med  

 rimelighed kan forventes, at den pågældende flygtning eller indvandrer vil  

 kunne gennemføre mere erhvervsrettede uddannelses- eller  

 optræningsaktiviteter.
Den uddannelsesrettede aktivitet kan f.eks. bestå i  

 danskundervisning, der i fortsættelse af danskundervisning med almen sigte,  

 har til formål at forberede flygtningen til at gå i gang med en bestemt  

 uddannelse eller optræning i overensstemmelse med den revalideringsplan, der  

 er lagt for den pågældende.
Ved længerevarende uddannelsesforløb ydes hjælpen efter § 42 kun så længe  

 betingelserne for at få hjælp efter denne bestemmelse er opfyldt.
Ydes  

 hjælpen på grund af et sprogligt handicap, bør den således kun ydes indtil  

 det sproglige handicap er overvundet.
En flygtning vil ofte have brug for hjælp efter § 42 udover  

 integrationsperioden.
I disse tilfælde skal revalideringsplanen altid  

 tilrettelægges i et nøje samarbejde med social- og sundhedsforvaltningen i  

 den opholdskommune, som efter integrationsperioden står for videregørelsen og  

 opfølgning af revalideringsplanen.
 En asylansøger, der gifter sig med en dansk statsborger, vil ligeledes  

 kunne få hjælp efter § 42, hvis den pågældende opfylder de almindelige  

 betingelser herfor.
 I Pkt. 18 indsættes som nyt afsnit:
 I Pkt. 32 affattes 2. afsnit således:
 Reglerne i bistandslovens § 38 om fradrag for indtægter og kravet til  

 ægtefællen om at udnytte sine arbejdsmuligheder, jf. bistandslovens § 40,  

 gælder således også, når der ydes hjælp efter § 42.
 Pkt. 33 affattes således:
 Der udmåles grundydelse, boligtilllæg og børnetillæg.
 Når der er truffet beslutning om revalidering ydes hjælpen efter § 42,  

 stk. 2., og beregningen af hjælpen afviger fra dette tidspunkt fra § 37 på  

 følgende måder:
- hjælpen til de i § 37, stk. 2, 2. punktum, nævnte unge beregnes med den  

 almindelige grundydelse - grundydelsen nedsættes ikke efter bestemmelsen i § 37, stk. 2, 5.  

 punktum om hjælp i mere end 9 måneder, jf. nærmere herom i pkt. 18 i  

 vejledningen om kontanthjælp, - grænsebeløbet i § 37, stk. 5, erstattes af det beløb som svarer til 10 /  

 9 af højeste dagpengesats efter § 47 i lov om arbejdsformidling og  

 arbejdsløshedsforsikring m.v. med fradrag for skat af dette beløb.
 Maksimum for hjælp til ægtepar, hvoraf den ene får § 42-hjælp, er 2210 / 9  

 af dagpengemaksimum.
Overstiger den beregnede hjælp det nævnte grænsebeløb, kan dette  

 overskrides, hvis den hidtidige indtægt giver grundlag herfor.
Hjælpen til  

 forsørgelse kan dog ikke overstige 90% af den hidtidige indtægt, jf. § 37.  

 Der henvises til kontanthjælpsvejledningens pkt. 7.
 Eventuel hjælp til uddannelses- og handicapbetingede udgifter, jf. pkt. 34  

 og 35, ydes udover de grænsebeløb, der gælder for hjælp til forsørgelsen.
Ved hjælp til højskoleophold kan der efter en konkret vurdering reduceres  

 for besparelser ved fri kost.
Man skal dog være opmærksom på, at der er så  

 meget tilbage af grundydelsen, at den udover lommepenge også dækker faste  

 udgifter (A-kasse, licens, osv.) og kost ved eventuelle besøg i hjemmet, jf.  

 pkt. 38. Udgifter til opholdsbetaling, hjem- og besøgsrejse, materialer, m.v.  

 dækkes som uddannelsesudgifter.
 Er der iværksat en undersøgelse af, om en person er berettiget til hjælp  

 efter § 42, og det må anses for overvejende sandsynligt, at undersøgelsen vil  

 resultere i en sådan hjælp, bør grundydelsen ikke nedsættes efter 9 måneder.  

 Er grundydelsen nedsat som følge af 9-månedersreglen, bør den i tilsvarende  

 situationer forhøjes til den almindelige grundydelse.
 Hvis revalidendens ægtefælle modtager kontanthjælp, udmåles hjælpen til  

 begge ægtefæller samlet efter § 42. Det vil sige, at hjælpen udmåles med den  

 almindelige grundydelse til begge ægtefæller, også selv om ægtefællen har  

 modtaget den lavere grundydelse efter særreglen for unge eller  

 9-månedersreglen.
 I Pkt. 34 affattes afsnit g og h således:
 - hvis det på grund af handicappet er nødvendigt med et længerevarende  

 revaliderings- og uddannelsesforløb, og den pågældende sidder med  

 store økonomiske forpligtelser i forbindelse med en betydelig nedsættelse af  

 den beregnede hjælp til grænsebeløbene for forsørgelsen, og der ikke  

 er andre husstandsindtægter end § 42-hjælpen.
 - hvor børnepasning af hensyn til revalideringen er nødvendig uden for  

 daginstitutionens åbningstid.
 - hvis der er behov for aflastning i forbindelse med gruppearbejde eller  

 weekend-arrangementer som led i uddannelsen.
 Med hensyn til afholdelse af udgifter, der hænger sammen med de under pkt.  

 18 i) nævnte projekters aktiviteter eller som relaterer sig til den specielle  

 indsats med at fastholde, udvikle og indsluse klienten i et uddannelses-,  

 arbejds- eller udviklingsforløb, er det uden betydning, om de enkelte  

 revalidender under deres deltagelse i projektet modtager ydelser efter  

 bistandslovens § 42, stk. 2, eller som løn eller løntilskud efter § 42, stk.  

 3.
 Pkt. 38 affattes således:
 Revalidendens egen og en eventuel ægtefælles indtægt skal som nævnt under  

 pkt. 32 fradrages i samme omfang, som hvis der ydes almindelig kontanthjælp  

 efter § 37, dvs. nettoindtægter efter fradrag for skat og nødvendige udgifter  

 til arbejdsredskaber og beklædning samt til transport, jf. pkt. 7 i  

 Socialministeriets vejledning af 17. februar 1989 om ændring af vejledning om  

 kontanthjælp efter bistandsloven.
Revalidendens og ægtefællens nettoindtægter fratrækkes som hovedregel i  

 den samlede hjælp.
I de tilfælde, hvor hjælpen består af tilskud og lån, skal  

 den støtte, revalidenden modtager i støtte fra Statens Uddannelsesstøtte og i  

 uddannelsesydelse efter Arbejdsministeriets regler dog fratrækkes i  

 tilskudsdelen og kan således ikke - som andre indtægter - nedbringe §  

 42-lånet, jf. om lånberegning i punkt 50.
De i § 38, stk. 3-8 nævnte lempelser i reglerne om fradrag for indtægter  

 gælder også, når der modtages hjælp efter § 42. Personer, der er i gang med  

 en revalidering efter § 42, stk. 2, kan således benytte reglen om fradragsfri  

 arbejdsindtægter i § 38, stk. 5, på arbejdsindtægter, der ikke har  

 forbindelse med det uddannelsesforløb, hvortil der ydes støtte.
Derimod er  

 personer, der får løn eller løntilskud under revalidering på det almindelige  

 arbejdsmarked efter § 42, stk. 3, ikke omfattet af undtagelsesbestemmelsen i  

 § 38, stk. 5.
Der skal ikke foretages fradrag i hjælpen for ydelser fra godkendte  

 sociale fonde, stiftelser og foreninger m.v., der er fritaget for beskatning  

 hos modtageren efter ligningslovens § 7, litra z.
Ifølge denne bestemmelser  

 er beløb op til 5.000 kr. om året fra hver fond m.v. fritaget for beskatning.
 Når der ydes kontanthjælp efter § 37 under et højskoleophold (jf.  

 Socialministeries bekendtgørelse nr. 429 af 11. juni 1986, § 2), skal der  

 ikke ske fradrag for den del af stats- og kommunestøtten til opholdet, der  

 dækker udgifter, som også dækkes af kontanthjælpen.
For så vidt angår personer, der modtager hjælp til højskoleopholdet efter  

 § 42, er der ikke sket ændringer i forhold til de hidtil gældende regler, det  

 vil sige, at der fortsat efter en konkret vurdering kan reduceres for  

 besparelser ved fri kost.
Man skal dog være opmærksom på, at der er så meget  

 tilbage af grundydelsen, at den udover lommepenge også dækker faste udgifter  

 (A-kasse, licens osv.) og kost ved eventuelle bisøg i hjemmet.
Udgifter til  

 opholdsbetaling, hjem- og besøgsrejser, materialer m.v. dækkes som  

 uddannelsesudgifter, jf. pkt. 34.
 I pkt. 40 ændres henvisningen til § 38, stk. 4, i slutningen af 2.  

 afsnit til § 38, stk. 7.
 Pkt. 55 affattes således:
 Hvis der i tilslutning til revalideringens afslutning bliver behov for  

 kontanthjælp efter bestandsloven, ydes hjælpen efter § 37.
 Den samlede hjælp kan herefter beregnes uden hensyn til ansøgerens  

 hidtidige indtægter, hvis grundydelsen med tillæg ikke overstiger  

 grænsebeløbet i stk. 5.
Hjælpen efter § 37 vil imidlertid kunne overstige grænsebeløbet, hvis  

 ansøgerens hidtidige indtægter giver grundlag for det.
Hvis  

 revalideringsforløbet har varet så længe, at den pågældende med rimelighed  

 har kunne indrette sig på dette indtægtsniveau, betragtes den del af §  

 42-hjælpen, som har været udmålt til forsørgelsen, som hidtidig indtægt.
Har  

 revalideringsforløbet derimod været ganske kortvarigt, beregnes § 37-hjælpen  

 på grundlag af den pågældendes hidtidige indtægter forud for den sociale  

 begivenhed, som udløste hjælpen efter kap. 9.
 I de situationer, hvor § 42-hjælpen betragtes som hidtidig indtægt, og  

 hvor denne i forvejen har været begrænset af 90% af hidtidig indtægt, vil  

 denne grænse fortsat være gældende.
 Hvis grænsen har været 10 / 9 af dagpengeloftet, vil grænsen være 90% af  

 dette beløb, medmindre 90% af hidtidig indtægt forud for revalideringen  

 oversteg dette beløb.
Socialministeriet, den 26. oktober 1989 Aase Olesen / Anne Mette Lolk (* 1) Supplement til Socialministeriets vejledning nr. 101 af 26. juni  

 1987.
