 I medfør af § 2, stk. 2, og § 15, stk. 6, i lov nr. 796 af 30.
november 1990 om Arbejdsgivernes Elevrefusion og efter indstilling fra bestyrelsen for Arbejdsgivernes Elevrefusion fastsættes:
Personkreds § 1.  Ret til refusion og tilskud og pligt til  

 indbetaling af bidrag efter § 4 har samtlige arbejdsgivere, der er omfattet  

 af lov om Arbejdsmarkedets Tillægspension, bortset fra de i bilaget nævnte  

 private arbejdsgivere, hvis udgifter overvejende dækkes af offentlige  

 tilskud.
Undtaget er endvidere offentlige myndigheder og de i bilaget nævnte  

 selskaber i tilknytning til folkekirken eller andre kristne trossamfund, hvis  

 eneste formål er at drive missionsvirksomhed uden for landet.
 § 2.  Ansøgning om at blive undtaget fra lov om  

 Arbejdsgivernes Elevrefusion indgives til Arbejdsgivernes Elevrefusion,  

 Kongens Vænge 8, 3400 Hillerød.
 Stk. 2.  Undtagelsen har virkning fra begyndelsen af det  

 kvartal, hvori Arbejdsgivernes Elevrefusion modtager ansøgning om undtagelse  

 med meddelelse om, at betingelserne herfor er opfyldt.
Stk. 3.  De private institutioner, der kan undtages,  

 fordi institutionens udgifter overvejende dækkes af offentlige tilskud, skal  

 til den statslige myndighed, den amtskommune eller den kommune, hvorfra de  

 modtager den væsentligste del af de offentlige tilskud, indsende oplysning om  

 institutionens navn, adresse, arbejdsgivernummer (SE-nummer) og under hvilken  

 gruppe i det i § 1 nævnte bilag institutionen henhører, samt oplysning om, at  

 arbejdsgivernummeret udelukkende gælder vedkommende institution.
De  

 pågældende statslige myndigheder, amtskommuner eller kommuner videresender  

 oplysningerne til Arbejdsgivernes Elevrefusion.
Blanketformular kan  

 rekvireres hos Arbejdsgivernes Elevrefusion.
 Stk. 4.  Stk. 3 gælder ikke for institutioner, der har  

 arbejdsgivernummer fælles med en statslig myndighed, en amtskommune eller en  

 kommune.
Stk. 5.  De i § 1 nævnte selskaber i tilknytning til  

 folkekirken eller andre kristne trossamfund indsender til Arbejdsgivernes  

 Elevrefusion oplysning om institutionens navn, adresse og arbejdsgivernummer  

 (SE-nummer) samt oplysning om, at arbejdsgivernummeret udelukkende gælder  

 vedkommende selskab.
Omfatter arbejdsgivernummeret andre aktiviteter end  

 missionsvirksomhed uden for landet, kan undtagelse først ske, når den del af  

 selskabet, der står for missionsvirksomheden uden for landet, er udskilt i et  

 selvstændigt selskab (med eget SE-nummer). Blanketformular kan rekvireres hos  

 Arbejdsgivernes Elevrefusion.
 § 3.  Offentlige myndigheder og private institutioner,  

 der er undtaget fra loven efter §§ 1 og 2, meddeler Arbejdsgivernes  

 Elevrefusion, så snart betingelserne for at være undtaget ikke længere er  

 opfyldt. Ændringen får virkning fra begyndelsen af det kvartal, hvori  

 Arbejdsgivernes Elevrefusion har modtaget meddelelsen eller ved forsinket  

 indberetning fra et tidligere tidspunkt efter bestyrelsens beslutning.
Bidrag § 4.  De i § 1 nævnte arbejdsgivere indbetaler bidrag  

 til Arbejdsgivernes Elevrefusion.
Bidraget udgør pr. fuldtidsansat  

 lønmodtager 750 kr. i 1991, 1.000 kr. i 1992 og 1.200 kr. i 1993 og fremover.
Stk. 2.  Bidraget for et kvartal bortfalder for de  

 arbejdsgivere, der i det foregående kvartal i gennemsnit har opfyldt  

 elevmålet.
Ved beregning af, om elevmålet er opfyldt, medregnes elevers  

 beskæftigelse på 85 dage og derover i et kvartal som beskæftigelse i hele  

 kvartalet.
Elevers beskæftigelse under 85 dage i kvartalet medregnes  

 forholdsmæssigt.
En elev indgår i måltalsberegningen fra den dag, uddannelsen  

 ifølge uddannelsesaftalen påbegyndes.
Beregning og opkrævning § 5.  Bidraget efter § 4, stk. 1, beregnes og opkræves  

 kvartalsvis af Arbejdsgivernes Elevrefusion på grundlag af de samlede bidrag  

 til Arbejdsmarkedets Tillægspension, som er modtaget fra arbejdsgiveren i en  

 forudgående 3-måneders periode.
 Stk. 2.  Bidraget for hvert kvartal udgør 1/4 af  

 årsbidraget, for hver gang Arbejdsmarkedets Tillægspension har modtaget, hvad  

 der svarer til fuldt ATP-bidrag efter § 15, stk. 1, 1. pkt., og stk. 2, 1.  

 pkt., i lov om Arbejdsmarkedets Tillægspension, i følgende perioder forud for  

 den i henhold til § 6, stk. 1, fastsatte forfaldsdag:
Stk. 3.  I det for hvert kvartal beregnede  

 arbejdsgiverbidrag fratrækkes for hver arbejdsgiver et beløb, der svarer til  

 1/4 af det årlige bidrag for een lønmodtager.
Dette gælder, uanset hvor mange  

 kvartaler det ATP-bidrag, der danner grundlag for beregningen, vedrører.
Indbetaling § 6.  Bidraget forfalder til betaling den 1. i tredie  

 kalendermåned efter kvartalets udløb med sidste rettidige betalingsdag den  

 14. i forfaldsmåneden.
 Stk. 2.  Falder den sidste rettidige betalingsdag på en  

 helligdag eller en lørdag, forlænges fristen til den nærmest følgende  

 hverdag.
 Stk. 3.  Indbetaling sker, medmindre andet aftales med  

 Arbejdsgivernes Elevrefusion, ved benyttelse af det særlige girokort, som  

 Arbejdsgivernes Elevrefusion sender til arbejdsgiveren, ved hvert kvartals  

 udløb.
 Stk. 4.  Arbejdsgivernes Elevrefusion kan, når særlige  

 omstændigheder taler derfor, efter ansøgning tillade, at kvartalsvis  

 indbetaling sker til andre terminer eller fastsætte en længere tidsfrist for  

 indbetalingen.
Stk. 5.  Hvis en virksomhed hører op eller skifter ejer,  

 skal girokortet sendes til arbejdsgiveren snarest muligt efter, at  

 Arbejdsgivernes Elevrefusion har fået meddelelse herom.
Bidrag for den  

 forløbne del af kvartalet indbetales senest 14 dage efter, at opkrævningen er  

 modtaget.
Stk. 6.  Arbejdsgiveren har ansvaret for rettidig  

 indbetaling.
Hvis girokortet ikke er kommet frem eller er bortkommet, kan  

 arbejdsgiveren få et nyt hos Arbejdsgivernes Elevrefusion.
Stk. 7.  Postvæsenets kvittering for bidragets  

 modtagelse er fyldestgørende.
Arbejdsgiveren kan ikke kræve særskilt  

 kvittering fra Arbejdsgivernes Elevrefusion.
 § 7.  For arbejdsgivere, der beskæftiger lønmodtagere  

 omfattet af § 4 a i lov om Arbejdsmarkedets Tillægspension (koncessionerede  

 selskaber m.v.), foretages efter kalenderårets udløb en korrigeret opgørelse  

 af virksomhedens gennemsnitlige elevmål i det foregående år efter lovens §  

 14, stk. 2. Arbejdsgivernes Elevrefusion opkræver eventuelle manglende bidrag  

 samt bidrag, der på grund af beregningsreglen i § 5, stk. 2, ikke i årets løb  

 er opkrævet efter reglen i § 5, stk. 1.
 § 8.  Sker indbetaling ikke rettidigt, kan  

 Arbejdsgivernes Elevrefusion pålægge arbejdsgiveren at betale renter af  

 bidragene med 1 1/2 pct. for hver påbegyndt måned fra forfaldsdagen.
 § 9.  Arbejdsgivernes Elevrefusion har udpantningsret  

 for bidrag og renter.
 § 10.  Arbejdsgivernes Elevrefusions krav på bidrag og  

 renter forældes efter reglerne i lov nr. 274 af 22. december 1908 om  

 forældelse af visse fordringer.
Klageadgang § 11.  Klager over afgørelser truffet af  

 Arbejdsgivernes Elevrefusion kan indbringes for et ankenævn.
Straffebestemmelser § 12.  Medmindre højere straf er forskyldt efter den  

 øvrige lovgivning, straffes med bøde den, der undlader at efterkomme en  

 anmodning fra Arbejdsgivernes Elevrefusion eller skolerne om oplysninger  

 eller afgiver urigtige eller vildledende oplysninger, jf. lovens § 6.
 Stk.2.  Er overtrædelsen begået af et aktieselskab,  

 andelsselskab eller lignende, kan der pålægges selskabet som sådant  

 bødeansvar.
Ikrafttræden § 13.  Bekendtgørelsen træder i kraft den 1. januar  

 1991.
Stk. 2.  Første bidrag på 250 kr. pr. fuldtidsansat  

 opkræves vedrørende 1. kvartal i 1991 og forfalder til betaling den 1. juni  

 1991 med den 14. juni 1991 som sidste rettidige indbetalingsdag.
De følgende  

 to bidrag på hver 250 kr. pr. fuldtidsansat forfalder til betaling pr. 1.  

 september og pr. 1 december 1991.
 Stk. 3.  Ved beregningen af, om elevmålet i 1. kvartal  

 af 1991 er opfyldt, betragtes uddannelsesaftaler, der påbegyndes senest den  

 31. marts 1991, som påbegyndt fra kvartalets begyndelse.
 Stk. 4.  Restbidrag efter § 7 beregnes første gang på  

 grundlag af arbejdsgivernes indberetning af ATP-bidrag for kalenderåret 1991.
 Stk. 5.  I 1991 fratrækkes i det i de 3 kvartaler  

 beregnede arbejdsgiverbidrag for hver arbejdsgiver et beløb, der svarer til  

 1/3 af dette års bidrag for een lønmodtager.
 Stk. 6.  Bekendtgørelse nr. 169 af 24. marts 1988 om  

 indbetaling af bidrag til Arbejdsgivernes Elevrefusion ophæves.
Undervisnings- og Forskningsministeriet,  

 den 14. december 1990 Bertel Haarder /Birgitte Ammitzbøll Bilag Følgende private institutioner er ikke omfattet af lov om Arbejdsgivernes  

 Elevrefusion, såfremt institutionens driftsudgifter dækkes af offentlige  

 tilskud med mindst 50%:
 1. Friskoler, private grundskoler og private  

 grundskolekursus.
 2. Private gymnasieskoler og studenterkursus.
 3. Private kursus til højere forberedelseseksamen.
 4. Folkehøjskoler, landbrugsskoler, husholdningsskoler  

 og efterskoler.
 5. Handelsskoler og tekniske skoler (erhvervsskoler).
 6. Handelshøjskoler og handelshøjskoleafdelinger.
 7. Teknika.
 8. Private lærerseminarier, private børnehave- og  

 fritidspædagogseminarier, private socialpædagogiske seminarier, private  

 håndarbejdsseminarier og private husholdningsseminarier.
 9. Den frie Lærerskole, Den grafiske Højskole,  

 Sløjdhøjskolen i Esbjerg og Fodterapeutskolen.
 10. Hospitalslaborantskolerne i København og Århus.
 11. Økonomaskolerne i København og Holstebro.
 12. Produktionsskoler og daghøjskoler, jf. lov nr. 411  

 af 13. juni 1990.
 13. Private kredse, der modtager støtte til virksomhed  

 efter lov nr. 410 af 13. juni 1990 om støtte til folkeoplysning.
 14. Folkeuniversitetsvirksomhed, jf. kap. 9 i lov nr.  

 410 af 13. juni 1990.
 15. Maskinmester- og værkstedsskoler, jf. lov nr. 351  

 af 1. juli 1988.
 16. Private skoler og skoleskibe med tilskud, jf.  

 lovbekendtgørelse nr. 371 af 31. maj 1990.
 17. Foreninger, dagcentre, klubber o.lign., der i  

 forbindelse med aktiverende omsorgsarbejde får mindst 50 pct. af deres  

 udgifter dækket af kommunerne (social bistandslov, § 60).
 18. Private daginstitutioner og pasningsordninger for  

 børn og unge (social bistandslov, §§ 69 og 70).
 19. Private daghjem og dagcentre (social bistandslov,  

 § 74).
 20. Private plejehjem og beskyttede boliger (social  

 bistandslov, § 80).
 21. Private revalideringsinstitutioner (social  

 bistandslov, § 91).
 22. Private særlige daginstitutioner (social  

 bistandslov, § 95a).
 23. Private døgninstitutioner for børn og unge (social  

 bistandslov, § 96).
 24. Private svangre- og mødrehjem (social bistandslov,  

 § 101).
 25. Private forsorgshjem m.v. (social bistandslov, §  

 105).
 26. Private institutioner for personer med vidtgående  

 fysiske eller psykiske handicap (social bistandslov, § 112, stk. 1).
 27. Private særlige plejehjem (social bistandslov, §  

 112, stk. 2).
 28. Opholdssteder for børn og unge, godkendt efter  

 social bistandslov § 66, stk. 2.
 29. AMU-centre, jf. lov nr. 237 af 6. juni 1985.
 30. Private Beskæftigelsesprojekter, jf. § 2 i lov nr.  

 379 af 13. juni 1990 om kommunal beskæftigelsesindsats.
 31. Landsdelsorkestre m.v., jf. lovebekendtgørelse nr.  

 522 af 6. juli 1990.
 32. Private museer, jf. lov nr. 291 af 6. juni 1984 om  

 museer m.v., § 10.
 33. Private teatre , jf. lov nr. 408 af 13. juni 1990.
 34. Private institutioner, der modtager støtte fra  

 Erhvervsudviklingsrådet, jf. lov nr. 394 af 13. juni 1990.
 35. Private regionale udviklingsudvalg, der modtager  

 tilskud fra Egnsudviklingsrådet, jf. lov nr. 394 af 13. juni 1990).
 36. Handelsflådens Velfærdsråd, jf. lov nr. 253 af 25.  

 april 1990.
 37. Private sygehuse, jf. lov nr. 324 af 19. juni  

 1974.
 38. Private institutioner, herunder selvejende  

 institutioner, der får mindst 50 pct. af deres driftsudgifter dækket gennem  

 statsstøtte (tilskud) i henhold til finansloven.
 39. Private institutioner, herunder selvejende  

 institutioner, der over en årrække og i henhold til fast praksis får mindst  

 50 pct. af deres driftsudgifter dækket ved tilskud fra kommuner, amtskommuner  

 eller staten, eller af tipsmidlerne.
 Følgende selskaber i tilknytning til folkekirken eller andre kristne  

 trossamfund, hvis eneste formål er at drive missionsvirksomhed uden for  

 landet, er undtaget fra lov om Arbejdsgivernes Elevrefusion:
 Baptistsamfundets Ydre Mission, Brødremenighedens Danske Mission, Dansk  

 Ethioper Mission, Dansk Forenet Sudan Mission, Dansk Santalmission, Den  

 danske Israelsmission, Den danske Pinsevækkelses Ydre Mission, Det danske  

 Missionsforbund, Det danske Missionsselskab, Kherwara-Missionen,  

 Metodistkirkens Verdensmission, Nordisk Østasienmission (dansk afdeling),  

 Ordet og Israel, Støtteselskabet for Pakistans Kirke, Syvende Dags  

 Adventistsamfundet, Evangelisk Luthersk Missionsforening, Luthersk  

 Missionsforening, Dialogcentret, Apostolsk Kirke og Ydre Missions Hus  

 (Christiansfeld).
