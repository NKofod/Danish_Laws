 I medfør af § 114 i toldloven jf. lovbekendtgørelse nr. 610 af 14. oktober  

 1988, fastsættes følgende:
§ 1.  Ekspeditionstiden for udførelse af  

 toldforretninger vedrørende er mandag-fredag kl. 07.00-16.00, helligdage undtaget.
Ved toldstederne i  

 Padborg, Esbjerg, Gedser, Rødby og lufthavnen i Kastrup er ekspeditionstiden  

 for udførelse af de under 2)-4) nævnte forretninger dog mandag-fredag kl.  

 07.00-17.00 og lørdag kl. 07.00-13.00, helligdage undtaget.
 Stk. 2.  Ekspeditionstiden for andre forretninger  

 (kontorforretninger) er mandag-fredag kl. 09.00-15.00, helligdage undtaget.
 Stk. 3.  Grundlovsdag og juleaftensdag er  

 ekspeditionstiden for de i stk. 1 omhandlede forretninger kl. 07.00-12.00 og  

 for de i stk. 2 omhandlede forretninger kl. 09.00-12.00.
 § 2.  Forretninger af den i § 1, stk. 1, omhandlede  

 art kan udføres uden for ekspeditionstiden mod betaling af gebyr efter  

 reglerne i §§ 3-6.
 § 3.  Ved de i stk. 3 nævnte toldsteder, hvor  

 afviklingen af toldtjenesten nødvendiggør fast tilstedeværelse af  

 toldpersonale uden for ekspeditionstiden, betales i de tidsrum, hvor  

 personalet er fast til stede, de i bilaget til bekendtgørelsen anførte  

 gebyrer, dog med tillæg af 50 pct. på lørdage og søn- og helligdage m.v. samt  

 på mandage til fredage i tidsrummet kl. 22.00-07.00.
 Stk. 2.  For ekspeditioner, der udføres de pågældende  

 steder på tidspunkter, hvor der ikke er fast tilstedeværelse af  

 toldpersonale, beregnes gebyr efter de i § 4 anførte regler.
 Stk. 3.  De i stk. 1 omhandlede toldsteder omfatter  

 lufthavnene i Kastrup og Billund, toldbehandlingsområdet i Padborg,  

 overgangsstederne ved landegrænsen samt sådanne havne, hvor daglige godsruter  

 i fast rutefart fra og til steder uden for toldområdet nødvendiggør fast  

 tilstedeværelse af personale uden for ekspeditionstiden.
§ 4.  Andre steder end omhandlet i § 3 betales de i  

 bilaget anførte gebyrer for ekspeditioner, der er rekvireret til udførelse  

 mandag-fredag kl. 16.00-18.00. For ekspeditioner, der er rekvireret til  

 udførelse uden for dette tidsrum, betales gebyr med følgende tillæg § 5.  Der betales eet gebyr pr. toldforretning.
Kræver  

 toldforretningen, at toldvæsenet er til stede ud over 1 time, betales der dog  

 gebyr pr. påbegyndt time, tilstedeværelsen varer.
§ 6.  Når toldforretninger ønskes udført uden for  

 toldvæsenets ekspeditionstid, må der i rimelig tid inden ekspeditionstidens  

 ophør afgives skriftlig rekvisition på de af toldvæsenet foreskrevne  

 blanketter.
Der skal dog ikke afgives forudgående rekvisition på de i § 3,  

 stk. 3, omhandlede steder, når toldforretningerne ønskes afviklet på  

 tidspunkter, hvor der er fast tilstedeværelse af toldpersonale.  

 Gebyrbetalingen påhviler rekvirenten.
 Stk. 2.  Påbegyndes en forud rekvireret forretning af  

 toldvæsenet uvedkommende årsager senere end det tidspunkt, der er anført i  

 rekvisitionen, beregnes betalingen dog fra dette tidspunkt.
Stk. 3.  I tilfælde, hvor en forud rekvireret forretning  

 aflyses eller udsættes, må toldvæsenet snarest underrettes herom.
Sker  

 aflysningen eller udsættelsen uden for ekspeditionstiden, men før det  

 tidspunkt, der er anført i rekvisitionen, skal der betales eet gebyr efter  

 den sats, der skulle have været anvendt ved forretningen.
 § 7.  De i bilaget fastsatte gebyrer er grundtakster.  

 Grundtaksterne reguleres i takt med lønudviklingen ved en procentvis  

 forhøjelse eller nedsættelse svarende til lønudviklingen for en tjenestemand  

 på skalatrin 7 excl. stedtillæg.
 § 8.  Bekendtgørelsen træder i kraft den 1. november  

 1988.
 Stk. 2.  Samtidig ophæves ministeriet for skatter og  

 afgifters bekendtgørelser nr. 617 af 6. december 1982 og nr. 656 af 17.  

 december 1984 og § 2 i ministeriets bekendtgørelse nr. 324 af 28. juni 1985.
Skatteministeriet, den 20. oktober 1988 ANDERS FOGH RASMUSSEN /Jannie Hilsbo Bilag Gebyrer for udførelse af toldforretninger uden for toldvæsenets  

 ekspeditionstid For udførelse af de i bekendtgørelsens § 1, stk. 1, omhandlede  

 toldforretninger (herunder ekspeditioner via edb) uden for toldvæsenets  

 ekspeditionstid betales følgende gebyrer:
A.
Befordringsmidler Der betales gebyr for ekspedition af skibe og fly med passagerer i trafik  

 fra og til steder uden for toldområdet.
Der betales dog kun gebyr for  

 ekspedition af fly, hvis højeste tilladte startvægt er over 5.700 kg, eller  

 som permanent er indrettet til befordring af mere end 10 passagerer.
Der betales gebyr for ekspedition af det enkelte skib eller fly ved hver  

 ankomst og afgang, når der sker landsætning og/eller ombordtagning af  

 passagerer.
Der betales dog kun eet gebyr, når ankomst og afgang sker inden  

 for samme time.
B.
Godsregistrering pr. ekspedition ........ 58 kr. 00 øre Der betales gebyr for den enkelte godsregistreringsekspedition. Ønskes der  

 yderligere gennemført en fortoldningsekspedition, betales tillige gebyr for  

 fortoldning.
C.
Udførsel Der betales gebyr for ekspedition af følgende varer:
 1. Varer, der er omfattet af EFs markedsordninger for  

 landbrugsvarer, og for hvilke der afgives udførselsangivelse for  

 landbrugsvarer.
 2. Godsregistrerede varer, der genudføres.
 3. Varer, der er omfattet af særlige toldordninger  

 (f.eks. aktiv forædling, passiv forædling, toldgodtgørelse eller anden form  

 for toldlempelse) eller af særlige afgiftsordninger (f.eks.for spriritus og  

 vin).
 4. Varer, der i øvrigt er omfattet af særlige  

 kontrolbestemmelser.
 5. Varer, for hvilke der udfærdiges  

 forsendelsesangivelse i medfør af EF's ordning for fællesskabsforsendelse  

 eller carnet i medfør af TIR-transportordningen.
Ved udførsel med skib eller lastbil Pr. skib eller lastbil inkl.
 Der betales gebyr pr. skib eller lastbil eller pr. eksportør  

 (vareafsender), og betalingen omfatter ekspedition af 5 udførselsdokumenter.  

 Såfremt der ønskes ekspederet mere end 5 udførselsdokumenter, betales der  

 tillige eet gebyr for de efterfølgende udførselsdokumenter.
 I tilfælde, hvor ekspeditionen af udførselsdokumenterne for varer under  

 punkt 1-5 ikke sker samtidig med indladningen af varerne, betales ved  

 indladning gebyr pr. transportmiddel.
D.
Fortoldning Pr. fortoldningsbegæring ...... 82 kr. 00 øre Der betales gebyr for fortoldningsekspeditioner, når disse påbegyndes uden  

 for ekspedtionstiden, herunder når en fortoldningsbegæring ønskes registreret  

 som modtaget uden for toldvæsenets ekspeditionstid for at fastholde en sats-  

 eller kontingentdato.
E.
Proviantering Pr. rekvirent pr. skib eller fly ............ 58 kr. 00 øre Der betales gebyr for proviantering af det enkelte skib eller fly  

 uafhængig af antallet af proviantbegæringer.
 I tilfælde, hvor ekspeditionen af proviantbegæringerne ikke sker samtidig  

 med indladningen af provianten, betales ved indladningen gebyr pr. skib eller  

 fly.
