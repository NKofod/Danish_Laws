Nr BSF 152 Forslag til folketingsbeslutning om undgåelse af sort skærm Fremsat af Poulsgaard (FP) Dohrmann (FP) Pia Kjærsgaard (FP) Damgaard  

 Nielsen (FP) den 1. april 1987 Folketinget pålægger ministeren for kulturelle anliggender at sørge for, at andre fjernsyns- og/eller radiostationer i videst muligt omfang får vederlagsfri adgang til at udnytte Danmarks Radios sendefaciliteter i de tidsrum, hvor Danmarks Radio på grund af arbejdskonflikt eller andet ikke selv sender inden for de sædvanlige sendetimer.
BEMÆRKNINGER TIL FORSLAGET Vi har nu igen haft en af disse overenskomststridige og ulovlige arbejdsnedlæggelser, og man skal ikke være ret meget profet for at forudse, at der kommer flere overenskomststridige og ulovlige arbejdsnedlæggelser i Danmarks Radio.
Såfremt man ikke kommer igennem med et fuldstændig ublu krav om en 10 pct.s licensforhøjelse, vil man fra Danmarks Radios side påstå, at det vil være umuligt at lave programmerne.
Produktivitetsforøgelse er for mange af de ansatte i Danmarks Radio en by i Rusland.
Dette beslutningsforslag skal ses som en håndsrækning til de sagesløse seere, der jo trods rekordhøje licenser gang på gang bliver holdt for nar.
 Vi har efterhånden fået opbygget en del lokalradio- og -tv-stationer.
 Det er disse stationer, der i konfliktsituationer skal lave tv.
Det er forslagsstillernes håb, at Tinget vil stille sig velvilligt over for dette forslag.
