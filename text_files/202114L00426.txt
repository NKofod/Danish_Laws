Betænkning afgivet af Udenrigsudvalget den 11. januar 2022 Betænkning over Forslag til lov om ændring af lov om internationalt udviklingssamarbejde (Ændring af grundlag for oplysningsarbejde om udviklingssamarbejde) [af ministeren for udviklingssamarbejde (Flemming Møller Mortensen)]:
1. Indstillinger Et flertal i udvalget (udvalget med undtagelse af DF og NB) indstiller lovforslaget til vedtagelse uændret.
 Et mindretal i udvalget (DF og NB) vil stemme hverken for eller imod lovforslaget ved 3. behandlingen.
 Liberal Alliance, Alternativet, Kristendemokraterne, Siumut og Sambandsflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Venstre og Det Konservative Folkeparti Venstres og Det Konservative Folkepartis medlemmer af udvalget finder, at det er kritisabelt, at oplysningspuljen blev lukket uden en drøftelse med forligspartierne om, hvilken anden form for oplysningsaktiviteter ministeren mener er mere effektiv, eller hvornår nye oplysningsaktiviteter kan finde sted.
Den hastige nedlukning uden et planlagt alternativ betyder, at danskerne ikke oplyses om det danske udviklingsarbejde i en længere periode.
Det er problematisk.
V og KF stemmer for lovændringen med en forventning om at blive inddraget i en ny strategi for oplysningsarbejde.
Enhedslisten Enhedslistens medlemmer af udvalget kan, på trods af ministerens meget begrænsede inddragelse af partierne bag den udviklingspolitiske strategi i omorganiseringen af oplysningsindsatsen og et nyt medie, stemme for lovændringen.
3. Udvalgsarbejdet Lovforslaget blev fremsat den 11. november 2021 og var til 1. behandling den 30. november 2021. Lovforslaget blev efter 1. behandling henvist til behandling i Udenrigsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og ministeren for udviklingssamarbejde sendte den 27. august 2021 dette udkast til udvalget, jf.
URU alm. del  bilag 283 (folketingsåret 2020-21). Den 11. november 2021 sendte ministeren for udviklingssamarbejde høringssvarene og et høringsnotat til udvalget.
Bilag Under udvalgsarbejdet er der omdelt 4 bilag på lovforslaget.
Spørgsmål Udvalget har under udvalgsarbejdet stillet 17 spørgsmål til ministeren for udviklingssamarbejde til skriftlig besvarelse, som ministeren har besvaret.
Annette Lind (S) Daniel Toft Jakobsen (S) Kasper Sand Kjær (S) Lars Aslan Rasmussen (S) Birgitte Vind (S) Rasmus Horn Langhoff (S) nfmd.
Karsten Hønge (SF) Anne Valentina Berthelsen (SF) Rasmus Nordqvist (SF) Anne Sophie Callesen (RV) Martin Lidegaard (RV) Eva Flyvholm (EL) Christian Juhl (EL) Aaja Chemnitz Larsen (IA) Sjúrður Skaale (JF) Uffe Elbæk (FG) Michael Aastrup Jensen (V) Bertel Haarder (V) fmd.
Karen Ellemann (V) Ellen Trane Nørby (V) Fatma Øktem (V) Ulla Tørnæs (V) Alex Ahrendtsen (DF) Søren Espersen (DF) Lise Bech (DF) Marcus Knuth (KF) Katarina Ammitzbøll (KF) Peter Seier Christensen (NB) Naser Khader (UFG) Liberal Alliance, Alternativet, Kristendemokraterne, Siumut og Sambandsflokkurin havde ikke medlemmer i udvalget.
