Skrivelse om orientering om  

 indførelse af en ordning med  

  

 udslusningboliger (Til samtlige kommuner og amtskommuner m.fl.) Socialministeriet har udsendt bekendtgørelse nr. 853 af 12.  

 september 2005 om refusionsbeløb til lejer i udslusningsbolig.
 I den anledning skal hermed orienteres om baggrunden for og  

 hensigten med de nye regler:
 Folketinget har den 28. april 2005 vedtaget:
 L 35 - Forslag til lov om ændring af lov om almene boliger samt  

 støttede private andelsboliger m.v., lov om leje af almene boliger, lov om  

 social service, lov om boliger for ældre og personer med handicap, lov om  

 ejerlejligheder og lov om byfornyelse og udvikling af byer (Nyetablering af  

 selvejende almene ungdomsboliginstitutioner m.v.).
 Loven  lov nr. 330 af 18. maj 2005 - er trådt i kraft den 1.  

 juli 2005.
Lovændringen indeholder bl.a. indførelse af en ordning med  

 udslusningsboliger.
Lovforslaget med bemærkninger samt loven kan bl.a. ses  

 på:
- www.social.dk  se under lovstof - og på Folketingets hjemmeside www.ft.dk  se under dokumenter -  

 Lovforslag fordelt på ministerområde  Socialministeriet  vedtagne  

 lovforslag.
Bestemmelserne om den nye ordning med udslusningsboliger findes  

 herefter i lov om almene boliger m.v. § 63, lov om leje af almene  

 boliger  

 § 4, stk. 3 samt lov om social service § 95a.
Herudover er der  

 fastsat nærmere regler i bekendtgørelse om refusionsbeløb til lejer i  

 udslusningsbolig og bekendtgørelse om udlejning af almene boliger m.v.
Indholdet af ordningen med udslusningsboliger Etablering af udslusningsboliger i almene boligafdelinger er et  

 supplement til de eksisterende boligformer, der er tilvejebragt for at  

 varetage  

 særlige sociale og boligmæssige hensyn.
Målgruppe Målgruppen for ordningen med udslusningsboliger er psykisk syge,  

 hjemløse m.v., der har sociale problemer udover boligproblemet, som opholder  

 sig i midlertidige boformer efter servicelovens §§ 91, 93 og 94, og som  

 i  

 en overgangsperiode har brug for særlige vilkår og støtte fra den sociale  

 boform for at kunne overgå til det almindelige lejeboligmarked.
Kommunal anvisningsret Loven er udformet som en aftalt anvisningsret, således at  

 kommunerne har mulighed for at indgå aftale med den almene boligorganisation  

 om  

 at stille ledige almene familieboliger til rådighed for kommunalbestyrelsen  

 med  

 henblik på udlejning som udslusningsboliger.
 Aftalen er frivillig, således at boligorganisationen og kommunen  

 lokalt kan aftale, i hvilket omfang der er behov og muligheder for etablering  

 af udslusningsboliger.
 Kommunalbestyrelsen kan overlade anvisningsretten til amtsrådet.
Lejer på særlige vilkår Som udgangspunkt bor lejeren af en udslusningsbolig de samme  

 vilkår som andre almene lejere.
Der er således tale om en permanent bolig,  

 hvor  

 lejeren fuld ud kan deltage i beboerdemokratiet i afdelingen.
 Da lejeren befinder sig i en udslusningsfase mellem en social  

 boform og det almene lejeboligmarked, er det nødvendigt af hensyn til den  

 pågældende lejer og de øvrige lejere i afdelingen, at der i udslusningsfasen  

 tages særligt hånd om personen.
 Dette medfører, at lejeren i udslusningsfasen bevarer den  

 nødvendige sociale støtte med henblik på at skabe bedre livsbetingelser og  

 øge  

 mulighederne for integration i lokalsamfundet.
Det medfører også, at anvisningsmyndigheden kan visitere den  

 pågældende lejer tilbage til en boform efter serviceloven, hvis opholdet i  

 den  

 almene bolig ikke lykkes.
Kommunen eller amtskommunen kan i så fald anmode  

 udlejer om at opsige lejekontrakten med virkning fra det tidspunkt, hvor  

 lejeren får stillet et botilbud til rådighed i en boform omfattet af  

 serviceloven.
Anvisningsmyndigheden kan også godkende, at en række af  

 almenlejelovens almindelige regler fraviges ved aftale mellem lejeren og  

 boligorganisationen.
Dette gælder i forhold til reglerne om råderetten,  

 brugsrettens overgang til andre, husstandsudvidelse og opsigelse.
 Herudover kan anvisningsmyndigheden godkende indskrænkninger i  

 lejerens mulighed for at overtage en anden bolig i boligorganisationen mod  

 samtidig at afgive sin bolig i afdelingen (oprykningsretten).
Aftales der særlige vilkår for udslusningsboligen, kan disse  

 maksimalt gælde i 2 år fra lejeforholdets begyndelse.
Herefter vil der være  

 tale om fortsættelse af lejemålet på almindelige vilkår.
 Der henvises til lovforslagets specielle bemærkninger og til  

 Socialministeriets bekendtgørelse nr. 625 af 23. juni 2005 om udlejning af  

 almene boliger m.v.
Betaling af evt. lejetab, før udlejning kan ske For at den kommunale anvisning ikke medfører merudgifter for  

 boligorganisationen, skal kommunen eller amtskommunen betale lejen  

 (boligafgiften) fra det tidspunkt, fra hvilket den ledige bolig er til  

 rådighed  

 for kommunalbestyrelsen eller amtsrådet, og indtil udlejning sker.
Har kommunalbestyrelsen eller amtsrådet ikke behov for den  

 pågældende bolig, meddeles dette til boligorganisationen.
Har  

 boligorganisationen  

 allerede givet meddelelse om, at en ledig bolig er til rådighed for  

 kommunalbestyrelsen eller amtsrådet, skal kommunalbestyrelsen eller amtsrådet  

 dog betale lejen (boligafgiften), indtil udlejning sker, dog ikke ud over det  

 tidspunkt, hvorfra en opsigelse ville have haft virkning.
 Opsiger udlejer lejekontrakten efter kommunalbestyrelsens eller  

 amtsrådets anmodning betaler kommunen eller amtskommunen huslejen i perioden  

 fra lejerens fraflytning til genudlejning sker, dog ikke ud over det  

 tidspunkt,  

 hvorfra en opsigelse ville have haft virkning.
Kommunal garanti for istandsættelse ved  

 fraflytning Kommunen eller amtskommunen garanterer for lejerens opfyldelse  

 af kontraktmæssige forpligtelser over for boligorganisationen til at  

 istandsætte boligen ved fraflytning.
Dette svarer til reglerne ved almindelig  

 kommunal anvisning.
Huslejen For at formålet med udslusningsboliger om at medvirke til at  

 give lejeren en lempelig indgang til det almindelige boligmarked ikke skal  

 forspildes, skal lejeren ikke selv afholde den fulde husleje.
 Anvisningsmyndigheden skal derfor godtgøre lejeren forskellen  

 mellem den leje m.v., som lejeren betaler boligorganisationen fratrukket  

 individuel boligstøtte, og lejerens hidtidige betaling for logi i den sociale  

 boform.
 Der henvises til bemærkningerne til lovforslaget samt til den i  

 medfør af servicelovens § 95a fastsatte bekendtgørelse om refusionsbeløb  

 til lejer i udslusningsbolig.
 Bekendtgørelsen  nr. 853 af 12. september 2005 om  

 refusionsbeløb til lejer i udslusningsbolig - er vedlagt som bilag.
 Refusionsbeløbet til en lejer udgør månedligt forskellen mellem  

 lejerens udgifter til leje og andre pligtige pengeydelser, med fradrag af  

 støtte efter lov om individuel boligstøtte og det beløb, som lejeren skulle  

 have betalt i et botilbud omfattet af lovens §§ 91, 93 eller 94.
For at fastsætte refusionsbeløbet, skal den beregnede  

 boligstøtte opgøres.
Størrelsen af boligstøtten beregnes efter de sædvanlige  

 regler herom i kapitel 1  9 boligstøtteloven.
Det påvirker ikke størrelsen af fradraget, at den beregnede  

 boligstøtte udbetales med et reduceret beløb, som følge af boligstøttelovens  

 § 42 a.
Efter denne bestemmelse, kan udbetalingen af boligstøtten  

 reduceres, hvis et eller flere husstandsmedlemmer er omfattet af § 25 b  

 i  

 lov om aktiv socialpolitik (kontanthjælpsloftet). At det er den beregnede og  

 ikke den udbetalte boligstøtte, der fradrages, får den betydning at  

 refusionsbeløbet ikke kompenser for, at boligstøtten udbetales med et mindre  

 beløb, som følge af at den pågældende er omfattet af kontanthjælpsloftet.
Hvis husstanden består af flere personer, der er fyldt 18 år,  

 udregnes størrelsen af refusionsbeløbet efter den forholdsmæssige andel af  

 lejerens udgifter med fradrag af boligstøtte.
Hvis husstanden består af to  

 personer, der er fyldt 18 år, er lejerens udgifter halvdelen af  

 lejeudgifterne  

 og andre pligtige pengeydelser med fradrag af halvdelen af den beregnede  

 boligstøtte.
 Refusionsbeløbet er skattefrit, jf. ligningslovens § 7,  

 stk. 1, nr. 9.
Socialministeriet, den 23. september  

 2005 Eva Kjer Hansen /Bent Nielsen Bilag 1 Bekendtgørelse om  

 refusionsbeløb  

 til lejer i udslusningsbolig I medfør af § 95 a, i lov om social service, jf.  

 lovbekendtgørelse nr. 280 af 5. april 2005, som ændret ved § 3 i lov nr.  

 330 af 18. maj 2005, fastsættes:
Fastsættelse af refusionsbeløbet § 1.  

  

 Refusionsbeløbet til en lejer, som kommunen eller amtskommunen har anvist til  

 en udslusningsbolig, udgør månedligt forskellen mellem lejerens udgifter til  

 leje og andre pligtige pengeydelser, jf. § 3, stk. 1 og 2, med fradrag  

 af  

 støtte efter lov om individuel boligstøtte og det beløb, som lejeren skulle  

 have betalt i et botilbud omfattet af lovens §§ 91, 93 eller 94.
 Stk. 2.  

  

 Refusionsbeløbet  

 kan kun udbetales, hvis der er ansøgt om boligstøtte til udslusningsboligen.
§ 2.  

  

 Beløbet, som lejeren skulle have betalt i botilbud omfattet af lovens  

 §§ 91, 93 og 94, er det beløb, som lejeren skulle have betalt under  

 hensyn  

 til de aktuelle indkomstforhold, såfremt lejeren fortsat havde ophold i  

 botilbuddet.
Det er dog alene den af amtsrådet fastsatte logibetaling, der  

 indgår.
 § 3.  

  

 Ved  

 opgørelsen af lejerens udgifter til leje og andre pligtige pengeydelser  

 indgår:
 1)  

 	  

 Betaling af leje som  

 den er fastsat og reguleret efter reglerne i kapitel 3 i lov om leje af  

 almene  

 boliger.
 2)  

 	  

 Betaling for  

 udlejerens levering af varme, varmt vand, og evt. vand og elektricitet  

 opgjort  

 efter reglerne i kapitel 10 i lov om leje af almene boliger.
 3)  

 	  

 Betaling for  

 udlejerens forsyning med fællesantenneanlæg samt forsyning med adgang til  

 elektroniske telekommunikationstjenester opgjort efter reglerne i kapitel 11  

 i  

 lov om leje af almene boliger.
 Stk. 2.  

  

 Betaling af  

 rykkergebyr for betalingspåkrav opgjort efter reglerne i § 90, stk. 2, i  

 lov om leje af almene boliger, refunderes ikke.
Stk. 3.  

  

 Fradraget for  

 støtte efter lov om individuel boligstøtte udgør den beregnede boligstøtte  

 efter kapitel 1  9 i lov om individuel boligstøtte.
Det påvirker ikke  

 fradragets størrelse, at den beregnede boligstøtte udbetales med et reduceret  

 beløb, jf. boligstøttelovens § 42 a.
 Stk. 4.  

  

 Består  

 husstanden af mere end en person, der er fyldt 18 år, indgår alene den  

 forholdsmæssige andel af lejerens udgifter til leje og andre pligtige  

 pengeydelser med fradrag af den forholdsmæssige andel af den beregnede støtte  

 efter boligstøtteloven.
Udbetaling § 4.  

  

 Kommunen udbetaler uden ansøgning, det beregnede refusionsbeløb månedsvis  

 forud, jf. dog § 1, stk. 2.
Oplysningspligt § 5.  

  

 Personer, der modtager refusionsbeløb, har pligt til at oplyse om ændringer  

 af  

 betydning for beløbets størrelse.
Omberegning og tilbagebetaling § 6.  

  

 Kommunen skal foretage en ny beregning af refusionsbeløbet, hvis de forhold,  

 herunder ydelser, der har betydning for beregningen, ændres.
Beregningen  

 ændres  

 med virkning for den følgende måned.
 Stk. 2.  

  

 Kommunen skal  

 foretage en omberegning af refusionsbeløbet, hvis beregningen er foretaget på  

 et fejlagtigt grundlag, eller hvis boligstøtten er ændret efter en  

 omberegning,  

 jf. § 46 i lov om individuel boligstøtte.
 Stk. 3.  

  

 Kommunen skal  

 foretage en omberegning af refusionsbeløbet, hvis der sker en efterregulering  

 af boligstøtte efter § 47 i lov om individuel boligstøtte.
Stk. 4.  

  

 Omberegningen af  

 refusionsbeløbet opgøres månedsvis.
Hvis dette ikke er muligt, foretages  

 omberegningen for den samlede periode fra måneden efter det tidspunkt, hvor  

 ændringen indtræder.
 § 7.  

  

 Kommunen kan kræve for meget udbetalt refusionsbeløb tilbagebetalt fra  

 lejeren.  

 Tilbagebetalingskravet gennemføres efter §§ 119 og 120 i lov om social  

 service.
Ophør § 8.  

  

 Udbetalingen af refusionsbeløbet ophører, når lejeren ikke længere betaler  

 leje  

 for udslusningsboligen.
Der kan dog efterfølgende udbetales refusionsbeløb  

 ved  

 opgørelse af andre pligtige pengeydelser, jf. § 3, stk. 1 og 2, der  

 vedrører lejeperioden.
Klageregler § 9.  

  

 Kommunens afgørelser efter denne bekendtgørelse kan indbringes for det  

 sociale  

 nævn, jf. § 121 i lov om social service.
Ikrafttrædelse § 10.  

  

 Bekendtgørelsen træder i kraft den 0. september 2005 og har virkning fra den  

 1.  

 juli 2005.
