Skriftlig fremsættelse (8. oktober 2003) Fødevareministeren  

  

 (Mariann Fischer Boel):
 Herved tillader jeg mig for Folketinget at fremsætte:
 Forslag til lov om  

 ændring af lov om støtte til udvikling af landdistrikterne (Ændring af  

 støtteordningen for yngre jordbrugeres etablering)  

                                                                         .
(Lovforslag nr.
L 26).
Lovforslaget fremsættes med henblik på ændring af  

 støtteordningen for yngre jordbrugeres etablering (YJ-ordningen), for så vidt  

 angår førstegangsetablering.
Med lovforslaget foreslås det bl.a., at det  

 maksimale udmålingsgrundlag for YJ-lånet forhøjes, således at det maksimale  

 statsgaranterede lån stiger fra 1.050.000 kr. til 2.900.000 kr., at  

 tilskuddet  

 til betaling af ydelserne på lånet afskaffes, og at beregningen af  

 risikopræmien for den af staten stillede garanti for lånet ændres.
 Lovforslaget følger i stor udstrækning anbefalingerne i  

 rapporten fra arbejdsgruppen vedrørende yngre jordbruger-ordningen.
 Med henblik på at gennemføre anbefalingerne fra  

 arbejdsgruppen foreslås bl.a.:
  

 	  

    

 at det maksimale  

 udmålingsgrundlag for YJ-lånet forhøjes fra 7 mio. kr. til 15 mio. kr.,   

 	  

    

 udmålingsgrundlaget  

 for lånet reduceres med et stuehusfradrag på 500.000 kr.,   

 	  

    

 udmålingsprocenten for  

 lånet øges fra 15 pct. til 20 pct.,   

 	  

    

 risikopræmien ændres  

 fra 1 pct. p.a. af den del af lånet, der ligger ud over 500.000 kr. til at  

 udgøre 0,75 pct. beregnet af hele lånets restgæld,   

 	  

    

 anvendelse af lånetype  

 gøres fleksibel.
 Idet jeg i øvrigt henviser til lovforslagets bemærkninger,  

 tillader jeg mig at anbefale lovforslaget til hurtig og velvillig behandling  

 i  

 Folketinget.
