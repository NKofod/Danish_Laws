 Herved bekendtgøres lov om folkeskolen, jfr.  

 lovbekendtgørelse nr. 385 af 20. august 1980, med de ændringer, der følger af  

 § 1, nr. 30, i lov nr. 242 af 8. juni 1983, lov nr. 287 af 6. juni 1984, lov  

 nr. 288 af 6. juni 1984, lov nr. 270 af 6. juni 1985 og § 22 i lov nr. 217 af  

 23. april 1986.
Folkeskolens begreb og formål § 1.  Folkeskolen er den kommunale skole, der tilbyder  

 undervisning efter denne lov.
 § 2.  Folkeskolens opgave er i samarbejde med  

 forældrene at give eleverne mulighed for at tilegne sig kundskaber,  

 færdigheder, arbejdsmetoder og udtryksformer, som medvirker til den enkelte  

 elevs alsidige udvikling.
 Stk. 2.  Folkeskolen må i hele sit arbejde søge at skabe  

 sådanne muligheder for oplevelse og selvvirksomhed, at eleven kan øge sin  

 lyst til at lære, udfolde sin fantasi og opøve sin evne til selvstændig  

 vurdering og stillingtagen.
Stk. 3.  Folkeskolen forbereder eleverne til medleven og  

 medbestemmelse i et demokratisk samfund og til medansvar for løsningen af  

 fælles opgaver.
Skolens undervisning og hele dagligliv må derfor bygge på  

 åndsfrihed og demokrati.
Undervisningens ordning § 3.  Folkeskolen omfatter en 1-årig børnehaveklasse,  

 en 9-årig grundskole og en 1-årig 10. klasse.
Stk. 2.  Til børn, hvis udvikling kræver en særlig  

 hensyntagen eller støtte, gives der specialundervisning og anden  

 specialpædagogisk bistand.
Undervisningsministeren fastsætter regler herom,  

 og kan i denne forbindelse fravige §§ 4, 6, 7, 12 og 14.
 Stk. 3.  Folkeskolen kan tilbyde eleverne undervisning i  

 deres fritid.
 Stk. 4.  Folkeskolen kan endvidere tilbyde børnene  

 mulighed for leg og beskæftigelse uden for skoletiden.  

 Undervisningsministeren kan fastsætte regler herom.
 § 3 a.  Efter regler, der fastsættes af  

 undervisningsministeren, tilbydes der specialpædagogisk bistand til børn, der  

 endnu ikke har påbegyndt skolegangen.
 Stk. 2.  Undervisningsministeren kan godkende, at der  

 tilbydes elever, hvis udvikling kræver en særlig vidtgående hensyntagen eller  

 støtte, undervisning i 11 år.
 § 4.  Undervisningen i den 9-årige grundskole omfatter  

 for alle elever:
 Stk. 2.  Der skal tilbydes eleverne undervisning i tysk  

 på 7.-9. klassetrin.
Stk. 3.  Undervisningen i dansk, regning/ matematik,  

 idræt, formning og musik kan tilrettelægges som ikke-fagdelt undervisning på  

 1. og 2. klassetrin.
Det samme gælder undervisningen i historie, geografi og  

 biologi på 3.-5. klassetrin.
 Stk. 4.  Undervisningen i formning, musik, håndarbejde,  

 sløjd og hjemkundskab kan gives i videre omfang end fastsat i stk. 1, nr. 3  

 og 5. Undervisningen kan da tilrettelægges således, at eleverne kan vælge  

 mellem de fag, der ikke er obligatoriske efter stk. 1.
 Stk. 5.  Undervisningsministeren fastsætter regler om  

 formålet med undervisningen i de enkelte fag eller faggrupper og udsender  

 vejledende timefordelingsplaner og læseplaner, jfr. § 16, stk. 1.
Stk. 6.  Til elever, der har været uden undervisning  

 gennem længere tid, eller som har skiftet skole, kan der gives supplerende  

 undervisning eller anden faglig støtte.
Undervisningsministeren fastsætter  

 regler herom og kan endvidere bestemme, at der skal tilbydes fremmedsprogede  

 elever undervisning i deres modersmål.
 § 5.  Kristendomsundervisningens centrale  

 kundskabsområde er den danske folkekirkes evangelisk-lutherske kristendom.
Stk. 2.  Et barn skal efter anmodning fritages for at  

 deltage i undervisningen i kristendomskundskab, når forældremyndighedens  

 indehaver skriftligt over for skolens leder erklærer selv at ville sørge for  

 barnets religionsundervisning.
Fritagelse kan normalt kun ske fra begyndelsen  

 af et skoleår.
Er barnet fyldt 15 år, kan fritagelse kun ske med dets  

 samtykke.
 § 6.  I undervisningen i grundskolen indgår:
 Stk. 2.  På hvert klassetrin skal der afsættes en fast  

 ugentlig time til varetagelse af klasselærerens særlige opgaver i samvær med  

 klassen.
 Stk. 3.  Undervisningsministeren, i København  

 skoledirektionen, fastsætter regler om undervisning efter stk. 1 og kan  

 godkende, at andre emner indgår i den obligatoriske undervisning.
 § 7.  I 10. klasse skal der tilbydes eleverne  

 undervisning i dansk, regning/ matematik, idræt, kristendomskundskab/  

 religion, samtidsorientering, engelsk, tysk, fransk og fysik/ kemi.
 Stk. 2.  Vælger en elev ikke dansk, skal undervisningen  

 omfatte dele af dette fag, og vælger en elev ikke samtidsorientering, skal  

 undervisningen omfatte dele af dette fag samt dele af arbejdskendskab.
 Stk. 3.  § 4, stk. 5 og 6 og § 6, stk. 2, gælder også  

 10. klasse.
§ 8.  Undervisningen i regning/ matematik, engelsk og  

 tysk på 8.-10. klassetrin og i fysik/ kemi på 9. og 10. klassetrin gives i to  

 kurser af forskelligt indhold.
Kurserne benævnes grundkursus og udvidet  

 kursus.
 Stk. 2.  Eleverne skal i hvert af fagene kunne vælge  

 mellem de to kurser.
Stk. 3.  Undervisningsministeren kan efter indstilling  

 fra skolenævnet, lærerrådet og skolekommissionen godkende, at delingen i to  

 kurser efter stk. 1 undlades på 8. og 9. klassetrin i et eller flere af  

 fagene.
Forslag herom indsendes gennem kommunalbestyrelsen, i København  

 gennem skoledirektionen med dennes indstilling.
 § 9.  Ud over den undervisning, som skal tilbydes  

 efter §§ 4 og 7, jfr. § 8, kan der tilbydes eleverne på 8.-10. klassetrin  

 undervisning i følgende fag og emner:
 Stk. 2.  Der kan tilbydes eleverne i 10. klasse  

 undervisning i historie og latin.
 Stk. 3.  Skolen kan endvidere tilbyde alle elever i en  

 klasse på 8.-10. klassetrin, at de i kortere perioder udsendes i praktik i  

 virksomheder og institutioner eller deltager i kursus i andre skoleformer,  

 jfr. § 13, stk. 3.
Stk. 4.  Undervisningsministeren, i København  

 skoledirektionen, kan fastsætte regler om undervisning og praktik efter stk.  

 1-3 og kan godkende, at der tilbydes eleverne undervisning i andre praktisk  

 eller kunstnerisk betonede fag eller emner.
For eleverne i 10. klasse kan  

 godkendelsen tillige omfatte undervisning inden for andre fagområder.
 Stk. 5.  Tilbuddet om undervisning efter stk. 1 og 2  

 skal for den enkelte elev have mindst samme omfang som tilbuddet efter § 4,  

 stk. 2, og halvdelen af tilbuddet efter § 7, stk. 1.
§ 10.  Undervisningen i børnehaveklasser gives  

 overvejende i form af leg og andre udviklende aktiviteter.
Det tilstræbes at  

 gøre børnene fortrolige med skolens daglige liv.
§ 11.  Eleverne undervises på det klassetrin i  

 grundskolen, der svarer til deres skolealder.
En elev kan dog med forældrenes  

 samtykke, jfr. § 46, undervises på samme klassetrin i to år, hvis eleven har  

 været uden undervisning gennem længere tid, eller andre særlige grunde taler  

 for, at det er til elevens bedste.
Ligeledes kan en elev under ganske særlige  

 omstændigheder springe et klassetrin over.
 Stk. 2.  Henvisning til specialundervisning, som ikke er  

 af foreløbig karakter, sker på grundlag af skolepsykologisk undersøgelse og  

 efter samråd med eleven og forældrene.
 Stk. 3.  Afgørelse om valg af fag eller kurser, jfr. §  

 4, stk. 2, § 7, stk. 1, § 8 og § 9, og om fortsat skolegang i 10. klasse  

 træffes af forældrene, jfr. § 46, efter samråd mellem forældrene, eleven og  

 skolen.
§ 12.  Eleverne og forældrene, jfr. § 46, skal  

 regelmæssigt underrettes om skolens syn på elevernes udbytte af skolegangen.  

 På 8.-10.klassetrin udtrykkes bedømmelsen af elevernes standpunkt i de fag,  

 der er omfattet af stk. 3-6, ved hjælp af karakterer.
Det samme gælder for  

 elever, der går ud af skolen efter 7. klassetrin.
Stk. 2.  Skolen udfærdiger afgangsbevis for elever, der  

 går ud af skolen efter 7. klassetrin eller senere.
Afgangsbeviset skal  

 indeholde oplysning om, i hvilken undervisning eleven har deltaget og om de  

 senest givne standpunktskarakterer (årskarakterer) samt om eventuelle  

 prøvekarakterer, jfr. stk. 3-6.
 Stk. 3.  Ved afslutningen af 9. klassetrin kan eleverne  

 i hvert af fagene dansk, regning/ matematik, engelsk, tysk og fysik/ kemi  

 indstille sig til en afgangsprøve, der er fælles for alle elever uansat  

 valget af kursus efter § 8. Prøverne benævnes Folkeskolens afgangsprøve i det  

 pågældende fag.
Stk. 4.  Ved afslutningen af 10. klasse kan eleverne,  

 ligeledes i hvert af de nævnte fag, indstille sig enten til Folkeskolens  

 afgangsprøve eller til en udvidet prøve, som i fagene regning/ matematik,  

 engelsk, tysk og fysik/ kemi forudsætter, at eleven har gennemgået udvidet  

 kursus i 10. klasse.
Disse prøver benævnes Folkeskolens udvidede afgangsprøve  

 i det pågældende fag.
 Stk. 5.  I fagene latin og fransk kan eleverne indstille  

 sig til afgangsprøve ved undervisningens afslutning.
Stk. 6.  I fagene håndarbejde, sløjd, hjemkundskab og  

 maskinskrivning kan eleverne indstille sig til afgangsprøve ved afslutningen  

 af 8. klassetrin eller senere.
Undervisningsministeren kan bestemme, at det  

 samme skal gælde andre praktisk betonede fag, der er omfattet af § 9.
Stk. 7.  De skriftlige opgaver ved prøverne stilles af  

 undervisningsministeren.
De øvrige opgaver stilles af læreren eller af censor  

 efter ministerens nærmere bestemmelse.
 Stk. 8.  Afgørelse om indstilling til prøverne træffes  

 af eleven efter samråd med forældrene, jfr. § 46, og skolen.
 Stk. 9.  Undervisningsministeren fastsætter regler om  

 kravene i de enkelte fag ved prøverne, om indstilling til prøverne, om  

 prøvernes afholdelse, om bedømmelse og karaktergivning og om  

 afgangsbevisernes udformning.
 § 13.  Skoleåret begynder den 1. august og omfatter  

 normalt 200 skoledage, som fordeles på ugens fem første hverdage.  

 Undervisningsministeren kan dog tillade, at undervisningen i særlige tilfælde  

 henlægges til en lørdag.
 Stk. 2.  Undervisningsministeren fastsætter hvert år  

 antallet af ferie- og fridage samt sommerferiens begyndelsestidspunkt og  

 udsender en vejledende ferieplan.
Stk. 3.  Undervisningen i en klasse kan midlertidigt  

 indstilles i et timetal svarende til højst 10 skoledage årligt på 1.-7.  

 klassetrin, 20 skoledage på 8. klassetrin og 30 skoledage på 9. klassetrin  

 med henblik på elevernes deltagelse i lejrskoleophold, skolerejser,  

 udsendelse i praktik eller lignende.
I 10. klasse kan skoledage anvendes til  

 sådanne formål efter behov.
 § 14.  Den ugentlige undervisningstid for eleverne er:
 Stk. 2.  Den daglige undervisningstid for eleverne må  

 ikke overstige:
 Stk. 3.  I 10. klasse er den ugentlige undervisningstid  

 for den enkelte elev normalt mindst 24 timer.
Stk. 4.  Ved fastlæggelsen af undervisningstiden efter  

 stk. 1-3 regnes 45 minutters undervisning lig med 1 time.
Den undervisning,  

 der er frivillig for eleverne efter §§ 4, 7 og 9, medregnes.
Det samme gælder  

 de timer, der afsættes i henhold til § 6, stk. 2. Undervisningsministeren  

 fastsætter regler om frikvarterer og spisepauser.
 Stk. 5.  Reglerne i stk. 1-4 omfatter ikke undervisning  

 i fritiden efter § 3, stk. 3, eller supplerende undervisning efter § 4, stk.  

 6.
 Stk. 6.  Børnehaveklassernes mødetid er 3-4 timer daglig  

 inden for sædvanlig skoletid ved skolen.
 Stk. 7.  Ved årgangsdelte skoler, hvor der undervises  

 efter § 23, stk. 3, skal den ugentlige undervisningstid i de pågældende  

 klasser være mindst 20 timer.
 § 15.  Elevtallet i grundskolens klasser må ikke ved  

 skoleårets begyndelse overstige 28.
Stk. 2.  Undervisningsministeren kan fastsætte rammer  

 for kommunernes forbrug af lærerskematimer pr. elev på de enkelte klassetrin  

 i grundskolen og i 10. klasse.
Rammerne baseres på et gennemsnitligt elevtal  

 i grundskolens klasser på højst 22.
 Stk. 3.  Børnetallet i en børnehaveklasse må ikke ved  

 skoleårets begyndelse overstige 22, medmindre klassen deles i to grupper med  

 hver højst 14 børn.
 § 16.  For hver skole udarbejdes en undervisningsplan,  

 der skal indeholde bestemmelser om følgende:
Stk. 2.  Det ugentlige timetal for den obligatoriske  

 undervisning på 8. og 9. klassetrin, jfr. § 4, stk. 1, og § 6, stk. 2, må  

 ikke overstige 24 timer.
Undervisningsministeren kan fastsætte regler, som  

 sikrer de i § 4, stk. 1, nr. 3 og 5, nævnte fag en forholdsmæssig andel af  

 det samlede timetal for undervisningen på 1.-7. klassetrin.
 Stk. 3.  I de fag, hvor eleverne kan indstille sig til  

 afgangsprøver, jfr. § 12, skal undervisningens indhold fastlægges således, at  

 kravene i de enkelte fag ved prøverne kan opfyldes.
 Stk. 4.  Undervisningens nærmere planlægning og  

 tilrettelæggelse, herunder valget af undervisningsformer, -metoder og -stof,  

 skal i videst muligt omfang foregå i samarbejde mellem læreren og eleverne.
§ 17.  De nødvendige undervisningsmidler skal stilles  

 vederlagsfrit til rådighed for eleverne.
Dette gælder dog ikke instrumenter  

 og udstyr, som anvendes ved undervisning i fritiden efter § 3, stk. 3, og som  

 hjemtages af eleverne til eget brug.
 § 18.  Undervisningsministeren kan efter indstilling  

 fra de kommunale skolemyndigheder fravige reglerne i kapitel 2 i det omfang,  

 det er nødvendigt for at fremme forsøgsvirksomhed og pædagogisk  

 udviklingsarbejde.
 Stk. 2.  Undervisningsministeren kan endvidere efter  

 indstilling fra de kommunale skolemyndigheder fravige reglerne i kapitel 2  

 med henblik på opretholdelsen af små skoler.
Skolevæsenets ordning § 19.  Det påhviler kommunen at oprette  

 børnehaveklasser og at sørge for undervisning i grundskolen og 10. klasse,  

 herunder specialundervisning, af børn og unge under 18 år, der bor eller  

 opholder sig i kommunen, og hvis forældre ønsker dem optaget i folkeskolen,  

 jfr. § 46. Endvidere påhviler det kommunen at sørge for specialpædagogisk  

 bistand til børn, der endnu ikke har påbegyndt skolegangen.
Stk. 2.  Uden for Københavns og Frederiksberg kommuner  

 påhviler det dog amtskommunen efter de af undervisningsministeren godkendte  

 skole- og udbygningsplaner at sørge for specialundervisning af børn og unge  

 under 18 år, der bor eller opholder sig i amtskommunen, og hvis udvikling  

 kræver en særlig vidtgående hensyntagen eller støtte.
Tilsvarende påhviler  

 det amtskommunen at sørge for specialpædagogisk bistand til børn, der endnu  

 ikke har påbegyndt skolegangen.
 Stk. 3.  Undervisningsministeren kan godkende, at  

 specialundervisning af den i stk. 2 nævnte karakter indrettes i  

 kostskoleform.
 Stk. 4.  Undervisningsministeren udfærdiger vejledende  

 retningslinier for udarbejdelsen af de i stk. 2 nævnte udbygningsplaner.
 Stk. 5.  Elever, som i løbet af skoleåret flytter fra  

 kommunen eller fylder 18 år, har ret til at fortsætte skolegangen i kommunen  

 i resten af skoleåret.
§ 20.  En kommune kan efter overenskomst med staten,  

 private skoler eller andre kommuner henvise elever til undervisning i  

 statsskoler, private skoler eller en anden kommunes skoler.
Amtskommunerne og  

 Københavns og Frederiksberg kommuner kan på tilsvarende måde efter  

 overenskomst med staten, en kommune, private skoler eller med en anden  

 amtskommune henvise elever til specialundervisning af den i § 19, stk. 2,  

 nævnte karakter i statsskoler, i kommunale skoler, i private skoler eller i  

 en anden amtskommunes skoler.
 Stk. 2.  Overenskomster med private skoler skal  

 godkendes af undervisningsministeren.
 Stk. 3.  Henvisning til private skoler kan kun ske med  

 forældrenes samtykke, jfr. § 46.
 Stk. 4.  Henvisning til en anden kommunes skoler kan kun  

 omfatte elever på 7.-10. klassetrin og elever, der skal undervises i  

 specialklasser eller specialskoler, samt elever fra kommunens yderdistrikter,  

 der har nærmere til nabokommunens skole.
 § 21.  Elever, der gennem længere tid på grund af  

 smittefare eller af hensyn til deres sundhed eller velfærd ikke kan  

 undervises i skolen, undervises i deres hjem eller på den institution, hvor  

 de opholder sig.
Stk. 2.  Det påhviler kommunen at indrette undervisning  

 efter stk. 1 på de i kommunen beliggende sygehuse, hospitaler og andre  

 institutioner, som modtager børn i alderen 6-18 år, medmindre der på anden  

 måde sørges for børnenes undervisning.
Undervisningen kan tillige indrettes  

 af amtskommunen.
Institutionen skal stille egnede lokaler til rådighed.
 Stk. 3.  Undervisningsministeren fastsætter regler om  

 undervisning efter stk. 1 og 2 og kan herunder bestemme, at kommunernes  

 budgetter for denne undervisning skal forelægges amtsrådet til godkendelse.
 § 22.  Til hver skole hører et skoledistrikt, der kan  

 være større for skolens ældre end for dens yngre klassetrin, jfr. dog § 23,  

 stk. 1. Undervisningsministeren kan fastsætte regler om, at kommunen kan  

 danne skoledistrikter, der er fælles for flere skoler, herunder fastsætte  

 regler om, at det distrikt, der er nævnt i stk. 5, for den enkelte skole kan  

 omfatte en nærmere angiven del af skoledistriktet.
Stk. 2.  Undervisning i henhold til § 7, stk. 1, § 8 og  

 § 9 kan være fælles for elever fra flere skoler.
Amtsrådet, i København  

 kommunalbestyrelsen, kan i særlige tilfælde tillade, at der i en skoles  

 børnehaveklasser optages børn fra flere skoledistrikter.
Stk. 3.  Undervisning i henhold til § 7, stk. 1, og § 9  

 kan tilrettelægges i samarbejde med den kommunale ungdomsskole, således at  

 eleverne om nødvendigt henvises hertil.
Eleverne skal dog, hvis de ønsker  

 det, kunne modtage undervisning inden for folkeskolen i hele det ugentlige  

 timetal, der er fastsat i undervisningsplanen, jfr. § 16, stk. 1, nr. 3.
 Stk. 4.  Omlægning af distriksgrænser mellem bestående  

 skoler skal så vidt muligt være uden virkning for børn, der allerede er  

 optaget i skolen, og hvis forældre ønsker, at de skal forblive i samme skole.  

 Dette gælder dog ikke, hvis klassen kan overflyttes samlet.
Stk. 5.  Har en kommunalbestyrelse besluttet at nedlægge  

 en skole, skal dette bekendtgøres i et eller flere af de lokale blade.  

 Fremsætter mindst 50 pct. af de beboere i det pågældende skoledistrikt, der  

 har valgret til kommunalbestyrelsen, inden 4 uger efter bekendtgørelsen  

 skriftlig begæring derom, skal kommunalbestyrelsen afholde en afstemning om  

 skolens nedlæggelse.
Stemmeberettigede ved afstemningen er de beboere i  

 skoledistriktet, der har valgret til kommunalbestyrelsen.
De nærmere regler  

 om sådanne afstemninger fastsættes af undervisningsministeren.
Bliver  

 resultatet af afstemningen, at mindst 60 pct. af de stemmeberettigede ønsker  

 skolen opretholdt, kan den først nedlægges efter udløbet af den følgende  

 valgperiode og da kun, hvis kommunalbestyrelsen på ny træffer beslutning  

 herom.
Der kan ikke over for denne beslutning begæres afstemning blandt  

 beboerne.
 Stk. 6.  Bestemmelserne i stk. 5 gælder ikke ved  

 nedlæggelse af skoler, der ligger mindre end 1,5 km fra den eller de skoler,  

 hvortil den overvejende del af eleverne overflyttes.
Stk. 7.  Hvor resultatet af en afstemning efter stk. 5  

 er til hinder for nedlæggelsen af en skole, kan undervisningsministeren efter  

 indstilling fra kommunalbestyrelsen i ganske særlige tilfælde godkende, at  

 der på ny afholdes en afstemning efter stk. 5 om skolens nedlæggelse.
Bliver  

 resultatet af den fornyede afstemning, at skolen fortsat ønskes opretholdt,  

 er det den første afstemning, der er afgørende for, hvornår skolen kan  

 nedlægges.
§ 23.  Hver skole skal omfatte mindst 3 sammenhængende  

 klassetrin med samme skoledistrikt.
Børnehaveklasser betragtes herved som  

 yngste klassetrin.
Skoler for de 3 eller 4 yngste klassetrin kan henlægges  

 under en anden skoles ledelse, medmindre børnetallet overstiger 100.
Stk. 2.  Skolerne deles i klasser efter antallet af  

 elever, jfr. § 15, stk. 1. En klasse kan om nødvendigt omfatte flere  

 klassetrin inden for 1.-6. klassetrin.
Desuden kan undervisning i henhold til  

 § 4, stk. 4, og § 9 samt i idræt være fælles for elever fra flere klassetrin.  

 Ved mindre skoler gælder dette på 1.-7. klassetrin også anden undervisning i  

 højst 15 pct. af de pågældende klassers timetal.
I forbindelse hermed kan §  

 4, stk. 1, nr. 5, fraviges.
Stk. 3.  En klasse kan uanset stk. 2 omfatte  

 børnehaveklasse og 1. og 2. klassetrin, eller der kan på anden måde ske en  

 samordning af undervisningen for børn fra disse klassetrin.
Dog kan samtlige  

 undervisningstimer i fagene dansk og regning/ matematik kun ved små skoler  

 være fælles for elever fra flere klassetrin.
I særlige tilfælde kan  

 undervisningsministeren tillade, at en klasse foruden børnehaveklasse og 1.  

 og 2. klassetrin også omfatter ældre klassetrin.
Stk. 4.  Ved fordelingen af børn i 1. klasser i  

 kommunens skoler skal det tilstræbes, at den enkelte klasse kan bevares  

 samlet på de følgende klassetrin i grundskolen.
Der kan ikke foretages ny  

 klassedeling på grundlag af valget af kurser og fag efter § 11, stk. 3.
 Stk. 5.  Amtsrådet, i København kommunalbestyrelsen, kan  

 i særlige tilfælde fravige reglerne i stk. 1 og stk. 2, 2. pkt.
 § 24.  For hver kommune udarbejdes en skoleplan, der  

 skal indeholde bestemmelser om følgende:
 Stk. 2.  Undervisningsministeren fastsætter regler om  

 grundlaget for normering af stillinger efter stk. 1, nr. 7, herunder om  

 antallet af tjenestemandsstillinger i forhold til det samlede  

 normeringsgrundlag.
 § 25.  Kommunen skal sørge for befordring mellem  

 skolen og hjemmet eller dettes nærhed af:
 Undervisningsministeren kan fastsætte regler herom.
 Stk. 2.  Kommunen skal endvidere sørge for befordring  

 til og fra skole af syge og invaliderede elever efter regler, der fastsættes  

 af undervisningsministeren.
 Stk. 3.  Amtskommunerne og Københavns og Frederiksberg  

 kommuner skal sørge for befordring til og fra skole af elever, der modtager  

 undervisning af den i § 19, stk. 2 nævnte karakter, efter regler, der  

 fastsættes af undervisningsministeren.
 Stk. 4.  Bestemmelserne i stk. 1-3 finder tilsvarende  

 anvendelse på befordring mellem skole og daginstitution eller formidlet  

 dagpleje i henhold til lov om social bistand af elever, der uden for  

 skoletiden er anbragt i daginstitution m.v.
 Stk. 5.  Forpligtelsen til at sørge for befordring efter  

 stk. 1 kan opfyldes ved at henvise eleverne til offentlige trafikmidler eller  

 ved at godtgøre deres udgifter til egen befordring.
 Stk. 6.  Bestemmelserne i stk. 1 omfatter ikke elever,  

 som i medfør af § 19, stk. 5, eller § 36, stk. 4, undervises i en anden skole  

 end deres distriksskole.
 Stk. 7.  Amtsrådet kan i særlige tilfælde fravige  

 reglerne i stk. 1.
 § 26.  Kommunen kan med forældrenes samtykke, jfr. §  

 46, sørge for indlogering i skolebyen af elever på 7.-10. klassetrin, hvis  

 daglige befordring mellem hjemmet og skolen ville være særlig usikker eller  

 tidkrævende.
 Stk. 2.  Indlogeringen kan ordnes ved henvisning til en  

 kostskole, jfr. § 20, stk. 1-4.
Lærerne § 27.  For at kunne varetage undervisning i  

 grundskolen og i 10. klasse skal den pågældende have gennemført uddannelsen  

 til lærer i folkeskolen, jfr. dog stk. 2 og 3, eller anden læreruddannelse,  

 der er godkendt af undervisningsministeren i denne henseende.  

 Undervisningsministeren, i København skoledirektionen, kan i særlige tilfælde  

 fravige denne bestemmelse.
 Stk. 2.  Ved skoler, hvor de tjenestemandsansatte lærere  

 eller timelærere ikke kan påtage sig undervisningen i alle de fag,  

 undervisningsplanen omfatter, kan der ansættes faglærere med særlig  

 uddannelse.
 Stk. 3.  Forskolelærerinder og småbørnslærerinder, der  

 er uddannet efter lovgivningen herom, kan varetage undervisning på 1.-4.  

 klassetrin og i idræt, håndarbejde og hjemkundskab på de øvrige klassetrin.
§ 28.  For at kunne forestå undervisningen i en  

 børnehaveklasse skal den pågældende have gennemført uddannelsen til  

 børnehave- eller fritidspædagog eller en af de uddannelser, der er nævnt i §  

 27, stk. 3, eller anden tilsvarende uddannelse, der er godkendt af  

 undervisningsministeren i denne henseende.
Undervisningsministeren, i  

 København skoledirektionen, kan i særlige tilfælde fravige denne bestemmelse.
 § 28 a.  Undervisningen efter § 23, stk. 3, varetages  

 af personale med uddannelse som nævnt i § 27 eller § 28.
 § 29.  Til at varetage undervisning i fritiden efter §  

 3, stk. 3, eller andre pædagogiske arbejdsopgaver, som ikke er omfattet af §  

 27 eller § 28, kan der ansættes personale med særlig uddannelse.  

 Undervisningsministeren, i København kommunalbestyrelsen, fastsætter nærmere  

 regler herom.
 § 30.  Undervisningsministeren fastsætter regler om  

 ansættelsesvilkårene for timelærere, vikarer og faglærere i folkeskolen uden  

 for København.
§ 31.  En lærer fritages efter anmodning for at  

 undervise i kristendomskundskab.
Kan der på grund af fritagelsen ikke  

 tillægges ham fuld tjenestetid, nedsættes hans lønning tilsvarende, dog uden  

 nedsættelse af pensionsalderen.
Undervisningspligt.
Indskrivning og  

 optagelse i folkeskolen § 32.  Ethvert barn, der bor her i landet, er  

 undervisningspligtigt efter reglerne i §§ 33-35, medmindre det omfattes af  

 bestemmelser om undervisningspligt i anden lovgivning.
Det samme gælder børn,  

 der skal opholde sig her i landet i mindst 6 måneder.
 § 33.  Undervisningspligten medfører pligt til at  

 deltage i folkeskolens undervisning eller i en undervisning, der står mål  

 med, hvad der almindeligvis kræves i folkeskolen.
Stk. 2.  Børn, der følger undervisningen i en anmeldt  

 friskole, i en anerkendt privat realskole eller gymnasieskole, i en  

 statsskole eller i en kommunal eller amtskommunal gymnasieskole, eller som  

 modtager hjemmeundervisning efter reglerne i kapitel 4 i lov om friskoler og  

 private realskoler m.v., skal ikke deltage i folkeskolens undervisning.
Det  

 samme gælder elever, som efter at have gennemgået 7. klassetrin deltager i  

 kurser på en godkendt efterskole eller husholdningsskole eller på en  

 ungdomskostskole, eller som er optaget på et anerkendt kursus, hvis  

 undervisning svarer til folkeskolens.
Undervisningsministeren fastsætter  

 regler for, i hvilket omfang undervisningspligten hermed kan anses for  

 opfyldt ud over kursustiden.
 Stk. 3.  Undervisningspligten kan endvidere efter det 7.  

 klassetrin opfyldes ved deltagelse i heltidsundervisning i den kommunale  

 ungdomsskole i henhold til lov om fritidsundervisning m.v.
Stk. 4.  Skolenævnet kan efter forældrenes anmodning,  

 jfr. § 46, tillade, at en elev efter 7 års undervisning helt eller delvis  

 opfylder undervisningspligten ved at deltage i erhvervsmæssig uddannelse  

 eller beskæftigelse, når særlige grunde taler for, at det er til elevens  

 bedste.
For elever, der er omfattet af stk. 2, træffes afgørelsen af  

 skolekommissionen, i København af skoledirektionen.
Tilladelsen kan betinges  

 af, at eleven deltager i supplerende undervisning i ungdomsskolen.
§ 34.  Undervisningspligten indtræder den 1. august i  

 det kalenderår, hvor barnet fylder 7 år, og ophører den 31. juli, efter at  

 barnet har modtaget regelmæssig undervisning i 9 år, hvori undervisning i  

 børnehaveklassen ikke medregnes.
Undervisningspligten ophører dog senest den  

 31. juli i det kalenderår, hvor barnet fylder 17 år eller har afsluttet  

 grundskolen eller hermed ligestillet uddannelse, jfr. § 33, stk. 2-4.
 Stk. 2.  Skolekommissionen, i København  

 skoledirektionen, kan efter forældrenes anmodning eller med deres samtykke,  

 jfr. § 46, godkende, at et barns undervisning udsættes til et år efter  

 undervisningspligtens indtræden, når det er begrundet i barnets udvikling.  

 Godkendelsen kan betinges af, at barnet optages i en børnehave eller en  

 børnehaveklasse.
 § 35.  Forældremyndighedens indehaver eller den, der  

 faktisk sørger for barnet, skal medvirke til, at det opfylder  

 undervisningspligten, og må ikke lægge hindringer i vejen herfor.
§ 36.  Et barn kan efter forældrenes anmodning, jfr. §  

 46, indskrives i en skole fra begyndelsen af det kalenderår, hvor det fylder  

 5 år.
Barnet indskrives i skolen i det distrikt, hvor det bor eller opholder  

 sig, jfr. dog stk. 4.
 Stk. 2.  Skolekommissionen, i København  

 skoledirektionen, kan bestemme, at anmodning om indskrivning skal indgives  

 inden en vis frist.
Stk. 3.  Optagelse i folkeskolen finder sted ved  

 skoleårets begyndelse.
I tilfælde af sygdom eller under andre særlige  

 omstændigheder kan optagelse ske i skoleårets løb.
Stk. 4.  Skolekommissionen, i København  

 skoledirektionen, kan tillade, at et barn optages eller forbliver i en anden  

 skole end dets distriksskole.
Tilladelsen skal så vidt muligt gives, hvis  

 barnet har søskende i samme skole.
 Stk. 5.  Undervisningsministeren kan fastsætte regler om  

 indskrivning og udskrivning af undervisningspligtige børn.
 § 37.  Et barn skal efter forældrenes anmodning, jfr.  

 § 46, optages i en børnehaveklasse i det kalenderår, hvor barnet fylder 6 år,  

 eller senere, jfr. § 34, stk. 2.
 Stk. 2.  Et barn skal efter forældrenes anmodning, jfr.  

 § 46, optages i børnehaveklasse i det kalenderår, hvor barnet inden 1.  

 oktober fylder 5 år, hvis det må antages at kunne følge undervisningen i  

 børnehaveklassen med henblik på at kunne gå i 1. klasse året efter.
 § 38.  Et barn skal efter forældrenes anmodning, jfr.  

 § 46, optages i 1. klasse i det kalenderår, hvor barnet inden 1. oktober  

 fylder 6 år, hvis det må antages at kunne følge undervisningen i klassen.
§ 39.  Lærerne påser, at de undervisningspligtige  

 børn, der er optaget i skolen, deltager i undervisningen.
Det samme gælder  

 børn, der er optaget i 1. klasse før undervisningspligtens indtræden, jfr. §  

 38.
Stk. 2.  Er en elev udeblevet fra undervisningen, skal  

 forældrene, jfr. § 35, personligt eller skriftligt give skolen oplysning om  

 grunden hertil.
Skyldes udeblivelsen sygdom af mere end 2 ugers varighed, kan  

 skolen forlange lægeattest herfor.
 Stk. 3.  Skolens leder underretter skolenævnet forud for  

 hvert møde om alle udeblivelser, der ikke skyldes sygdom eller anden gyldig  

 grund.
 Stk. 4.  Er en elev udeblevet fra undervisningen uden  

 gyldig grund, kan skolenævnet:
 Stk. 5.  Er der grund til at antage, at en elevs  

 udeblivelse fra undervisningen overvejende skyldes særlige forhold i skolen,  

 bør skolenævnet søge disse forhold ændret eller stille forslag om, at eleven  

 overflyttes til en anden skole.
Udgifterne til folkeskolen § 40.  Alle udgifter til folkeskolen påhviler  

 kommunerne, for så vidt der ikke er udtrykkelig lovhjemmel for, at udgifterne  

 helt eller delvis påhviler staten, amtskommunerne eller andre.
 Stk. 2.  Udgifterne til specialundervisning i henhold  

 til § 19, stk. 2, påhviler amtskommunerne, bortset fra et af  

 udervisningsministeren fastsat beløb pr. elev, der påhviler kommunerne.
 Stk. 3.  Udgifterne til undervisning på institutioner  

 uden for Københavns og Frederiksberg kommuner, jfr. § 21, stk. 2, påhviler  

 amtskommunerne.
 Stk. 4.  Undervisningsministeren kan fastsætte regler  

 om, hvilken kommune og hvilken amtskommune udgiften endeligt påhviler.
 § 41.  Udgiften til pensioner til tjenestemænd i  

 folkeskolen og deres efterladte, herunder efterindtægt af pensioner, samt  

 pligtige præmier afholdes af staten.
 Stk. 2.  Statens udgifter efter stk. 1 til Københavns  

 kommune fastsættes på grundlag af de pensionsregler, der gælder uden for  

 København.
 § 42.  Kommunen kan kræve betaling af forældrene for  

 elever, som deltager i undervisning i fritiden efter § 3, stk. 3.
 Stk. 2.  Kommunen opkræver betaling af forældre til  

 børn, der er optaget i skolefritidsordning, jfr. § 3, stk. 4.
 § 43.  Efter undervisningsministerens bestemmelse kan  

 staten yde tilskud til forsøgsvirksomhed og pædagogisk udviklingsarbejde.
Andre bestemmelser »§ 43 a.  Undervisningsministeren kan bemyndige  

 ministeriets direktorater til at udøve de beføjelser, der i denne lov er  

 tillagt ministeren.
Stk. 2.  Undervisningsministeren kan fastsætte  

 bestemmelser om adgangen til at klage over afgørelser, der er truffet i  

 henhold til bemyndigelse efter stk. 1, herunder om at afgørelser ikke skal  

 kunne indbringes for ministeren.« § 44.  Undervisningsministeren kan fastsætte  

 almindelige regler om foranstaltninger til fremme af god orden i skolerne og  

 om skolernes tilsyn med eleverne i skoletiden.
§ 45.  Tiden for konfirmationsforberedelsen fastsættes  

 ved forhandling mellem skolekommissionen og præsterne i kommunen, i København  

 ved forhandling mellem skoledirektionen og provsterne.
Kan der ikke opnås  

 enighed mellem parterne, træffes afgørelsen af kommunalbestyrelsen efter  

 forhandling med de berørte menighedsråd.
Kommunalbestyrelsens afgørelse kan  

 ikke indbringes for højere administrativ myndighed.
 Stk. 2.  Der skal sikres konfirmationsforberedelsen den  

 nødvendige tid inden for de rammer, der er angivet i § 14, stk. 2.
§ 46.  Forældrenes rettigheder efter §§ 11, 12, 19,  

 20, 26, 33, 34 og 36-38 og de i medfør af loven givne regler tilkommer den  

 eller de personer, som har forældremyndigheden over eleven.
Elever, der ikke  

 er undergivet forældremyndighed, træffer selv afgørelse efter § 11, stk. 1 og  

 3, § 12, stk. 8, § 19, stk. 1, § 20, stk. 3, og § 26, stk. 1.
 Stk. 2.  Bortset fra spørgsmålene om skolegangens  

 begyndelse og varighed kan skolen anse den, der har eleven i pleje, for  

 bemyndiget til at handle på forældremyndighedens indehavers vegne.
 § 47.  Undervisningsministeren kan fastsætte regler om  

 fremgangsmåden ved gennemførelse af skolebyggeri.
 Ikrafttrædelses- og overgangsbestemmelser  

 m.v.
 § 47 a.  I folketingsåret 1986-87 fremsætter  

 undervisningsministeren forslag om revision af lovens regler om  

 skolefritidsordninger.
 § 48.  Loven træder i kraft den 1. august 1976.
 Stk. 2.  §§ 32-39 har dog virkning fra den 1. august  

 1975.
 § 48 a.  § 9, stk. 1, nr. 7, har kun gyldighed indtil  

 31. juli 1990.
 § 49.  Lov om folkeskolen, jfr. lovbekendtgørelse nr.  

 172 af 8. maj 1972, ophæves den 1. august 1976, jfr. dog stk. 2-5.
 Stk. 2.  (Overgangsbestemmelse, udeladt).
 Stk. 3.  Lovens § 6 finder fortsat anvendelse for de  

 skoleforbund, som består den 1. august 1976.
 Stk. 4.  (Overgangsbestemmelse, udeladt).
 Stk. 5.  (Overgangsbestemmelse, udeladt).
 § 50.  Loven gælder ikke for Færøerne og Grønland.
