Nr LSF 199 Forslag til Lov om mælk, mælkeprodukter, margarine m.v.  

 (mælkeproduktloven) Fremsat af landbrugministeren (Tørnæs) den 22. januar 1992 Vedtaget ved tredjebehandling den 30. april 1992 Lov nr. 342 af 14/05/1992 Kapitel 1 Lovens område § 1. Loven omfatter produktion, tilvirkning, forhandling,  

 pakning, mærkning, opbevaring, transport samt indførsel og udførsel af mælk  

 til konsum, mælkeprodukter, margarine m.v.
 Stk. 2. For detailforhandling af mælk, mælkeprodukter, margarine  

 m.v. samt for tilvirkning m.m. i detailforhandlingsleddet beregnet til  

 direkte salg til forbruger, herunder til kantiner, hospitaler, skoler,  

 restauranter og lign., gælder reglerne i levnedsmiddelloven.
 Stk. 3. Landbrugsministeren kan afgøre, om et levnedsmiddel er  

 omfattet af loven, og fastsætte regler om den nærmere afgrænsning af de  

 produkter, som er nævnt i stk. 1.
Kapitel 2 Mælkeproducenter § 2. Mælkeproducenter, der leverer mælk til videreforhandling,  

 forarbejdning eller direkte til forbruger, skal foretage anmeldelse til  

 registrering hos landbrugsministeren.
Landbrugsministeren kan fastsætte  

 regler om anmeldelsen.
 Stk. 2. Landbrugsministeren kan fastsætte regler om salg af mælk  

 og mælkeprodukter direkte fra mælkeproducenter til forbruger til anvendelse i  

 egen husholdning.
 § 3. Mælk til konsum må ikke indeholde smitstoffer,  

 mikroorganismer, rester af medicin eller andre stoffer eller i øvrigt have  

 egenskaber, der under hensyn til den påtænkte anvendelse kan indebære risiko  

 for menneskers sundhed eller forringe mælkens kvalitet til menneskeføde.  

 Mælkeproducenten må ikke ændre på mælkens naturlige sammensætning og må ikke  

 underkaste mælken anden behandling end rensning og afkøling.
 Stk. 2. Som led i kontrollen kan der påbydes gennemført  

 laboratorieundersøgelser af mælken.
§ 4. Landbrugsministeren kan fastsætte regler om levering af mælk,  

 herunder om besætningers sundhedstilstand, om staldes indretning og drift, om  

 mælkens kvalitet, behandling, opbevaring og transport og om personalets  

 helbred og hygiejne.
Landbrugsministeren kan i regler påbyde foranstaltninger  

 til bekæmpelse af mastitis, herunder forbyde eller begrænse enhver flytning  

 af dyr, som indebærer risiko for udbredelse af mastitis.
 Stk. 2. Landbrugsministeren kan fastsætte regler om, at betaling  

 for leveret mælk skal gradueres efter kvaliteten.
Kapitel 3 Virksomheder § 5. Indvejning af mælk samt tilvirkning, opbevaring og anden  

 håndtering eller forhandling en gros af mælk, mælkeprodukter, margarine m.v.  

 må kun ske på virksomheder, der er autoriseret hertil af landbrugsministeren.
 Stk. 2. Landbrugsministeren fastsætter regler om autorisation,  

 herunder om de vilkår, som virksomhederne skal opfylde.
 Stk. 3. En autorisation kan tilbagekaldes, hvis virksomheden ikke  

 opfylder de stillede vilkår eller forudsætningerne for autorisationen ændres  

 væsentligt.
 § 6. Den, der ønsker at indføre eller udføre produkter omfattet af  

 loven, skal anmelde virksomheden til registrering hos landbrugsministeren.  

 Landbrugsministeren kan fastsætte regler herom.
 Stk. 2. Landbrugsministeren kan fastsætte regler om indførsel af  

 de af loven omfattede produkter til personlig brug.
§ 7. Landbrugsministeren kan fastsætte regler om hygiejne i samt  

 indretning og drift af virksomheder, som er omfattet af loven, herunder om  

 indretning og drift af laboratorier, anvendelse af rengørings- og  

 desinfektionsmidler m.m. og kontrol med personalets helbred og hygiejne.
Der  

 kan herunder fastsættes regler om regelmæssige helbredsundersøgelser.
 § 8. Landbrugsministeren kan fastsætte regler om engrostransport  

 af de af loven omfattede produkter, herunder om transportmidlernes indretning  

 og renholdelse.
 § 9. Landbrugsministeren kan fastsætte regler om, at de af loven  

 omfattede virksomheder for egen regning skal gennemføre en egenkontrol,  

 herunder foretage nærmere fastsatte analyser og undersøgelser af råvarer og  

 fremstillede levnedsmidler på et godkendt laboratorium og fremsende  

 resultaterne heraf til tilsynsmyndigheden.
Kapitel 4 Forhandling og krav til produkterne § 10. Landbrugsministeren kan af hensyn til hygiejne, sundhed,  

 ernæring, kvalitet og kontrol fastsætte regler om mælk, mælkeprodukter,  

 margarine m.v., herunder om sammensætning, varebetegnelser, mærkning,  

 deklaration, emballering og transport.
 Stk. 2. Som led i kontrollen kan der påbydes gennemført  

 laboratorieundersøgelser m.m.
 Stk. 3. Landbrugsministeren kan fastsætte regler om anvendelse af  

 kvalitetsmærker, herunder lurmærket og de dertil knyttede mærker, og om  

 kvalitetskravene og kontrollen ved anvendelse af mærkerne.
 § 11. Landbrugsministeren kan af hensyn til menneskers og dyrs  

 sundhed forbyde indførsel og udførsel af mælk, mælkeprodukter, margarine m.v.  

 Landbrugsministeren kan fastsætte regler herom.
 § 12. De af denne lov omfattede levnedsmidler må ikke tilvirkes,  

 udbydes til salg eller overdrages, hvis de ved anvendelse på sædvanlig måde  

 må antages at kunne overføre eller fremkalde sygdom eller at kunne medføre  

 forgiftning, eller hvis de på grund af sygelig forandring, fordærvethed,  

 forurening, fejlagtig tilberedning eller af anden årsag må anses for at være  

 uegnede til menneskeføde.
 § 13. De af denne lov omfattede levnedsmidler må ikke tilvirkes,  

 udbydes til salg eller overdrages under omstændigheder, der er egnede til at  

 vildlede køberen eller modtageren med hensyn til varens oprindelse,  

 fremstillingstidspunkt, beskaffenhed, art, mængde, sammensætning, behandling,  

 egenskaber og virkninger.
Kapitel 5 Myndigheder, tilsyn m.m.
§ 14. Landbrugsministeren kan varetage administrationen af  

 levnedsmiddellovens regler om autorisation af og kontrol med indretning og  

 drift af virksomheder, som skal autoriseres efter loven, og som tilvirker  

 eller engrosforhandler levnedsmidler, hvortil der kræves autorisation eller  

 godkendelse efter levnedsmiddelloven.
Landbrugsministeren kan fastsætte  

 nærmere regler herom.
 § 15. Landbrugsministeren kan fastsætte regler om tilsyn og  

 kontrol med, at loven og de i medfør af loven fastsatte regler overholdes.
Stk. 2. Landbrugsministeren kan meddele de påbud eller forbud, der  

 anses for nødvendige for at sikre overholdelsen af loven og regler fastsat  

 med hjemmel i loven.
Det kan herunder bestemmes, at varer, der ikke opfylder  

 de krav, som er fastsat i loven eller i regler med hjemmel i loven, skal  

 beslaglægges eller tilintetgøres.
 § 16. Tilsynsmyndigheden og personer, som er særligt bemyndiget  

 hertil, har til enhver tid mod behørig legitimation uden retskendelse adgang  

 til offentlige og private ejendomme, lokaliteter, transportmidler,  

 forretningsbøger og papirer m.v. for at tilvejebringe oplysninger til brug  

 for beslutninger i henhold til loven eller regler fastsat med hjemmel heri.
 Stk. 2. Politiet yder om nødvendigt bistand hertil.  

 Landbrugsministeren kan efter forhandling med justitsministeren fastsætte  

 regler herom.
 § 17. De af loven omfattede mælkeproducenter og virksomheder,  

 herunder engroslagre og lignende, skal efter anmodning fra tilsynsmyndigheden  

 give alle oplysninger, herunder om økonomiske og regnskabsmæssige forhold,  

 som har betydning for tilsynet, samt vederlagsfrit yde tilsynsmyndigheden  

 fornøden bistand med tilsyn og prøveudtagning.
 Stk. 2. Tilsynsmyndigheden kan som led i kontrollen vederlagsfrit  

 udtage eller foranledige udtaget prøver af råvarer, halvfabrikata,  

 færdigvarer, emballage, tilsætningsstoffer samt rengørings- og  

 desinfektionsmidler.
 § 18. Myndigheder og personer, der udøver tilsyn efter loven, er  

 under ansvar efter borgerlig straffelovs § 152 og §§ 152 c-f forpligtede til  

 over for uvedkommende at hemmeligholde enhver oplysning, som de gennem deres  

 virksomhed bliver vidende om.
 Stk. 2. Landbrugsministeren kan fastsætte regler om undtagelser  

 for de i stk. 1 omfattede oplysninger.
§ 19. De af loven omfattede mælkeproducenter og virksomheder  

 afholder udgifterne ved den kontrol, som udføres efter loven, medmindre  

 landbrugsministeren bestemmer andet.
Landbrugsministeren fastsætter regler om  

 betaling af afgifter til dækning af udgifterne ved kontrol m.v. i henhold til  

 loven.
 Stk. 2. Landbrugsministeren kan fastsætte regler om betaling af  

 gebyr for særlige ydelser og ekspeditioner, herunder anmeldelser,  

 autorisationer, undersøgelser, attester og godkendelser inden for lovens  

 område.
 Stk. 3. Der er udpantningsret for de i stk. 1 og 2 omhandlede  

 beløb.
 § 20. Henlægger landbrugsministeren sine beføjelser efter loven  

 til institutioner under Landbrugsministeriet, kan ministeren fastsætte regler  

 om adgangen til at klage over disse myndigheders afgørelser, herunder om at  

 afgørelserne ikke kan indbringes for anden administrativ myndighed.
Stk. 2. Efter forhandling med vedkommende minister eller  

 vedkommende kommunale organisation kan landbrugsministeren fastsætte regler  

 om andre offentlige myndigheders eller institutioners medvirken ved  

 varetagelse af opgaver efter loven.
Landbrugsministeren kan fastsætte regler  

 herfor.
Landbrugsministeren kan fastsætte regler om adgangen til at klage  

 over disse myndigheders afgørelser, herunder om at afgørelserne ikke kan  

 indbringes for anden administrativ myndighed.
 Stk. 3. Landbrugsministeren kan fastsætte regler om private  

 institutioners medvirken ved varetagelse af opgaver efter loven eller efter  

 regler fastsat i medfør af loven og om klage over disse institutioners  

 afgørelser.
§ 21. Landbrugsministeren kan fastsætte regler med henblik på  

 opfyldelse af Det Europæiske Økonomiske Fællesskabs direktiver og  

 beslutninger om forhold, som er omfattet af denne lov.
Landbrugsministeren  

 kan endvidere fastsætte de bestemmelser, som er nødvendige for anvendelsen af  

 Det Europæiske Økonomiske Fællesskabs forordninger om forhold, som er  

 omfattet af denne lov.
Kapitel 6 Straffebestemmelser § 22. Medmindre højere straf er forskyldt efter den øvrige  

 lovgivning, straffes med bøde den, der 1) overtræder § 3, stk. 1, § 12 og § 13, 2) uden registrering eller autorisation udøver virksomhed som omhandlet i  

 § 2, stk. 1, 1. pkt., § 5 og § 6, stk. 1, 1. pkt., 3) undlader at efterkomme påbud eller forbud efter § 11 eller § 15, stk.  

 2, 4) undlader at lade udtage eller at sende prøver efter § 16, stk. 1, 5) undlader at afgive oplysninger efter § 17, stk. 1, 6) undlader at yde tilsynet bistand efter § 17, stk. 1, eller 7) undlader at give tilsynet adgang til virksomheden efter § 17, stk. 2.
Stk. 2. Straffen kan stige til hæfte eller fængsel i indtil 1 år,  

 hvis overtrædelsen er begået forsætligt eller groft uagtsomt, og hvis der ved  

 overtrædelsen er 1) voldt skade på sundheden eller fremkaldt fare derfor eller 2) opnået eller tilsigtet en økonomisk fordel for den pågældende selv  

 eller andre, herunder ved besparelser.
Stk. 3. I regler, der udstedes med hjemmel i denne lov, kan der  

 fastsættes straf af bøde for overtrædelse af regler i forskrifterne.
Det kan  

 endvidere fastsættes, at straffen kan stige til hæfte eller fængsel i indtil  

 1 år under tilsvarende betingelser som anført i stk. 2.
Stk. 4. For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Er overtrædelsen begået af en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges kommunen eller det kommunale fællesskab bødeansvar.
Stk. 5. Sagerne behandles som politisager.
Reglerne i  

 retsplejelovens kapitel 73 kan anvendes i samme omfang som i  

 statsadvokatsager.
 § 23. Ved overtrædelse af bestemmelser fastsat efter § 7 og § 10,  

 stk. 1, kan landbrugsministeren under overholdelse af bestemmelsen i  

 retsplejeloven om indhold af anklageskrifter i politisager tilkendegive, at  

 sagen kan afgøres uden retslig forfølgning, hvis den, der har begået  

 overtrædelsen, erkender sig skyldig og erklærer sig rede til inden for en  

 nærmere angivet frist, der efter begæring kan forlænges, at betale en i  

 tilkendegivelsen angivet bøde.
 Stk. 2. Betales bøden i rette tid, eller bliver den efter  

 stedfunden vedtagelse inddrevet eller afsonet, bortfalder videre forfølgning.
Kapitel 7 Ikrafttræden m.m.
 § 24. Loven træder i kraft den 1. juli 1992.
 Stk. 2. Følgende love ophæves:
- lov nr. 186 af 30. marts 1973 om tilvirkning og forhandling en gros m.m.  

 af mejeriprodukter, - lov nr. 175 af 7. maj 1975 om mælk og konsummælkprodukter samt - lov nr. 189 af 9. maj 1984 om margarine m.v.
 Stk. 3. §§ 11, 13 og 14 i lov nr. 175 af 7. maj 1975 om mælk og  

 konsummælkprodukter forbliver dog i kraft, indtil de ved bekendtgørelse  

 ophæves af landbrugsministeren.
§ 25. Regler, der er udstedt i medfør af de i § 24, stk. 2, nævnte  

 love, forbliver i kraft, indtil de afløses af bestemmelser fastsat i henhold  

 til denne lov.
Overtrædelse af regler, der forbliver i kraft, straffes med  

 bøde. § 22, stk. 3-5, finder tilsvarende anvendelse.
 § 26. Loven gælder ikke for Færøerne og Grønland, men kan ved  

 kongelig anordning sættes i kraft for Grønland med de afvigelser, som de  

 særlige grønlandske forhold tilsiger.
Oprindeligt fremsat forslag Kapitel 1 Lovens område § 1. Loven omfatter produktion, tilvirkning, forhandling, pakning,  

 mærkning, opbevaring, transport samt indførsel og udførsel af mælk til  

 konsum, mælkeprodukter, margarine m.v.
 Stk. 2. For detailforhandling af mælk, mælkeprodukter, margarine  

 m.v. samt for tilvirkning m.m. i detailforhandlingsleddet, beregnet til  

 direkte salg til forbruger, herunder til kantiner, hospitaler, skoler,  

 restauranter o.l., gælder reglerne i levnedsmiddelloven.
 Stk. 3. Landbrugsministeren kan afgøre, om et levnedsmiddel er  

 omfattet af loven, og fastsætte regler om den nærmere afgrænsning af de  

 produkter, som er nævnt i stk. 1.
Kapitel 2 Mælkeproducenter § 2. Mælkeproducenter, der leverer mælk til videreforhandling,  

 forarbejdning eller direkte til forbruger, skal foretage anmeldelse til  

 registrering hos landbrugsministeren.
Landbrugsministeren kan fastsætte  

 regler om anmeldelsen.
 Stk. 2. Landbrugsministeren kan fastsætte regler om salg af mælk  

 og mælkeprodukter direkte fra mælkeproducenter til forbruger til anvendelse i  

 egen husholdning.
 § 3. Mælk til konsum må ikke indeholde smitstoffer,  

 mikroorganismer, rester af medicin eller andre stoffer eller i øvrigt have  

 egenskaber, der under hensyn til den påtænkte anvendelse kan indebære risiko  

 for menneskers sundhed eller forringe mælkens kvalitet til menneskeføde.  

 Mælkeproducenten må ikke ændre på mælkens naturlige sammensætning og må ikke  

 underkaste mælken anden behandling end rensning og afkøling.
 Stk. 2. Som led i kontrollen kan der påbydes gennemført  

 laboratorieundersøgelser af mælken.
§ 4. Landbrugsministeren kan fastsætte regler om levering af mælk,  

 herunder om besætningers sundhedstilstand, om staldes indretning og drift, om  

 mælkens kvalitet, behandling, opbevaring og transport og om personalets  

 helbred og hygiejne.
Landbrugsministeren kan i regler påbyde foranstaltninger  

 til bekæmpelse af mastitis, herunder forbyde eller begrænse enhver flytning  

 af dyr, som indebærer risiko for udbredelse af mastitis.
 Stk. 2. Landbrugsministeren kan fastsætte regler om, at betaling  

 for leveret mælk skal gradueres efter kvaliteten.
Kapitel 3 Virksomheder § 5. Indvejning af mælk samt tilvirkning, opbevaring og anden  

 håndtering eller forhandling engros af mælk, mælkeprodukter, margarine m.v.  

 må kun ske på virksomheder, der er autoriseret hertil af landbrugsministeren.
 Stk. 2. Landbrugsministeren fastsætter regler om autorisation,  

 herunder om de vilkår, som virksomhederne skal opfylde.
 Stk. 3. En autorisation kan tilbagekaldes, hvis virksomheden ikke  

 opfylder de stillede vilkår, eller forudsætningerne for autorisationen ændres  

 væsentligt.
 § 6. Den, der ønsker at indføre eller udføre produkter omfattet af  

 loven, skal anmelde virksomheden til registrering hos landbrugsministeren.  

 Landbrugsministeren kan fastsætte regler herom.
 Stk. 2. Landbrugsministeren kan fastsætte regler om indførsel af  

 de af loven omfattede produkter til personlig brug.
 § 7. Landbrugsministeren kan fastsætte regler om hygiejne i samt  

 indretning og drift af virksomheder, som er omfattet af loven, herunder om  

 indretning og drift af laboratorier, anvendelse af rengørings- og  

 desinfektionsmidler m.m. og om kontrol med personalets helbred og hygiejne.  

 Der kan herunder fastsættes regler om regelmæssige helbredsundersøgelser.
 § 8. Landbrugsministeren kan fastsætte regler om engrostransport  

 af de af loven omfattede produkter, herunder om transportmidlernes indretning  

 og renholdelse.
 § 9. Landbrugsministeren kan fastsætte regler om, at de af loven  

 omfattede virksomheder for egen regning skal gennemføre en egenkontrol,  

 herunder foretage nærmere fastsatte analyser og undersøgelser af råvarer og  

 fremstillede levnedsmidler på et godkendt laboratorium og fremsende  

 resultaterne heraf til tilsynsmyndigheden.
Kapitel 4 Forhandling og krav til produkterne § 10. Landbrugsministeren kan af hensyn til hygiejne, sundhed,  

 ernæring, kvalitet og kontrol fastsætte regler om mælk, mælkeprodukter,  

 margarine m.v., herunder om sammensætning, varebetegnelser, mærkning,  

 deklaration, emballering og transport.
 Stk. 2. Som led i kontrollen kan der påbydes gennemført  

 laboratorieundersøgelser m.m.
 Stk. 3. Landbrugsministeren kan fastsætte regler om anvendelse af  

 kvalitetsmærker, herunder »lurmærket« og de dertil knyttede mærker,  

 og om kvalitetskravene og kontrollen ved anvendelse af mærkerne.
 § 11. Landbrugsministeren kan af hensyn til menneskers og dyrs  

 sundhed forbyde indførsel og udførsel af mælk, mælkeprodukter, margarine m.v.  

 Landbrugsministeren kan fastsætte regler herom.
 § 12. De af denne lov omfattede levnedsmidler må ikke tilvirkes,  

 udbydes til salg eller overdrages, hvis de ved anvendelse på sædvanlig måde  

 må antages at kunne overføre eller fremkalde sygdom eller at kunne medføre  

 forgiftning, eller hvis de på grund af sygelig forandring, fordærvethed,  

 forurening, fejlagtig tilberedning eller af anden årsag må anses for at være  

 uegnede til menneskeføde.
 § 13. De af denne lov omfattede levnedsmidler må ikke tilvirkes,  

 udbydes til salg eller overdrages under omstændigheder, der er egnede til at  

 vildlede køberen eller modtageren med hensyn til varens oprindelse,  

 fremstillingstidspunkt, beskaffenhed, art, mængde, sammensætning, behandling,  

 egenskaber og virkninger.
Kapitel 5 Myndigheder, tilsyn m.m.
§ 14. Landbrugsministeren kan varetage administrationen af  

 levnedsmiddellovens regler om autorisation af og kontrol med indretning og  

 drift af virksomheder, som skal autoriseres efter loven, og som tilvirker  

 eller engrosforhandler levnedsmidler, hvortil der kræves autorisation eller  

 godkendelse efter levnedsmiddelloven.
Landbrugsministeren kan fastsætte  

 nærmere regler herom.
 § 15. Landbrugsministeren kan fastsætte regler om tilsyn og  

 kontrol med, at loven og de i medfør af loven fastsatte regler overholdes.
Stk. 2. Landbrugsministeren kan meddele de påbud eller forbud, der  

 anses for nødvendige for at sikre overholdelsen af loven og regler, fastsat  

 med hjemmel i loven.
Det kan herunder bestemmes, at varer, der ikke opfylder  

 de krav, som er fastsat i loven eller i regler med hjemmel i loven, skal  

 beslaglægges eller tilintetgøres.
 § 16. Tilsynsmyndigheden og personer, som er særligt bemyndiget  

 hertil, har til enhver tid mod behørig legitimation uden retskendelse adgang  

 til offentlige og private ejendomme, lokaliteter, transportmidler,  

 forretningsbøger og papirer m.v. for at tilvejebringe oplysninger til brug  

 for beslutninger i henhold til loven eller regler fastsat med hjemmel heri.
 Stk. 2. Politiet yder om nødvendigt bistand hertil.  

 Landbrugsministeren kan efter forhandling med justitsministeren fastsætte  

 regler herom.
 § 17. De af loven omfattede mælkeproducenter og virksomheder,  

 herunder engroslagre og lignende, skal efter anmodning fra tilsynsmyndigheden  

 give alle oplysninger, herunder om økonomiske og regnskabsmæssige forhold,  

 som har betydning for tilsynet, samt vederlagsfrit yde tilsynsmyndigheden  

 fornøden bistand med tilsyn og prøveudtagning.
 Stk. 2. Tilsynsmyndigheden kan som led i kontrollen vederlagsfrit  

 udtage eller foranledige udtaget prøver af råvarer, halvfabrikata,  

 færdigvarer, emballage, tilsætningsstoffer samt rengørings- og  

 desinfektionsmidler.
 § 18. Myndigheder og personer, der udøver tilsyn efter loven, er  

 under ansvar efter borgerlig straffelovs § 152 og §§ 152 c-f forpligtede til  

 over for uvedkommende at hemmeligholde enhver oplysning, som de gennem deres  

 virksomhed bliver vidende om.
 Stk. 2. Landbrugsministeren kan fastsætte regler om undtagelser  

 for de i stk. 1 omfattede oplysninger.
§ 19. De af loven omfattede mælkeproducenter og virksomheder  

 afholder udgifterne ved den kontrol, som udføres efter loven, medmindre  

 landbrugsministeren bestemmer andet.
Landbrugsministeren fastsætter regler om  

 betaling af afgifter til dækning af udgifterne ved kontrol m.v. i henhold til  

 loven.
 Stk. 2. Landbrugsministeren kan fastsætte regler om betaling af  

 gebyr for særlige ydelser og ekspeditioner, herunder anmeldelser,  

 autorisationer, undersøgelser, attester og godkendelser inden for lovens  

 område.
 Stk. 3. Der er udpantningsret for de i stk. 1 og 2 omhandlede  

 beløb.
 § 20. Henlægger landbrugsministeren sine beføjelser efter loven  

 til institutioner under Landbrugsministeriet, kan ministeren fastsætte regler  

 om adgangen til at klage over disse myndigheders afgørelser, herunder om at  

 afgørelserne ikke kan indbringes for anden administrativ myndighed.
Stk. 2. Efter forhandling med vedkommende minister eller  

 vedkommende kommunale organisation kan landbrugsministeren fastsætte regler  

 om andre offentlige myndigheders eller institutioners medvirken ved  

 varetagelse af opgaver efter loven.
Landbrugsministeren kan fastsætte regler  

 herfor.
Landbrugsministeren kan fastsætte regler om adgangen til at klage  

 over disse myndigheders afgørelser, herunder om at afgørelserne ikke kan  

 indbringes for anden administrativ myndighed.
Stk. 3. Landbrugsministeren kan fastsætte regler om private  

 institutioners medvirken ved varetagelse af opgaver efter loven eller efter  

 regler fastsat i medfør af loven og om klage over disse institutioners  

 afgørelser.§ 21. Landbrugsministeren kan fastsætte regler med henblik på  

 opfyldelse af Det Europæiske Økonomiske Fællesskabs direktiver og  

 beslutninger om forhold, som er omfattet af denne lov.
Landbrugsministeren  

 kan endvidere fastsætte de bestemmelser, som er nødvendige for anvendelsen af  

 Det Europæiske Økonomiske Fællesskabs forordninger om forhold, som er  

 omfattet af denne lov.
Kapitel 6 Straffebestemmelser § 22. Medmindre højere straf er forskyldt efter den øvrige  

 lovgivning, straffes med bøde den, der 1) overtræder § 3, stk. 1, § 12 og § 13, 2) uden registrering eller autorisation udøver virksomhed som omhandlet i  

 § 2, stk. 1, 1.pkt., § 5, og § 6, 1. pkt., 3) undlader at efterkomme påbud eller forbud efter § 11 eller § 15, stk.  

 2.
4) undlader at lade udtage eller at sende prøver efter § 16, stk. 1, eller 5) undlader at afgive oplysninger efter § 17, stk. 1, 6) undlader at yde tilsynet bistand efter § 17, stk. 1, 7) undlader at give tilsynet adgang til virksomheden efter § 17, stk. 2, Stk. 2. Straffen kan stige til hæfte eller fængsel i indtil 1 år,  

 hvis overtrædelsen er begået forsætligt eller groft uagtsomt, og hvis der ved  

 overtrædelsen er 1) voldt skade på sundheden eller fremkaldt fare derfor, eller 2) opnået eller tilsigtet en økonomisk fordel for den pågældende selv  

 eller andre, herunder ved besparelser.
Stk. 3. I regler, der udstedes med hjemmel i denne lov, kan der  

 fastsættes straf af bøde for overtrædelse af regler i forskrifterne.
Det kan  

 endvidere fastsættes, at straffen kan stige til hæfte eller fængsel i indtil  

 1 år under tilsvarende betingelser som anført i stk. 2.
Stk. 4. For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges,  

 kommunen eller det kommunale fællesskab bødeansvar.
Stk. 5. Sagerne behandles som politisager.
Reglerne i  

 retsplejelovens kap. 73 kan anvendes i samme omfang som i statsadvokatsager.
 § 23. Ved overtrædelse af bestemmelser fastsat efter § 7 og § 10,  

 stk. 1, kan landbrugsministeren under overholdelse af bestemmelsen i  

 retsplejeloven om indhold af anklageskrifter i politisager tilkendegive, at  

 sagen kan afgøres uden retslig forfølgning, hvis den, der har begået  

 overtrædelsen, erkender sig skyldig og erklærer sig rede til inden for en  

 nærmere angivet frist, der efter begæring kan forlænges, at betale en i  

 tilkendegivelsen angivet bøde.
 Stk. 2. Betales bøden i rette tid, eller bliver den efter  

 stedfunden vedtagelse inddrevet eller afsonet, bortfalder videre forfølgning.
Kapitel 7 Ikrafttræden m.m.
 § 24. Loven træder i kraft den 1. juli 1992.
Stk. 2. Følgende love ophæves - lov nr. 186 af 30. marts 1973 om tilvirkning og forhandling engros m.m.  

 af mejeriprodukter, - lov nr. 175 af 7. maj 1975 om mælk og konsummælkprodukter, - lov nr. 189 af 9. maj 1984 om margarine m.v. samt Stk. 3. §§ 11, 13 og 14 i lov nr. 175 af 7. maj 1975 om mælk og  

 konsummælkprodukter, forbliver dog i kraft, indtil de ved bekendtgørelse  

 ophæves af landbrugsministeren.
§ 25. Regler, der er udstedt i medfør af de i § 24, stk. 2, nævnte  

 love, forbliver i kraft, indtil de afløses af bestemmelser, fastsat i henhold  

 til denne lov.
Overtrædelse af regler, der forbliver i kraft, straffes med  

 bøde. § 22, stk. 3-5 finder tilsvarende anvendelse.
 § 26. Loven gælder ikke for Færøerne og Grønland, men kan ved  

 kongelig anordning sættes i kraft for Grønland med de afvigelser, som de  

 særlige grønlandske forhold tilsiger.
Bemærkninger til lovforslaget Almindelige bemærkninger Nærværende lovforslag er en opfølgning af Administrations- og  

 Personaledepartementets betænkning (nr. 1217 af marts 1991) om  

 »Modernisering af Levnedsmiddelkontrollen i Danmark«.
 I Betænkningen foreslås, som led i en forenkling, Landbrugsministeriets  

 nugældende love på mælke- og margarineområdet sammenskrevet til een lov.
 Lovforslaget afløser følgende love:
 Lov nr. 186 af 30. marts 1973 om tilvirkning og forhandling engros m.m. af  

 mejeriprodukter (mejeriproduktloven).
 Lov nr. 175 af 7. maj 1975 om mælk og konsummælkprodukter  

 (konsummælkloven).
 Lov nr. 189 af 9. maj 1984 om margarine m.v. (margarineloven).
 I lovforslaget er herudover for at opnå en bedre lovsystematik medtaget de  

 bestemmelser i lovbekendtgørelse nr. 61 af 2. februar 1988 om indførsel og  

 udførsel af levende dyr m.v., der omhandler produkter omfattet af  

 lovforslaget.
 I forhold til gældende lovgivning indeholder lovforslaget følgende  

 ændringer:
I Administrations- og Personaledepartementets betænkning nr. 1217 foreslås  

 gennemført en obligatorisk egenkontrol på hele levnedsmiddelområdet.
I  

 EF-direktiver, der vedrører produkter omfattet af lovforslaget, er der krav  

 om henholdsvis offentlig kontrol, egenkontrol og om offentligt tilsyn med  

 virksomhedernes egenkontrol, jf. direktiv om veterinærkontrol i samhandelen i  

 Fællesskabet med henblik på gennemførelse af det indre marked (89/662/EØF),  

 direktiv om sundhedsmæssige og veterinærpolitimæssige problemer i forbindelse  

 med handelen indenfor Fællesskabet med varmebehandlet mælk (85/397/EØF), og  

 direktiv om offentlig kontrol med levnedsmidler (89/397/EØF). Lovforslaget  

 indeholder de bestemmelser, som er nødvendige for at opfylde betænkningens  

 anbefalinger og de relevante direktivbestemmelser.
Hidtil har der alene eksisteret specifikke krav om godkendelse, kontrol  

 o.lign. med konsummælksbesætninger, dvs. besætninger, der leverer mælk til  

 fremstilling af såkaldte (drikkemælk, yoghurt og lign). I henhold til de  

 gældende regler fører kommunalbestyrelsen tilsyn med besætninger, der leverer  

 mælk til tilvirkning af konsummælkprodukter.
For besætninger, der leverer  

 mælk til produktionsmejerier, der fremstiller såkaldte mejeriprodukter (ost,  

 smør, mælkekonserves m.m.), er der alene generelle regler om  

 sygdomsbekæmpelse, kvalitetsbedømmelse o.lign.
De kommenede EF-regler på  

 mælkeområdet forventes at ville indeholde de samme krav til besætningerne,  

 hvad enten de leverer mælk til fremstilling af konsum- eller mejeriprodukter.  

 På denne baggrund, og da den hidtidige opdeling ikke længere forekommer  

 velbegrundet, er forslaget udformet således, at der stilles ens krav til  

 mælkeleverende besætninger, uanset hvilket levnedsmiddel mælken skal anvendes  

 til tilvirkning af.
 Forslaget er udformet som en ramme- og bemyndigelseslov.
 Veterinærdirektoratet forudsættes at varetage administrationen og  

 kontrollen efter lovforslaget.
Udgifterne til den nuværende besætningskontrol af konsummælksbesætninger  

 androg ca. 6,2 mill. kr. i 1991 og afholdtes af kommunerne.
Disse  

 konsummælkbesætninger udgør ca. 22 % af samtlige 20.000 mælkeleverende  

 besætninger.
 En udvidelse af kontrollen til at dække alle mælkeleverende besætninger  

 vil med den udgift, ca. 1.400 kr. pr. år pr. besætning, der gælder for  

 konsummælksbesætningerne, betyde øgede kontroludgifter på ca. 22 mill. kr.  

 Lovforslaget forventes dog at være udgiftsneutralt for kommunerne og staten,  

 idet man agter at søge disse udgifter dækket ved afgifter, der pålignes  

 mælkeproducenterne.
 Omkostninger til en fremtidig besætningskontrol vil afhænge af hvilke  

 krav, specielt om tilsynsfrekvenser, der fastsættes i forbindelse med den  

 fremtidige EF-harmonisering på området, jf. bemærkningerne til § 4.
 Følgende interesseorganisationer er hørt over lovforslaget:
Kommunernes Landsforening Danske Mejeriers Fællesorganisation Iskremindustriens Sammenslutning Landbrugets Informationskontor Landbrugsraadet Danske Husmandsforeninger De danske Landboforeninger Tolvmandsforeningerne Forbrugerrådet Den danske Dyrlægeforening Industrirådet Dansk Arbejdsgiverforening Landsorganisationen i Danmark, LO Funktionærernes og Tjenestemændenes Fællesråd, FTF Akademikernes Centralorganisation, AC MIFU Bemærkninger til lovforslagets enkelte bestemmelser Til § 1 Som anført i de almindelige bemærkninger er lovforslaget udformet således,  

 at det dækker det område indenfor mælk, mejeriprodukter, konsummælkprodukter  

 og margarine m.v., der i dag administreres af Veterinærdirektoratet indenfor  

 Landbrugsministeriets område.
Det samler reguleringen af produkter, der  

 produktionsteknisk og ved præsentation overfor forbrugerne er ens, og som  

 efter forbrugernes opfattelse substituerer eller modsvarer hinanden.
Dette  

 skal ses som led i opbygning af et regelsæt, hvorved det søges undgået, at  

 virksomheder kontrolleres af mere end een offentlig myndighed.
I forbindelse med reguleringen af spiseis, har levnedsmiddelloven hidtil i  

 nogle tilfælde været anvendt som en del af hjemmelsgrundlaget.
Det drejer sig  

 om f.eks. limonadeis og spiseis af vegetabilsk oprindelse, der ikke har  

 kunnet reguleres alene med hjemmel i Landbrugsministeriets lovgivning, uanset  

 at produktet fremstilles på virksomheder, der fremstiller konsumis og andre  

 mælkebaserede produkter, som henhører under Landbrugsministeriets lovgivning.  

 For at opnå den i Administrations- og Personaledepartementets betænkning  

 ønskede forenkling, findes det hensigtsmæssigt, at reguleringen af konsumis,  

 kan ske i een lov, således at autorisation af de af loven omfattede  

 virksomheder til produktion af konsumis kan ske i medfør af denne lov uanset  

 hvilke råvarer, der er anvendt ved produktionen.
 Det er ikke hensigten ved lovforslaget at inddrage andre  

 substitutionsprodukter som f.eks. sojabaserede erstatningsprodukter og  

 fedterstatningsprodukter, udviklet f.eks. ved hjælp af nye teknikker.
 Som eksempel på produkter, der herefter er omfattet af lovforslaget, kan  

 nævnes: ost, smør, smørbare eller ostelignende blandingsprodukter,  

 konsummælkprodukter, mælkekonserves, spiseis, ermol, margarine og minarine  

 samt lignende fedtholdige produkter, der anvendes som halvfabrikata til  

 videre tilvirkning samt modermælkserstatninger.
Endelig bemærkes, at forslaget omfatter mælk fra alle dyrearter.
Gældende  

 lovgivning omfatter principielt også mælk fra alle arter, men anvendelse af  

 mælk fra andre dyrearter end køer kræver en særlig tilladelse.
 Til stk. 2.
 Det præciseres, at forhandling til plejehjem, hospitaler, skoler m.fl. er  

 detailforhandling og reguleres efter levnedsmiddellovens regler.
 Til stk. 3.
Det overvejes at overføre reguleringen af modermælkserstatninger til  

 Sundhedsministeriet.
Bestemmelsen åbner bl.a. mulighed for at overføre  

 modermælkserstatninger til hel eller delvis regulering i henhold til  

 levnedsmiddelloven.
Til § 2 De gældende bestemmelser om mælk og mælkeproducenter (mælkeleverende  

 besætninger) findes i kap. 1 og § 6 og § 8 i kap. 2 i konsummælkloven.
Der  

 forudsættes fremover at gælde de samme regler for alle mælkeleverende  

 besætninger uanset hvilket levnedsmiddel, mælken skal anvendes til  

 tilvirkning af. jf. de almindelige bemærkninger.
 Til stk. 2.
Bestemmelsen vil danne baggrund for en videreførelse af den hidtil  

 gældende regel om »stalddørssalg« direkte til forbrugeren af indtil  

 70 kg mælk om ugen og giver samtidig mulighed for, at det kan bestemmes, at  

 reglerne for mælkeleverende besætninger også skal gælde for besætninger, der  

 leverer mælk ved stalddørssalg.
Med hjemmel i bestemmelsen kan der fastsættes  

 regler om, i hvilket omfang og på hvilke vilkår, der kan gives tilladelse  

 til, at mælkeproducenter fremstiller mælkeprodukter, og om forhandling af  

 mælk og mælkeprodukter direkte til forbrugerne.
Til § 3 Bestemmelsen svarer til § 2 i konsummælkloven.
Der henvises endvidere til  

 § 12 i nærværende lovforslag.
Ved mælk til konsum forstås her mælk, som indgår ved tilvirkning af  

 mejeriprodukter og konsummælkprodukter.
Endvidere omfatter mælk til konsum  

 den mælk, som sælges direkte fra mælkeproducenten til forbrugeren.
Til § 4 En tilsvarende bemyndigelsesbestemmelse findes i § 3 i konsummælkloven.
I bilaget til rådets direktiv om almindelige hygiejnebestemmelser for  

 mælkeproduktionsbedrifter (89/362/EØF) er der fastsat en række krav om  

 renholdelse af lokaler m.v., rekvisitter til brug ved malkning og almindelige  

 hygiejnebestemmelser i forbindelse med malkning.
Bestemmelsen skal danne  

 grundlag for implementering af disse regler.
Det forudsættes, at kontrol af  

 produktionsbedrifter i henhold til direktivet om varmebehandlet mælk, der  

 bl.a. omfatter kontrol af mikrobiologiske normer og celletalsnormer,  

 eventuelt helt eller delvist kan finde sted som egenkontrol, herunder som  

 egenkontrol udført af et laboratorium, der er godkendt af kontrolmyndigheden,  

 jf. forslagets § 15. Endelig skal bestemmelsen danne grundlag for  

 videreførelse af regler om bekæmpelse af mastitis.
 Kommissionen har fremsat forslag til rådets forordning (EØF) om  

 sundhedsbestemmelser for produktion og afsætning af rå mælk, mælk til  

 fremstilling af mælkebaserede produkter og mælkebaserede produkter,  

 KOM(89)667 samt forslag til rådets forordning (EØF) om sundhedsbestemmelser  

 for produktion og afsætning af varmebehandlet konsummælk, KOM(89)672.  

 Forslagene har til formål at videreføre principperne fra direktiv 85/397/EØF  

 om sundhedsmæssige og veterinærpolitimæssige problemer med varmebehandlet  

 mælk dels ved at udvide disse samhandelsprincipper til at gælde al  

 varmebehandlet mælk dels ved at fastsætte sundhedsbestemmelser for produktion  

 og afsætning af rå mælk, mælk til fremstilling af mælkebaserede produkter og  

 færdigprodukter.
Forslagene vil bl.a. betyde, at besætningskontrollen udvides til at dække  

 alle mælkeleverende besætninger.
Udvidelsen vil bevirke øgede kontroludgifter  

 på ca. 22 mill. kr.
Der er i Danmark i dag ca. 20.000 mælkeleverende  

 besætninger, og de årlige kontroludgifter pr. besætning udgør med  

 udgangspunkt i Veterinærdirektoratets cirkulære af 26. november 1990 ca.  

 1.400 kr.
Under forudsætning af at den udvidede besætningskontrol, hvad angår  

 intensitet og kontrolfrekvens, tilrettelægges som besætningskontrollen af  

 konsummælkbesætningerne, skønnes de samlede kontrolomkostninger årligt at  

 ville udgøre ca. 28 mill. kr.
 Der hersker imidlertid stor usikkerhed med hensyn til udvidelse af  

 besætningskontrollen, idet forslagene stadig forhandles mellem  

 medlemslandene.
 Lovforslaget forventes at ville være udgiftsneutral for kommunerne og  

 staten, idet man agter at søge disse udgifter dækket ved afgifter, der  

 pålignes mælkeproducenterne.
Udgifter og indtægter i forbindelse med administration af  

 mælkekontrolordningerne er i henhold til konsummælkloven siden finansåret  

 1980 optaget på finansloven.
Kommunerne indsender i dag kvartalsvis regning  

 til Veterinærdirektoratet over udgifterne ved den af  

 levnedsmiddelkontrolenhederne udførte kontrol og på grundlag af en  

 fordelingsnøgle, jf. bekendtgørelse nr. 237 af 3. juni 1983 om fordeling af  

 udgifter ved kontontrol med mælk og konsummælkprodukter, fordeles udgifterne  

 på samtlige landets kommuner.
 Det forventes, at principperne vedrørende finansiering af  

 besætningskontrollen i forbindelse med udvidelse af kontrollen til at omfatte  

 alle mælkeleverende besætninger tilrettelægges, således at samtlige udgifter  

 fremover pålignes mælkeproducenterne.
 Til stk. 2.
 Bestemmelsen skal danne grundlag for videreførelse af regler om  

 kvalitetsbedømmelse og kvalitetsafregning af mælk.
Til § 5 I Rådets direktiv om varmebehandlet mælk (85/397/EØF) er forudsat, at  

 forarbejdningsvirksomheder og indsamlings- og standardiseringsvirksomheder  

 skal autoriseres.
Autorisationen er bl.a. betinget af, at den pågældende  

 virksomhed opfylder bestemmelserne fastsat i direktivet.
 Autorisationskravet for virksomheder er i øvrigt en videreførelse af  

 tilsvarende regler i de eksisterende love.
 Til stk. 2.
 Der forudsættes som hidtil, jf. § 7, stk. 3, og § 20, i konsummælkloven og  

 §§ 10, 12, 13, 14 og 16 i mejeriproduktloven, fastsat vilkår for en  

 autorisation, for eksempel særlige krav til produktionens sammensætning og  

 adskillelse samt til indretning af lokaler m.m.
 Til stk. 3.
 Bestemmelsen åbner mulighed for at tilbagekalde en given autorisation, når  

 vilkårene for denne ikke opfyldes eller forudsætningerne for den ændres  

 væsentligt.
Til § 6 Kravet om anmeldelse af virksomheder, der indfører fra andre EF-lande,  

 følger af direktivet om veterinærkontrol i samhandelen i Fællesskabet med  

 henblik på gennemførelse af det indre marked (89/662/EØF). Herudover  

 fastsættes at virksomheder, der foretager anden indførsel eller udførsel,  

 ligeledes skal anmeldes.
Anmeldelsespligten træder i stedet for det i medfør  

 af gældende lov fastsatte krav om autorisation af sådanne virksomheder.
Til § 7 Bestemmelsen svarer til § 9 i konsummælkloven og § 6 i  

 mejeriproduktloven.
I bilaget til Rådets direktiv om varmebehandlet mælk (85/397/EØF) er der  

 fastsat en række krav til indretning af forarbejdningsvirksomheder og  

 indsamlings- og standardiseringsvirksomheders lagre og transportmidler samt  

 til inventar, drift og hygiejne.
Endvidere er der i bilaget fastsat regler  

 for personalets hygiejne og sundhed.
Bilaget kan løbende ændres i overensstemmelse med den tekniske udvikling  

 m.v.
Bestemmelsen vil give landbrugsministeren mulighed for at fastsætte  

 regler til implementering af bilagets bestemmelser.
Der forventes i medfør af  

 denne bestemmelsen udstedt en generel bekendtgørelse om indretning og drift  

 m.v. af virksomheder, der er omfattet af lovforslaget.
Til § 8 Bestemmelsen svarer til § 3 og § 9 i gældende konsummælklov og § 4 i  

 mejeriproduktloven.
Bestemmelsen gælder kun for transport i engros- og  

 produktionsleddet.
Bestemmelsen er udnyttet ved Landbrugsministeriets  

 bekendtgørelse nr. 807 af 15. december 1988 om produktion og transport af  

 mælk til fremstilling af m.m.
Til § 9 Bestemmelsen åbner mulighed for fastsættelse af regler om egenkontrol som  

 bl.a. forudsat i rådsdirektiv 89/662/EØF om veterinærkontrol i Fællesskabet  

 med henblik på gennemførelse af Det indre Marked samt rådsdirektiv 85/397/EØF  

 om sundhedsmæssige og veterinærpolitimæssige problemer i forbindelse med  

 handelen inden for Fællesskabet med varmebehandlet mælk.
Landbrugsministeren bemyndiges efter bestemmelsen til at kunne pålægge  

 virksomhederne for egen regning at gennemføre en egenkontrol ved bl.a. at  

 foretage analyser og undersøgelser af råvarer og fremstillede levnedsmidler  

 samt afgive resultaterne til tilsynsmyndigheden.
Indholdet af  

 egenkontrolprogrammer vil blive fastlagt efter forhandling med de relevante  

 organisationer.
Indførelsen af egenkontrol vil, i det omfang den kan erstatte hidtidig  

 offentlig kontrol, medføre en reduktion af denne.
Det vil imidlertid påhvile  

 det offentlige at sikre, at egenkontrollen fungerer forsvarligt.
Den reelle reduktion, der ved gennemførelsen af egenkontrol opnås i den  

 offentlige kontrolindsats, forventes at kunne føre til en tilsvarende  

 reduktion i de offentlige kontroludgifter.
Reduktionen vil dog først slå  

 fuldt igennem efter den indledende implementering, idet de umiddelbare  

 ressourcebesparelser i et vist omfang vil modsvares af øgede udgifter til  

 godkendelse af egenkontrolprogrammer, vidensopbygning, efteruddannelse etc.
Gennemførelsen af Det Indre Marked vil som udgangspunkt forudsætte, at  

 alle levnedsmiddelvirksomheder skal underkastes de kontrolsystemer, der  

 gælder for den intrakommunautære samhandel.
Dette vil - især på det animalske  

 område - stille øgede indretnings- og kontrolmæssige krav til de nuværende  

 hjemmemarkedsvirksomheder.
 De hermed forbundne udgiftsstigninger for virksomhederne vil blive søgt  

 mindsket gennem udgiftsreduktioner opnået ved en udvidet anvendelse af  

 egenkontrol, hvor EF-reglerne gør dette muligt.
Til § 10 Bestemmelsen svarer til § 4 i mejeriproduktloven samt § 5 i  

 margarineloven.
 Efter bestemmelsen kan landbrugsministeren ud fra de i bestemmelsen nævnte  

 hensyn fastsætte regler om produkternes tilvirkning, herunder for eksempel  

 krav til råvarer, varmebehandling og om overholdelse af mikrobiologiske  

 normer.
Med hjemmel i bestemmelsen kan endvidere fastlægges definitioner,  

 inddeling og benævnelse af de levnedsmidler, der er omfattet af forslaget,  

 blandt andet af hensyn til EF-restitutionsordninger.
Bestemmelsen vil  

 endvidere danne grundlag for gennemførelsen af EF-regler, der vedtages som  

 led i Fællesskabets kvalitetspolitik på lovens område.
 Til stk. 3.
 Ved lov 163 af 19. marts 1991 om ændring af mejeriproduktloven, blev i  

 overensstemmelse med handlingsplanen for afbureaukratisering indsat en  

 tilsvarende bestemmelse ( § 8, stk. 1) om bemyndigelse til  

 landbrugsministeren til at overdrage registreringen af kvalitetsmærker til  

 erhvervet og til at fastsætte de bestemmelser, som er nødvendige for at  

 videreføre mærkerne som beskyttede fælles- og kvalitetsmærker.
Til § 11 Bestemmelsen åbner mulighed for at udstede forbud mod indførsel og  

 udførsel, såfremt der konstateres sundhedsmæssige eller zoosanitære forhold,  

 som kan indebærer en risiko for mennesker eller dyr her i landet eller i  

 importlandet.
 Baggrunden for at indsætte bestemmelsen i nærværende lovforslag er et  

 ønske om at samle den veterinærhygiejniske og zoosanitære regulering af  

 produkter omfattet af lovforslaget.
Indførsel af ikke-varmebehandlet mælk fra EF-lande er endnu ikke  

 underkastet EF-harmonisering.
Under hensyn til udførselslandets veterinære,  

 sundhedsmæssige og hygiejniske bestemmelser, kan der fastlægges regler om, i  

 hvilket omfang og på hvilken måde denne mælk må anvendes ved tilvirkning her  

 i landet.
Endvidere kan der fastsættes regler om restkoncentrationer af  

 veterinære lægemidler og andre stoffer og om undersøgelser herfor.
Til § 12 Bestemmelsen svarer til § 19 i konsummælkloven.
En tilsvarende regel  

 findes i levnedsmiddellovens § 12, i § 21 i kødloven og i § 3 i  

 lovbekendtgørelse nr. 339 af 29. maj 1987 om kvalitetskontrol med fisk og  

 fiskevarer.
Det er hensigtsmæssigt at optage et tilsvarende forbud i  

 lovforslaget, der vil give landbrugsministeren en mulighed for at kunne  

 påtale en overtrædelse i produktions- og engrosleddet.
 En overtrædelse af bestemmelsen kan i medfør af lovforslagets § 20,  

 straffes med bøde, hæfte eller fængsel i indtil 1 år, hvilket svarer til  

 strafferammen i levnedsmiddelloven.
Til § 13 Bestemmelsen svarer til § 18 i konsummælkloven, § 22 i lov om kød og § 5 i  

 lovbekendtgørelse nr. 339 af 29. maj 1987 om kvalitetskontrol med fisk og  

 fiskevarer.
Bestemmelsen svarer i øvrigt til § 23, stk. 1, i levnedsmiddelloven og har  

 som denne til hensigt at sikre forbrugerne den videst mulige beskyttelse i  

 forhold til producenter og virksomheder, der pakker, forhandler, indfører og  

 udfører og andre i engros- og detailleddet.
Bestemmelsen angiver et princip,  

 der gælder og kan anvendes, også selv om der ikke er tale om færdigpakkede  

 levnedsmidler, der naturligt kan mærkes med de ønskede deklarationer.
 Ved bedømmelsen skal der særligt tages hensyn til den betegnelse, der  

 anvendes for varen, oplysninger, som gives derom, de tegninger og billeder og  

 den tekst, der er anbragt på varen eller dens emballage, på reklame eller  

 skilt vedrørende varen, i annoncer eller i reklametilbud og lignende.
I lighed med § 12 giver bestemmelsen landbrugsministeren mulighed for  

 direkte at kunne påtale en overtrædelse i produktions- og engrosleddet for så  

 vidt angår forhold egnet til at vildlede forbrugeren.
En overtrædelse af  

 bestemmelsen kan i medfør af lovforslagets § 22 straffes med bøde, hæfte  

 eller fængsel i indtil 1 år, hvilket svarer til strafferammen i  

 levnedsmiddelloven.
Til § 14 Veterinærdirektoratet har siden 1973 sammen med lovgivningen om husdyr og  

 om virksomheder, der producerer animalske levnedsmidler (særlovgivningen),  

 administreret levnedsmiddellovens regler om autorisation af andre  

 levnedsmiddelvirksomheder.
Direktoratet har endvidere varetaget overtilsyn og  

 klagesagsbehandling vedrørende kommunalbestyrelsernes administration af  

 levnedsmiddellovens bestemmelser om detail- og engrosforhandling.
Sundhedsministeren har besluttet, at Levnedsmiddelstyrelsen fremover skal  

 varetage opgaverne efter levnedsmiddelloven.
Det er dog en forudsætning, at  

 ændringen så vidt muligt ikke medfører, at virksomheder, der på grund af  

 produkternes art er autoriseret eller skal autoriseres både efter  

 særlovgivningen og efter levnedsmiddelloven, underkastes autorisation og  

 kontrol af flere levnedsmiddelmyndigheder.
Som led i produktudviklingen og markedsføringen af nye produkter tilvirker  

 en række virksomheder i dag levnedsmidler omfattet af såvel  

 levnedsmiddelloven som særlovgivningen.
Denne udvikling må forventes at blive  

 forstærket i de kommende år.
 På kødområdet åbner den gældende kødlovs § 12 allerede mulighed for, at  

 Veterinærdirektoratet ved autorisation af kødvarevirksomheder også  

 autoriserer disse til at fremstille andre varer end kødvarer som led i  

 produktionen af færdigretter og for at direktoratet kan fastsætte nærmere  

 regler herom.
Det er hensigten at etablere en ordning, hvorefter en virksomhed, hvis  

 produktion i det væsentlige er omfattet af denne lov, også kan autoriseres og  

 kontrolleres af landbrugsministeren (Veterinærdirektoratet) efter  

 levnedsmiddellovens regler, hvis virksomheden i tilknytning til eller som led  

 i denne aktivitet inddrager produktion af produkter, hvortil der kræves  

 autorisation efter levnedsmiddelloven, og hvis virksomhedens produktionsanlæg  

 udgør en geografisk afgrænset produktionsenhed.
Sådanne virksomheder kan dog  

 anmode om, at autorisation efter levnedsmiddelloven meddeles af  

 Levnedsmiddelstyrelsen.
 En tilsvarende ordning har været praktiseret på mælke- og  

 mejeriproduktområdet f.eks. vedrørende konsumisvirksomheder, hvor  

 Sundhedsministeriet har udlånt hjemmelen i levnedsmiddelloven, således at  

 landbrugsministeren har kunnet autorisere konsumisvirksomheder til  

 tilvirkning af limonade- og vandis.
For så vidt angår andre virksomheder, hvis aktiviteter er omfattet af både  

 denne lov og af levnedsmiddelloven, kan landbrugsministeren på virksomhedens  

 anmodning meddele autorisation og udøve kontrol med virksomhedens indretning  

 og drift efter begge love, hvis virksomhedens produktionsapparat udgør en  

 geografisk afgrænset produktionsenhed.
Forinden landbrugsministeren i disse  

 tilfælde meddeler autorisation efter levnedsmiddelloven, indhentes en  

 udtalelse fra Levnedsmiddelstyrelsen.
Det er forudsat, at virksomhedens  

 anmodning imødekommes, med mindre væsentlige hensyn i det konkrete tilfælde  

 taler herimod.
I de tilfælde, hvor autorisation efter levnedsmiddelloven er  

 meddelt af landbrugsministeren, varetager denne opgaverne i medfør af  

 levnedsmiddelloven i relation til autorisation og kontrol med indretning og  

 drift og klagesagsbehandling i forbindelse hermed, samt opkrævning af  

 kontrolgebyrer.
 For så vidt angår autorisation af virksomheder med henblik på produktion  

 af tilsætningsstoffer vil denne som hidtil blive meddelt af  

 sundhedsministeren.
Det løbende tilsyn med virksomheder bortset fra konsummælkmejerier udføres  

 af Veterinærdirktoratet.
Tilsynet med levnedsmiddelvirksomheder autoriserede  

 eller godkendte i medfør af levnedsmiddelloven og konsummælkmejerier føres  

 efter gældende love af de 37 kommunale levnedsmiddelkontrolenheder.
 Det er hensigten, at tilsynet med den enkelte virksomhed uanset  

 produktionens art kun føres af een myndighed.
 I det omfang en virksomhed er autoriseret af landbrugsministeren til  

 produktion både efter denne lov og efter levnedsmiddelloven, vil den  

 myndighed, der udøver kontrollen med virksomhedens indretning og drift på  

 sundhedsministerens vegne også påse overholdelsen af levnedsmiddellovens i  

 øvrigt i overensstemmelse med de hidtil gældende retningslinier i  

 samvirkecirkulæret.
 Tilsvarende retningslinier tænkes anvendt for autorisation eller  

 godkendelse af engrosvirksomheder samt for tilsynet hermed.
 Fastsættelsen af nærmere regler i medfør af bestemmelsen vil ske efter  

 forhandling med sundhedsministeren.
Til § 15 Bestemmelsen giver bl.a. landbrugsministeren hjemmel til i  

 overensstemmelse med rådets direktiv om varmebehandlet mælk (85/397/EØF) at  

 fastsætte regler om tilsyn og kontrol med overholdelsen af regler, fastsat i  

 lovforslaget eller i medfør af dette til implementering af direktivets  

 bestemmelser.
 Til stk. 2.
Bestemmelsen kan tænkes anvendt i tilfælde, hvor der er tale om varer, der  

 f.eks. må antages at være sundhedsskadelige, eller som i øvrigt ikke opfylder  

 de lovmæssige krav til deres indhold m.v., eller som er mærket med groft  

 vildledende eller fejlagtige angivelser, hvis den pågældende ikke ønsker  

 eller ikke kan lade fejlen rette.
Bestemmelsen svarer til levnedsmiddellovens  

 § 33.
Til § 16 Tilsvarende bestemmelser findes i § 12 i konsummælkloven og i § 17 i  

 mejeriproduktloven.
Til § 17 Tilsvarende bestemmelser findes i de gældende love, f.eks.  

 konsummælklovens § 12 og mejeriproduktlovens § 17.
 Udover virksomheder, der tilvirker, pakker, forhandler engros, indfører og  

 udfører levnedsmidler omfattet af lovforslaget, er mælkeleverende besætninger  

 i overensstemmelse med den gældende lovgivning medtaget som pligtige til  

 efter anmodning at give alle oplysninger, herunder om økonomiske og  

 regnskabsmæssige forhold, der har betydning for tilsynet.
Lovforslaget skelner ikke mellem konsummælkbesætninger og  

 produktionsmælkbesætninger.
Alle mælkeproducenter er herefter omfattet af  

 pligten til at give oplysninger m.v.
Ved Rådets direktiv om varmebehandlet mælk (85/397/EØF) er medlemslandene  

 forpligtet til at påse, at tilsynsmyndigheden regelmæssigt foretager en  

 kontrol med henblik på at sikre, at hygiejnebestemmelserne overholdes.  

 Bestemmelsen er en forudsætning for, at tilsynsmyndigheden kan varetage sine  

 opgaver efter lovforslaget.
Virksomheder og mælkeproducenter er forpligtet  

 til vederlagsfrit at yde den fornødne bistand i forbindelse med kontrollen.
 Til stk. 2.
 Med samme formål som beskrevet i stk. 1 vil der kunne pålægges  

 virksomhederne pligt til vederlagsfrit at udtage prøver med henblik på  

 analyser.
Til § 18 Bestemmelsen skal ses i sammenhæng med § 9 om egenkontrol.
Bl.a. gennem  

 inddragelse af virksomhedernes egenkontrol i den offentlige  

 levnedsmiddelkontrol vil tilsynsmyndighederne løbende få kendskab til  

 oplysninger om drifts- og forretningsforhold, der kan være af væsentlig  

 økonomisk og konkurrencemæssig betydning for virksomheder og producenter.
 Mulighederne for at kunne gennemføre et effektivt tilsyn vil i høj grad  

 afhænge af, at kendskabet til sådanne oplysninger er forbundet med  

 tavshedspligt, idet producenter og virksomheder i modsat fald vil være  

 tilbageholdende med at udlevere sådanne oplysninger til tilsynet.
 Bestemmelsen medfører ingen begrænsning i parternes adgang til aktindsigt,  

 jf. forvaltningslovens § 9.
 Til stk. 2.
 Væsentlige offentlige interesser, herunder forbrugerinteresser, kan  

 imidlertid indebære behov for at fravige tavshedsprincippet.
 Det foreslås derfor, at landbrugsministeren bemyndiges til at fastsætte  

 undtagelser fra bestemmelserne i stk. 1. Der forudsættes i medfør af  

 bemyndigelsen udstedt regler, hvorefter bl.a. oplysninger om sundheds- og  

 smittefarlige forhold hos den enkelte producent eller i den enkelte  

 virksomhed ikke vil være omfattet af tavshedspligten, når hensynet til, at  

 offentligheden bliver bekendt med sådanne forhold, vejer tungere end hensynet  

 til den enkelte producents eller virksomheds økonomiske interesser.
Til § 19 Med hjemmel i mejeriproduktloven § 18 er udstedt af Landbrugsministeriets  

 bekendtgørelse nr. 603 af 15. september 1988 om afgift til dækning af  

 udgifterne ved kontrollen med mejeriprodukter.
Principperne heri om  

 brugerbetaling tænkes videreført og udstrakt til hele lovens område.  

 Bestemmelsen omfatter også produkter, der udtages eller foranlediges udtaget  

 som led i kontrollen og udgifter til laboratorieundersøgelser.
 Der forventes fuld indtægtsdækning af udgifterne til producent- og  

 virksomhedskontrol senest fra finansåret 1994.
Der vil dog kunne være situationer, hvor EF-regler hindrer fuld  

 afgiftsdækning af kontroludgifterne, f.eks. hvis der fastsættes  

 maksimaltakster for kontrol ved import af animalske produkter fra  

 tredjelande, jf. direktiv 89/662/EØF Kontrolafgifterne forudsættes ud over selve kontrollen at dække udgifter  

 f.eks. til nødvendig efteruddannelse af kontrolpersonalet.
I følge rådets  

 beslutning 90/424/EØF skal der opstilles programmer for udveksling af  

 veterinært personale med henblik på at styrke samarbejdet på området.  

 Medlemslandene yder endvidere i særlige tilfælde veterinær ekspertbistand til  

 Kommissionen.
På områder, der er omfattet af loven, forudsættes udgifterne  

 til de nævnte aktiviteter at kunne dækkes af kontrolafgifterne.
 Til stk. 2.
 Bestemmelsen åbner mulighed for at opkræve gebyr for autorisation og  

 registrering af virksomheder, der omfattes af lovforslaget.
 Desuden åbnes mulighed for at opkræve betaling for ekspeditioner som  

 f.eks. udstedelse af certifikater, samt for kontrol i forbindelse med særlige  

 kvalitetsordninger.
Til § 20 Administrationen af gældende mejeriproduktlov og konsummælklov varetages i dag af Veterinærdirektoratet.
Bestemmelsen åbner mulighed for at afskære klageadgangen.
Der forudsættes  

 ikke fastsat begrænsninger i adgangen til klage over afgørelser i medfør af §  

 5, stk. 3, om tilbagekaldelse af autorisationer.
 Til stk. 2.
Bestemmelsen åbner mulighed for, at landbrugsministeren efter forhandling  

 med de berørte parter kan henlægge opgaver efter loven til andre offentlige  

 institutioner.
De kommunale levnedsmiddelkontrolenheder varetager i henhold  

 til § 11 i gældende konsummælklov kontrollen med de godkendte besætninger,  

 mejerier og andre virksomheder. § 11 i den gældende konsummælklov er ikke  

 gentaget i lovforslaget.
Baggrunden herfor er dels, at de fremtidige  

 EF-regler, der forventes at ville stille samme kontrolmæssige krav til alle  

 mælkeproducenter, endnu ikke er vedtaget dels, at de igangværende  

 overvejelser om modernisering af levnedsmiddelkontrollen i Danmark, herunder  

 om eventuel udlægning af opgaver til de lokale levnedsmiddelkontrolenheder.  

 Spørgsmålet er behandlet i Administrations- og Personaledepartementets  

 betænkning 1217/91 og Budgetdepartementets betænkning af december 1991. I  

 betænkningerne peges på en række kontrolopgaver m.v. inden for  

 særlovgivningens område, som under bestemte forudsætninger vil kunne udlægges  

 til de lokale levnedsmiddelkontrolenheder som led i etableringen af en mere  

 enstrenget struktur.
Der er bl.a. tale om kontrol med  

 produktionsvirksomheder, herunder eksportautoriserede virksomheder inden for  

 mælke- og ægproduktlovgivningens område samt slagtehuse med  

 hjemmemarkedsautorisation.
Der er endvidere tale om opgaver i forbindelse med  

 importkontrollen i detail- og engrosleddet med animalske produkter, som  

 indføres fra andre EF-lande.
 Blandt de forudsætninger, der nævnes for udlægningen, er bl.a., at der  

 sker en faglig styrkelse af de lokale enheder både med hensyn til den  

 laboratoriemæssige og den administrative kapacitet, herunder at der sker en  

 væsentlig reduktion af antallet af enheder, som i øjeblikket er 37. Der peges  

 endvidere i betænknin-gerne på, at det må være en forudsætning, at der sikres  

 veterinærmyndighederne klare og entydige instruktionsbeføjelser i forhold til  

 enhederne, således at der bl.a. sikres mulighed for en koordineret og  

 tilstrækkelig kontrolindsats fra enhedernes side, herunder mulighed for  

 omgående indgriben i tilfælde af akutte problemer.
 Til stk. 3.
Bestemmelsen åbner mulighed for at henlægge kontrolopgaver til private  

 institutioner og for at fastsætte regler om disse opgavers varetagelse.
Det  

 er alene hensigten i givet fald at udlægge kontrolopgaver vedrørende  

 produkternes kvalitet.
Til § 21 Som et led i den fælles EF-politik vedrørende levnedsmidler, herunder  

 fjernelse af handelshindringer, gennemføres der løbende en harmonisering af  

 lovgivningen på veterinær- og levnedsmiddelområdet.
Bestemmelsen bemyndiger  

 landbrugsministeren til at udstede de regler, der er nødvendige for at  

 gennemføre de af EF vedtagne beslutninger og direktiver, og for at anvende de  

 af EF vedtagne forordninger på lovens område.
Til § 22 Bestemmelsen svarer til § 25 i konsummælkloven og § 19 i  

 mejeriproduktloven.
Dog kan straffen for overtrædelse af lovens bestemmelser  

 nu stige til hæfte eller fængsel i 1 indtil år.
 Hensigten hermed er at skabe overensstemmelse med strafferammerne i anden  

 levnedsmiddellovgivning, herunder levnedsmiddellovens § 63, stk. 2.
Til § 23 Bestemmelsen svarer til den i mejeriproduktlovens § 20, stk. 1, og den i  

 margarinelovens § 15, stk. 1, angivne hjemmel til administrativt at pålægge  

 bøder, der foreslås videreført.
Efter 2. behandling den 24. april 1992 Kapitel 1 Lovens område § 1. Loven omfatter produktion, tilvirkning, forhandling,  

 pakning, mærkning, opbevaring, transport samt indførsel og udførsel af mælk  

 til konsum, mælkeprodukter, margarine m.v.
 Stk. 2. For detailforhandling af mælk, mælkeprodukter, margarine  

 m.v. samt for tilvirkning m.m. i detailforhandlingsleddet beregnet til  

 direkte salg til forbruger, herunder til kantiner, hospitaler, skoler,  

 restauranter og lign., gælder reglerne i levnedsmiddelloven.
 Stk. 3. Landbrugsministeren kan afgøre, om et levnedsmiddel er  

 omfattet af loven, og fastsætte regler om den nærmere afgrænsning af de  

 produkter, som er nævnt i stk. 1.
Kapitel 2 Mælkeproducenter § 2. Mælkeproducenter, der leverer mælk til videreforhandling,  

 forarbejdning eller direkte til forbruger, skal foretage anmeldelse til  

 registrering hos landbrugsministeren.
Landbrugsministeren kan fastsætte  

 regler om anmeldelsen.
 Stk. 2. Landbrugsministeren kan fastsætte regler om salg af mælk  

 og mælkeprodukter direkte fra mælkeproducenter til forbruger til anvendelse i  

 egen husholdning.
 § 3. Mælk til konsum må ikke indeholde smitstoffer,  

 mikroorganismer, rester af medicin eller andre stoffer eller i øvrigt have  

 egenskaber, der under hensyn til den påtænkte anvendelse kan indebære risiko  

 for menneskers sundhed eller forringe mælkens kvalitet til menneskeføde.  

 Mælkeproducenten må ikke ændre på mælkens naturlige sammensætning og må ikke  

 underkaste mælken anden behandling end rensning og afkøling.
 Stk. 2. Som led i kontrollen kan der påbydes gennemført  

 laboratorieundersøgelser af mælken.
§ 4. Landbrugsministeren kan fastsætte regler om levering af mælk,  

 herunder om besætningers sundhedstilstand, om staldes indretning og drift, om  

 mælkens kvalitet, behandling, opbevaring og transport og om personalets  

 helbred og hygiejne.
Landbrugsministeren kan i regler påbyde foranstaltninger  

 til bekæmpelse af mastitis, herunder forbyde eller begrænse enhver flytning  

 af dyr, som indebærer risiko for udbredelse af mastitis.
 Stk. 2. Landbrugsministeren kan fastsætte regler om, at betaling  

 for leveret mælk skal gradueres efter kvaliteten.
Kapitel 3 Virksomheder § 5. Indvejning af mælk samt tilvirkning, opbevaring og anden  

 håndtering eller forhandling en gros af mælk, mælkeprodukter, margarine m.v.  

 må kun ske på virksomheder, der er autoriseret hertil af landbrugsministeren.
 Stk. 2. Landbrugsministeren fastsætter regler om autorisation,  

 herunder om de vilkår, som virksomhederne skal opfylde.
 Stk. 3. En autorisation kan tilbagekaldes, hvis virksomheden ikke  

 opfylder de stillede vilkår eller forudsætningerne for autorisationen ændres  

 væsentligt.
 § 6. Den, der ønsker at indføre eller udføre produkter omfattet af  

 loven, skal anmelde virksomheden til registrering hos landbrugsministeren.  

 Landbrugsministeren kan fastsætte regler herom.
 Stk. 2. Landbrugsministeren kan fastsætte regler om indførsel af  

 de af loven omfattede produkter til personlig brug.
§ 7. Landbrugsministeren kan fastsætte regler om hygiejne i samt  

 indretning og drift af virksomheder, som er omfattet af loven, herunder om  

 indretning og drift af laboratorier, anvendelse af rengørings- og  

 desinfektionsmidler m.m. og kontrol med personalets helbred og hygiejne.
Der  

 kan herunder fastsættes regler om regelmæssige helbredsundersøgelser.
 § 8. Landbrugsministeren kan fastsætte regler om engrostransport  

 af de af loven omfattede produkter, herunder om transportmidlernes indretning  

 og renholdelse.
 § 9. Landbrugsministeren kan fastsætte regler om, at de af loven  

 omfattede virksomheder for egen regning skal gennemføre en egenkontrol,  

 herunder foretage nærmere fastsatte analyser og undersøgelser af råvarer og  

 fremstillede levnedsmidler på et godkendt laboratorium og fremsende  

 resultaterne heraf til tilsynsmyndigheden.
Kapitel 4 Forhandling og krav til produkterne § 10. Landbrugsministeren kan af hensyn til hygiejne, sundhed,  

 ernæring, kvalitet og kontrol fastsætte regler om mælk, mælkeprodukter,  

 margarine m.v., herunder om sammensætning, varebetegnelser, mærkning,  

 deklaration, emballering og transport.
 Stk. 2. Som led i kontrollen kan der påbydes gennemført  

 laboratorieundersøgelser m.m.
 Stk. 3. Landbrugsministeren kan fastsætte regler om anvendelse af  

 kvalitetsmærker, herunder lurmærket og de dertil knyttede mærker, og om  

 kvalitetskravene og kontrollen ved anvendelse af mærkerne.
 § 11. Landbrugsministeren kan af hensyn til menneskers og dyrs  

 sundhed forbyde indførsel og udførsel af mælk, mælkeprodukter, margarine m.v.  

 Landbrugsministeren kan fastsætte regler herom.
 § 12. De af denne lov omfattede levnedsmidler må ikke tilvirkes,  

 udbydes til salg eller overdrages, hvis de ved anvendelse på sædvanlig måde  

 må antages at kunne overføre eller fremkalde sygdom eller at kunne medføre  

 forgiftning, eller hvis de på grund af sygelig forandring, fordærvethed,  

 forurening, fejlagtig tilberedning eller af anden årsag må anses for at være  

 uegnede til menneskeføde.
 § 13. De af denne lov omfattede levnedsmidler må ikke tilvirkes,  

 udbydes til salg eller overdrages under omstændigheder, der er egnede til at  

 vildlede køberen eller modtageren med hensyn til varens oprindelse,  

 fremstillingstidspunkt, beskaffenhed, art, mængde, sammensætning, behandling,  

 egenskaber og virkninger.
Kapitel 5 Myndigheder, tilsyn m.m.
§ 14. Landbrugsministeren kan varetage administrationen af  

 levnedsmiddellovens regler om autorisation af og kontrol med indretning og  

 drift af virksomheder, som skal autoriseres efter loven, og som tilvirker  

 eller engrosforhandler levnedsmidler, hvortil der kræves autorisation eller  

 godkendelse efter levnedsmiddelloven.
Landbrugsministeren kan fastsætte  

 nærmere regler herom.
 § 15. Landbrugsministeren kan fastsætte regler om tilsyn og  

 kontrol med, at loven og de i medfør af loven fastsatte regler overholdes.
Stk. 2. Landbrugsministeren kan meddele de påbud eller forbud, der  

 anses for nødvendige for at sikre overholdelsen af loven og regler fastsat  

 med hjemmel i loven.
Det kan herunder bestemmes, at varer, der ikke opfylder  

 de krav, som er fastsat i loven eller i regler med hjemmel i loven, skal  

 beslaglægges eller tilintetgøres.
 § 16. Tilsynsmyndigheden og personer, som er særligt bemyndiget  

 hertil, har til enhver tid mod behørig legitimation uden retskendelse adgang  

 til offentlige og private ejendomme, lokaliteter, transportmidler,  

 forretningsbøger og papirer m.v. for at tilvejebringe oplysninger til brug  

 for beslutninger i henhold til loven eller regler fastsat med hjemmel heri.
 Stk. 2. Politiet yder om nødvendigt bistand hertil.  

 Landbrugsministeren kan efter forhandling med justitsministeren fastsætte  

 regler herom.
 § 17. De af loven omfattede mælkeproducenter og virksomheder,  

 herunder engroslagre og lignende, skal efter anmodning fra tilsynsmyndigheden  

 give alle oplysninger, herunder om økonomiske og regnskabsmæssige forhold,  

 som har betydning for tilsynet, samt vederlagsfrit yde tilsynsmyndigheden  

 fornøden bistand med tilsyn og prøveudtagning.
 Stk. 2. Tilsynsmyndigheden kan som led i kontrollen vederlagsfrit  

 udtage eller foranledige udtaget prøver af råvarer, halvfabrikata,  

 færdigvarer, emballage, tilsætningsstoffer samt rengørings- og  

 desinfektionsmidler.
 § 18. Myndigheder og personer, der udøver tilsyn efter loven, er  

 under ansvar efter borgerlig straffelovs § 152 og §§ 152 c-f forpligtede til  

 over for uvedkommende at hemmeligholde enhver oplysning, som de gennem deres  

 virksomhed bliver vidende om.
 Stk. 2. Landbrugsministeren kan fastsætte regler om undtagelser  

 for de i stk. 1 omfattede oplysninger.
§ 19. De af loven omfattede mælkeproducenter og virksomheder  

 afholder udgifterne ved den kontrol, som udføres efter loven, medmindre  

 landbrugsministeren bestemmer andet.
Landbrugsministeren fastsætter regler om  

 betaling af afgifter til dækning af udgifterne ved kontrol m.v. i henhold til  

 loven.
 Stk. 2. Landbrugsministeren kan fastsætte regler om betaling af  

 gebyr for særlige ydelser og ekspeditioner, herunder anmeldelser,  

 autorisationer, undersøgelser, attester og godkendelser inden for lovens  

 område.
 Stk. 3. Der er udpantningsret for de i stk. 1 og 2 omhandlede  

 beløb.
 § 20. Henlægger landbrugsministeren sine beføjelser efter loven  

 til institutioner under Landbrugsministeriet, kan ministeren fastsætte regler  

 om adgangen til at klage over disse myndigheders afgørelser, herunder om at  

 afgørelserne ikke kan indbringes for anden administrativ myndighed.
Stk. 2. Efter forhandling med vedkommende minister eller  

 vedkommende kommunale organisation kan landbrugsministeren fastsætte regler  

 om andre offentlige myndigheders eller institutioners medvirken ved  

 varetagelse af opgaver efter loven.
Landbrugsministeren kan fastsætte regler  

 herfor.
Landbrugsministeren kan fastsætte regler om adgangen til at klage  

 over disse myndigheders afgørelser, herunder om at afgørelserne ikke kan  

 indbringes for anden administrativ myndighed.
 Stk. 3. Landbrugsministeren kan fastsætte regler om private  

 institutioners medvirken ved varetagelse af opgaver efter loven eller efter  

 regler fastsat i medfør af loven og om klage over disse institutioners  

 afgørelser.
§ 21. Landbrugsministeren kan fastsætte regler med henblik på  

 opfyldelse af Det Europæiske Økonomiske Fællesskabs direktiver og  

 beslutninger om forhold, som er omfattet af denne lov.
Landbrugsministeren  

 kan endvidere fastsætte de bestemmelser, som er nødvendige for anvendelsen af  

 Det Europæiske Økonomiske Fællesskabs forordninger om forhold, som er  

 omfattet af denne lov.
Kapitel 6 Straffebestemmelser § 22. Medmindre højere straf er forskyldt efter den øvrige  

 lovgivning, straffes med bøde den, der 1) overtræder § 3, stk. 1, § 12 og § 13, 2) uden registrering eller autorisation udøver virksomhed som omhandlet i  

 § 2, stk. 1, 1. pkt., § 5 og § 6, stk. 1, 1. pkt., 3) undlader at efterkomme påbud eller forbud efter § 11 eller § 15, stk.  

 2, 4) undlader at lade udtage eller at sende prøver efter § 16, stk. 1, 5) undlader at afgive oplysninger efter § 17, stk. 1, 6) undlader at yde tilsynet bistand efter § 17, stk. 1, eller 7) undlader at give tilsynet adgang til virksomheden efter § 17, stk. 2.
Stk. 2. Straffen kan stige til hæfte eller fængsel i indtil 1 år,  

 hvis overtrædelsen er begået forsætligt eller groft uagtsomt, og hvis der ved  

 overtrædelsen er 1) voldt skade på sundheden eller fremkaldt fare derfor eller 2) opnået eller tilsigtet en økonomisk fordel for den pågældende selv  

 eller andre, herunder ved besparelser.
Stk. 3. I regler, der udstedes med hjemmel i denne lov, kan der  

 fastsættes straf af bøde for overtrædelse af regler i forskrifterne.
Det kan  

 endvidere fastsættes, at straffen kan stige til hæfte eller fængsel i indtil  

 1 år under tilsvarende betingelser som anført i stk. 2.
Stk. 4. For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Er overtrædelsen begået af en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges kommunen eller det kommunale fællesskab bødeansvar.
Stk. 5. Sagerne behandles som politisager.
Reglerne i  

 retsplejelovens kapitel 73 kan anvendes i samme omfang som i  

 statsadvokatsager.
 § 23. Ved overtrædelse af bestemmelser fastsat efter § 7 og § 10,  

 stk. 1, kan landbrugsministeren under overholdelse af bestemmelsen i  

 retsplejeloven om indhold af anklageskrifter i politisager tilkendegive, at  

 sagen kan afgøres uden retslig forfølgning, hvis den, der har begået  

 overtrædelsen, erkender sig skyldig og erklærer sig rede til inden for en  

 nærmere angivet frist, der efter begæring kan forlænges, at betale en i  

 tilkendegivelsen angivet bøde.
 Stk. 2. Betales bøden i rette tid, eller bliver den efter  

 stedfunden vedtagelse inddrevet eller afsonet, bortfalder videre forfølgning.
Kapitel 7 Ikrafttræden m.m.
 § 24. Loven træder i kraft den 1. juli 1992.
 Stk. 2. Følgende love ophæves:
- lov nr. 186 af 30. marts 1973 om tilvirkning og forhandling en gros m.m.  

 af mejeriprodukter, - lov nr. 175 af 7. maj 1975 om mælk og konsummælkprodukter samt - lov nr. 189 af 9. maj 1984 om margarine m.v.
 Stk. 3. §§ 11, 13 og 14 i lov nr. 175 af 7. maj 1975 om mælk og  

 konsummælkprodukter forbliver dog i kraft, indtil de ved bekendtgørelse  

 ophæves af landbrugsministeren.
§ 25. Regler, der er udstedt i medfør af de i § 24, stk. 2, nævnte  

 love, forbliver i kraft, indtil de afløses af bestemmelser fastsat i henhold  

 til denne lov.
Overtrædelse af regler, der forbliver i kraft, straffes med  

 bøde. § 22, stk. 3-5, finder tilsvarende anvendelse.
 § 26. Loven gælder ikke for Færøerne og Grønland, men kan ved  

 kongelig anordning sættes i kraft for Grønland med de afvigelser, som de  

 særlige grønlandske forhold tilsiger.
