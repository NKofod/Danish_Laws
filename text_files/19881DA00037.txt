Nr BTB 37 Betænkning over Forslag til folketingsbeslutning om forbedring af  

 vilkårene for stærkt plejekrævende personer i eget hjem   

 Nr B 37 1988-89, 1. samling Afgivet af Socialudvalget Afgivet: 19890517 Udvalget har behandlet beslutningsforslaget i nogle møder og har herunder stillet spørgsmål til socialministeren, som denne har besvaret skriftligt.
 Udvalget har endvidere modtaget skriftlige henvendelser fra Dansk  

 Arbejdsgiverforening og Kræftens Bekæmpelse.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller udvalget beslutningsforslaget til  

vedtagelse med de stillede ændringsforslag med følgende bemærkninger:
 Ingen må afskæres fra at få pleje og pasning i terminalfasen på et  

 hospital, hvis den pågældende måtte ønske dette.
En yderligere forudsætning for plejeorloven er, at personer med plejeorlov  

 sikres lønkompensation for dokumenteret indtægtstab i orlovsperioden op til  

 højeste hjemmehjælperløn.
I særlige tilfælde kan der dispenseres.
Det skal i  

 den forbindelse sikres, at den person, der oppebærer lønkompensation, ikke  

 mister retten til sygedagpenge og feriepenge, samt at plejeorlovsperioden  

 betrages som en »død periode« i relation til dagpengeloven.
 Endelig ønsker udvalget, at patienten sikres gratis medicin og  

 sygeplejeartikler m.v. i plejeorlovsperioden, således at plejeperioden i eget  

 hjem ikke påfører familien udgifter, den ikke ville have haft, hvis man havde  

 valgt sygehusophold.
 Beslutningsforslaget forudsættes ikke at give øgede samlede offentlige  

 udgifter.
 Socialministeren har over for udvalget tilkendegivet at ville inddrage  

 partierne i forhandling, inden lovforslaget udformes.
 Et mindretal inden for udvalget (Socialistisk Folkepartis medlemmer)  

 ønsker at tilføje, at mindretallet stadig finder det problematisk, at  

 muligheden for plejeorlov kommer til at afhænge af en individuel aftale  

 mellem en ansat og arbejdsgiveren.
 SF vil derfor i forbindelse med det kommende lovforslag forsøge at få  

 gjort plejeorloven til en egentlig ret.
Ændringsforslag Af et mindretal (S), tiltrådt af et flertal (det øvrige  

 udvalg):
Til teksten 1) I 1. afsnit ændres ordet »snarest« til: »senest  

 den 1. november 1989«.
 2) Efter 1. pkt. i 1. afsnit indsættes som nyt punktum:
»Ved pleje- og omsorgskrævende personer forstås i dette forslag  

 døende, hvor terminalfasen er indtrådt.« 3) Den 1. specifikation affattes således:
» - Ret til lønkompensation, når der ved aftale med arbejdsgiveren er  

 opnået adgang til orlov.« 4) Den 3. specifikation udgår.
Bemærkninger Til nr. 1 Ved ændringsforslaget fastsættes tidspunktet for fremsættelse af  

 lovforslag til senest den 1. november 1989.
Til nr. 2 Ændringsforslaget er begrundet i behovet for en nærmere afgrænsning af  

 personkredsen og et udtryk for, at lønkompensation kun kan gives i  

 forbindelse med pleje af døende.
Til nr. 3 Ændringsforslaget betyder, at adgangen til orlov skal bero på aftale  

 mellem arbejdsgiveren og den ansatte.
Det forudsættes, at de offentlige  

 arbejdsgivere efterlever intentionerne og bevilger orlov til de ansatte, der  

 ønsker plejeorlov.
Til nr. 4 Specifikationen er unødvendig.
