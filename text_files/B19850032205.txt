 I medfør af retsplejelovens § 784, stk. 2, fastsættes:
 § 1.  Justitsministeriet antager for hver  

 landsretskreds et antal advokater, der kan beskikkes i sager vedrørende  

 indgreb i meddelelseshemmeligheden, når efterforskningen angår en  

 overtrædelse af straffelovens kapitler 12 eller 13.
 Stk. 2.  Advokaterne antages for 2 år ad gangen.
 § 2.  Advokaterne må ved arbejdet med disse sager kun  

 efter særlig godkendelse af justitsministeriet benytte medhjælp.
 Stk. 2.  Sekretærbistand til renskrivning af dokumenter  

 vil normalt blive anvist af justitsministeriet.
 § 3.  Advokaterne skal transportere og opbevare  

 sagernes dokumenter efter reglerne i statsministeriets cirkulære af 14. april  

 1959.
 Stk. 2.  Justitsministeriet kan bistå med opbevaring af  

 dokumenter.
 § 4.  Bekendtgørelsen har virkning fra den 1. juli  

 1985.
