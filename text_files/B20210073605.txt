Bekendtgørelse om ændring af bekendtgørelse om kompensation for tab ved aflysning af større kultur- og idrætsarrangementer fra september 2020 til og med december 2020 som følge af COVID-19-afværgeforanstaltninger § 1 I bekendtgørelse nr. 51 af 16. januar 2021 om kompensation for tab ved aflysning af større kultur- og idrætsarrangementer fra september 2020 til og med december 2020 som følge af COVID-19-afværgeforanstaltninger foretages følgende ændringer:
 1. I titlen ændres »december 2020« til: »februar 2021«.
 2. Indledningen affattes således:
»I medfør af akt nr. 189 af 4. juni 2020, akt. nr. 319 af 24. september 2020, akt nr. 35 af 12. november 2020, akt nr. 138 af 12. januar 2021 og akt nr. 167 af 25. februar 2021 fastsættes:« 3. I § 1, stk. 3, og § 5, stk. 8, ændres »31. december 2020« til: »28. februar 2021«.
 4. Efter § 3 indsættes i kapitel 1:
»§ 3 a.
Arrangører, der før den 31. december 2019 var kriseramt som defineret i artikel 1, stk. 4, litra c, i Europa-Kommissionens forordning (EU) nr. 651/2014 af 17. juni 2014, om visse kategorier af støttes forenelighed med det indre marked i henhold til traktatens artikel 107 og 108, er ikke berettiget til kompensation.
Arrangører, der er mikro- eller små virksomheder, som defineret i Bilag I til Europa-Kommissionens forordning nr. 651/2014 af 17. juni 2014 er berettiget til kompensation efter 1. pkt. uanset om de allerede var kriseramte pr. 31. december 2019.« 5. § 4, nr. 1, affattes således:
»1) Tab: underskuddet for de pågældende arrangementer (udgifter fratrukket indtægter).« 6. I § 4, nr. 3, indsættes som 2. pkt.:
»Ved beregning af de i denne bekendtgørelse omhandlede støttetærskler for kompensation til en arrangør under Europa-Kommissionens meddelelse om Midlertidige rammebestemmelser for statslige foranstaltninger til støtte for økonomien under det nuværende covid-19-udbrud skal alle enheder, som de jure eller de facto kontrolleres af én og samme enhed, betragtes som én enhed.« 7. I § 5, stk. 4, og § 8, stk. 4, ændres »indkomståret 2020« til: »det indkomstår, henholdsvis 2020 og 2021, der modtages kompensation for,«.
 8. I § 5, stk. 9, nr. 1, udgår: »eller«.
 9. I § 5, stk. 9, nr. 2, udgår efter »stk. 3-6«: ».« og indsættes: », eller«.
 10. I § 5, stk. 9, indsættes som nr. 3:
»3) udgifterne er direkte relateret til et arrangement, der er aflyst eller udskudt som følge af indførelsen af skærpede midlertidige COVID-19-relaterede restriktioner den 7. december 2020, jf.
Sundheds- og Ældreministeriets bekendtgørelse nr. 1851 af 8. december 2020 om ændring af bekendtgørelse om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af covid-19 med senere ændringer eller senere beslægtede bekendtgørelser, jf. § 5, stk. 3-6.« 11. I § 5 indsættes som stk. 11:
»Stk. 11. Arrangementer, der ikke er omfattet af Sundheds- og Ældreministeriets bekendtgørelse om forbud mod større forsamlinger i forbindelse med håndtering af covid-19 eller senere beslægtede bekendtgørelser, eller Sundheds- og Ældreministeriets bekendtgørelse om forbud mod store forsamlinger i forbindelse med håndteringen af covid-19 eller senere beslægtede bekendtgørelser, kan kompenseres med op til 1,8 mio. euro indtil den 31. december 2021. Beregningen, af om loftet på 1,8 mio. euro er overskredet, skal ske i henhold til reglerne i Europa-Kommissionens meddelelse om Midlertidige rammebestemmelser for statslige foranstaltninger til støtte for økonomien under det nuværende covid-19-udbrud pkt. 22 (a).« 12. § 7, stk. 1, affattes således:
»Slots- og Kulturstyrelsen fastsætter frist for ansøgning om udbetaling af kompensation efter denne bekendtgørelse.
Ansøgning om udbetaling af kompensation indsendes til Slots- og Kulturstyrelsen via digital løsning (blanket, samt bilag udfyldt i Slots- og Kulturstyrelsens skabeloner), som tilgås via SLKS.dk.« § 2 Stk. 1. Bekendtgørelsen træder i kraft den 29. april 2021.
 Stk. 2. Bekendtgørelsens § 1, nr. 4, 6 og 11 finder anvendelse for ansøgninger modtaget fra og med den 1. december 2020.
 Stk. 3. Arrangører, der på ikrafttrædelsestidspunktet for denne bekendtgørelse, jf. stk. 1, har fået udbetalt kompensation efter bekendtgørelse nr. 51 af 16. januar 2021, kan ansøge om efterregulering af det udbetalte beløb efter denne bekendtgørelse.
