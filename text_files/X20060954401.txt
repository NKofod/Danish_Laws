Skattefri fusion  spørgsmål om egne  

 aktier, udlodninger i mellemperioden underskud  ændring af  

 vedtægter  spørgsmål om betydning for aktionærerne B A/S var  

 stiftet i 2000 og ejede 100 pct. af aktiekapitalen og stemmerettighederne i C  

 A/S.
A A/S, der var ejet af D-investorerne, ejede 31 pct. af aktiekapitalen  

 og  

 stemmerettighederne i B A/S, mens 67 pct. af den øvrige aktiekapital og de  

 øvrige stemmerettigheder i B A/S var ejet af forskellige selskaber og  

 investorer.
De resterende 2 pct. af aktiekapitalen og stemmerettighederne i B  

 A/S var medarbejderaktier.
 Både A A/S, B  

 A/S og C A/S havde kalenderåret som regnskabs- og indkomstår.
Der påtænktes  

 gennemført en skattefri fusion mellem A A/S, B A/S og C A/S med A A/S og B  

 A/S  

 som de indskydende/ophørende selskaber og med C A/S som det  

 modtagende/fortsættende  

 selskab.
Fusionen påtænktes gennemført med selskabsretlig virkning pr. 1.  

 januar 2005 men ville tidligst blive vedtaget i december 2005.
Vederlæggelsen  

 skulle ske ved kontante udligningssummer, nyudstedte aktier samt eksisterende  

 aktier.
De eksisterende aktier udgjorde C A/S's beholdning af egne aktier,  

 der  

 således ønskedes anvendt som vederlagsaktier i fusionen.
Vederlæggelsen ville  

 efter det oplyste ikke medføre nogen forrykkelser blandt aktionærerne.
 I forbindelse  

 med fusionen påtænktes det at ændre vedtægterne i C A/S, således at A- og  

 B-aktierne før en eventuel børsnotering ville blive konverteret til én og  

 samme  

 aktieklasse.
 Det var oplyst,  

 at der i juni 2005, dvs. i perioden mellem fusionens selskabsretlige  

 virkningstidspunkt og vedtagelsestidspunkt, var gennemført en  

 kapitalnedsættelse i A A/S, og at der i denne forbindelse var udloddet  

 udbytte  

 til aktionærerne i A A/S.
 Endelig  

 forventedes det, at der opstod et underskud i B A/S i perioden mellem  

 fusionens  

 selskabsretlige virkningstidspunkt og vedtagelsestidspunkt.
 I forbindelse  

 med ovenstående dispositioner blev Skatterådet anmodet om bindende svar, idet  

 blandt andet følgende spørgsmål ønskedes afklaret:
 Skatterådet  

 besvarede  

  

 spørgsmål 1  

  

 blandt andet som følger:
 Skatterådet  

 bemærker indledningsvis, at det er en forudsætning for, at fusionen kan  

 gennemføres  

 som en skattefri fusion, at fusionen gennemføres i overensstemmelse med  

 fusionsskattelovens regler, herunder fusionsskattelovens § 5. Skatterådet  

 bemærker i tilknytning hertil, at der ikke ved besvarelsen af spørgsmål 1 er  

 taget stilling til spørgsmålet om, fra hvilket tidspunkt fusionen skal have  

 virkning for henholdsvis A A/S, B A/S og C A/S, hvis fusionen skal  

 gennemføres  

 i overensstemmelse med fusionsskattelovens § 5.
 Herefter skal  

 Skatterådet anføre følgende:
Af  

 fusionsskattelovens § 11, stk. 1, fremgår, at "  

  

 Aktier i det  

 modtagende selskab, som selskabsdeltagerne modtager som vederlag for aktier i  

 det indskydende selskab, behandles ved opgørelsen af den skattepligtige  

 almindelige indkomst, som om de var erhvervet på samme tidspunkt og for samme  

 anskaffelsessum som de ombyttede aktier. ..." Af  

 sagsfremstillingen fremgår, at vederlæggelsen sker både kontant og i  

 eksisterende og nye aktier.
Det er indtil videre uvist, hvorvidt aktier og  

 kontanter vil blive fordelt mellem aktionærerne forholdsmæssigt, eller om der  

 vil ske en ulige fordeling i forholdet mellem kontanter og aktier.
 Efter  

 Skatterådets opfattelse er det afgørende for besvarelsen af spørgsmålet  

 imidlertid, om vederlæggelsen sker i samme forhold som aktionærernes  

 hidtidige  

 aktiebesiddelse, og ikke om vederlæggelsen sker kontant eller i aktier.  

 Repræsentanten har anført, at ombytningsforholdet er fastsat ud fra, at der  

 ikke sker nogen forrykkelser blandt aktionærerne.
 Udgangspunktet  

 er derfor, at vederlæggelsen i aktier sker med succession i medfør af  

 fusionsskattelovens § 11, stk. 1, samt at den kontante vederlæggelse  

 beskattes  

 i medfør af aktieavancebeskatningslovens regler, jf. fusionsskattelovens § 9.
 Særligt for så  

 vidt angår B A/S's nuværende aktier i C A/S, som i fusionsøjeblikket bliver  

 til  

 egne aktier i C A/S, bemærkes følgende:
Der er tale om  

 et kortvarigt ejerskab, idet de i forbindelse med fusionen tildeles  

 aktionærerne som delvist vederlag.
Aktierne har været ejet af B A/S i mere  

 end  

 tre år, og et salg af denne aktiepost havde derfor været skattefri for B A/S  

 ved et salg i markedet.
 Herudover  

 henvises til fusionsskattelovens § 8, stk. 1, som er sålydende:
"Aktiver og  

 passiver, der er i behold hos det indskydende selskab ved fusionen, behandles  

 ved opgørelsen af det modtagende selskabs skattepligtige indkomst, som om de  

 var anskaffet af dette på de tidspunkter, hvor de er erhvervet af det  

 indskydende selskab, og for de anskaffelsessummer, hvortil de er erhvervet af  

 dette selskab." Det er på den  

 baggrund Skatterådets opfattelse, at de egne aktier kan anvendes som delvist  

 vederlag ved fusionen, uden beskatning af C A/S og med succession for  

 aktionærerne, jf. fusionsskattelovens § 11, stk. 1 ...
 Skatterådet  

 finder følgelig, at spørgsmål 1 besvares med ja, idet det dog bemærkes, at  

 der  

 ikke herved er taget stilling til spørgsmålet om, fra hvilket tidspunkt  

 fusionen skal have virkning for henholdsvis A A/S, B A/S og C A/S, hvis  

 fusionen skal gennemføres i overensstemmelse med fusionsskattelovens § 5.
 Skatterådet  

 besvarede  

  

 spørgsmål 2  

  

 blandt andet som følger:
 Spørgsmålet er  

 alene relevant, hvis der rent faktisk opstår en mellemperiode, dvs. en  

 periode  

 mellem fusionens virkningstidspunkt og vedtagelsestidspunkt.
 Fusionsskattelovens  

 § 5 er formuleret som følger:
"Datoen for  

 den i forbindelse med fusionen udarbejdede åbningsstatus for det modtagende  

 selskab anses i skattemæssig henseende for fusionsdato.
Det er en betingelse  

 for anvendelsen af reglerne i denne lov, at fusionsdatoen er sammenfaldende  

 med  

 skæringsdatoen for det modtagende selskabs regnskabsår.
Skal indkomsten i et  

 af  

 de i fusionen deltagende selskaber opgøres efter reglerne i  

 selskabsskattelovens  

 § 31, stk. 3, som følge af, at koncernforbindelsen, jf. selskabsskattelovens  

 §  

 31 C, er ophørt eller etableret inden eller i forbindelse  

 med fusionen, anvendes tidspunktet for ophøret henholdsvis etableringen af  

 koncernforbindelsen uanset 1. og 2. pkt. som skattemæssig fusionsdato for det  

 pågældende selskab.
I tilfælde omfattet af 3. pkt. kræves ikke, at de  

 fusionerende selskaber har samme skattemæssige fusionsdato." I nærværende sag  

 er det betydningen af 3. og 4. pkt. i bestemmelsen, der er afgørende.
Skal  

 indkomsten  

 i et af de i fusionen deltagende selskaber opgøres efter reglerne i  

 selskabsskattelovens  

 § 31, stk. 3, som følge af, at koncernforbindelsen, jf. selskabsskattelovens  

 §  

 31 C, er ophørt eller etableret inden eller i forbindelse  

 med fusionen, skal tidspunktet for ophøret henholdsvis etableringen af  

 koncernforbindelsen anvendes som skattemæssig fusionsdato for det pågældende  

 selskab.
Da ophøret henholdsvis etableringen af koncernforbindelsen som  

 udgangspunkt vil være etableret eller ophørt som følge af vedtagelsen af  

 fusionen, medfører dette, at fusionen eventuelt ikke skattemæssigt vil kunne  

 gennemføres med tilbagevirkende kraft.
Fusionen vil dog fortsat  

 selskabsretligt  

 kunne gennemføres med tilbagevirkende kraft.
I nærværende sag  

 har A A/S, B A/S og C A/S alle kalenderåret som indkomstår.
Indkomståret 2005  

 omfatter derfor perioden 1. januar 2005 - 31. december 2005, og selskaberne  

 er  

 derfor omfattet af den nye affattelse af selskabsskattelovens § 31 fra og med  

 indkomståret 2005.
 Ovenstående  

 medfører, at B A/S og C A/S samt nogle øvrige selskaber i koncernen skal  

 indgå  

 i en obligatorisk national sambeskatning fra og med 1. januar  

 2005. A  

 A/S, der efter det oplyste ikke er  

 koncernforbundet, jf. selskabsskattelovens §  

 31 C, med B A/S og C A/S skal derimod ikke indgå i den  

 obligatoriske sambeskatning fra og med 1. januar 2005.
I fusionen indgår  

 i alt tre selskaber, nemlig A A/S, B A/S og C A/S.
Et af disse selskaber er  

 moderselskab (B A/S), et andet selskab er datterselskab (C A/S), mens det  

 tredje selskab er selskabsdeltager i moderselskabet (A A/S). A A/S og B A/S  

 er  

 de indskydende/ophørende selskaber i fusionen, mens C A/S er det  

 modtagende/fortsættende selskab i fusionen.
 Moder-/datterselskabsfusionen  

 er for så vidt en omvendt lodret fusion, men da der indgår endnu et selskab i  

 fusionen, nemlig en selskabsdeltager i moderselskabet, kan fusionen ikke blot  

 karakteriseres som en omvendt lodret fusion.
Skatteministeriet  

 har i besvarelsen af en henvendelse fra FSR's Skatteudvalg kommenteret en  

 situation,  

 hvor et holding-/moderselskab fusioneres (skattefrit) med et datterselskab  

 med  

 datterselskabet som det modtagende selskab (omvendt lodret fusion).  

 Skatteministeriet fortolker selskabsskattelovens § 31, stk. 3, sammenholdt  

 med  

 fusionsskattelovens § 5 således, at holdingselskabet og datterselskabet kan  

 fusioneres med tilbagevirkende kraft til skæringsdagen for selskabernes  

 regnskabsår, forudsat at selskaberne i øvrigt har været koncernforbundne hele  

 indkomståret.
Der skal derfor efter Skatteministeriets opfattelse ikke  

 foretages delårsopgørelse efter selskabsskattelovens § 31, stk. 3.
 Hvis der således  

 alene var gennemført en fusion af B A/S og C A/S ville denne efter  

 Skatteministeriets  

 opfattelse kunne gennemføres skattefrit med virkning pr. 1. januar 2005, da  

 der  

 har været koncernforbindelse i hele indkomståret.
 I fusionen  

 indgår imidlertid som nævnt endnu et selskab, nemlig selskabsdeltageren i B  

 A/S, A A/S, der efter det oplyste ikke har været koncernforbundet, jf.  

 selskabsskattelovens §  

 31 C, med B A/S og C  

 A/S fra 1. januar 2005.
 Spørgsmålet er  

 herefter, fra hvilket tidspunkt fusionen kan få virkning for A A/S, hvis  

 fusionen skal gennemføres efter fusionsskatteloven, herunder  

 fusionsskattelovens § 5. Skatterådet bemærker i tilknytning hertil, at der  

 ikke  

 ved besvarelsen af nærværende spørgsmål er taget stilling til dette  

 spørgsmål.
På det ene side  

 kan det i overensstemmelse med det af repræsentanten anførte antages, at  

 fusionen først skal have virkning fra vedtagelsestidspunktet, dvs. at A A/S  

 skal anvende en anden fusionsdato end de øvrige selskaber.
I dette tilfælde  

 opstår der ikke en mellemperiode, dvs. en periode mellem fusionens virknings-  

 og vedtagelsestidspunkt, da fusionen netop først vil have virkning fra  

 vedtagelsestidspunktet.  

 Spørgsmålet om, hvorvidt udlodninger i perioden fra den 1. januar 2005 til  

 vedtagelsen  

 af fusionen fra A A/S til dette selskabs nuværende aktionærer fortsat anses  

 for  

 at tilkomme disse aktionærer, kan derfor i dette tilfælde besvares på  

 følgende  

 måde:
 Ja, det kan  

 bekræftes, at udlodninger i perioden fra den 1. januar 2005 til vedtagelsen  

 af  

 fusionen fra A A/S til de aktionærer, der var aktionærer på  

 retserhvervelsestidspunktet, dvs. det tidspunkt, hvor udbyttet blev vedtaget,  

 skal anses for de aktionærer, som udbyttet tilkommer.
 Hvis det på den  

 anden side antages, at fusionen skal have virkning fra 1. januar 2005, dvs.  

 at  

 A A/S skal anvende samme fusionsdato som de øvrige selskaber, så opstår der  

 en  

 mellemperiode, nemlig perioden mellem 1. januar 2005 og den dato, hvor  

 fusionen  

 vedtages.
I denne  

 mellemperiode, nemlig i juni 2005, er der udloddet udbytte fra A A/S til  

 aktionærerne i selskabet.
Udbyttet blev udloddet ved en samtidig  

 kapitalnedsættelse.
 Spørgsmålet er  

 herefter, hvorvidt udlodningen af udbytte til selskabets nuværende aktionærer  

 i  

 juni 2005 fortsat kan anses for at tilkomme disse aktionærer, uanset at der  

 gennemføres en skattefri fusion med tilbagevirkende kraft.
 Ligningsrådet  

 har i en tidligere sag,  


  

 SKM2004.520.LR  


,  

 haft lejlighed til at tage stilling til et lignende spørgsmål.
I  


  

 SKM2004.520.LR  


  

 ønskedes en skattefri ophørsspaltning gennemført med tilbagevirkende kraft,  

 dvs. med spaltningsdato 1. juli 2003. Det indskydende selskab i spaltningen,  

 A  

 ApS, ejede 100 pct. af aktierne i et datterselskab, B A/S.
I  

 spaltningsbalancen  

 for A ApS indgik en aktivpost benævnt "tilgodehavende udbytte", der  

 vedrørte udbytte vedtaget på generalforsamlingen i B A/S den 23. oktober  

 2003,  

 dvs. et udbytte udloddet i perioden mellem spaltningsdatoen og datoen for  

 vedtagelse af spaltningen.
Det blev lagt til grund, at aktivposten  

 "tilgodehavende udbytte" kunne indgå i spaltningsbalancen og dermed  

 også i åbningsbalancerne for de modtagende selskaber.
Spaltningen af A  

 ApS ønskedes gennemført således at aktiver og passiver blev overført til 5  

 modtagende  

 selskab, 1 ApS - 5 ApS.
Ved fordelingen af aktiver og passiver fik 4 af de  

 modtagende selskaber tildelt aktier i datterselskabet B A/S, dvs. 25 pct. af  

 aktierne til hver, mens det sidste modtagende selskab, 5 ApS, ikke fik  

 tildelt  

 aktier i datterselskabet B A/S.
Aktivposten "tilgodehavende  

 udbytte",  

 der androg kr. 500.000 blev derimod fordelt ligeligt, dvs. 100.000 kr. til  

 hvert selskab.
Spørgsmål 1 i  

 sagen var, om udbyttet på 500.000 kr., der var udloddet den 23. oktober 2003,  

 var skattefrit for A ApS, dvs. det indskydende selskab.
Spørgsmål 2 var, om  

 de  

 fire modtagende selskaber i spaltningen, der rent faktisk fik tildelt aktier  

 i  

 datterselskabet B A/S kunne anse de 100.000 kr., der var tildelt selskaberne  

 som "tilgodehavende udbytte", for skattefrit udbytte, jf.  

 selskabsskattelovens § 13, stk. 1, nr. 2. Endelig var spørgsmål 3, om det  

 sidste selskab, 5 ApS, der ikke fik tildelt aktier i datterselskabet B A/S,  

 kunne anse de 100.000 kr., der var tildelt selskabet som "tilgodehavende  

 udbytte", for skattefrit udbytte, jf. selskabsskattelovens § 13, stk. 1,  

 nr. 2.
 Spørgsmål 1 blev  

 afvist, idet det udloddede udbytte ikke skulle anses for at tilfalde A ApS  

 (der  

 efter spaltningen ikke anses for at eksistere selskabsretligt). Udbyttet  

 ville  

 i stedet anses for at tilfalde de selskaber, som A ApS var spaltet ud i (i  

 henhold til den regnskabsmæssige fordeling af værdierne i A ApS på  

 spaltningsdatoen til hvert af de modtagende selskaber). Spørgsmål 2 blev  

 besvaret bekræftende, idet de fire modtagende selskaber skulle anses for at  

 være succederet i A ApS aktiebesiddelse, jf. fusionsskattelovens § 8. Endelig  

 blev spørgsmål 3 besvaret benægtende, idet 5 ApS ikke kunne modtage et  

 skattefrit udbytte fra et selskab, som det ikke ved spaltningen fik tildelt  

 aktier  

 i, og som 5 ApS derfor ikke kunne succedere vedrørende.
Ligningsrådets  

 afgørelse i  


  

 SKM2004.520.LR  


  

 blev påklaget til Landsskatteretten, jf.  


  

 SKM2006.179.LSR  


.  

 Landsskatteretten kom imidlertid frem til, at aktivposten  

 "tilgodehavende  

 udbytte" ikke kunne indgå i spaltningsbalancen, da der først er  

 erhvervet  

 ret til udbytte på datoen for vedtagelsen af udbyttet.
I Ligningsrådets  

 afgørelse var det lagt til grund, at denne aktivpost rent faktisk kunne indgå  

 i  

 spaltningsbalancen.
Da Landsskatteretten således ved sin kendelse har ændret  

 en  

 af forudsætningerne for Ligningsrådets afgørelse, har Landsskatteretten så at  

 sige ikke ændret selve Ligningsrådets afgørelse.
Landsskatteretten har nemlig  

 ikke haft lejlighed til at tage stilling hertil.
 Landsskatterettens  

 kendelse forekommer i øvrigt rigtig, idet der skatteretligt først er  

 erhvervet  

 ret til udbyttet på vedtagelsestidspunktet den 23. oktober 2003, hvorfor der  

 ikke kan indgå en aktivpost i spaltningsbalancen pr. 1. juli 2003 benævnt  

 "tilgodehavende udbytte".
 Da  

 Landsskatteretten således ikke ved sin kendelse har taget stilling til den af  

 den fejlagtige forudsætning følgende afgørelse, bliver spørgsmålet, hvorvidt  

 denne afgørelse også skal have betydning for vurderingen i nærværende sag.
 Nærværende sag  

 adskiller sig imidlertid fra  


  

 SKM2004.520.LR  


  

 på følgende måde:
 I forbindelse  

 med udlodning af udbytte er der to parter: Det udloddende selskab og  

 aktionæren, herunder naturligvis eventuelt flere aktionærer.
I  


  

 SKM2004.520.LR  


  

 blev aktionæren ophørsspaltet og i denne forbindelse blev aktierne i det  

 udloddende  

 selskab overdraget til de modtagende selskaber i spaltningen.
Den ændring,  

 som  

 spaltningen med tilbagevirkende kraft medførte, foregik således på  

 aktionærniveauet, idet aktionæren på vedtagelsestidspunktet så at sige blev  

 udskiftet af nogle nye aktionærer med tilbagevirkende kraft.
I nærværende sag  

 er det det udloddende selskab, der indgår i en fusion.
Den ændring, som  

 fusionen med tilbagevirkende kraft medfører, foregår således på  

 selskabsniveauet, dvs. det udloddende selskab.
Aktionæren har således  

 modtaget  

 et udbytte, uanset om dette udbytte skal anses for at hidrøre fra det  

 indskydende eller det modtagende selskab.
 På denne  

 baggrund er det Skatterådets opfattelse, at Ligningsrådets afgørelse i  


  

 SKM2004.520.LR  


  

 ikke har betydning for vurderingen i nærværende sag.
 Efter  

 Skatterådets opfattelse må der i stedet lægges vægt på, efter hvilke  

 bestemmelser udstrækningen af successionen skal vurderes.
I  


  

 SKM2004.520.LR  


  

 gennemførtes der en omstrukturering (spaltning) på aktionærniveauet.
I  

 forhold  

 til aktionæren (senere det/de modtagende selskab/-er), der havde modtaget  

 udbyttet, skulle successionen således vurderes i forhold til  

 fusionsskattelovens § 8.
 I nærværende sag  

 gennemføres der en omstrukturering (fusion) på selskabsniveauet (det  

 indskydende  

 selskab). I forhold til aktionærerne, der har modtaget udbyttet, skal  

 successionen således vurderes i forhold til fusionsskattelovens §§ 9 og 11.
 Mens  

 fusionsskattelovens § 8 som udgangspunkt medfører succession i alle aktiver  

 og  

 passiver, medfører fusionsskattelovens § 9, at aktier i det indskydende  

 selskab  

 under nærmere angivne omstændigheder skal anses for afhændet i forbindelse  

 med  

 fusionen, mens fusionsskattelovens § 11 medfører, at der under nærmere  

 angivne  

 omstændigheder succederes i anskaffelsessum og anskaffelsestidspunkt  

 vedrørende  

 aktierne.
 Der er  

 Skatterådets opfattelse, at hverken fusionsskattelovens §§ 9 eller 11 fører  

 til, at de aktionærer, der var aktionærer på retserhvervelsestidspunktet,  

 dvs.  

 på det tidspunkt, hvor udbyttet blev vedtaget, ikke skal anses for dem, som  

 udbyttet tilkommer.
 På denne  

 baggrund indstiller Skatterådet, at nærværende spørgsmål besvares med et ja,  

 de  

 aktionærer, der var aktionærer på retserhvervelsestidspunktet, dvs. på det  

 tidspunkt, hvor udbyttet blev vedtaget, skal anses for de aktionærer, som  

 udbyttet tilkommer.
 Det bemærkes  

 hertil, at de aktionærer, der var aktionærer på retserhvervelsestidspunktet,  

 ikke nødvendigvis er de samme aktionærer som de nuværende aktionærer, jf.  

 hertil formuleringen af spørgsmål 2, hvorfor spørgsmålet ikke generelt kan  

 besvares med et ja.
 Det bemærkes  

 endvidere endnu en gang, at der ikke ved besvarelsen af spørgsmål 2 er taget  

 stilling til spørgsmålet om, fra hvilket tidspunkt fusionen skal have  

 virkning  

 for A A/S, hvis fusionen skal gennemføres i overensstemmelse med  

 fusionsskattelovens § 5.
 Spørgsmål 3  

  

 besvarede  

 Skatterådet med ja blandt andet med følgende begrundelse:
Ændringer i et  

 selskabs vedtægter kan i visse situationer bevirke, at aktier efter  

 vedtægtsændringen  

 vurderes at have en anden identitet. Ændringen betyder i disse situationer,  

 at  

 aktierne må anses for afstået og nye aktier erhvervet.
Dette er dog som  

 udgangspunkt kun tilfældet, når vedtægtsændringen medfører en  

 formueforskydning  

 mellem selskabets aktionærer.
 Det beror på en  

 konkret bedømmelse af sagens omstændigheder, om ændringen er af en sådan  

 karakter,  

 at den må sidestilles med en afståelse.
I den aktuelle  

 sag ønsker man at indsætte en bestemmelse om konvertering til én aktieklasse  

 i  

 tilfælde af børsnotering.
Dvs. bestemmelsen vil ikke nødvendigvis blive  

 aktuel.
 Spørgsmålet er  

 så om en indsættelse af en sådan bestemmelse i vedtægterne, skattemæssigt vil  

 medføre, at aktierne må anses for afstået.
 Konverteringsbestemmelsen  

 skal indebære, at der ved børsnotering af C A/S kun er én aktieklasse.  

 Således  

 skal A- og B- aktier i A A/S og aktierne i B A/S samles til én aktieklasse.
 Det fremgår af  

 vedtægterne, i A A/S, § 6:
 Sammenlægning af  

 flere aktieklasser til én aktieklasse vil som udgangspunkt betyde, at nogle  

 aktionærer vil få en mindre udbytteret end den de har p.t.
Det er  

 imidlertid ikke indsættelsen i vedtægterne, der bevirker, at der vil ske  

 formueforskydning aktionærerne imellem.
Det er derfor Skatterådets  

 opfattelse,  

 at den vedtægtsmæssige fastsættelse af en bestemmelse om konvertering til en  

 fælles aktieklasse i tilfælde af børsnotering ikke vil få skattemæssige  

 konsekvenser for aktionærerne i B A/S og A A/S.
 Spørgsmål 4  

  

 besvarede  

 Skatterådet ligeledes med ja blandt andet med følgende begrundelse:
Forinden en  

 børsnotering af selskabet, C A/S, skal den i vedtægterne indsatte  

 konverteringsmekanisme effektueres.
Efter det oplyste vil konverteringen ske  

 til den aktuelle markedsværdi, således at værdien af den enkelte aktionærs  

 besiddelser i selskabet er den samme ved en likvidation før og efter  

 konverteringen.
I forbindelse  

 med konverteringen vil der ske en rettet fondsemission, således at de  

 aktionærer, der er i besiddelse af aktier med en højere udbytteret  

 vederlægges  

 med yderligere aktier i den nye fælles aktieklasse.
Ved børsnoteringen vil  

 tidligere indehavere af A-aktier i A A/S således besidde en forholdsmæssig  

 større andel af aktiekapitalen, svarende til markedsværdien af deres aktier  

 før  

 konverteringen.
I TfS 1993,285  

 LSR var der tale om en ophævelse af aktieklasser gennem en vedtægtsændring.
I  

 den sag blev en beslutning om, at alene A-aktionærerne skulle have ret til  

 fondsaktier i forbindelse med en kapitaludvidelse anset for at være en ikke  

 vedtægtsmæssig skævdeling.
Da den imidlertid havde til formål, at  

 tilvejebringe  

 en økonomisk udligning af konsekvenserne af den planlagte vedtægtsændring,  

 fandt Landsskatteretten ikke, at B-aktionærernes andele af fondsaktierne var  

 afstået i skattemæssig henseende.
 Skatterådet  

 besvarede  

  

 spørgsmål 5  

  

 med at ja blandt andet med følgende begrundelse:
Aktionærer i A  

 A/S er deltagerne i D-fonden, idet alle fondens investeringer foretages  

 gennem  

 særskilte holdingselskaber.
B-investeringen er foretaget gennem A A/S.
Dette  

 selskab opløses ved fusionen.
Der er indgået  

 en investeringsaftale aktionærerne i A A/S imellem.
Denne investeringsaftale  

 beskriver den afkastfordeling, der fra påbegyndelsen af investeringen er  

 aftalt  

 mellem aktionærerne i selskabet.
 Efter omstændighederne  

 kan Skatterådet anse salget af C-aktierne for omfattet af  

 investeringsaftalen,  

 idet salget sker efter en forud fastlagt plan i forlængelse af opløsningen af  

 A  

 A/S.
 Ved  

 børsnoteringen er alle aktier af samme klasse.
Aktierne  

 forvaltes af E A/S og aktieposten skal som helhed sælges.
På grund af praksis  

 med den såkaldte lock-up sker salget i to trin.
Det vil således være aktier  

 af  

 samme klasse, der sælges på børsen, og alt andet lige må disse aktier have  

 samme værdi.
Investeringsaftalen, imellem de oprindelige D-aktionærer, har så  

 alene betydning for hvorledes man indbyrdes har aftalt, at fordele det  

 afkast.  

 E A/S gennemfører salgene samlet, hvorefter afkastet fordeles i  

 overensstemmelse med investeringsaftalen.
Tredjemand berøres ikke.
 Repræsentanten  

 anfører, at Vestre Landsret i TfS 2000, 564 godtgjorde, at en forud fastlagt  

 fordeling af afkast skattemæssigt kan anerkendes uanset at den ikke fremgår  

 af  

 selskabets vedtægter, men er fastlagt i anden aftale mellem aktionærerne.
Det er  

 Skatterådets opfattelse, at dommen omhandler to centrale forhold.
For det  

 første var der tale om en bevisvurdering, hvornår var aftalen om skævdeling  

 indgået, og dermed om afkaldet på en indtægt var givet før  

 retserhvervelsestidspunktet.
For det andet var der tale om en udlodning af  

 likvidationsprovenu,  

 hvor eksterne parter ikke er involveret.
Der gælder ikke andre  

 aktieavancebeskatningsregler  

 for et salg end dem der gælder ved en likvidation.
 Højesteret har i  

 TfS 1995, 783 underkendt, at en aftale aktionærer imellem om skævdeling af en  

 afståelsessum kunne have betydning for beskatningen af afståelsessummen.
I TfS 1995, 783  

 omfordeles allerede etablerede formuerettigheder.
Aktieavancebeskatning sker  

 herefter  

 på grundlag af retserhvervet afkast, hvorefter omfordelingen af afkast udgør  

 almindelig indkomst omfattet af statsskattelovens § 4.
Er en aftale indgået forud for, at en  

 formueværdi skabes (dvs. forud for retserhvervelse) er retserhvervet afkast  

 sammenfaldende med det faktisk oppebårne afkast og aktieavancebeskatning sker  

 på det grundlag jf.
TfS 2000, 564.  I den forhåndenværende situation er  

 aftalen indgået mellem uafhængige aktionærer forud for selve investeringen i  

 B  

 A/S.
 På denne baggrund er det Skatterådets  

 opfattelse, at aktionærerne skal beskattes af det ved aktiesalget faktisk  

 oppebårne afkast efter ABL.
 Herudover besvarede Skatterådet  

  

 spørgsmål  

 6  

  

 med at ja blandt andet med følgende begrundelse:
De aktier, der  

 sælges ved børsnoteringen er aktier af samme klasse, idet der kun eksisterer  

 denne ene.
Man ønsker, D-aktionærerne imellem, at fordele afståelsessummen  

 for  

 aktierne i overensstemmelse med den indgåede investeringsaftale.
Spørgsmålet  

 er  

 så om denne fordeling kan have virkning for aktieavancebeskatningen.
 Som anført under  

 svaret på spørgsmål 5 kan Skatterådet, efter omstændighederne, anse salget af  

 C-aktierne for omfattet af investeringsaftalen, idet salget sker efter en  

 forud  

 fastlagt plan i forlængelse af opløsningen af A A/S.
 Henset til at  

 investorerne ikke disponerer hver især men samlet gennem E A/S, samt at  

 investeringsaftalen  

 er indgået allerede før investeringen er foretaget, er det Skatterådets  

 opfattelse, at aktionærerne i A A/S undergives aktieavancebeskatning af det  

 faktisk oppebårne afkast i henhold til investeringsaftalen.
 Endelig besvarede  

 Skatterådet  

  

 spørgsmål 7  

  

 blandt andet som følger:
 Der spørges til,  

 hvorvidt Skatterådet kan bekræfte, at underskud i B A/S opstået i perioden  

 fra  

 fusionsdatoen den 1. januar 2005 til vedtagelsen af fusionen ultimo 2005 kan  

 fremføres i det modtagende selskab i fusionen C A/S samt i de med dette  

 selskab  

 sambeskattede datterselskaber.
 Vedrørende  

 fastlæggelsen af mellemperioden henvises til det under spørgsmål 2 anførte.  

 SKAT bemærker i tilknytning hertil, at der heller ikke ved besvarelsen af  

 spørgsmål 7 er taget stilling til spørgsmålet om, fra hvilket tidspunkt  

 fusionen skal have virkning for A A/S, hvis fusionen skal gennemføres i  

 overensstemmelse med fusionsskattelovens § 5.
 Spørgsmålet  

 udspringer af, at det af fusionsskattelovens § 8, stk. 7, fremgår, at:
"Ved fusion  

 kan underskud i et af de fusionerende selskaber fra fusionsdatoen og til den  

 dag, hvor fusionen er vedtaget i alle de fusionerende selskaber, ikke  

 nedbringe  

 den skattepligtige indkomst i det modtagende selskab til et beløb mindre end  

 selskabets positive nettokapitalindtægter med tillæg af indkomst fra  

 udlejning  

 af afskrivningsberettigede driftsmidler og skibe.
Underskuddet opgøres før  

 skattemæssige afskrivninger og nedskrivninger.
Endvidere kan et underskud for  

 samme periode i et af de fusionerende selskaber ikke nedbringe den  

 skattepligtige indkomst i det modtagende selskab, såfremt det eller de  

 pågældende selskaber på tidspunktet for vedtagelsen af fusionen i det  

 væsentlige  

 er uden økonomisk risiko ved erhvervsmæssig aktivitet eller ved  

 erhvervsmæssig  

 aktivitet i et eller flere datterselskaber, hvori selskabet ejer mindst 25  

 pct.  

 af aktiekapitalen. 1.-3. pkt. finder ikke anvendelse, såfremt de i fusionen  

 deltagende selskaber, der har underskud som nævnt i 1.-3. pkt., er  

 koncernforbundne fra fusionsdatoen og til den dag, hvor fusionen er vedtaget  

 i  

 de nævnte fusionerende selskaber.
Som koncernforbundne selskaber anses  

 selskaber, hvor samme aktionærkreds direkte eller indirekte ejer mere end 50  

 pct. af aktiekapitalen i hvert selskab eller direkte eller indirekte råder  

 over  

 mere end 50 pct. af stemmerne i hvert selskab.
Begrænsningen i 1. pkt.,  

 hvorefter  

 underskuddet ikke kan nedbringe den skattepligtige indkomst til et beløb  

 mindre  

 end selskabets positive nettokapitalindtægter, gælder ikke for underskud i  

 selskaber som nævnt i ligningslovens § 15, stk. 12." Som det fremgår,  

 består fusionsskattelovens § 8, stk. 7, af to hovedregler og to undtagelser.  

 Baggrunden  

 for reglerne i fusionsskattelovens § 8, stk. 7, er sammenfaldende med  

 baggrunden for reglerne i ligningslovens § 15, stk. 4, og  

 aktieavancebeskatningslovens § 6, stk. 8.
 Ud fra de  

 foreliggende oplysninger synes kun én af de i fusionsskattelovens § 8, stk.  

 7,  

 1. - 3. pkt., indeholdte hovedregler at være relevant for nærværende sag,  

 nemlig den hovedregel, der går ud på, at ved fusion kan underskud i et af de  

 fusionerende selskaber fra fusionsdatoen og til den dag, hvor fusionen er  

 vedtaget i alle de fusionerende selskaber, ikke nedbringe den skattepligtige  

 indkomst i det modtagende selskab til et beløb mindre end selskabets positive  

 nettokapitalindtægter med tillæg af indkomst fra udlejning af  

 afskrivningsberettigede driftsmidler og skibe.
I nærværende sag  

 må det således konstateres, at der er et underskud i et af de fusionerende  

 selskaber, nemlig B A/S, fra fusionsdatoen og til den dag, hvor fusionen er  

 vedtaget i alle de fusionerende selskaber.
Dette underskud er derfor som  

 udgangspunkt omfattet af ovenstående hovedregel, der medfører en begrænsning  

 i  

 fremførselsadgangen.
 Spørgsmålet er  

 herefter om én af undtagelserne finder anvendelse.
Ud fra de  

 foreliggende oplysninger synes kun én af de i fusionsskattelovens § 8, stk.  

 7,  

 4. - 6. pkt., indeholdte undtagelser at være relevant for nærværende sag,  

 nemlig undtagelsen om, at ovenstående hovedregel ikke finder anvendelse,  

 såfremt de i fusionen deltagende selskaber, der har underskud som nævnt i  

 1.-3.  

 pkt., er koncernforbundne fra fusionsdatoen og til den dag, hvor fusionen er  

 vedtaget  

 i de nævnte fusionerende selskaber.
Som koncernforbundne selskaber anses  

 selskaber, hvor samme aktionærkreds direkte eller indirekte ejer mere end 50  

 pct. af aktiekapitalen i hvert selskab eller direkte eller indirekte råder  

 over  

 mere end 50 pct. af stemmerne i hvert selskab.
Det må  

 konstateres, at der er tre fusionerende selskaber, nemlig A A/S, B A/S og C  

 A/S.
A A/S og B A/S er de indskydende/ophørende selskaber i fusionen, mens C  

 A/S er det modtagende/fortsættende selskab i fusionen.
To af de  

 fusionerende selskaber, nemlig B A/S, der samtidig er det selskab, der har et  

 underskud, og C A/S er ud fra oplysningerne koncernforbundne, jf.  

 fusionsskattelovens § 8, stk. 7, 5. pkt., fra fusionsdatoen og til den dag,  

 hvor fusionen vedtages.
Derimod er det tvivlsomt, hvorvidt det tredje  

 fusionerende selskab, A A/S, er koncernforbundet med de øvrige fusionerende  

 selskaber fra fusionsdatoen og til den dag, hvor fusionen vedtages, allerede  

 fordi der ikke ved besvarelsen af nærværende spørgsmål er taget stilling til  

 spørgsmålet om, fra hvilket tidspunkt fusionen skal have virkning for A A/S,  

 hvis fusionen skal gennemføres i overensstemmelse med fusionsskattelovens §  

 5.
 Det bliver  

 således afgørende for vurderingen af, hvorvidt ovennævnte undtagelse kan  

 finde  

 anvendelse,  

  

 om  

  

 undtagelsen omfatter  

 en vurdering af koncernforbindelsen, jf. fusionsskattelovens § 8, stk. 7, 5.  

 pkt., mellem samtlige de fusionerende selskaber, i hvilket tilfælde  

 underskuddet  

 i B A/S muligvis ikke vil være omfattet af undtagelsen, idet der indgår et  

 selskab i fusionen, der ikke er koncernforbundet, jf. fusionsskattelovens §  

 8,  

 stk. 7, 5. pkt., med de øvrige, eller  

  

 om  

  

 undtagelsen  

 omfatter en vurdering af koncernforbindelsen, jf. fusionsskattelovens § 8,  

 stk.  

 7, 5. pkt., mellem det enkelte fusionerende selskab, der har underskud, og  

 det  

 modtagende selskab i fusionen, i hvilket tilfælde underskuddet i B A/S vil  

 være  

 omfattet af undtagelsen, da B A/S og det modtagende selskab, C A/S er  

 koncernforbundne, jf. fusionsskattelovens § 8, stk. 7, 5. pkt., i den  

 relevante  

 periode, uanset hvilken periode dette konkret måtte være.
Indholdet af  

 lovteksten er ikke entydigt.
I undtagelsen henvises der således til, at de i  

 fusionen deltagende selskaber, der har underskud, skal være koncernforbundne,  

 men det angives ikke præcist, hvilke andre selskaber de underskudsgivende  

 selskaber  

 skal være koncernforbundne med.
 I cirkulære nr.  

 233 af 19. december 1996 om afgrænsning af "tomme" selskaber og  

 underskudsbegrænsning  

 ved skattefri fusion m.v. er fusionsskattelovens § 8, stk. 7, nærmere  

 beskrevet  

 i punkt 11.
 Det fremgår  

 heraf, at:
"  

  

 Det modtagende  

 selskab skal foretage en opgørelse af indtægter og udgifter for såvel det  

 eller  

 de indskydende selskaber som det modtagende selskab selv.
Den periode, for  

 hvilken opgørelsen skal foretages, er perioden fra fusionsdatoen og frem til  

 det tidspunkt, hvor fusionen endelig vedtages.
Det modtagende  

 selskab skal først opgøre sin skattepligtige indkomst for hele indkomståret  

 efter de almindelige regler og dernæst foretage en opgørelse for dels det  

 eller  

 de indskydende selskaber, dels det modtagende selskab selv." Herudover er der  

 nævnt et eksempel på anvendelsen af fusionsskattelovens § 8, stk. 7:
"Et  

 moderselskab M ejer 80 pct. af aktiekapitalen i selskab A og 30 pct. i  

 selskab  

 B.
Selskaberne vedtager den 1. maj at foretage en skattefri fusion med M som  

 det modtagende selskab med virkning fra den 1. januar i samme kalenderår.  

 Både  

 A og B har et skattemæssigt underskud før skattemæssige afskrivninger og  

 nedskrivninger for perioden 1. januar - 1. maj.
Selskab A er "tomt"  

 den 1. maj.
I dette tilfælde skal der ikke ske begrænsning af underskuddet  

 ved  

 indkomstopgørelsen for M, idet M og A er koncernforbundne i den relevante  

 periode, og idet det forudsættes, at M ikke har nettokapitalindtægter eller  

 indtægter fra udlejning af afskrivningsberettigede driftsmidler og skibe.  

 Hvis  

 B - ligesom A - er "tomt" den 1. maj, kan underskuddet i B ikke  

 modregnes hos M.
I dette tilfælde skal der fortsat ikke ske begrænsning af  

 underskuddet i A ved indkomstopgørelsen for M." I ovenstående  

 eksempel er der tre fusionerende selskaber, men muligvis er kun to af disse  

 er  

 koncernforbundne, nemlig det ene indskydende selskab, A, og det modtagende  

 selskab, M.
Ifølge eksemplet skal koncernforbindelsen således vurderes i  

 forhold til det modtagende selskab.
A er koncernforbundet med M, hvorfor A  

 vil  

 være omfattet af undtagelsen.
B er ikke koncernforbundet med M, hvorfor B  

 ikke  

 vil være omfattet af undtagelsen.
I eksemplet understreges det  

 afslutningsvis,  

 at uanset at B indgår i fusionen men ikke er koncernforbundet med hverken A  

 eller M, så påvirker dette ikke bedømmelsen af koncernforbindelsen mellem A  

 og  

 M.
Sammenfattende  

 er det herefter Skatterådets opfattelse, at indholdet af fusionsskattelovens  

 §  

 8, stk. 7, 4. pkt., ikke er entydigt.
Det må konstateres, at  

 fusionsskattelovens § 8, stk. 7, vedrører en begrænsning af adgangen til at  

 overføre underskud til det modtagende selskab.
Henset hertil må  

 udgangspunktet  

 være, at der skal være koncernforbindelse mellem det/de underskudsgivende  

 selskab/-er og det modtagende selskab.
Dette understøttes i øvrigt af  

 cirkulære  

 nr. 233 af 19. december 1996 om afgrænsning af "tomme" selskaber og  

 underskudsbegrænsning ved skattefri fusion m.v., punkt 11, herunder særligt  

 af  

 eksemplet angivet under punkt 11.
 Med andre ord  

 omfatter undtagelsen i fusionsskattelovens § 8, stk. 7, 4. pkt., en vurdering  

 af koncernforbindelsen, jf. fusionsskattelovens § 8, stk. 7, 5. pkt., mellem  

 det enkelte fusionerende selskab, der har underskud, og det modtagende  

 selskab  

 i fusionen.
Det kan herefter  

 konstateres, at det i fusionen deltagende selskab, der har underskud som  

 nævnt  

 i fusionsskattelovens § 8, stk. 7, 1.-3. pkt., nemlig B A/S, efter det  

 oplyste  

 er koncernforbundet, jf. fusionsskattelovens § 8, stk. 7, 5. pkt., med det  

 modtagende selskab fra fusionsdatoen til vedtagelsen af fusionen.
Undtagelsen  

 i  

 fusionsskattelovens § 8, stk. 7, 4. pkt., finder således anvendelse, hvorfor  

 der ikke skal ske begrænsning af det af bestemmelsen omfattede underskud.
 Skatterådet  

 finder derfor, at spørgsmål 7 kan besvares med et ja.
 Vejledende kan  

 det udtales, at hvis det findes, at A A/S ikke er koncernforbundet, jf.  

 fusionsskattelovens  

 § 8, stk. 7, 5. pkt., med det modtagende selskab fra fusionsdatoen til  

 vedtagelsen  

 af fusionen, vil et eventuelt underskud i denne periode i A A/S ikke være  

 omfattet af samme undtagelse som B A/S.
 Det bemærkes i  

 tilknytning til såvel besvarelsen af spørgsmål 7 som den vejledende  

 udtalelse,  

 at der heller ikke ved besvarelsen af spørgsmål 7 er taget stilling til  

 spørgsmålet om, fra hvilket tidspunkt fusionen skal have virkning for A A/S,  

 hvis fusionen skal gennemføres i overensstemmelse med fusionsskattelovens §  

 5.
