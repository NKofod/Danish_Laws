Fremsat den 31. december 1998 af  

 fødevareministeren (Henrik Dam Kristensen) Forslag til Lov om ophævelse af en række love  

 under Fødevareministeriets område § 1 Lov nr. 655 af 24. december 1975 om statsgaranti for lån til  

 tørkeramte landmænd ophæves.
§ 2 Lov nr. 536 af 17. november 1976 om statsgaranti for lån og  

 rentetilskud til tørkeramte landmænd ophæves.
§ 3 Lov nr. 867 af 23. december 1987 om statsgaranterede  

 høsttabslån med rentetilskud til landmænd  

 ophæves.
§ 4 Lov nr. 204 af 30. maj 1980 om ændring af vilkår for  

 statsgaranterede lån til tørkeramte landmænd  

 ophæves.
§ 5 Lov nr. 289 af 10. juni 1981 om statsgaranti for lån og rentetilskud  

 til energibesparende foranstaltninger i væksthusgartnerier  

 ophæves.
§ 6 Lov nr. 270 af 8. juni 1978 om rentetilskud for lån til  

 erhvervsfiskere ophæves.
§ 7 Lov nr. 474 af 14. september 1977 om statstilskud til  

 højvandspumpestationer i Ribe Marsk ophæves.
§ 8 Lov nr. 279 af 16. juni 1980 om tilskud til nedbringelse af  

 jordbrugserhvervenes renteudgifter ophæves.
§ 9 Lov nr. 530 af 16. november 1983 om rentesaneringsydelse til landbruget  

 m.v. ophæves.
§ 10 Lov om grundforbedringslån, jf. lovbekendtgørelse nr. 19 af  

 6. januar 1989, ophæves.
§ 11 Lov nr. 919 af 25. november 1992 om indkomststøtte til landbrugere  

 ophæves.
§ 12 Lov nr. 338 af 26. juni 1975 om statsgaranti for driftslån til ejere  

 af fiskerfartøjer ophæves.
§ 13 Stk. 1. Loven træder i kraft den 1. juli 1999.
Stk. 2. De i §§ 1-3, 5, 6, 8, 9, 11 og 12  

 nævnte love finder dog fortsat anvendelse for statsgaranti og tilskud,  

 der er bevilget efter nævnte love.
Der kan ske lønindeholdelse i  

 medfør af de hidtil gældende regler.
 Stk. 3. Lov om grundforbedringslån, jf.  

 lovbekendtgørelse nr. 19 af 6. januar 1989, og administrative  

 forskrifter udstedt i medfør af nævnte lov finder fortsat  

 anvendelse på ansøgninger om grundforbedringslån indgivet  

 inden den 1. juli 1999.
Bemærkninger til lovforslaget Almindelige bemærkninger 1. Baggrunden for lovforslaget Lovforslaget er et led i regeringens  

 regelsaneringspolitik, der har til formål at ophæve de love og  

 administrative forskrifter, der ikke længere har nogen praktisk  

 funktion.
2. Lovforslagets indhold a.
Ophævelse af en række høsttabslove Lov nr. 655 af 24. december 1975 om statsgaranti for  

 lån til tørkeramte landmænd blev gennemført for at  

 yde støtte til de landmænd, der på grund af den meget  

 tørre sommer i 1975 og deraf følgende høsttab var kommet  

 i økonomiske vanskeligheder.
Som følge af fornyede høsttab på grund  

 af den meget tørre sommer i 1976 gennemførtes en ny  

 høsttabsordning lov nr. 536 af 17. november 1976 om statsgaranti og  

 rentetilskud til tørkeramte landmænd.
I den nye  

 høsttabslov blev der endvidere givet mulighed for at yde henstand med  

 betaling af ydelser på lån med statsgaranti efter lov nr. 655 af  

 24. december 1975.
De to støtteordninger indebar, at statskassen inden  

 for en beløbsramme på henholdsvis 150 mill. kr. og 200 mill. kr.  

 og i en tidsbegrænset periode kunne yde garanti for lån optaget i  

 et pengeinstitut.
Til høsttabslåneordningen fra 1976 var  

 endvidere knyttet et rentetilskud.
 Ved lov nr. 204 af 30. maj 1980 om ændring af  

 vilkår for statsgaranterede lån til tørkeramte  

 landmænd ændredes visse af lånevilkårene for de  

 lån, der var ydet i medfør af 1975- og 1976-  

 høsttabsordningerne.
Ved lov nr. 867 af 23. december 1987 om statsgaranterede  

 høsttabslån med rentetilskud til landmænd  

 gennemførtes en høsttabsordning for de landmænd, der  

 på grund af den dårlige og våde høst i 1987 fik  

 akutte likviditetsmæssige problemer.
Loven gav  

 fødevareministeren mulighed for inden for en ramme på 400 mill.  

 kr. og i en tidsbegrænset periode at yde statsgaranti og rentetilskud  

 til lån optaget i et pengeinstitut.
 På høsttabsordningerne udestår  

 fordringer på i alt ca. 15,5 mill. kr. hos landmænd, der har  

 misligholdt de ydede lån, og hvor staten som følge heraf har  

 måttet indfri de stillede garantier.
b.
Ophævelse af støttelov til energibesparende  

 foranstaltninger i væksthusgartnerier Lov nr. 289 af 10. juni 1981 om statsgaranti for lån  

 og rentetilskud til energibesparende foranstaltninger i  

 væksthusgartnerier indgik som et led i regeringens foranstaltninger til  

 afhjælpning af gartnerierhvervets økonomiske vanskeligheder, som  

 følge af den anden oliekrise omkring 1980. Loven havde til  

 formål at støtte finansieringen af energibesparende  

 foranstaltninger i det omfang, der ikke kunne opnås  

 realkreditlån.
Ansøgningsfristen for garanti for lån  

 udløb den 31. december 1983. Tilsagn om statsgaranti kunne ydes inden  

 for en samlet beløbsramme på 125 mill. kr.
Garantien kunne ydes  

 for lån med en løbetid på op til 11 år.
Lånet  

 var afdragsfrit i det første år.
 På ordningen udestår fordringer på i alt  

 ca. 1,03 mill. kr. hos væksthusgartnere, der har misligholdt de ydede  

 lån, og hvor statskassen som følge heraf har måttet indfri  

 de stillede garantier.
c.
Ophævelse af lov om rentetilskud for lån til  

 erhvervsfiskere Lov nr. 270 af 8. juni 1978 om rentetilskud for lån  

 til erhvervsfiskere gennemførtes i 1978 som følge af de  

 økonomiske vanskeligheder, som begrænsninger i  

 fangstmulighederne medførte for en del af fiskerflåden.
For at  

 undgå nedskæringer af fiskerikapaciteten blev der givet mulighed  

 for likviditetsstøtte til kriseramte erhvervsfiskere.
Ordningen blev  

 gennemført via Kongeriget Danmarks Fiskeribank, der stillede et  

 lånebeløb på 50 mill. kr. til rådighed.
Lånene  

 blev ydet som 10-årige lån med to års rente- og  

 afdragsfrihed.
Lånerammen blev udnyttet fuldt ud.
d.
Ophævelse af lov om statstilskud til  

 højvandspumpestationer i Ribe Marsk Lov nr. 474 af 14. september 1977 om statstilskud til  

 højvandspumpestationer i Ribe Marsk er en bemyndigelseslov, der  

 bemyndiger fødevareministeren til at yde tilskud på indtil 11  

 mill. kr. af statskassen til etablering af højvandspumpestationer i  

 Ribe Marsk.
 Formålet med højvandspumpestationerne er at  

 formindske risikoen for oversvømmelser, når sluserne er lukket i  

 en længere periode på grund af højvande i Vadehavet.  

 Højvandspumpestationer skal i sådanne situationer pumpe  

 åvandet over havdigerne til Vadehavet.
Da forslaget om etablering af  

 højvandspumpestationerne var til afstemning blandt lodsejerne i Ribe  

 Marsk sidst i 1970´erne, var der ikke flertal herfor.
Siden da har der ikke  

 fra lodsejernes side været fremsat nye forslag til etablering af  

 højvandspumpestationer.
Loven anses derfor ikke længere for at  

 være aktuel.
e.
Ophævelse af lov om tilskud til nedbringelse af  

 jordbrugserhvervenes renteudgifter Lov nr. 279 af 16. juni 1980 om tilskud til nedbringelse  

 af jordbrugserhvervenes renteudgifter havde til formål at nedbringe de  

 renteudgifter, der hidrørte fra landmænds og gartneres  

 investeringer.
Loven blev ændret ved lov nr. 130 af 25. marts 1981 og  

 lov nr. 29 af 26. januar 1983.
Efter loven blev der ydet tilskud til udgifterne til  

 investeringer i driftsbygninger og installationer, vandingsanlæg og  

 førstegangsetableredes køb af driftsbygninger.
Disse  

 investeringer og køb skulle være foretaget inden den 31.  

 december 1979. Tilskuddene udgjorde 4/5 pct. om året af det  

 beløb, hvormed investeringerne oversteg 100.000 kr.
Tilskuddet blev ydet i 3 år.
Ansøgning om  

 tilskud skulle indgives inden den 31. december 1981. Der blev ydet tilskud  

 til i alt ca. 18.700 jordbrugere, og der blev i perioden 1980 84 i alt  

 udbetalt ca. 987 mill. kr. i tilskud.
f.
Ophævelse af lov om rentesaneringsydelse til landbruget  

 m.v.
Lov nr. 530 af 16. november 1983 om rentesaneringsydelse  

 til landbruget m.v. blev gennemført i 1983, som led i løsning  

 for en bred gruppe af økonomisk trængte landmænd på  

 det højrenteproblem, der fandtes i begyndelsen af 1980 erne.
Efter  

 loven blev der ydet tilskud til nedsættelse af renteudgifterne på  

 højt forrentede lån.
For lån, hvortil der blev ydet  

 tilskud, blev renten nedbragt til 12 pct.
For at opnå tilskud skulle  

 ansøgeren drive erhvervsmæssig virksomhed inden for  

 jordbrugserhvervene, have en gældsprocent på mindst 45 samt have  

 økonomisk behov for tilskuddet.
I beregningsgrundlaget for tilskuddet  

 indgik udgifter til investeringer, værdien af besætning og  

 halvdelen af værdien af førstegangsetableredes køb af  

 driftsbygninger.
Tilskuddet blev ydet fuldt ud i 4 år, hvorefter det  

 blev nedtrappet over de næste 4 år.
Ansøgning om tilskud  

 skulle indgives inden den 31. juli 1984. Der blev godkendt i alt ca. 23.200  

 ansøgninger, og der blev i perioden 1984-92 udbetalt i alt ca. 2.460  

 mill. kr. i tilskud.
g.
Lov om grundforbedringslån Lov om grundforbedringslån, jf.  

 lovbekendtgørelse nr. 19 af 6. januar 1989, er oprindelig fra 1974.  

 Efter loven kan lån til grundforbedringsarbejder tinglyses med pant i  

 den grundforbedrede ejendom forud for andre hæftelser af privatretlig  

 karakter, hvis jordbrugskommissionen godkender dette.
Lovens grundforbedringsarbejder omfatter inddigning,  

 afvanding, dybdebehandling og vanding af jordbrugs- og skovarealer samt  

 rydning, planering, kultivering, kalkning, mergling, tilførsel af gips  

 samt grundgødskning af udyrkede arealer, der er egnede til  

 jordbrugsdrift.
Grundforbedringslån med fortrinspant kan ydes af  

 pengeinstitutter og realkreditinstitutter.
Loven har i flere år haft meget begrænset  

 anvendelse.
Af en undersøgelse, som Strukturdirektoratet foretog i  

 1996, fremgik det, at der i 1994 og 1995 indkom henholdsvis 17 og 21  

 ansøgninger til landets jordbrugskommissioner.
Karakteren af de  

 grundforbedringsarbejder, hvortil der ydes lån, har desuden  

 ændret sig fra nye anlæg til vedligeholdelse af eksisterende  

 anlæg.
Disse kan finansieres på anden vis.
Loven må derfor  

 anses for at have udspillet sin rolle, og det findes derfor ikke  

 længere hensigtsmæssigt at opretholde loven.
h.
Lov om indkomststøtte til landbrugere Lov nr. 919 af 25. november 1992 om indkomststøtte  

 til landbrugere, som ændret ved lov nr. 22 af 20. januar 1993, gav  

 mulighed for at yde indkomststøtte til landbrugere, der i 1992 som  

 følge af tørken i forsommeren 1992 havde lidt et høsttab  

 på mindst 30 pct.
 For at opnå tilskud skulle landmanden desuden have  

 jordbrug som hovederhverv, have en landbrugsmæssig uddannelse samt  

 opfylde en række økonomiske og indkomstmæssige  

 betingelser.
 Tilskuddet udgjorde 650 kr. pr. ha med  

 landbrugsafgrøder, dog højst 71.000 kr.
 Ansøgning om tilskud skulle indgives inden den 1.  

 maj 1993. Der blev godkendt i alt ca. 5.800 ansøgninger, og der blev i  

 årene 1993 og 1994 i alt udbetalt ca. 220 mill. kr. i  

 indkomststøtte.
i.
Lov om statsgaranti for driftslån til ejere af  

 fiskerfartøjer Lov nr. 338 af 26. juni 1975 om statsgaranti for  

 driftslån til ejere af fiskerfartøjer gennemførtes i 1975  

 som følge af den økonomisk vanskelige situation, som nedgangen  

 i priserne på fisk medførte.
Loven indebar, at statskassen i  

 finansårene 1975-76 og 1976-77 inden for en samlet beløbsramme  

 på 35 mill. kr. kunne yde garantier for lån til  

 driftsformål til ejere af fiskerfartøjer.
Garantien kunne ikke  

 udstrækkes til mere end 6 år fra datoen for lånets  

 optagelse.
j.
Lov om forholdene ved Kolindsund Som følge af høringssvarene fra Pumpelaget  

 Kolindsund indeholder lovforslaget ikke bestemmelser om ophævelse af  

 lov nr. 139 af 2. maj 1934 om forholdene ved Kolindsund.
3. Lovforslagets statsfinansielle og administrative konsekvenser 3.1. Finansielle konsekvenser Lovforslaget har ingen statsfinansielle konsekvenser.  

 Lovforslaget har ingen finansielle konsekvenser for primærkommuner.
For  

 amterne skønnes lovforslaget at medføre en besparelse på  

 ca. 10.000 kr. i honorarer til jordbrugskommissionerne i forbindelse med  

 behandling af sager om grundforbedringslån.
3.2. Administrative konsekvenser Lovforslaget har ingen administrative konsekvenser for  

 stat, amter eller primærkommuner.
4. Lovforslagets erhvervsmæssige konsekvenser Lovforslaget vil, da der er tale om ophævelse af  

 uvirksomme love og om ophævelse af lov om grundforbedringslån,  

 der i de senere år kun har haft en yderst begrænset anvendelse,  

 ikke have erhvervsøkonomiske konsekvenser.
 Lovforslaget vil ikke medføre administrativt  

 mer-/mindrearbejde for fiskeri- og jordbrugserhvervenes virksomheder.
 Lovforslaget har i øvrigt ikke konsekvenser for  

 borgerne.
5. Lovforslagets miljømæssige konsekvenser Lovforslaget har ingen miljømæssige  

 konsekvenser.
6. Forholdet til EU-retten Lovforslaget indeholder ingen EU-retlige aspekter.
7. Høring Lovforslaget har været forelagt for  

 Amtsrådsforeningen i Danmark, Kommunernes Landsforening, Dansk  

 Erhvervsfrugtavl, Dansk Erhvervsgartnerforening, Dansk Familielandbrug, De  

 danske Landboforeninger, Landbrugsraadet, Hedeselskabet, Finansrådet,  

 Realkreditrådet, Danmarks Fiskeriforening, Pumpelaget Kolindsund,  

 Århus amtskommune, Ribe amtskommune, Digelaget for Ribediget,  

 Kystinspektoratet og Ribe Kommune.
8. Ophævelse af administrative forskrifter som følge af  

 lovens ikrafttræden En gennemførelse af lovforslaget vil  

 indebære, at følgende bekendtgørelser ophæves:
Bekendtgørelse nr. 4 af 7. januar 1976 om statsgaranti for  

 lån til tørkeramte landmænd, Bekendtgørelse nr. 584 af 8. december 1976 om statsgaranti for  

 lån og rentetilskud til tørkeramte landmænd, Bekendtgørelse nr. 87 af 18. februar 1988 om statsgaranterede  

 høsttabslån med rentetilskud til landmænd, Bekendtgørelse nr. 346 af 23. juli 1980 om ændring af  

 vilkår for statsgaranterede lån til tørkeramte  

 landmænd, Bekendtgørelse nr. 378 af 19. august 1980 om tilskud til  

 nedbringelse af jordbrugserhvervenes renteudgifter, Bekendtgørelse nr. 356 af 9. juli 1981 om statsgaranti for  

 lån og rentetilskud til energibesparende foranstaltninger i  

 væksthusgartnerier, Bekendtgørelse nr. 648 af 21. december 1983 om rentesaneringsydelse  

 til landbruget m.v., og Bekendtgørelse nr. 33 af 26. januar 1993 om indkomststøtte  

 til landbrugere.
Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Besparelse på ca. 10.000 kr. pr. år i  

 amtskommunerne ingen Administrative konsekvenser for stat, kommuner og  

 amtskommuner ingen ingen Økonomiske konsekvenser for erhvervslivet ingen ingen Administrative konsekvenser for erhvervslivet ingen ingen Miljømæssige konsekvenser ingen ingen Administrative konsekvenser for borgerne ingen ingen Forholdet til EU-retten ingen Bemærkninger til lovforslagets  

 enkelte bestemmelser Til § 1 Loven gav fødevareministeren hjemmel til at yde  

 garanti for lån i pengeinstitutter til landmænd, der havde lidt  

 høsttab på grund af tørken i sommeren 1975. Lånene  

 kunne ydes i tiden indtil den 1. august 1976 og skulle afvikles over  

 højst 6 år.
Til § 2 Loven gav fødevareministeren hjemmel til at yde  

 garanti for lån i pengeinstitutter til landmænd, der havde lidt  

 tab på grund af tørken i sommeren 1976. Lånene kunne ydes  

 indtil den 1. august 1977 og skulle afvikles over højst 10 år.  

 Til lånene var knyttet et rentetilskud.
Til § 3 Loven gav fødevareministeren hjemmel til at yde  

 garanti for lån i pengeinstitutter til landmænd, som havde lidt  

 tab på grund af den dårlige og våde høst i 1987. Til  

 ansøgere, der havde lidt et høsttab på mindst 40 pct.,  

 kunne der ydes et rentetilskud til lånet.
Lånene kunne ydes i  

 tiden indtil den 31. marts 1988 og skulle afvikles over højst 7  

 år.
Til § 4 Loven gav fødevareministeren hjemmel til at  

 ændre visse af vilkårene for de lån, der blev ydet i  

 medfør af tørkelånslovene fra 1975 og 1976.
Til § 5 Loven gav fødevareministeren hjemmel til at yde  

 statsgaranti og rentetilskud til pengeinstitutlån, der optoges til  

 finansiering af investeringer i energibesparende foranstaltninger i  

 væksthusgartnerier.
Det var en betingelse, at lånene ikke kunne  

 optages som realkreditlån.
Ansøgning skulle være indgivet  

 senest den 31. december 1983. Garantien kunne løbe i 11 år.
Til § 6 Ordningen var som nævnt i de almindelige  

 bemærkninger kun gældende i 1978.
Til § 7 Loven giver fødevareministeren hjemmel til efter  

 anmodning fra interesserede lodsejere og indstilling fra det i henhold til  

 § 3, stk. 1, i lov nr. 126 af 25. marts 1970 nedsatte  

 afvandingsudvalg på nærmere fastsatte betingelser at yde et  

 tilskud af statskassen på indtil 11 mill. kr. til etablering af  

 højvandspumpestationer i Ribe Marsk.
Lodsejerne har ikke ønsket  

 at etablere de nævnte højvandspumpestationer.
Til § 8 Loven gav fødevareministeren hjemmel til at yde  

 tilskud med henblik på nedbringelse af renteudgifter, der  

 hidrørte fra udgifter til investeringer i driftsbygninger og mekaniske  

 vandingsanlæg på jordbrugsbedrifter og til køb af  

 driftsbygninger.
Til § 9 Loven gav fødevareministeren hjemmel til at yde  

 tilskud til nedsættelse af renteudgifterne i landbruget m.v.  

 Ansøgning skulle indgives senest den 31. juli 1984. Tilskud blev ydet  

 over en 8-årig periode.
Til § 10 Loven giver mulighed for, at grundforbedringslån kan  

 tinglyses med pant i den grundforbedrede ejendom forud for andre  

 privatretlige hæftelser.
Til § 11 Loven gav fødevareministeren hjemmel til at yde  

 indkomststøtte til ansøgere, der drev en af ansøger  

 eller dennes ægtefælle ejet eller en af ansøger forpagtet  

 landbrugsbedrift.
Ansøgning skulle være indgivet inden den 1.  

 maj 1993.
Til § 12 Ansøgning om lån kunne, som anført i  

 de almindelige bemærkninger, indgives i finansårene 1975-76 og  

 1976-77.
Til § 13 Til stk. 1.
 De i §§ 1-12 nævnte love ophæves den 1. juli  

 1999.
 Til stk. 2.
Hensigten er at sikre, at tilbagebetalingskrav kan inddrives ved  

 lønindeholdelse.
De administrative forskrifter om  

 lønindeholdelse er indeholdt i bekendtgørelse nr. 812 af 24.  

 oktober 1997 om fremgangsmåden ved indeholdelse i løn m.v. for  

 misligholdte statsgaranterede lån m.m. og statslån samt  

 tilbagebetalingspligtige tilskud inden for jordbrug og fiskeri.
 Til stk. 3.
 Lov om grundforbedringslån vil fortsat finde  

 anvendelse på de ansøgninger om grundforbedringslån, der  

 er indgivet til jordbrugskommissionerne inden den 1. juli 1999.
