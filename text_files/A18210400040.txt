Gr.
For at forebygge de Uleiligheder, som idelige og vilkaarlige  

 Forandringer af Landeiendommes Navne i flere Henseender kan medføre, har  

 Kongen anordnet følgende Bestemmelser:
 1.) Navne-forandringer  paa  Land-Eiendomme  maae herefter  

 ikke foregaae, uden efter dertil erhvervet  Bevilling , som fra  

 Cancelliet bliver at udfærdige; hvorhos Vedkommende bør lade Bevillingen  

 tinglæse og notere i Pante-Protocollen, samt derom underrette Amtstuen,  

 ligesom Cancelliet og derom har at meddele Chefen for  

 General-Qvarteermesterstaben fornøden Underretning.
 2.)  Naar derimod nogen ønsker at tillægge en  nye etableret  

 Eiendom  et Navn, eller at give en Eiendom Navn, som hidtil  intet  

  har haft, skal vel ingen Bevilling dertil være fornøden, dog bør  

 Navngivelsen kundgiøres til Tinge og anmærkes i Pante-Protocollen, og  

 Amtstuen derom underrettes; hvorhos vedkommende Retsbetiente da have at give  

 Chefen for General-Qvarteermesterstaben fornøden Underretning, hvilken og bør  

 gives ham i ethvert Tilfælde, hvor en  nye Landeiendom etableres ,  

 være sig ved flere Gaardes Sammenlægning, ved en Gaards Udstykning, eller paa  

 anden Maade, om end intet Navn tillægges saadan Eiendom.
