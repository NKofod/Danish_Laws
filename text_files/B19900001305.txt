 I medfør af § 18, stk. 1, § 21, § 42, stk. 1 nr. 3, stk. 2 samt § 50, stk.  

 1 i lov nr. 306 af 4. juni 1986 om saltvandsfiskeri fastsættes følgende  

 bestemmelser om afmærkning af faststående fiskeredskaber:
 § 1.  Bekendtgørelsen finder anvendelse for afmærkning  

 af faststående fiskeredskaber udsat på dansk fiskeriterritorium.
 Stk. 2.  Bekendtgørelsen finder ikke anvendelse i det  

 omfang, denne afviger fra de regler om afmærkning af fiskeredskaber, der er  

 fastsat i Anordning af 29. juni 1933 om Frednings- og Ordensbestemmelser for  

 Fiskeriet i de til Kongerigerne Danmark og Sverige grænsende Farvande.
 § 2.  I denne bekendtgørelse anvendes følggende  

 definitioner:
 § 3.  Faststående fiskeredskaber skal, hvor yderste  

 hovedpæl i en garnrække står på vanddybder over 2 meter, afmærkes i henhold  

 til »retninger for indgående« som fastsat af Farvandsvæsenet i  

 »afmærkning af danske farvande«, med 2 sorte flag og 2  

 lysreflekser.
 Stk. 2.  Hvor hensynet til besejlingsforholdene kræver  

 det, kan fiskerikontrollen påbyde anvendelse af lysafmærkning på yderste  

 hovedpæl som følger:
 På redskaber, som for indgående skal holdes om styrbord, skal lanternen  

 vise grønt hurtigblink.
 På redskaber, som for indgående skal holdes om bagbord, skal lanternen  

 vise rødt hurtigblink.
 Stk. 3.  For redskaber anbragt på landløse grunde kan  

 såvel yderpælen som inderpælen kræves afmærket.
 Stk. 4.  Ved indtagelsen af fiskepladser skal yderste  

 hovedpæl afmærkes, som anført i stk. 1 og efter påbud, lysafmærkes jf. stk.  

 2. Såfremt nedramning ikke kan ske, foretages på dennes plads, afmærkning med  

 fiskemærke med 1 sort flag og 1 lysrefleks.
 Stk. 5.  Ved påbudte gennemsejlingsåbninger skal  

 endvidere hovedpælen ved hver gennemsejlingsåbning være forsynet med 1 sort  

 flag og 1 lysrefleks.
 Stk. 6.  For bundgarnspæle, der midlertidigt ikke  

 benyttes til fiskeri, skal yderste hovedpæl afmærkes som anført i stk. 1 og  

 efter påbud lysafmærkes jf. stk. 2.
 § 4.  Knækkede bundgarnspæle i en række, bortset fra  

 yderste hovedpæl, afmærkes med et fiskemærke, forsynet med 1 sort flag og 1  

 lysrefleks.
 Stk. 2.  Er en garnrække under fjernelse, storm- eller  

 isbeskadiget skal den til enhver tid yderste pæl, knækket som hel, afmærkes i  

 henhold til § 3, stk, 1 og efter påbud lysafmærkes jf. § 3 stk. 2.
 § 5.  Fiskemærker skal have en højde af mindst 1.2 m  

 over vandoverfladen.
Stk. 2.  Flag skal være firkantede.
Den korteste kants  

 længde skal være mindst 25 cm.
 Stk. 3.  Afstanden mellem 2 flag på samme fiskemærke/pæl  

 skal være mindst 20 cm.
Stk. 4.  Afstanden mellem flag og vandoverflade skal på  

 fiskemærker være mindst 50 cm.
På pæle skal afstanden mellem flag og  

 vandoverfladen være mindst 2 m.
 § 6.  Lys, som afmærker faststående fiskeredskaber,  

 jf. § 3, stk. 2 skal, afhængigt af retningen for indgående vise rødt eller  

 grønt hurtigblink (Q), dvs. udsende 60 blink/minut. (karakteristik: lys 0,3  

 s, mørke 0,7 s).
 Stk. 2.  Lyset skal anbringes øverst på pælen og være  

 synligt hele horisonten rundt i en afstand af mindst 2 sømil.
 Stk. 3.  Lyset skal opfylde de af IALA (International  

 Association of Lighthouse Authorities) fastsatte tekniske krav og lyskilden  

 skal være typegodkendt af Farvandsvæsenet.
Stk. 4.  Lysrefleksmaterialet skal være af godkendt type  

 og bestå af mindst 6 cm brede strimler.
Lysrefleks skal være grønt hvor der  

 for indgående skal holdes om styrbord og rødt hvor der skal holdes om  

 bagbord.
De i § 3 stk. 5 og § 4 stk. 1 nævnte lysreflekser skal være gule.
§ 7.  Lysafmærkning må kun foretages efter indhentet  

 tilladelse fra fiskerikontrollen.
Fiskerikontrollen afgør efter forhandling  

 med Farvandsvæsenet om et faststående fiskeredskab skal eller kan forsynes  

 med den i § 6 nævnte lysafmærkning og om afmærkning af redskaber, anbragt på  

 landløse grunde jf. § 3, stk. 3.
 § 8.  Overtrædelse af bestemmelserne i §§ 3-7 eller  

 manglende efterkommelse af de påbud eller ordrer, som fiskerikontrollen  

 giver, straffes med bøde.
 § 9.  Denne bekendtgørelse træder i kraft den 1.  

 februar 1990 og samtidig ophæves § 5, stk. 1-3, stk. 7 og § 9 i lov nr. 195  

 af 26. maj 1965 om saltvandsfiskeri, jf. lovbekendtgørelse nr. 452 af 16.  

 oktober 1985.
 Stk. 2.  En kortskitse der angiver »retninger for  

 indgående« er trykt som bilag til bekendtgørelsen.
