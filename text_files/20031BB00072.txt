Fremsat den 25. november 2003 af Lissa Mathiasen (S),  

 Jytte Andersen (S), René Skau Björnsson (S),  

 Lars Kramer Mikkelsen (S) og Jørn Pedersen (S) Forslag til folketingsbeslutning om styrkelse af lejeres rettigheder Folketinget pålægger regeringen at fremsætte lovforslag, der  

 pr. 1. marts 2004 sikrer, 1.  

 	  

    

 at lejerne i  

 forbindelse med forbedring af et lejemål kollektivt og individuelt kan  

 nedlægge  

 veto mod forbedringsarbejder i lejemålet svarende til gældende bestemmelser  

 herom i  

    

  

 lov om byfornyelse, 2.  

 	  

    

 at lejerne i småhuse  

 og i uregulerede kommuner ved forbedringer over 155 kr. pr. m  

  

 2  

  

    

  

 (2004) sikres tilbud om erstatningsbolig  

 efter boligreguleringslovens regler, og at huslejenævnet kan afgøre, om  

 forbedringen er hensigtsmæssig, og 3.  

 	  

    

 at lejerne sikres  

 mod uventede pludselige huslejespring uden modsvarende forbedringer.
Bemærkninger til forslaget De seneste års virksomhed på det private udlejningsområde  

 viser, at en række udlejere er begyndt at gennemføre forbedringer og  

 ombygninger i bestående lejemål, uanset at disse hverken er hensigtsmæssige  

 eller ønsket af lejerne.
Efter Socialdemokratiets opfattelse er den nuværende  

 situation for lejerne i disse tilfælde uholdbar.
Dette forslag har derfor til  

 formål at give lejerne rimelige rettigheder i forbindelse med udlejers  

 udførelse af forbedringsarbejder i lejemål og at sikre lejerne mod pludselige  

 huslejespring.
 Ad. 1. Lejers vetoret.
Forslaget om vetoret for lejerne har til hensigt at sikre,  

 at lejerne kan nedlægge veto mod forbedringer, som udlejer ønsker at  

 gennemføre  

 i lejemålet i lejeperioden.
I dag kan forbedringer i bestående lejemål, der  

 gennemføres efter lejeloven, reelt tvinge lejeren til at flytte.
I en række sager har det vist sig, at udlejer i bestående  

 lejemål forbedrer lejemålet, uanset om lejerne finder behov for denne  

 forbedring eller ej.
Lejerne har i mange tilfælde selv trinvis forbedret  

 deres  

 lejlighed og finder det helt uforståeligt, at udlejere kan tilsidesætte  

 lejers  

 forbedring alene for at gennemføre en forbedring, der har til formål at få en  

 højere leje for lejemålet, så lejeren på sigt tvinges til at flytte.
Når  

 lejer  

 er fraflyttet, udlejes lejemålet som gennemgribende moderniseret til en  

 væsentlig højere leje.
 Vetoret over for sådanne spekulative unødvendige  

 forbedringer vil genindføre beskyttelsen for lejerne, således at en lejer  

 ikke  

 risikerer at blive »forbedret« ud af lejemålet.
 Det er ikke bare urimeligt, at udlejer kan tvinge lejeren  

 til at bo med forbedringer, som er unødvendige og uønskede af lejeren, det er  

 også et stort ressourcespild.
 Ad. 2. Erstatningsboliger ved forbedringer af  

 lejemål  

    

  

 m.v.
 Forslaget råder endvidere bod på, at der i dag ikke er  

 overensstemmelse mellem lejelovene og den i 2003 gældende byfornyelseslov,  

 når  

 det gælder lejers rettigheder i forbindelse med byfornyelse af et lejemål og  

 et  

 lejemåls forbedring efter lejelovene.
Det er Socialdemokraternes opfattelse, at disse forhold  

 skaber unødige barrierer for en privat ustøttet og konfliktfri  

 forbedringsaktivitet.
Endvidere er den manglende sammenhæng i lovgivningen  

 årsag til, at vilkårene for forbedringer er for uoverskuelige og for  

 indviklede  

 både for lejerne og for udlejerne.
Endelig er lejerne i forbindelse med  

 forbedringer urimeligt ringere stillet efter lejeloven end efter den gældende  

 byfornyelseslov og boligreguleringsloven.
Det bemærkes, at vetoretten efter  

 byfornyelsesloven ikke hindrer udlejer i at installere nødvendige  

 basisinstallationer, rørgennemføringer og lignende i lejemålet.
 I småhuse (dvs. ejendomme med seks beboelseslejemål og  

 derunder) og i uregulerede kommuner er denne forbedringsaktivitet yderligere  

 et  

 problem for lejerne, fordi udlejer ikke engang er forpligtet til at tilbyde  

 en  

 erstatningsbolig, såfremt forbedringen medfører en større lejeforhøjelse,  

 dvs.  

 en lejeforhøjelse, der overstiger 155 kr. pr. m  

  

 2  

  

 (2004).
 Derfor foreslås, at udlejer også i småhuse skal tilbyde en  

 erstatningsbolig, når udlejer ønsker at gennemføre en større forbedring.  

 Såfremt udlejeren ønsker at gennemføre større forbedringer uden dialog med en  

 lejer, er der gode muligheder for dette ved genudlejning.
Det foreslås videre, at lejere også i småhuse og i  

 uregulerede kommuner kan få prøvet i huslejenævnet, om forbedringen er  

 hensigtsmæssig.
Dette er i dag kun muligt, hvis forbedringen foretages i en  

 lejlighed i et storhus i en reguleret kommune.
Også her er der tale om en  

 urimelig forskelsbehandling af lejere i småhuse og i storhuse og af lejere i  

 regulerede og i uregulerede kommuner.
 Ad. 3. Sikring mod pludselige og store  

 huslejestigninger.
 Når det gælder lejefastsættelsen i nyere ejendomme, er der  

 her opstået en række uheldige eksempler på en anden spekulation, som tvinger  

 lejerne ud af deres bolig.
 Det gælder for lejefastsættelsen i nyere ejendomme, dvs.  

 ejendomme ibrugtaget efter 1973, men før 1992. I disse ejendomme er reglerne  

 for den omkostningsbestemte leje så gunstige, at udlejere kan beregne sig en  

 omkostningsbestemt leje, der langt overstiger det lejedes værdi.  

    

  

 Det lejedes værdi udgør hermed nødbremsen for  

 lejerne.
Der er imidlertid intet i lejelovgivningen, der hindrer, at  

 der udlejes en lejlighed til 700 kr. pr. m  

  

 2  

  

 årligt vel vidende, at  

 lejen 2 år efter kan sættes op til 1.100 kr. pr. m  

  

 2  

  

 , såfremt udlejer  

 kan få medhold i, at en sådan leje svarer til det lejedes værdi.
Det  

 indebærer,  

 at lejere flytter ind i lejligheden uden at vide, at der reelt ligger en  

 huslejebombe skjult.
 Derfor er det nødvendigt at få lejeloven strammet op,  

 således at udlejer skal oplyse lejer om, hvorvidt udlejer ønsker, at lejen  

 senere væsentligt forhøjes efter reglerne om det lejedes værdi, og om der  

 udlejes til det lejedes værdi.
 Såfremt udlejer senere hæver lejen efter reglerne om det  

 lejedes værdi, bør der f.eks. gælde samme begrænsninger i den årlige  

 lejeforhøjelse på 5 kr. pr. m  

  

 2  

  

 om året, som er gældende ved  

 udjævning af lejen i blandede ejendomme (ejendomme med erhverv og bolig).
Skriftlig fremsættelse Lissa Mathiasen  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om styrkelse af lejeres rettigheder.
(Beslutningsforslag nr.
B 72).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
