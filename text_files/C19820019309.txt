Indenrigsministeriet har udsendt en ny bekendtgørelse af 29. november 1982  

 om retten til befordring eller befordringsgodtgørelse i forbindelse med  

 sygehusbehandling m.v.
Bekendtgørelsen træder i kraft den 1. januar 1983. Der  

 er sket følgende ændringer:
- Minimumsgrænsen for refusion af befordringsudgifter er forhøjet fra 25  

 kr. til 60 KR.
Forhøjelsen gælder dog ikke for patienter, der modtager  

 pension efter de sociale pensionslove, eller hvis ægtefælle modtager  

 hustrutillæg efter disse love.
 - Den afstand til behandlingsstedet, der berettiger til fribefordring, er  

 forhøjet fra 30 km til 50 KM.
 Desuden er det nu udtrykkeligt fastslået i bekendtgørelsen, at nordiske  

 statsborgere efter sygehusbehandling har ret til at få dækket visse  

 merudgifter ved hjemtransport til bopælslandet, jfr. herved den nye nordiske  

 tryghedskonvention, der trådte i kraft 1. januar 1982, samt  

 sikringsstyrelsens cirkulære nr. 208 af 23. december 1981.
 Endelig er der foretaget nogle redaktionelle ændringer, herunder en  

 omformulering af bestemmelsen i bekendtgørelsens § 6, således at det klart  

 fremgår, at børns (og andre patienters) ledsagere har ret til  

 befordringsgodtgørelse, når barnet (eller patienten) er omfattet af  

 fribefordringsreglerne og ville have fået befordringsgodtgørelse, hvis  

 befordringsudgiften havde oversteget minimumsgrænsen.
 Samtidig med dette cirkulæres udsendelse bortfalder indenrigsministeriets  

 cirkulære nr. 113 af 10. juli 1980.
 I det følgende redegøres der for indholdet af befordringsreglerne således:  

 A) HVILKE PERSONER er berettiget til befordring eller befordringsgodtgørelse  

 m.v. og i hvilke tilfælde, B) HVILKE INSTITUTIONER M.V. er omfattet af  

 befordringsreglerne, C) HVILKEN SYGEHUSKOMMUNE skal yde befordringen eller  

 befordringsgodtgørelsen og D) ADMINISTRATIONEN af befordringsreglerne.
A.
HVILKE PERSONER ER BERETTIGET TIL BEFORDRING ELLER  

 BEFORDRINGSGODTGØRELSE M.V.
OG I HVILKE TILFÆLDE Personer, der har ret til vederlagsfri behandling, jfr.  

 indenrigsministeriets bekendtgørelse af 16. november 1982 om adgang til  

 ydelser efter lov om sygehusvæsenet og lov om svangerskabshygiejne og  

 fødselshjælp, har ret til befordring eller befordringsgodtgørelse i de  

 nedenfor under pkt. 1-3 opregnede tilfælde.
 »Behandling« dækker al den virksomhed, der foregår inden for  

 sygehusvæsenet som sådant. (Fribefordringsreglerne finder som hidtil ikke  

 anvendelse, hvor en patient behandles i vedkommende læges private  

 konsultation, der er beliggende på sygehuset).
Befordring eller befordringsgodtgørelse dækker transport mellem bopælen og  

 behandlingsstedet, eller - i tilfælde af akut opstået sygdom - transport  

 mellem det midlertidige opholdssted og behandlingsstedet.
Personer med bopæl  

 i udlandet har ikke ret til fribefordring tilbage til bopælslandet.
Dog  

 gælder der særlige regler for nordiske statsborgere.
Ved afgørelsen af, om en patient opfylder betingelserne for fribefordring  

 - og i bekræftende fald ved valget af befordringsmiddel - må patientens hen-  

 og hjemtransport til og fra behandlingen bedømmes hver for sig.
Dog beregnes  

 hen- og hjemtransporten under et for så vidt angår minimumsgrænsen for  

 refusion af befordringsudgifter, jfr. nedenfor pkt. 3.
1. RET TIL BEFORDRING ENHVER PERSON har ret til befordring med ambulance eller særligt  

 sygekøretøj, hvis den pågældendes tilstand nødvendiggør sådan befordring,  

 jfr. bekendtgørelsens § 2.
2. RET TIL BEFORDRING ELLER BEFORDRINGSGODTGØRELSE a.
Personer, der modtager pension efter de sociale pensionslove, eller  

 personer, HVIS ÆGTEFÆLLE MODTAGER HUSTRUTILLÆG efter disse love, jfr.  

 bekendtgørelsens § 3, nr. 1.
b.
Personer, der er AMBULANTE EFTERBEHANDLINGSPATIENTER, DELDØGNSPATIENTER  

 eller MIDLERTIDIGT HJEMSENDT, dog kun såfremt deres tilstand udelukker  

 befordring med offentlige transportmidler som bus, tog eller færge, jfr.  

 bekendtgørelsens § 3, nr. 2-4.
Disse persongrupper har således efter denne regel KUN ret til befordring  

 eller befordringsgodtgørelse (f.eks. ved benyttelse af egen bil eller  

 hyrevogn), hvis de PÅ GRUND AF DERES FYSISKE ELLER PSYKISKE TILSTAND er  

 afskåret fra at benytte de nævnte offentlige transportmidler.
En patient, der  

 KAN benytte offentligt transportmiddel, har således IKKE ret til  

 fribefordring.
Hvis en transport med egen bil eller hyrevogn alene er  

 nødvendiggjort af en MANGLENDE ADGANG TIL OFFENTLIGE TRANSPORTMIDLER - og  

 ikke (tillige) af patientens tilstand - er der således heller ikke ret til  

 fribefordring.
Særligt om AMBULANTE EFTERBEHANDLINGSPATIENTER skal bemærkes, at  

 fribefordring kun ydes, hvis patienten I FORBINDELSE MED UDSKRIVNINGEN  

 indkaldes til den ambulante efterbehandling.
Der stilles derimod ikke krav  

 om, at den ambulante efterbehandling skal finde sted på samme institution,  

 hvor patienten tidligere var indlagt.
Yderligere bemærkes, at der til anden  

 form for ambulant behandling end efterbehandling i forbindelse med  

 udskrivning kun ydes fribefordring, hvis dette følger af andre regler i  

 bekendtgørelsen, f.eks. 50 km-reglen, jfr. nedenfor pkt. c.
 Gruppen DELDØGNSPATIENTER omfatter såvel dag- som natpatienter.
For så vidt angår de MIDLERTIDIGT HJEMSENDTE PATIENTER bemærkes, at  

 hjemsendelsen skal ske efter institutionens bestemmelse og således være et  

 led i behandlingen eller arbejdet på vedkommende institution.
Hvis den  

 midlertidige hjemsendelse finder sted alene efter patientens ønske, kan den  

 ikke betragtes som et led i behandlingen og falder dermed uden for  

 befordringsreglerne, således at også fribefordring efter 50 km-reglen er  

 udelukket, jfr. nedenfor.
c.
Personer, der har MERE END 50 KM TIL ELLER FRA BEHANDLINGSSTEDET, jfr.  

 bekendtgørelsens § 4.
 Retten til fribefordring i henhold til denne bestemmelse tilkommer ENHVER  

 PATIENT, der kan godtgøre, at rejsen frem eller tilbage overstiger 50 km,  

 jfr. dog ovenfor om de efter egen anmodning midlertidigt hjemsendte  

 patienter.
 Sygehuskommunerne vil i øvrigt som hidtil kunne administrere ordningen  

 således, at der ydes befordring til alle personer, der har bopæl eller ophold  

 i et område, f.eks. en by, kommune, postdistrikt eller sogn, fra hvis midte  

 der er ca. 50 km til det sted, hvor vedkommende behandlingsinstitution er  

 beliggende.
3. SÆRLIGT OM BEFORDRINGSGODTGØRELSE Befordringsgodtgørelse udbetales kun, når patientens udgift med det  

 billigste, forsvarlige befordringsmiddel til og fra behandlingsstedet  

 OVERSTIGER 60 KR., dog 25 KR. for så vidt angår de ovenfor i pkt. 2.a. nævnte  

 patienter, jfr. bekendtgørelsens § 8.
Ved BENYTTELSE AF EGET BEFORDRINGSMIDDEL kan patienten kun få  

 befordringsgodtgørelse, hvis benyttelsen er sket i overensstemmelse med  

 eventuelle af sygehuskommunen fastlagte retningslinier, jfr. nedenfor afsnit  

 D.
Det bemærkes herved, at det normalt må være en forudsætning for ydelse af  

 godtgørelse for benyttelse af eget befordringsmiddel, at det ikke har været  

 muligt for patienten at benytte offentlige transportmidler, således at den  

 pågældende ELLERS ville have været henvist til at benytte hyrevogn.
 Godtgørelsen for benyttelse af eget befordringsmiddel beregnes efter  

 laveste sats i finansministeriets til enhver tid gældende cirkulære om  

 godtgørelse for benyttelse af eget befordringsmiddel på tjenesterejser.  

 Endvidere gælder det ligeledes her, at der kun udbetales godtgørelse, hvis  

 det samlede kørselsgodtgørelsesbeløb til og fra behandlingsstedet overstiger  

 60 kr. (eller 25 kr. for de i pkt. 2.a. nævnte patienter).
4. PATIENTERS RET TIL TIME- OG DAGPENGE SAMT  

 OVERNATNING KUN AMBULANTE PATIENTER, der har krav på befordring eller  

 befordringsgodtgørelse, har ret til time- og dagpenge, og retten er begrænset  

 til tilfælde, hvor overnatning uden for hjemmet er nødvendig.
I så fald skal  

 der tillige ydes overnatning eller overnatningsgodtgørelse  

 (hoteldispositionsbeløb), jfr. bekendtgørelsens § 5.
 Time- og dagpenge samt hoteldispositionsbeløb ydes efter laveste sats i  

 finansministeriets til enhver tid gældende cirkulære om time- og dagpenge  

 m.v.
5. PATIENTENS LEDSAGER a.
BEFORDRING ELLER BEFORDRINGSGODTGØRELSE En patients ledsager har ret til befordring eller befordringsgodtgørelse,  

 hvis patienten er omfattet af bekendtgørelsens §§ 2-4, og ledsagelsen har  

 været nødvendig på grund af patientens alder eller helbredstilstand.
Der er som hovedregel kun ret til fribefordring for så vidt angår selve  

 rejseledsagelsen, dvs. rejsen i følge med patienten.
Kun i tilfælde, hvor  

 rejsen har nødvendiggjort et fravær fra hjemmet på mere end 12 timer, ydes  

 fribefordring til ledsagerens ud- eller hjemrejse uden følgeskab af  

 patienten, jfr. bekendtgørelsens § 6, stk. 1.
 Minimumsgrænsen på 60 kr. for refusion af befordringsudgifter til og fra  

 behandlingsstedet gælder ligeledes for ledsageren, jfr. bekendtgørelsens § 8.
B.
TIME- OG DAGPENGE SAMT OVERNATNING Ledsageren skal kun have time- og dagpenge i tilfælde af nødvendiggjort  

 overnatning uden for hjemmet.
Der skal i denne situation tillige ydes  

 ledsageren overnatning eller overnatningsgodtgørelse  

 (hoteldispositionsbeløb), jfr. bekendtgørelsens § 6, stk. 2.
6. SÆRLIGT OM NORDISKE STATSBORGERES HJEMTRANSPORT Personer, der er bosat og socialt sikret i et andet nordisk land, har i  

 tilfælde af sygdom under midlertidigt ophold her i landet ret til at få  

 dækket de merudgifter ved hjemrejsen til bopælslandet, som skyldes, at den  

 pågældende som følge af sygdommen må benytte en dyrere rejseform, jfr.  

 bekendtgørelsens § 7. Bestemmelsen svarer til art. 14, stk. 4, i nordisk  

 konvention om social tryghed, jfr. sikringsstyrelsens cirkulære nr. 208 af  

 23. december 1981, hvori konventionens danske tekst er optrykt som bilag.
B.
HVILKE INSTITUTIONER M.V.
ER OMFATTET AF BEFORDRINGSREGLERNE 1. INSTITUTIONER M.V.
I DANMARK A.
Befordring ydes til sygehusbehandling på AMTSKOMMUNALE INSTITUTIONER  

 samt STATENS SYGEHUSE og PRIVATE INSTITUTIONER, der som led i løsningen af  

 sygehusvæsenets opgaver benyttes af vedkommende amtskommune, jfr. § 3 i  

 sygehusloven.
Der stilles som hidtil ikke krav om, at institutionerne  

 geografisk skal være beliggende i vedkommende amtskommune.
 Befordring til ophold på private kur- og rekonvalescenthjem her i landet  

 er således også omfattet af befordringsreglerne, jfr. § 2 i  

 indenrigsministeriets bekendtgørelse nr. 536 af 16. oktober 1975 om  

 amtskommunernes benyttelse af private kur- og rekonvalescenthjem her i landet  

 og i udlandet.
B.
Omfattet af befordringsreglerne er også de i svangerskabshygiejneloven  

 omhandlede helbredsundersøgelser hos læger og jordemødre.
C.
I medfør af sygehuslovens § 6, stk. 3, har indenrigsministeren  

 endvidere i skrivelse af 10. juli 1980 henført nogle institutioner  

 (afdelinger) uden for sygehusvæsenet til reglerne om befordring.
Den nævnte  

 skrivelse er optaget som bilag til nærværende cirkulære.
 Rimelige begrænsninger i befordringsretten i disse tilfælde kan ske gennem  

 fastlæggelse af visitationsregler eller krav om forudgående godkendelse, jfr.  

 herved nedenfor afsnit D.
2. INSTITUTIONER M.V.
I UDLANDET A.
Amtskommunerne har pligt til at afholde udgifter til befordring af en  

 patient (og eventuel ledsager) til og fra behandling i udlandet med det efter  

 omstændighederne billigste, forsvarlige transportmiddel, når PATIENTEN ER  

 BLEVET HENVIST TIL BEHANDLING I UDLANDET, jfr. indenrigsministeriets  

 bekendtgørelse nr. 98 af 13. marts 1978 om adgang til højt specialiseret  

 sygebehandling i udlandet.
B.
I medfør af indenrigsministeriets cirkulære nr. 195 af 16. oktober 1975  

 om amtskommunernes benyttelse af private kur- og rekonvalescenthjem her i  

 landet og i udlandet er det overladt til de enkelte amtsråd at beslutte, i  

 hvilket omfang de vil benytte sådanne institutioner i udlandet, samt i  

 hvilket omfang de vil yde befordring dertil.
Det er dog forudsat, at  

 amtsrådene fastsætter generelle bestemmelser herom.
C.
Der er ikke i øvrigt efter sygehuslovgivningen ret til befordring i  

 forbindelse med sygehusbehandling i udlandet.
C.
HVILKEN SYGEHUSKOMMUNE SKAL YDE BEFORDRINGEN ELLER  

 BEFORDRINGSGODTGØRELSEN Efter sygehuslovens § 8 er det amtskommunerne samt Københavns og  

 Frederiksberg kommuner (her benævnt »amtskommunerne«), der har til  

 opgave at sørge for, at der stilles befordring til rådighed, eller at der  

 ydes befordringsgodtgørelse.
Der skal ydes befordring eller befordringsgodtgørelse til de ovenfor i  

 afsnit A nævnte befordringsberettigede personer til og fra de i afsnit B  

 nævnte institutioner m.v.
Der skal tillige ydes befordring til PATIENTER, DER  

 OVERFØRES DIREKTE MELLEM SYGEHUSVÆSENETS INSTITUTIONER, herunder de  

 institutioner (afdelinger) der er nævnt i bilaget til nærværende cirkulære.  

 Når der ikke i bekendtgørelsen om befordring og befordringsgodtgørelse er  

 optaget en bestemmelse herom, skyldes det, at befordringen i disse  

 situationer sker som led i en fortsat sygehusbehandling.
Der opstår  

 imidlertid også her spørgsmål om, hvilken amtskommune der skal yde  

 befordringen, jfr. sygehuslovens § 8 samt nedenfor.
 Som hovedregel har den amtskommune, der har pligt til at yde vederlagsfri  

 behandling til patienten, tillige pligt til at yde befordringen eller  

 befordringsgodtgørelsen.
1. BOPÆLSAMTSKOMMUNEN Den amtskommune, hvori patienten har bopæl, skal yde fribefordring mellem  

 bopælen og vedkommende sygehus.
Ved akut opstået behov for sygehusbehandling  

 andetsteds i bopælsamtskommunen har patienten dog ret til fribefordring fra  

 det pågældende sted til vedkommende sygehus.
 Såfremt betingelserne for fribefordring fra behandlingsstedet til bopælen  

 er opfyldt, men patienten i stedet tager til et midlertidigt opholdssted,  

 f.eks. for at få pleje hos slægtninge, kan der efter omstændighederne ydes  

 befordring eller befordringsgodtgørelse med et beløb svarende til udgiften  

 ved befordring tilbage til bopælen.
Bopælsamtskommunen skal yde fribefordring ikke blot til og fra vedkommende  

 sygehus m.v. i amtskommunen, men også når patienten skal befordres til og fra  

 behandling på et sygehus eller en anden institution uden for  

 bopælsamtskommunen, hvor patienten skal behandles for bopælsamtskommunens  

 regning.
Bopælsamtskommunen skal tillige yde fribefordring til og fra  

 behandlingen på de institutioner (afdelinger), der er nævnt i bilaget til  

 nærværende cirkulære, jfr. dog nedenfor om opholdsamtskommunens  

 forpligtelser.
 Når patienten ved bopælsamtskommunens foranstaltning har været overført  

 til et »fremmed« sygehus m.v., og patienten udskrives fra dette,  

 skal bopælsamtskommunen yde hjemtransport, såfremt betingelserne for ret til  

 befordring i øvrigt er opfyldt.
2. OPHOLDSAMTSKOMMUNEN En amtskommunes befordringsforpligtelse omfatter endvidere personer, der  

 midlertidigt opholder sig i amtskommunen, og som i medfør af  

 sygehuslovgivningen har ret til vederlagsfri behandling her i landet ved akut  

 opstået behov for behandling.
Befordringsforpligtelsen er i disse tilfælde  

 den samme som den, der påhviler bopælsamtskommunen, jfr. ovenfor pkt. 1, men  

 således, at det midlertidige opholdssted som hovedregel træder i stedet for  

 patientens bopæl.
 Såfremt betingelserne for fribefordring fra behandlingsstedet til det  

 midlertidige opholdssted er opfyldt, men patienten i stedet tager til sin  

 bopæl, kan der dog efter omstændighederne ydes befordring eller  

 befordringsgodtgørelse med et beløb svarende til udgiften ved befordring  

 tilbage til det midlertidige opholdssted.
 Den midlertidige opholdsamtskommune har også befordringsforpligtelsen,  

 hvor det skønnes nødvendigt af hensyn til behandlingen at overføre patienten  

 til et andet sygehus m.v. eller til en af de i bilaget nævnte institutioner  

 (afdelinger). Herfra gælder dog følgende undtagelse:
Såfremt patienten overføres til indlæggelse på et sygehus m.v., herunder  

 en af de i bilaget nævnte institutioner, i den amtskommune, hvori han har  

 bopæl, påhviler befordringsforpligtelsen bopælsamtskommunen.
Dette gælder  

 ikke blot i tilfælde, hvor overførelsen finder sted fra det sygehus i  

 opholdsstedets amtskommune, hvor patienten oprindeligt blev modtaget, men  

 også når overførelsen finder sted fra et andet sygehus, hvortil patienten  

 senere måtte være blevet overført for opholdsamtskommunens regning.
Bopælsamtskommunen skal dog ikke i disse overflytningssituationer dække  

 eventuelle lønudgifter til ledsagende læge- og sygeplejepersonale.
Sådanne  

 lønudgifter m.v. er ikke omfattet af befordringsreglerne, men må dækkes af  

 opholdsamtskommunen som et led i dens behandlingsforpligtelse.
D.
ADMINISTRATIONEN AF BEFORDRINGSREGLERNE Bortset fra de tilfælde, hvor patientens tilstand kræver transport med  

 ambulance eller særligt sygekøretøj, tilkommer det amtskommunerne at træffe  

 bestemmelse om, hvorvidt fribefordringen skal ydes ved befordring eller  

 befordringsgodtgørelse.
Befordringen skal dog i alle tilfælde ske med det  

 efter forholdene billigste, forsvarlige befordringsmiddel.
Amtskommunerne kan i forbindelse med administrationen af  

 befordringsreglerne tilrettelægge særlige befordringsordninger og herunder  

 fastlægge regler om den fremgangsmåde, der skal følges af de berettigede  

 personer ved benyttelsen af adgangen til befordring eller  

 befordringsgodtgørelse.
Amtskommunerne kan tillige fastlægge retningslinier  

 for, i hvilke tilfælde patienter kan få befordringsgodtgørelse ved benyttelse  

 af eget befordringsmiddel, jfr. ovenfor afsnit A, pkt. 3.
Hvis amtskommunerne tilrettelægger særlige befordringsordninger eller  

 fastlægger nærmere regler om adgangen til udbetaling af  

 befordringsgodtgørelse, skal patienterne gøres bekendt med, hvordan de skal  

 forholde sig, når de ønsker befordring eller befordringsgodtgørelse.
Har en  

 amtskommune som nævnt i afsnit B, pkt. 1.c., truffet bestemmelse om, at der  

 kun ydes fribefordring til de i bilaget nævnte institutioner, når  

 henvisningen forud er godkendt af amtskommunen, må de praktiserende læger i  

 amtskommunen orienteres herom.
 Det følger af sygehuslovens § 9, at det er sygehusudvalget i vedkommende  

 amtskommune, der skal varetage administrationen af befordringsopgaverne,  

 herunder tilrettelæggelsen af befordringsordninger og udbetalingen af  

 befordringsgodtgørelse.
 Det er i svangerskabshygiejnelovens § 1, stk. 4, fastsat, at reglerne i  

 sygehusloven om befordring eller befordringsgodtgørelse og om klageadgang  

 efter indenrigsministerens nærmere bestemmelse finder tilsvarende anvendelse  

 i forbindelse med ydelser efter svangerskabshygiejneloven.
Da tilrettelæggelsen og administrationen af befordringsreglerne mest  

 hensigtsmæssigt varetages af et og samme udvalg, er det i bekendtgørelsen om  

 befordring og befordringsgodtgørelse generelt fastsat, at  

 befordringsopgaverne henhører under SYGEHUSUDVALGET.
Dette gælder således  

 også i amtskommuner, hvor det i medfør af § 6, stk. 1, i  

 svangerskabshygiejneloven måtte være bestemt, at den umiddelbare forvaltning  

 af de i loven omhandlede opgaver varetages af social- og sundhedsudvalget.
INDENRIGSMINISTERIET, DEN 29. NOVEMBER  

 1982 BRITTA SCHALL HOLBERG /Johs.
Qwist BILAG 2. s.kt. 1979/5100-31 INDENRIGSMINISTERIET København, den 10. juli 1980 Det er i indenrigsministeriets  

 cirkulære af d.d. om ydelse af befordring eller befordringsgodtgørelse i  

 henhold til lov om I medfør af § 6, stk. 3, i sygehusloven henføres tillige nedennævnte  

 institutioner (afdelinger) til reglerne om befordring og  

 befordringsgodtgørelse:
Det af Landsforeningen mod Børnelammelse (Polio) drevne ambulatorium for  

 så vidt angår fysiurgisk efterbehandling, hvortil staten yder tilskud, Kæbekirurgisk afdeling og afdelingerne for bidfunktionslære og ortodonti  

 ved Århus Tandlægehøjskole og institut for tand-, mund- og kæbekirurgi,  

 institut for bidfunktionslære, institut for ortodonti, afdelingen for  

 elektromyografi og kæbeprotetisk afdeling ved Københavns Tandlægehøjskole, Øjenklinikken for specialoptik på Instituttet for Blinde og Svagtsynede i  

 København (* 1), Øjenpatologisk Institut ved Københavns Universitet, Institut for Human Genetik ved Århus Universitet og John F.
Kennedy  

 Instituttet for så vidt angår undersøgelse eller rådgivning i forbindelse med  

 prænatal genetisk diagnostik, samt andre institutter, når disse foretager  

 sådanne undersøgelser m.v. efter aftale med de her nævnte institutter eller  

 Rigshospitalet.
HENNING RASMUSSEN /Emil le Maire Til samtlige amtsråd, Københavns magistrat og Frederiksberg kommunalbestyrelse (* 1) Nu: Statens øjenklinik, Rymarksvej i København.
