(Meritbekendtgørelsen) I henhold til § 4 i lov om gymnasiet m.v., jf. lovbekendtgørelse nr. 531  

 af 23. juni 1993, § 7 i lov om kursus til højere forberedelseseksamen og om  

 studieforberedende enkeltfagsundervisning for voksne m.v., jf.  

 lovbekendtgørelse nr. 532 af 23. juni 1993, og § 3 i anordning nr. 108 af 17.  

 februar 1992 om ikrafttræden for Grønland af lov om gymnasiet m.v. og af lov  

 om kursus til højere forberedelseseksamen og om studieforberedende  

 enkeltfagsundervisning for voksne m.v. fastsættes:
Fritagelse med overførsel af karakterer § 1.  Som led i en samlet studentereksamen fritages  

 elever efter anmodning for undervisning og eksamen i fag, hvori de har aflagt  

 prøve eller fået overført årskarakter som eksamenskarakter på samme eller  

 højere niveau i en anden af de gymnasiale uddannelser, jf. bilag 1 og stk. 3  

 og 4.
 Stk. 2.  Som led i en samlet højere forberedelseseksamen  

 fritages studerende efter anmodning for undervisning og eksamen i fag, hvori  

 de har aflagt prøve eller fået overført årskarakter som eksamenskarakter på  

 samme eller højere niveau i en anden af de gymnasiale uddannelser, jf. bilag  

 1 og stk. 3-5.
Stk. 3.  Det er en forudsætning for at opnå fritagelse  

 for undervisning og eksamen efter stk. 1 og 2, at den pågældende  

 dokumenterer, at han eller hun har Stk. 4.  Der kan kun opnås fritagelse for undervisning  

 og eksamen på baggrund af fag med såvel mundtlig som skriftlig prøve, hvis  

 reglen i stk. 3 er opfyldt for såvel den mundtlige som den skriftlige  

 karakter.
 Stk. 5.  Uanset bestemmelserne i stk. 1-4 kan der ikke  

 udstedes eksamensbevis for en gymnasial uddannelse på baggrund af  

 årskarakterer eller prøvekarakterer, der udelukkende er opnået fra  

 undervisning eller eksaminer i henhold til bestemmelserne om en anden  

 gymnasial uddannelse.
 § 2.  Den eller de opnåede karakter(er) i det  

 pågældende fag fra den tidligere eksamen eller den overførte årskarakter  

 overføres til eksamensbeviset for den nye uddannelse som eksamenskarakter, og  

 det anføres, at prøven er aflagt som led i den anden uddannelse.
Stk. 2.  Ved studentereksamen overføres eksamens- og  

 årskarakterer fra samme år begge til eksamensbeviset.
I de tilfælde, hvor der  

 er opnået fritagelse for undervisning og eksamen på baggrund af prøve fra en  

 gymnasial uddannelse, hvori der ikke gives årskarakterer, dispenseres der fra  

 årskarakterer. Årskarakterrubrikken på eksamensbeviset gennemstreges.
Stk. 3.  Hvis et fag, som i den meritgivende uddannelse  

 har både skriftlig og mundtlig prøve, træder i stedet for faget i en  

 uddannelse, hvor der kun holdes enten skriftlig eller mundtlig prøve i det  

 pågældende fag, skal reglen i § 1, stk. 3, være opfyldt for såvel den  

 skriftlige som den mundtlige karakter, og gennemsnittet af de to karakterer  

 overføres til eksamensbeviset for den nye uddannelse.
Gennemsnittet afrundes  

 til nærmeste tal i karakterskalaen, idet dog karakteren 13 ikke kan opnås ved  

 afrunding.
 Stk. 4.  Hvis et fag, som i den meritgivende uddannelse  

 har enten skriftlig eller mundtlig prøve, træder i stedet for faget i en  

 uddannelse, hvor der holdes både skriftlig og mundtlig prøve i det pågældende  

 fag, overføres den opnåede karakter til eksamensbeviset for den nye  

 uddannelse for den tilsvarende prøve, medens der dispenseres for anden prøve  

 og anføres »fritaget« i karakterrubrikken.
Fritagelse uden overførsel af karakterer § 3.  Som led i en samlet studentereksamen eller  

 højere forberedelseseksamen kan rektor/forstander fritage elever og  

 studerende for undervisning og eksamen i fag, hvori de har aflagt og bestået  

 (efter den pågældende uddannelses regler) en prøve i en anden ikke-gymnasial  

 uddannelse på samme eller højere niveau.
I bilag 2 er optaget eksempler på  

 uddannelser, der kan give fritagelse i bestemte fag.
 Stk. 2.  Reglen i stk. 1 kan også anvendes ved  

 fritagelse for undervisning og eksamen på baggrund af udenlandsk gymnasial  

 uddannelse, jf. f.eks. bilag 2.
 Stk. 3.  Ved fritagelse efter stk. 1 eller 2 anføres  

 »fritaget« i karakterrubrikken på eksamensbeviset for den nye  

 uddannelse, og begrundelsen for fritagelsen anføres i dispensationsrubrikken.  

 Der kan ikke overføres karakterer til eksamensbeviset for den nye uddannelse.
 Stk. 4.  Der kan højst opnås fritagelse for tre fag  

 efter stk. 1 og 2. Hvis en elev eller studerende opfylder betingelserne for  

 fritagelse i mere end tre fag, afgør den pågældende selv, i hvilke fag der  

 gives fritagelse.
Andre regler § 4.  For de to- eller tre-årige forløb til  

 studentereksamen og højere forberedelseseksamen er det en forudsætning for  

 fritagelse efter §§ 1-3, at den undervisning og de prøver, der giver  

 anledning til fritagelsen, er gennemført henholdsvis aflagt før optagelsen i  

 gymnasiet eller på kursus.
 § 5.  Bekendtgørelsens regler finder tilsvarende  

 anvendelse for Grønlands Gymnasiale Uddannelse.
 § 6.  Bekendtgørelsen træder i kraft den 1. marts  

 1994. Samtidig ophæves bekendtgørelse nr. 696 af 15. oktober 1991 om  

 fritagelse for undervisning og eksamen i forbindelse med studentereksamen og  

 højere forberedelseseksamen.
Undervisningsministeriet, den 14.  

 februar 1994 Ole Vig Jensen / Steffen Jensen Bilag 1 Oversigt over fag og niveau, som giver merit mellem de gymnasiale  

 uddannelser Der gives endvidere merit i hver af de fire gymnasiale uddannelser for den  

 større skriftlige opgave, for så vidt den er udarbejdet i et fag og på et  

 niveau, hvori den efter reglerne for den pågældende uddannelse kan  

 udarbejdes.
 Der anvendt følgende forkortelser i skemaet:
