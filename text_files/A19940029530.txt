 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1.  Den Grønne Fonds formål er at støtte  

 initiativer, som har til formål at engagere befolkningen i at fremme en  

 miljøvenlig og økologisk, herunder byøkologisk udvikling ved at give  

 økonomisk støtte til § 2.  Til de i § 1 nævnte formål kan der årligt på  

 finansloven afsættes en bevilling.
Den Grønne Fond kan herudover modtage  

 midler fra anden side.
Beløb, der ikke anvendes i et finansår, kan overføres  

 til næste finansår.
 Stk. 2.  Den Grønne Fonds administrations- og  

 sekretariatsudgifter afholdes af bevillingen.
§ 3.  Den Grønne Fond ledes af en bestyrelse på tre  

 medlemmer, som udpeges af miljøministeren.
Bestyrelsen foretager uddeling af  

 fondens midler.
 Stk. 2.  Miljøministeren udpeger formanden.
 Stk. 3.  Bestyrelsens medlemmer beskikkes for et år.
 Stk. 4.  Afgår et medlem inden beskikkelsesperiodens  

 udløb, foretages nybeskikkelse kun for den resterende del af  

 beskikkelsesperioden.
 Stk. 5.  Afgørelser om fordeling af støtte træffes af  

 Den Grønne Fonds ledelse og kan ikke indbringes for miljøministeren eller  

 anden administrativ myndighed.
 Stk. 6.  Bestyrelsen aflægger årligt regnskab og  

 beretning for miljøministeren.
Stk. 7.  Miljøministeren fastsætter nærmere regler for  

 Den Grønne Fonds virksomhed, herunder for regnskabsaflæggelse og for støtte  

 til aktiviteter og initiativer, som tillige vil kunne støttes efter anden  

 lovgivning.
Miljøministeren kan endvidere fastsætte retningslinjer for,  

 hvilke hovedtyper af aktiviteter og initiativer der i særlig grad skal søges  

 støttet med Den Grønne Fonds midler.
 § 4.  Miljøministeren fastsætter tidspunktet for  

 lovens ikrafttræden.
 § 5.  Loven gælder ikke for Færøerne og Grønland.
Givet på Christiansborg Slot, den 27.  

 april 1994 Under Vor Kongelige Hånd og Segl I Dronningens Navn:
