Cirkulæreskrivelse om meddelelse om  

 accept af for kort opsigelsesvarsel og funktionærloven Kommentar m.v.:
Ved vurdering af om et medlem har accepteret et for kort  

 opsigelsesvarsel skal det indgå, om medlemmet er omfattet af et  

 opsigelsesvarsel i henhold til funktionærlovens regler.
Det forhold, at  

 et medlem er ansat til et opgavebestemt arbejde, bevirker ikke, at  

 funktionærlovens regler om opsigelsesvarsel ikke finder anvendelse,  

 når arbejdsopgaven viser sig at strække sig (væsentligt)  

 længere end oprindelig aftalt.
 Meddelelse om afgørelsen:
Medlemmet var ansat af et vikarbureau til at udføre  

 en opgave hos bureauets kunde.
Medlemmet var undergivet kundens  

 arbejdsreglement, instrukser og kontrol.
 Medlemmet var ansat til at udføre en bestemt  

 arbejdsopgave for virksomheden/kunden.
Medlemmet skulle efter aftale oprindeligt være vikar  

 hos kunden i 14 uger.
Perioden blev imidlertid forlænget - uden  

 særlig aftale - indtil opgaven slutede efter 52 uger.
Vikarbureauet  

 afskedigede herefter medlemmet uden varsel.
 Arbejdsmarkedets Ankenævn fandt, at det ikke var  

 angivet tilstrækkeligt præcist, hvornår arbejdsopgaven  

 kunnes anses for at være fuldført, selvom medlemmet var ansat  

 til et opgavebestemt arbejde.
 Nævnet lagde vægt på, at det fremgik af  

 et opgavedataskema, at medlemmet skulle arbejde ca. 14 uger fra den 28.  

 september 1998, og at ansættelsesforholdet fortsatte til den 24.  

 september 1999. Ansættelsesforholdet varede således  

 væsentligt længere end oprindeligt aftalt.
 Nævnet fandt, at medlemmet var omfattet af  

 funktionærlovens regler om opsigelsesvarsel, og at medlemmet var  

 selvforskyldt ledig på grund af accept af for kort  

 opsigelsesvarsel.
