Fremsat den 21. november 2000 af  

 Svend Erik Hovmand (V), Peter Brixtofte (V), Erik Larsen (V),  

 Pia Larsen (V),    Lars Løkke Rasmussen (V) og Pernille  

 Sams (KF) Forslag til folketingsbeslutning om øget konkurrence i den offentlige sektor gennem  

 udbud via privat udfordringsret For at skabe mere konkurrence, bedre kvalitet og store  

 besparelser i den offentlige sektor opfordrer Folketinget regeringen til at  

 fremsætte et lovforslag om udbud via privat udfordringsret.
 Udbud via privat udfordringsret indebærer, at  

 private virksomheder skal have mulighed for at sende en klage til Statens  

 Udliciteringsråd med et krav om udbud på et område i den  

 offentlige sektor, hvis den private virksomhed kan sandsynliggøre, at  

 den kan gennemføre en given offentlig opgave bedre og billigere, end  

 den offentlige sektor i dag gør det selv.
Statens Udliciteringsråd skal på baggrund af  

 klagen komme med en henstilling om udbud, hvis det vurderes, at en offentlig  

 opgave kan løses bedre og billigere gennem udbud.
Henstillingen skal  

 offentliggøres.
En statslig institution har pligt til at følge  

 henstillingen.
Kommuner og amter har ikke pligt til at følge  

 henstillingen, men hvis de ikke følger henstillingen, har de pligt til  

 at forklare årsagerne til, at de ikke ønsker at  

 gennemføre udbud.
Denne forklaring skal offentliggøres.
Lovforslaget bør indeholde en bagatelgrænse,  

 der svarer til de til enhver tid gældende regler for  

 EU-udbudsdirektivernes tærskelværdier.
Endvidere bør  

 myndighedsopgaver være undtaget reglerne om privat udfordringsret.
Det foreslås endvidere, at de gældende regler  

 for redegørelser om kommunale udbud, jf. kommunalstyrelseslovens § 62,  

 stk. 2, ændres, således at kommunalbestyrelsen fremover hvert  

 år skal redegøre for de driftsopgaver, der efter udbud  

 udføres af andre end kommunen selv.
I de tilfælde, hvor kommunen  

 ikke har fulgt Statens Udliciteringsråds henstilling om at sende en  

 given opgave i udbud, skal redegørelsen desuden indeholde  

 kommunalbestyrelsens forklaring af årsagerne til, at den har valgt ikke  

 at følge henstillingen fra Statens Udliciteringsråd.
Bemærkninger til forslaget Formålet med udbud er gennem  

 øget konkurrence at opnå større effektivitet i den  

 offentlige sektor og dermed sikre den bedst mulige anvendelse af offentlige  

 midler og ressourcer.
De eksisterende udbudsregler stiller krav om, at der skal  

 ske udbud i de tilfælde, hvor en ekstern leverandør  

 udfører en opgave på vegne af den offentlige sektor.
Med  

 forslaget om offentligt udbud efter privat udfordringsret åbnes der op  

 for, at private virksomheder også skal have mulighed for at kræve  

 udbud i de tilfælde, hvor den offentlige sektor selv har valgt at  

 løse en given opgave.
Statens Udliciteringsråd dokumenterede i  

 undersøgelsen Det samlede offentlige forbrug er på knap 300 mia.  

 kr. (1999). Heraf udgør statens forbrug 85 mia. kr. og kommuners samt  

 amters forbrug 211 mia. kr.
Ud af de knap 300 mia. kr. er der kun udliciteret  

 for 48 mia. kr. i hele den offentlige sektor.
Det svarer til en  

 udliciteringsgrad på 16 pct.
 Udliciteringsrådets tidligere formand, Allan  

 Andersen, har således til Ugebrevet Mandag Morgen den 17. maj 1999  

 udtalt, at der vil kunne spares 30-40 mia. kr. årligt ved at  

 gennemføre udbud på alle områder af den offentlige  

 sektor.
Venstre og Det Konservative Folkeparti er på denne  

 baggrund bekymret for, at den offentlige sektor ikke har et  

 tilstrækkeligt incitament til at presse på for at  

 gennemføre udbud på flere områder.
Forslagsstillerne  

 ønsker, at enhver opgave i den offentlige sektor løses bedst  

 muligt til den billigst mulige pris.
Udbud skaber netop konkurrence om at  

 levere en ydelse bedst og billigst.
Til gavn for borgerne og til gavn for de  

 offentlige finanser.
Hvis den offentlige sektor allerede i dag løser en  

 opgave med høj kvalitet og lave omkostninger, vil forslaget ikke have  

 nogen effekt.
Det offentlige vil bevare opgaven, fordi opgaven ikke aktuelt  

 kan løses bedre andetsteds.
Udfordringsretten indebærer alene,  

 at der kommer offentlige udbud på områder, hvor en privat  

 virksomhed kan løse opgaven bedre eller billigere.
Skriftlig fremsættelse Svend Erik Hovmand (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om øget  

 konkurrence i den offentlige sektor gennem udbud via privat  

 udfordringsret.
(Beslutningsforslag nr.
B 49).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
