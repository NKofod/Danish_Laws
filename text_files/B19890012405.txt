 I medfør af §§ 8, 12, 13, 14, 15 og § 18 i lov om genanvendelse og  

 begrænsning af affald, jf. lovbekendtgørelse nr. 532 af 16. oktober 1984  

 fastsættes:
 § 1.  Denne bekendtgørelse omfatter emballage til  

 mineralvand m.v. af hvilke der efter § 1 i lov om afgift af mineralvand m.v.,  

 jf. lovbekendtgørelse nr. 483 af 15. juli 1986 svares afgift, samt emballage  

 til øl.
 Stk. 2.  Ved returemballage forstås i denne  

 bekendtgørelse emballage, som indgår i et retursystem, hvor en væsentlig del  

 af emballagerne efter tømning hos forbrugeren returneres til fornyet  

 påfyldning.
 § 2.  De af bekendtgørelsen omfattede drikkevarer må  

 kun markedsføres her i landet i returemballage.
Stk. 2.  De i stk. 1 nævnte emballager skal godkendes af  

 Miljøstyrelsen.
Miljøstyrelsen kan fastsætte vilkår for godkendelsen.  

 Miljøstyrelsen kan efter forhandling med vedkommende parter tilbagekalde  

 meddelte godkendelser.
 Stk. 3.  Ved bedømmelse af, om en emballage bør  

 godkendes, skal Miljøstyrelsen lægge vægt på:
 § 3.  Drikkevarer, der importeres, kan dog  

 markedsføres i emballage, som ikke er godkendt i medfør af § 2, på følgende  

 betingelser:
Stk. 2.  Den for markedsføringen ansvarlige underretter  

 på anmodning Miljøstyrelsen om retursystemets funktion, herunder specielt  

 returneringsprocenten.
På baggrund af de afgivne oplysninger kan  

 Miljøstyrelsen påbyde, at der træffes foranstaltninger til forbedring af  

 retursystemet.
 § 4.  Miljøstyrelsen påser, bistået af Direktoratet  

 for Toldvæsenet, at bestemmelserne i denne bekendtgørelse overholdes.
 Stk. 2.  Enhver, der markedsfører de af denne  

 bekendtgørelse omfattede drikkevarer, skal på begæring afgive oplysninger om  

 de anvendte emballager samt afgive gratis prøver af disse.
 § 5.  Miljøankenævnet er klageinstans for afgørelser  

 truffet af Miljøstyrelsen i medfør af bekendtgørelsens §§ 2 og 3.
Stk. 2.  Klage til Miljøankenævnet indgives af den, til  

 hvem afgørelsen er rettet.
Klagefristen er 4 uger fra den dag, afgørelsen er  

 meddelt den pågældende.
§ 6.  Med bøde straffes den, der Stk. 2.  Begås overtrædelsen af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 § 7.  Bekendtgørelsen træder i kraft den 1. april  

 1989.
 Stk. 2.  Samtidig ophæves bekendtgørelse nr 397 af 2.  

 juli 1981 med de ændringer, der følger af bekendtgørelse nr. 95 af 16. marts  

 1984, om emballage til øl og læskedrikke.
