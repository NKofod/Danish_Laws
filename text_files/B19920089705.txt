 I medfør af § 75 n, stk. 1, og § 91, stk. 8, i lov om arbejdsformidling og  

 arbejdsløshedsforsikring m.v., jf. lovbekendtgørelse nr. 752 af 1. september  

 1992, fastsættes efter forhandling med Landsarbejdsnævnet følgende regler:
 § 1.  En arbejdsløshedskasse skal, før et medlem  

 overgår til efterløn, sikre sig fornøden dokumentation for, at medlemmet  

 opfylder anciennitetskravene, jf. arbejdsløshedsforsikringslovens § 75 b,  

 stk. 1, nr. 2, § 75 b, stk. 2, § 75 d, stk. 1 og § 75 e, stk. 1.
 Stk. 2.  En arbejdsløshedskasse skal, før et medlem  

 overgår til overgangsydelse, sikre sig fornøden dokumentation for, at  

 medlemmet ved fortsat medlemskab ville kunne opfylde anciennitetskravet for  

 at kunne overgå til efterløn ved det fyldte 60. år, jf.  

 arbejdsløshedsforsikringslovens § 75 i, stk. 1, nr. 3.
Dokumentationens art § 2.  Arbejdsløshedskassernes EDB-registreringer kan  

 anvendes som dokumentation for, at anciennitetskravene er opfyldt, hvis  

 følgende betingelser er opfyldt:
 Stk. 2.  Hvis arbejdsløshedskassens statsautoriserede  

 revisor forinden overfor direktoratet skriftligt erklærer, at  

 arbejdsløshedskassens EDB-system og forretningsgange opfylder de ovenfor  

 nævnte betingelser, kan EDB-oplysningerne (udskriften) fungere som  

 dokumentation for, at betingelserne i arbejdsløshedsforsikringslovens § 75 b,  

 stk. 1, nr. 2, (eller § 75 b, stk. 2), § 75 d, stk. 1, § 75 e, stk. 1, og §  

 75 i, stk. 1, nr. 3, er opfyldt.
 § 3.  Hvis arbejdsløshedskassens EDB-system ikke  

 opfylder betingelserne i § 2, skal følgende oplysninger registreres på  

 Blanket til Registrering af Oplysninger ved Medlemmets Overgang til Efterløn  

 (AR 287) som dokumentation for opfyldelse af anciennitetskravene:
 § 4.  Direktøren for arbejdsløshedsforsikringen kan i  

 ganske særlige tilfælde godkende andre former for dokumentation end de, der  

 er nævnt i §§ 2 og 3.
 Stk. 2.  Det er en betingelse for godkendelse efter stk.  

 1, at arbejdsløshedskassens statsautoriserede revisor skriftligt erklærer, at  

 dokumentationen opfylder den samme grad af sikkerhed, som de i §§ 2 og 3  

 omtalte dokumentationsformer er udtryk for.
Andre bestemmelser § 5.  De i §§ 2-4 nævnte oplysninger til brug for  

 overgang til efterløn skal registreres fra og med medlemmets fyldte 35. år.
 Stk. 2.  Oplysningerne skal endvidere opbevares i indtil  

 5 år efter udgangen af det regnskabsår, hvori medlemmet ophører med at  

 modtage efterløn.
 § 6.  Hvis et medlem efter sit 35. år overflyttes til  

 en anden arbejdsløshedskasse, skal dokumentationen, jf. §§ 2-4, ikke  

 automatisk sendes til den nye arbejdsløshedskasse.
 Stk. 2.  Den fraflyttede arbejdsløshedskasse skal  

 opbevare dokumentationen i overensstemmelse med det i § 5 anførte.
 § 7.  Bekendtgørelsen træder i kraft den 1. december  

 1992.
 Stk. 2.  Samtidig ophæves direktoratets cirkulære af 31.  

 januar 1985 vedrørende dokumentation i forbindelse med medlemmers overgang  

 til efterløn.
