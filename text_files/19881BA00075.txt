Nr BSF 75 Forslag til folketingsbeslutning om indførelse af hjernedødskriteriet Fremsat af Pia Kjærsgaard (FP) Aage Brusgaard (FP) Pia Dahl (FP) Hugo Holm  

 (FP) Kirsten Jacobsen (FP) Annette Just (FP) Tove Niemann (FP) Poulsgaard  

 (FP) den 11. april 1989 Folketinget pålægger regeringen inden udgangen af indeværende folketingsår at fremsætte lovforslag om indførelse af hjernedødskriteriet som et supplerende dødskriterium.
Bemærkninger til forslaget Når hjernedød er indtrådt, vil dette uden nogen som helst tvivl kunne  

 fastslås i hvert enkelt tilfælde.
Teknisk set er det i en kortere tid efter  

 hjernedøden muligt med særskilt apparatur at holde hjertet og andre organer i  

 gang.
Den pågældende kan intet sanse eller fornemme og vil aldrig have  

 mulighed for at komme til det igen.
Forholdet er det, at visse organer -  

 hjerte og lever er de to vigtigste eksempler - kan udnyttes i mellemperioden,  

 hvor hjernedød er indtruffet og man stadig holder hjertet i gang.
Der kan  

 ydes afgørende hjælp til, at folk med udslidte hjerter m.v. får mulighed for  

 at overleve i længere tid gennem en transplantation.
At vedtage indførelse af  

 hjernedødskriteriet vil få den virkning, at man over for syge mennesker kan  

 leve op til det højeste, vigtigste og mest etiske krav, nemlig at bevare liv  

 for medmennesker, som ellers ikke ville have mulighed for at overleve.
Forslagsstillerne beklager derfor, at Folketinget i årevis uden nogen som  

 helst rimelig grund har udskudt godkendelsen af hjernedødskriteriet med det  

 resultat, at mange medborgere er døde, uanset at deres liv kunne være reddet.  

 For hver uge, Folketinget yderligere forhaler godkendelsen af  

 hjernedødskriteriet, vil endnu flere dø på grund af manglende politisk  

 beslutsomhed.
Det skal dertil føjes, at Danmark er det eneste land i  

 Vesteuropa, der ikke accepterer hjernedødskriteriet.
En accept af  

 hjernedødskriteriet bør finde sted, da man kan forvente, at udenlandske læger  

 standser for organtransplantationer på danske patienter, som hidtil har  

 kunnet få hjælp i udlandet.
 Det gældende hjertedødskriterium bevares samtidig i sin nuværende form.
