Nr BTL 103 Betænkning over Forslag til lov om ændring af lov om mineralske råstoffer  

 i Grønland   

 Nr L 103 1988-89, 1. samling Afgivet af Det Energipolitiske Udvalg Afgivet: 19881207 Udvalget har behandlet lovforslaget i nogle møder og har herunder stillet spørgsmål til energiministeren, som denne har besvaret skriftligt.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling og bemærker:
 Mindretallet mener, at Grønland skal have 100 pct. frihed - også økonomisk  

 frihed - fra Danmark.
Skal denne frihed blive en realitet, må Danmark holde op med at yde  

 milliardtilskud til Grønland.
Grønland skal til gengæld herfor have frihed  

 til selv at få indtægter fra mineralske udvindinger og lignende.
Det forudsættes dog, at Grønlands gæld til Danmark tilbagebetales.  

 Mindretallet mener, at det foreliggende lovforslag er uacceptabelt for  

 Danmark, idet der sker en yderligere cementering af Danmarks tilskudspolitik  

 over for Grønland, da indtægter fra råstofsalg ikke længere medfører nedslag  

 i Danmarks bloktilskud til Grønland.
Mindretallet vil derfor anbefale, at  

 lovforslaget forkastes.
