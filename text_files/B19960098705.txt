§ 1 I bekendtgørelse nr. 1024 af 15. december 1993 om tinglysning i tingbogen,  

 som ændret senest ved bekendtgørelse nr. 518 af 21. juni 1996, foretages  

 følgende ændringer:
 1. § 23, 2. pkt., affattes således:
»Fuldmagt og skifteretsattest om bobestyrerbehandling skal altid  

 forevises i original.« 2. § 46, stk. 3, affattes således:
»Stk. 3.  Bestemmelserne i §§ 1, stk. 1, 1. pkt.,  

 41, stk. 1, og 42, stk. 3, 1. pkt., finder først anvendelse ved retten i  

 Aalborg, afdeling C, den 2. december 1996, retten i Ballerup den 6. januar  

 1997, retten i Lemvig den 13. januar 1997, retten i Aalborg, Afdeling B, den  

 3. februar 1997, civilretten i Frederikssund den 24. februar 1997, ved  

 afdelingskontoret i Frederiksværk dog først den 21. april 1997, retten i  

 Aalborg, afdeling A, den 17. marts 1997, retten i Hobro den 24. marts 1997,  

 civilretten i Vejle den 12. maj 1997 og civilretten i Hillerød den 14. juli  

 1997.« 3. I bilag 6 ændres overskriften »OFFENTLIG  

 SKIFTEBEHANDLING« til: »ERKLÆRING OM DØDSFALD OG/ELLER  

 BOBESTYRERBEHANDLING« og »Boet er taget under offentlig  

 skiftebehandling af undertegnede skifteret/eksekutor.« ændres til:  

 »Dødsfaldet er anmeldt til undertegnede skifteret/Boet behandles ved  

 undertegnede bobestyrer.« 4. Bilag 8. Liste over dommerkontorer, der tinglyser ved hjælp  

 af edb, affattes som bilag til denne bekendtgørelse.
§ 2 Bekendtgørelsen træder i kraft den 1. januar 1997.
 Stk. 2.  § 1, nr. 2 og 4, træder dog i kraft den 2.  

 december 1996.
