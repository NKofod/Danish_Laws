Vedtaget af Folketinget ved 3. behandling den 4. juni 2003 Forslag til Lov om ansvaret for og styringen af den aktive  

  

 beskæftigelsesindsats Afsnit 1 Lovens formål og område Kapitel 1 Formål og ansvar § 1.  

  

 Formålet  

 med denne lov er at fastlægge ansvaret for og styringen af  

 beskæftigelsesindsatsen efter lov om en aktiv beskæftigelsesindsats og lov om  

 aktiv socialpolitik.
 § 2.  

  

 Ansvaret for beskæftigelsesindsatsen påhviler den statslige  

 arbejdsformidling,  

 kommunalbestyrelsen og amtsrådet.
Stk. 2.  

  

 Tilrettelæggelsen af beskæftigelsesindsatsen sker for den statslige  

 arbejdsformidlings vedkommende i et samspil med Beskæftigelsesrådet på  

 centralt  

 plan og de regionale arbejdsmarkedsråd på regionalt plan.
På det kommunale  

 område er de kommunale koordinationsudvalg rådgivende over for  

 kommunalbestyrelsen.
 § 3.  

  

 Arbejdsformidlingen, kommunalbestyrelsen og amtsrådet kan overlade det til  

 andre at udføre opgaverne efter lov om en aktiv beskæftigelsesindsats, jf.  

 kapitel 5. Arbejdsformidlingen, kommunalbestyrelsen og amtsrådet kan ikke  

 herved fraskrive sig ansvaret for indsatsen.
 § 4.  

  

 Beskæftigelsesministeren kan uanset bestemmelserne i denne lov fastsætte  

 regler  

 om gennemførelse af forsøgs- og udviklingsinitiativer inden for  

 beskæftigelsesindsatsen.
Afsnit II Ansvarlige for beskæftigelsesindsatsen Kapitel 2 Den statslige arbejdsformidling § 5.  

  

 Beskæftigelsesministeren er øverste administrative myndighed for  

 arbejdsformidlingen og bistås af Arbejdsmarkedsstyrelsen, der til daglig  

 leder  

 arbejdsformidlingen på landsplan.
 § 6.  

  

 Det  

 regionale arbejdsmarked (regionen) omfatter et amt.
 § 7.  

  

 Beskæftigelsesministeren opretter i hver region, jf. § 6, et  

 regionskontor, der ledes af en regionschef.
 Stk. 2.  

  

 Efter  

 indstilling fra regionschefen godkender Arbejdsmarkedsrådet, jf. kapitel 7,  

 organiseringen  

 af arbejdsformidlingen i regionen.
 § 8.  

  

 Regionschefen leder arbejdsformidlingen i regionen.
 Stk. 2.  

  

 Regionschefen, der skal være uafhængig af arbejdsgiver- og  

 lønmodtagerinteresser, ansættes af beskæftigelsesministeren.
 Stk. 3.  

  

 Arbejdsformidlingens øvrige personale ansættes af Arbejdsmarkedsstyrelsen  

 efter  

 indstilling fra regionschefen.
 § 9.  

  

 Regionschefen varetager driften af arbejdsformidlingen på regionalt plan i  

 overensstemmelse med Arbejdsmarkedsrådets prioritering og dimensionering af  

 indsatsen.
 Stk. 2.  

  

 Regionschefen påser, at Arbejdsmarkedsrådets beslutninger er lovlige, og  

 drager  

 omsorg for deres iværksættelse.
Stk. 3.  

  

 Regionschefen udarbejder forslag til beskæftigelsesministeren til budget for  

 driften af arbejdsformidlingen.
Forslaget samordnes med Arbejdsmarkedsrådets  

 forslag til budget for beskæftigelsesindsatsen, jf. § 35.
Arbejdsformidlingens opgaver § 10.  

  

 Arbejdsformidlingen skal 1)  

 	  

    

 varetage  

 formidlingsindsatsen for alle arbejdssøgende, der tilmelder sig  

 arbejdsformidlingen, 2)  

 	  

    

 rådgive ved valg af  

 erhverv og uddannelse, 3)  

 	  

    

 varetage indsatsen  

 efter lov om en aktiv beskæftigelsesindsats over for forsikrede ledige og 4)  

 	  

    

 varetage indsatsen  

 efter lov om kompensation til handicappede i erhverv m.v.
 § 11.  

  

 Arbejdsformidlingen  

 skal yde arbejdssøgende assistance til at finde arbejde.
 Stk. 2.  



  

 Arbejdsformidlingen skal give arbejds-  

 og uddannelsessøgende information om mulighederne for beskæftigelse og  

 uddannelse samt om andre aktiviteter i henhold til lov om en aktiv  

 beskæftigelsesindsats.
§ 12.  

  

 Arbejdsformidlingen  

 skal give private og offentlige arbejdsgivere 1)  

 	  

    

 information og  

 vejledning om arbejdskraft- og uddannelsesforhold, 2)  

 	  

    

 bistand til at  

 afdække, fastlægge og indfri behovet for arbejdskraft og uddannelse samt 3)  

 	  

    

 information om  

 indsatsen og mulighederne efter lov om en aktiv beskæftigelsesindsats.
 § 13.  

  

 Beskæftigelsesministeren kan fastsætte regler om den lediges kontakt med  

 arbejdsformidlingen, jf. lov om en aktiv beskæftigelsesindsats, samt regler  

 om,  

 hvordan vurderingen af, hvilke aktiviteter eller tilbud der skal gives efter  

 lov om en aktiv beskæftigelsesindsats, skal foretages.
Kapitel 3 Kommunerne § 14.  

  

 Kommunalbestyrelsen  

 har ansvaret for og beslutter, hvordan kommunen skal planlægge og udføre sin  

 virksomhed på det beskæftigelsesmæssige område efter lov om en aktiv  

 beskæftigelsesindsats over for personer, der er omfattet af lov om aktiv  

 socialpolitik og lov om dagpenge ved sygdom eller fødsel.
Kommunernes opgaver efter lov om en aktiv  

 beskæftigelsesindsats § 15.  

  

 Kommunen varetager beskæftigelsesindsatsen, herunder formidlingen for  

 personer,  

 der modtager eller søger om hjælp efter lov om aktiv socialpolitik, lov om  

 dagpenge ved sygdom eller fødsel, lov om social pension og lov om social  

 service.
Stk. 2.  

  

 Kommunen  

 sørger for, at personer, der har ansøgt om eller får hjælp alene på grund af  

 ledighed, bliver tilmeldt arbejdsformidlingen.
Kommunen sørger endvidere for,  

 at arbejdsformidlingen får meddelelse, når hjælpen ophører.
 § 16.  

  

 Kommunen yder over for private virksomheder en vederlagsfri  

 virksomhedsservice,  

 der har til formål at fremme en aktiv indsats over for personer, som ikke kan  

 opnå eller fastholde beskæftigelse på normale vilkår på arbejdsmarkedet.  

 Serviceordningen med administrativ bistand til virksomhederne tilrettelægges  

 med udgangspunkt i den enkelte virksomheds behov for vejledning og støtte  

 under  

 etableringen og forløbet af ansættelsesforholdet, herunder behovet for at  

 lette  

 virksomhedens administrative arbejde i forbindelse med ansættelsen.
§ 17.  

  

 Kommunen skal udvikle og styrke indsatsen for at inddrage virksomhederne i  

 indsatsen efter lov om en aktiv beskæftigelsesindsats, herunder revalidering  

 og  

 andre virksomhedsrettede tilbud.
Indsatsen tilrettelægges med udgangspunkt i  

 lokale forhold, herunder lokale ressourcer og behov.
§ 18.  

  

 Kommunen tilrettelægger formidlingen af virksomhedsrettede sociale tilbud  

 m.v.  

 Formidlingen kan ske ved at etablere en formidlingsenhed, der varetager  

 formidlingsopgaver, eller ved at indgå aftale om, at hele eller dele af  

 formidlingsindsatsen varetages af en formidlingsenhed.
Ved formidling af  

 tilbud  

 til udsatte grupper er det en forudsætning, at opgaven varetages af personer,  

 der har den fornødne erfaring og indsigt i forhold til målgruppen.
 § 19.  

  

 Beskæftigelsesministeren  

 kan fastsætte regler om den lediges kontakt med kommunen, jf. lov om en aktiv  

 beskæftigelsesindsats, samt regler om, hvordan vurderingen af, hvilke  

 aktiviteter eller tilbud der skal gives efter lov om en aktiv  

 beskæftigelsesindsats, skal foretages.
Stk. 2.  

  

 Beskæftigelsesministeren  

 fastsætter regler om krav til undersøgelse af arbejdsevne samt om  

 sagsbehandling og fremgangsmåde i forbindelse med påbegyndelse og behandling  

 af  

 sager om revalidering og fleksjob.
Beskæftigelsesministeren kan endvidere  

 fastsætte regler om grundlaget for vurderingen af behovet for tilbud efter  

 § 22, stk. 4, i lov om en aktiv beskæftigelsesindsats.
 § 20.  

  

 Kommunen underretter koordinationsudvalget om kommunens anvendelse af  

 virksomhedspraktik efter kapitel 11 i lov om en aktiv beskæftigelsesindsats,  

 jf. § 40.
 Stk. 2.  

  

 Beskæftigelsesministeren kan fastsætte regler om kommunens underretning til  

 koordinationsudvalget.
Kapitel 4 Amtskommunerne § 21.  

  

 Amtsrådet  

 har ansvaret for og beslutter, hvordan amtskommunen skal planlægge og udføre  

 sin virksomhed i forhold til initiativer, der sigter på at hjælpe personer  

 til  

 at komme ind på eller blive på arbejdsmarkedet.
 Stk. 2.  

  

 I  

 Københavns og Frederiksberg Kommuner og på Bornholm varetages amtsrådets  

 opgaver af henholdsvis magistraten, kommunalbestyrelsen og regionsrådet.
 § 22.  

  

 Amtskommunen  

 yder kommunerne vejledning i sager efter lov om en aktiv  

 beskæftigelsesindsats  

 og lov om aktiv socialpolitik, navnlig ved at stille sagkyndige til rådighed.
Stk. 2.  

  

 Amtskommunen bistår kommunerne i deres revalideringsindsats ved at sørge for  

 tilbud til personer med begrænsninger i arbejdsevnen, der ikke kan  

 revalideres  

 ved hjælp af kommunale tilbud.
I tilknytning hertil yder amtskommunerne  

 rådgivning, jf. § 69 i lov om social service.
 Stk. 3.  

  

 De  

 amtskommunale tilbud kan bl.a. omfatte arbejdsprøvning, erhvervsmodnende  

 eller  

 afklarende aktiviteter, optræning og uddannelse.
 Stk. 4.  

  

 Amtskommunen  

 træffer efter indstilling fra kommunen afgørelse om tilbud efter stk. 2.
§ 23.  

  

 Amtskommunen kan ligesom kommunen, jf. § 17, udvikle og styrke indsatsen  

 for at inddrage virksomhederne i indsatsen efter lov om en aktiv  

 beskæftigelsesindsats, herunder revalidering og andre virksomhedsrettede  

 tilbud.
Amtskommunen kan som led i beskæftigelsesindsatsen etablere  

 vejlednings- og afklaringsforløb samt særligt tilrettelagte projekter.
 § 24.  

  

 Beskæftigelsesministeren fastsætter efter forhandling med de kommunale  

 organisationer og efter indhentet udtalelse fra Beskæftigelsesrådet  

 bestemmelser om amtskommunernes medvirken i beskæftigelsesindsatsen.
Afsnit III Andre aktører Kapitel 5 Inddragelse af andre aktører § 25.  

  

 Kommunalbestyrelsen skal fastsætte måltal for, hvor stor en del af indsatsen  

 der skal varetages af andre end kommunen.
 Stk. 2.  

  

 Beskæftigelsesministeren kan fastsætte regler for kommunens opstilling af  

 måltal.
 § 26.  

  

 Kommunalbestyrelsen skal offentliggøre kommunens egne enhedsomkostninger i  

 forbindelse med beskæftigelsesindsatsen, med henblik på at konkurrencevilkår  

 og  

 omkostningsforhold bliver gennemskuelige.
 Stk. 2.  

  

 Beskæftigelsesministeren  

 kan fastsætte regler for kommunens pligter efter stk. 1.
 § 27.  

  

 Beskæftigelsesministeren  

 kan fastsætte regler om, hvorledes beskæftigelsesindsatsen efter lov om en  

 aktiv beskæftigelsesindsats kan varetages af andre, herunder hvorledes  

 personer, der er omfattet af loven, skal have mulighed for at vælge mellem  

 flere aktører.
 § 28.  

  

 Beskæftigelsesministeren kan efter indstilling fra direktørerne for  

 Arbejdsdirektoratet og Arbejdsmarkedsstyrelsen fastsætte regler om  

 arbejdsløshedskassernes mulighed for at udføre opgaver efter lov om en aktiv  

 beskæftigelsesindsats.
Afsnit IV Kollegiale organer og samspillet med myndighederne  

 om den aktive beskæftigelsesindsats Kapitel 6 Beskæftigelsesrådet Formål § 29.  

  

 Til at rådgive beskæftigelsesministeren i spørgsmål om  

 beskæftigelsespolitikken, jf. §§ 31 og 32, nedsætter  

 beskæftigelsesministeren et beskæftigelsesråd, bestående af 1 formand og 26  

 andre medlemmer.
Sammensætning § 30.  

  

 Beskæftigelsesministeren udpeger, bortset fra formanden, medlemmerne af  

 Beskæftigelsesrådet efter indstilling fra de i rådet repræsenterede  

 organisationer og myndigheder således:
 1)  

 	  

    

 8 fra Dansk  

 Arbejdsgiverforening.
 2)  

 	  

    

 8 fra  

 Landsorganisationen i Danmark.
 3)  

 	  

    

 1 fra  

 Sammenslutningen af Landbrugets Arbejdsgiverforeninger.
 4)  

 	  

    

 1 fra Funktionærernes  

 og Tjenestemændenes Fællesråd.
 5)  

 	  

    

 1 fra Akademikernes  

 Centralorganisation.
 6)  

 	  

    

 1 fra Ledernes  

 Hovedorganisation.
 7)  

 	  

    

 1 fra  

 Amtsrådsforeningen i Danmark.
 8)  

 	  

    

 3 fra Kommunernes  

 Landsforening.
 9)  

 	  

    

 1 fra Københavns og  

 Frederiksberg Kommuner i fællesskab.
 10)  

 	  

 1 fra De Samvirkende  

 Invalideorganisationer.
Stk. 2.  

  

 Beskæftigelsesministeren udpeger på samme måde 1 suppleant for hver af de i  

 rådet repræsenterede organisationer og myndigheder, dog således, at der  

 udpeges  

 2 suppleanter for organisationer med flere end 3 pladser.
Under et medlems  

 midlertidige  

 forfald indtræder en suppleant i medlemmets sted.
I perioder, hvor en  

 suppleant  

 ikke er indtrådt i et medlems sted, kan suppleanten deltage i rådets møder  

 uden  

 stemmeret.
 Stk. 3.  

  

 Beskæftigelsesministeren udpeger rådets formand og en suppleant for denne  

 efter  

 indstilling fra rådets medlemmer.
 Stk. 4.  

  

 Der  

 tilforordnes Beskæftigelsesrådet 3 repræsentanter for  

 Beskæftigelsesministeriet, 1 repræsentant for Finansministeriet, 1  

 repræsentant  

 for Socialministeriet, 1 repræsentant for Undervisningsministeriet og 1  

 repræsentant for Ministeriet for Flygtninge, Indvandrere og Integration.
Stk. 5.  

  

 Medlemmerne, herunder formanden, suppleanterne samt de tilforordnede, udpeges  

 for en 4-årig periode.
Udpegningen finder sted den 1. juni efter begyndelsen  

 af  

 den kommunale valgperiode.
Finder udpegningen sted i løbet af en periode,  

 gælder den til periodens udløb.
 Stk. 6.  

  

 Beskæftigelsesrådet  

 fastsætter selv sin forretningsorden.
 Stk. 7.  

  

 Beskæftigelsesministeren drager omsorg for varetagelse af  

 Beskæftigelsesrådets  

 sekretariatsforretninger.
Opgaver Samspillet på centralt plan § 31.  

  

 Beskæftigelsesrådet  

 medvirker i tilrettelæggelsen af beskæftigelsesindsatsen gennem rådgivning af  

 beskæftigelsesministeren og afgiver indstilling til beskæftigelsesministeren  

 om:
 1)  

 	  

    

 Planlægning af  

 beskæftigelsesindsatsen for den statslige arbejdsformidling, herunder  

 arbejdsformidlingens ordinære aktiviteter, og spørgsmål vedrørende indsatsen  


  

 over for personer, der ikke kan klare  

 et job på almindelige vilkår, samt fastsættelse af mål for kommende års  

 indsats  

 og prioriteringen af arbejdsformidlingens indsatsområder.
 2)  

 	  

    

 Ministerens udmelding  

 af bevilling, mål og resultatkrav i beskæftigelsesindsatsen til  

 arbejdsmarkedsrådene.
 3)  

 	  

    

 Opfølgning på den  

 regionale beskæftigelsesindsats.
 4)  

 	  

    

 Overvågning af  

 udviklingen på arbejdsmarkedet.
 5)  

 	  

    

 Forslag til love og  

 anden regelfastsættelse på det beskæftigelsespolitiske område.
Stk. 2.  

  

 Beskæftigelsesrådet afgiver hvert år en arbejdsmarkedspolitisk redegørelse,  

 bl.a. på baggrund af redegørelserne fra koordinationsudvalgene, jf.  

 § 41,  

 om udviklingen på arbejdsmarkedet og om beskæftigelsesindsatsen, herunder  

 arbejdsformidlingens ordinære aktiviteter.
Redegørelsen ledsages af de  

 forslag  

 til ændringer, som rådet finder ønskelige.
 Stk. 3.  

  

 Beskæftigelsesrådet afgiver indstilling til beskæftigelsesministeren om  

 iværksættelse af analyser samt forsøgs- og udviklingsinitiativer inden for  

 beskæftigelsesindsatsen.
 Stk. 4.  

  

 Beskæftigelsesrådet  

 skal understøtte den lokale indsats, der varetages af koordinationsudvalgene.
§ 32.  

  

 Beskæftigelsesrådet  

 udarbejder til beskæftigelsesministeren forud for hvert finansår forslag til  

 budget for arbejdsformidlingens beskæftigelsesindsats og bidrager med forslag  

 til den del af bevillingen til driften af arbejdsformidlingen, der vedrører  

 arbejdsformidlingens ordinære aktiviteter.
Beskæftigelsesrådet udarbejder  

 endvidere til beskæftigelsesministeren forslag til mål, resultatkrav og  

 kriterier for fordeling af bevillingerne til arbejdsmarkedsrådene og  

 regionscheferne, jf. § 55.
Stk. 2.  

  

 Med henblik  

 på en særlig indsats kan der på finansloven afsættes en mindre del af  

 bevillingen til arbejdsformidlingens beskæftigelsesindsats til en central  

 pulje.
Beskæftigelsesministeren forestår anvendelsen af den centrale pulje  

 efter indstilling fra Beskæftigelsesrådet.
Kapitel 7 De regionale arbejdsmarkedsråd Formål § 33.  

  

 Til varetagelse af opgaver i forbindelse med styringen af  

 beskæftigelsesindsatsen nedsætter beskæftigelsesministeren et  

 arbejdsmarkedsråd  

 i hver region, jf. § 6.
Sammensætning § 34.  

  

 Arbejdsmarkedsrådet består af 1 formand og 22 andre medlemmer.
 Stk. 2.  

  

 Beskæftigelsesministeren udpeger, bortset fra formanden, medlemmerne af  

 Arbejdsmarkedsrådet efter indstilling fra de i rådet repræsenterede  

 organisationer og myndigheder, jf. dog stk. 3, således:
 1)  

 	  

    

 5 fra Dansk  

 Arbejdsgiverforening.
 2)  

 	  

    

 5 fra  

 Landsorganisationen i Danmark.
 3)  

 	  

    

 1 fra  

 Sammenslutningen af Landbrugets Arbejdsgiverforeninger.
 4)  

 	  

    

 1 fra Funktionærernes  

 og Tjenestemændenes Fællesråd.
 5)  

 	  

    

 1 fra Akademikernes  

 Centralorganisation.
 6)  

 	  

    

 1 fra Ledernes Hovedorganisation.
 7)  

 	  

    

 3 fra amtsrådet.
 8)  

 	  

    

 4 fra kommunerne i  

 amtet i fællesskab.
 9)  

 	  

    

 1 fra De Samvirkende  

 Invalideorganisationer.
 Stk. 3.  

  

 Samtidig  

 udpeges på samme måde 1 suppleant for hvert medlem.
Stk. 4.  

  

 Bortset fra  

 formanden og suppleanten for denne udpeges medlemmerne, suppleanterne og de  

 tilforordnede for en 4-årig periode.
Udpegningen finder sted den 1. juni  

 efter  

 begyndelsen af den kommunale valgperiode.
Finder udpegningen sted i løbet af  

 en  

 periode, gælder den til periodens udløb.
 Stk. 5.  

  

 Rådets  

 formand og suppleanten for denne udpeges af medlemmerne af  

 Arbejdsmarkedsrådet  

 for en 2-årig periode.
 Stk. 6.  

  

 Arbejdsmarkedsrådet fastsætter selv sin forretningsorden.
 Stk. 7.  

  

 Regionschefen varetager,  

 jf                                                                           .  

                                                                            §&n  

 § 8, Arbejdsmarkedsrådets  

 sekretariatsforretninger.
Opgaver § 35.  

  

 Arbejdsmarkedsrådet udarbejder forslag til budget for beskæftigelsesindsatsen  

 i  

 regionen og bidrager med forslag til budget for den del af bevillingen til  

 driften af arbejdsformidlingen, der vedrører arbejdsformidlingens ordinære  

 aktiviteter.
Arbejdsmarkedsrådet træffer bestemmelse om anvendelse af  

 bevillingen til beskæftigelsesindsatsen inden for de udmeldte bevillinger og  

 prioriteringer samt mål og resultatkrav.
 Stk. 2.  

  

 Arbejdsmarkedsrådet tilrettelægger beskæftigelsesindsatsen ved:
 1)  

 	  

    

 Planlægning af den  

 arbejdsmarkedspolitiske indsats i regionen, herunder fastsættelsen af mål og  

 resultatkrav for indsatsen.
 2)  

 	  

    

 Løbende overvågning  

 af den arbejdsmarkedspolitiske indsats.
 3)  

 	  

    

 Dimensionering og  

 prioritering af de arbejdsmarkedspolitiske redskaber og medvirken ved  

 dimensionering og prioritering af arbejdsformidlingens ordinære aktiviteter.
 4)  

 	  

    

 Samordning af  

 arbejdsformidlingens og (amts)kommunernes varetagelse af  

 beskæftigelsesindsatsen.
 5)  

 	  

    

 Koordinering af  

 uddannelses- og erhvervsvejledningen samt det virksomhedsopsøgende arbejde.
 6)  

 	  

    

 Beslutning om  

 udarbejdelse af analyser og prognoser for udviklingen på arbejdsmarkedet i  

 regionen.
 7)  

 	  

    

 Beslutning om  

 gennemførelse af forsøgs- og udviklingsaktiviteter i regionen på det  

 arbejdsmarkedspolitiske område.
 § 36.  

  

 De  

 regionale arbejdsmarkedsråd får inden for en nærmere fastsat mindre del af  

 bevillingen til beskæftigelsesindsatsen mulighed for at iværksætte særlige  

 initiativer med henblik på at sikre et velfungerende arbejdsmarked.  

 Beskæftigelsesministeren fastsætter de nærmere regler.
Kapitel 8 Koordinationsudvalg Formål § 37.  

  

 Kommunalbestyrelsen  

 nedsætter et koordinationsudvalg, der skal samordne og udvikle den lokale  

 forebyggende indsats for personer, der har svært ved at klare sig på  

 arbejdsmarkedet.
 Stk. 2.  

  

 Formålet  

 med udvalgets arbejde er at øge beskæftigelsesmulighederne for borgere, der  

 er  

 i fare for at miste tilknytningen til arbejdsmarkedet, eller borgere, der  

 ikke  

 eller kun vanskeligt kan opnå beskæftigelse på almindelige vilkår.
 § 38.  

  

 Der  

 afsættes 145 mio. kr. årligt (1. januar 1999) til koordinationsudvalgene til  

 fremme af særlige virksomhedsrettede lokale initiativer, herunder  

 tværkommunale  

 initiativer og initiativer i samarbejde med organisationer i lokale forhold,  

 herunder lokale ressourcer og behov.
Stk. 2.  

  

 Midlerne  

 anvendes til efter lokale forhold at udvikle og underbygge virksomhedernes  

 medvirken i revalideringen samt andre virksomhedsrettede tilbud, f.eks. ved  

 formidling af tilbud gennem særlige formidlingshuse eller -centre, som dækker  

 et naturligt erhvervsmæssigt opland, samt udvikling af nye tilbud og nye  

 jobtyper til personer med begrænsninger i arbejdsevnen, eller som i øvrigt  

 har  

 svært ved at få fodfæste på arbejdsmarkedet.
Midlerne kan herudover anvendes  

 til opkvalificering og efteruddannelse af medarbejdere samt til evaluering og  

 formidling som led i et udviklingsprojekt.
Stk. 3.  

  

 Koordinationsudvalget beslutter inden for de overordnede rammer, som kommunen  

 har afstukket for den forebyggende beskæftigelsesindsats, til hvilke formål  

 midlerne anvendes.
Kommunen sørger for at tilvejebringe grundlaget for, at  

 koordinationsudvalget kan løse denne opgave.
Kommunen udfører udvalgets  

 beslutning om anvendelse af midlerne.
Administration, regnskab m.v. varetages  

 af kommunen.
Er der uenighed mellem koordinationsudvalget og kommunen om,  

 hvorvidt anvendelsen af midlerne ligger inden for de overordnede rammer, kan  

 midlerne ikke anvendes.
Opgaver § 39.  

  

 Koordinationsudvalget  

 følger og rådgiver kommunalbestyrelsen om 1)  

 	  

    

 kommunens indsats med  

 hensyn til tilbud efter lov om en aktiv beskæftigelsesindsats, revalidering  

 efter lov om aktiv socialpolitik, opfølgning af sager om sygedagpenge m.v., 2)  

 	  

    

 hjælp til  

 forsørgelse, 3)  

 	  

    

 andre former for  

 hjælp, der har til formål, at borgeren opnår eller fastholder tilknytning til  

 arbejdsmarkedet, og 4)  

 	  

    

 kommunens  

 beskæftigelsesindsats over for flygtninge og indvandrere.
 Stk. 2.  

  

 Koordinationsudvalget  

 giver endvidere inden for sit område rådgivning til andre, f.eks.  

 virksomheder  

 og faglige organisationer.
 Stk. 3.  

  

 Koordinationsudvalget  

 medvirker til at udvikle samarbejdet mellem kommunen og dens samarbejdsparter  

 i  

 forhold til den arbejdsmarkedsrettede indsats.
 § 40.  

  

 Koordinationsudvalget  

 modtager underretning om kommunens anvendelse af virksomhedspraktik efter lov  

 om en aktiv beskæftigelsesindsats, kapitel 11.
 § 41.  

  

 Koordinationsudvalget  

 giver en gang om året en samlet redegørelse til kommunalbestyrelsen.  

 Redegørelsen sendes samtidig til Beskæftigelsesrådet.
 § 42.  

  

 Kommunalbestyrelsen  

 giver koordinationsudvalget de oplysninger, der er nødvendige for, at  

 udvalget  

 kan løse sine arbejdsopgaver.
 Stk. 2.  

  

 Kommunen  

 betaler udgifterne ved udvalgets virksomhed.
Sammensætning § 43.  

  

 Koordinationsudvalget  

 består af mindst 1 medlem udpeget af kommunalbestyrelsen blandt dens  

 medlemmer,  

 og følgende organisationer udpeger hver mindst 1 medlem:
 1)  

 	  

    

 De Samvirkende  

 Invalideorganisationer.
 2)  

 	  

    

 Landsorganisationen i  

 Danmark.
 3)  

 	  

    

 Dansk  

 Arbejdsgiverforening.
 4)  

 	  

    

 Funktionærernes og  

 Tjenestemændenes Fællesråd.
 5)  

 	  

    

 Praktiserende Lægers  

 Organisation i deres egenskab af repræsentant for erhvervet praktiserende  

 læger.
 6)  

 	  

    

 Den regionale  

 arbejdsformidling.
 Derudover udpeger det lokale  

 integrationsråd 1 medlem.
Stk. 2.  

  

 Kommunalbestyrelsen  

 beslutter, hvor mange medlemmer udvalget skal bestå af.
De organisationer,  

 der  

 er nævnt i stk. 1, skal have tilbud om at have samme antal medlemmer i  

 udvalget.
Antallet af medlemmer fra kommunalbestyrelsen kan ikke være større  

 end det antal medlemmer, som de enkelte organisationer får tilbud om at  

 udpege.
 Stk. 3.  

  

 Medlemmerne  

 af organisationerne, jf. stk. 1, nr. 1-6, skal repræsentere vedkommende  

 lokale organisationer, afdelinger el.lign.
 Stk. 4.  

  

 Kommunalbestyrelsen  

 kan herudover udpege medlemmer, der repræsenterer andre organisationer eller  

 private i lokalområdet.
 Stk. 5.  

  

 Kommunalbestyrelsen  

 fastsætter forretningsordenen for koordinationsudvalget.
 § 44.  

  

 Hvis  

 det ikke er muligt at få udpeget organisationsrepræsentanter, kan  

 koordinationsudvalget nedsættes med et mindre antal medlemmer.  

 Koordinationsudvalget skal dog bestå af mindst 4 medlemmer, som repræsenterer  

 4  

 forskellige organisationer.
 Stk. 2.  

  

 Kommunalbestyrelsen  

 skal hele tiden tilstræbe, at koordinationsudvalget sammensættes i  

 overensstemmelse med § 43.
Fælles koordinationsudvalg § 45.  

  

 Kommuner  

 kan opfylde deres pligt efter § 37 ved i fællesskab at oprette et  

 koordinationsudvalg.
Udvalgets sammensætning følger bestemmelserne i  

 § 43.  

 Dog udpeger hver kommunalbestyrelse mindst 1 medlem blandt sine medlemmer.
De  

 øvrige medlemmer udpeges i fællesskab af de deltagende kommunalbestyrelser  

 efter indstilling fra organisationerne.
 Stk. 2.  

  

 Kommunerne  

 deler udgifterne efter aftale, herunder med hensyn til vederlag m.v., jf.  

 § 46.
 Diæter m.v.
 § 46.  

  

 Kommunalbestyrelsen  

 kan beslutte, at medlemmerne af koordinationsudvalget får diæter, erstatning  

 for dokumenteret tabt arbejdsfortjeneste og udgiftsgodtgørelse efter reglerne  

 i  

 § 16 a i lov om kommunernes styrelse, jf. dog stk. 3.
Stk. 2.  

  

 En  

 beslutning efter stk. 1 skal omfatte alle medlemmer af udvalget, dog kan  

 medlemmer af kommunalbestyrelsen ikke modtage diæter.
Endvidere kan kommunalt  

 eller statsligt ansatte ikke modtage diæter, når deres arbejde i udvalget er  

 et  

 led i pågældendes almindelige arbejde.
 Stk. 3.  

  

 Repræsentanten for Praktiserende Lægers Organisation, jf. § 43,  

 stk. 1, nr. 5, honoreres efter taksten for socialmedicinsk samarbejde  

 efter landsoverenskomsten mellem Sygesikringens Forhandlingsudvalg og  

 Praktiserende Lægers Organisation.
Afsnit V Generelle bestemmelser Kapitel 9 Kvote for ansættelse med løntilskud efter kapitel 12  

 i lov om en aktiv beskæftigelsesindsats § 47.  

  

 Inden  

 for eget forvaltningsområde eller i anden offentlig eller offentligt støttet  

 institution har (amts)kommunerne og staten pligt til at fremskaffe en given  

 kvote for ansættelse med løntilskud efter kapitel 12 i lov om en aktiv  

 beskæftigelsesindsats  

 til ledige dagpengemodtagere.
Kvoten fastsættes én gang årligt af  

 beskæftigelsesministeren efter indstilling fra Beskæftigelsesrådet.
Kapitel 10 Udveksling og videregivelse af oplysninger m.v.
 § 48.  

  

 Til brug for vejledningen af ledige, varetagelse af indsatsen efter lov om en  

 aktiv beskæftigelsesindsats, den koordinerede indsats over for den ledige,  

 opdateringen af Beskæftigelsesministeriets it-systemer samt opgørelsen af  

 forbrug af offentlige forsørgelsesydelser kan der udveksles relevante  

 oplysninger mellem følgende: Beskæftigelsesministeriet, arbejdsformidlingen,  

 (amts)kommunerne og arbejdsløshedskasserne, Undervisningsministeriet,  

 SU-styrelsen, Det Centrale Personregister og Det Centrale  

 Virksomhedsregister.
 § 49.  

  

 Som led i formidlingssamarbejdet mellem EU/EØS-medlemslande kan  

 arbejdsformidlingen videregive oplysninger om danske arbejdsgiveres ønsker om  

 arbejdskraft (jobordrer) med angivelse af arbejdsgiverens navn og adresse  

 samt  

 arbejdets karakter m.v. via edb til disse landes arbejdsmarkedsmyndigheder.
Kapitel 11 Statistik, analyse, information m.v.
§ 50.  

  

 Kommunen, amtskommunen og de sociale nævn har pligt til at 1)  

 	  

    

 tilvejebringe og  

 indsende statistiske oplysninger m.v., som beskæftigelsesministeren anmoder  

 om, 2)  

 	  

    

 give  

 Beskæftigelsesministeriet oplysninger om kommunens beslutninger og  

 forventninger vedrørende udviklingen på det beskæftigelsesmæssige område, som  

 kommunen har ansvaret for, herunder om de mål, den har sat for udviklingen,  

 og 3)  

 	  

    

 medvirke til  

 temaplanlægning i kommunepaneler samt til at skaffe uddybende oplysninger om  

 udviklingen på særlige områder.
 § 51.  

  

 Beskæftigelsesministeren kan fastsætte regler om omfanget af oplysninger, jf.  

 § 50, og om, hvordan de skal ajourføres og indsendes.
Kapitel 12 Oprettelse og drift af registre § 52.  

  

 Beskæftigelsesministeren kan fastsætte nærmere regler om den i § 48  

 nævnte  

 dataudveksling, herunder om, hvordan kommunerne og andre skal levere  

 oplysninger om personer, som er omfattet af lov om aktiv socialpolitik, lov  

 om  

 social service, lov om dagpenge ved sygdom eller fødsel eller lov om  

 børnepasningsorlov samt andre arbejdsmarkedsrettede love til  

 Beskæftigelsesministeriets og arbejdsformidlingens it-systemer.
 § 53.  

  

 Beskæftigelsesministeren kan oprette og drive it-systemer til behandling af  

 personoplysninger vedrørende beskæftigelsesindsatsen.
Stk. 2.  

  

 It-systemerne  

 kan indgå i et sammenhængende system.
Dette system kan blandt andet benyttes  

 til at udarbejde arbejdsmarkedsstatistikker, at føre statens tilsyn med de  

 statsanerkendte arbejdsløshedskasser, at formidle arbejdskraft og at løse  

 opgaver, som udføres i samarbejde med arbejdsløshedskasser, kommuner og  

 uddannelsesadministration m.v.
Stk. 3.  

  

 Data i  

 Beskæftigelsesministeriets it-systemer kan samkøres, i det omfang det tjener  

 et  

 administrativt formål i Beskæftigelsesministeriet.
Data i  

 Beskæftigelsesministeriets it-systemer kan endvidere samkøres med data i  

 kommunernes og arbejdsløshedskassernes it-systemer, i det omfang det tjener  

 et  

 administrativt formål i Beskæftigelsesministeriet.
Samkøring af data kan  

 endelig omfatte sammenstilling og samkøring af oplysninger i kontroløjemed,  

 hvor dette er nødvendigt for at kontrollere, om der sker fejl eller misbrug i  

 forbindelse med udbetaling af ydelser.
 Stk. 4.  

  

 Fra  

 borgere, kommuner, arbejdsløshedskasser og andre samarbejdspartnere kan der  

 etableres direkte adgang til Beskæftigelsesministeriets it-systemer, f.eks.  

 via  

 internettet.
 Stk. 5.  

  

 Beskæftigelsesministeren kan fastsætte regler for indhentning og behandling  

 af  

 oplysninger til brug for it-systemerne.
Afsnit VI Finansiering og ikrafttræden Kapitel 13 Finansiering af den statslige arbejdsformidling § 54.  

  

 De  

 løbende udgifter til arbejdsformidlingen afholdes af staten.
§ 55.  

  

 På  

 finansloven afsættes til den statslige arbejdsformidling bevillinger til  

 beskæftigelsesindsatsen.
Beskæftigelsesministeren fordeler efter udtalelse  

 fra  

 Beskæftigelsesrådet bevillingerne til arbejdsmarkedsrådene og  

 regionscheferne.  

 En mindre del af bevillingstildelingen kan gøres resultatafhængig.
Kapitel 14 Ikrafttrædelsesbestemmelse § 56.  

  

 Loven  

 træder i kraft den 1. juli 2003.
 § 57.  

  

 Loven  

 gælder ikke for Færøerne og Grønland.
