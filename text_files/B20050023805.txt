Bekendtgørelse om ændring af bekendtgørelse om rådighed § 1 I bekendtgørelse nr. 516 af 17. juni 2003 om rådighed  

 foretages efter forhandling med Beskæftigelsesrådet følgende ændringer:
 1.  

  

 I  

  

 § 22  

  

 indsættes efter stk. 5 som nyt  

 stykke:
»Stk. 6.  

  

 A-kassen  

 kan ved skriftlig og personlig meddelelse pålægge et medlem at rette  

 henvendelse til a-kassen for at oplyse, at medlemmet ønsker at få en ydelse  

 fra  

 a-kassen, senest den dag, medlemmet ønsker at få ydelsen fra.« 2.  

  

 I  

  

 § 29  

  

 indsættes efter stk. 2 som nye  

 stykker:
»Stk. 3.  

  

 Et medlem,  

 der har fået en meddelelse efter § 22, stk. 6, kan først få  

 dagpenge  

 fra den dag, hvor medlemmet har rettet henvendelse til a-kassen og oplyst, at  

 medlemmet ønsker at få en ydelse fra a-kassen.
Hvis medlemmet retter  

 henvendelse til a-kassen straks efter modtagelsen af meddelelsen efter  

 § 22, stk. 6, og oplyser, at medlemmet ønsker en ydelse fra et  

 tidspunkt, der ligger forud for modtagelsen af meddelelsen, kan der udbetales  

 ydelse fra det tidligere tidspunkt, hvis medlemmet i øvrigt opfylder  

 betingelserne for at få ydelsen.
Stk. 4.  

  

 Stk. 3, 1. pkt., gælder ikke, hvis den dag, medlemmet ønsker at få  

 ydelsen  

 fra, ligger mere end 14 dage efter, at medlemmet modtog meddelelsen efter  

 § 22, stk. 6.« § 2 Bekendtgørelsen træder i kraft den 9. maj 2005.  

1) Arbejdsdirektoratet, den 5. april  

 2005 Jesper Hartvig Pedersen /Tor Even Münter 1)  

 Der udarbejdes en vejledning til bekendtgørelsen.
