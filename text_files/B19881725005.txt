 I medfør af § 71, stk. 2, stk. 3 og stk. 4, § 75, § 78, § 79 og § 153,  

 stk. 2, i lov om luftfart, jf. lovbekendtgørelse nr. 408 af 11. september  

 1985, fastsætter Statens Luftfartsvæsen herved efter bemyndigelse fra Trafik-  

 og Kommunikationsministeriet følgende:
1. Referencedokument 1.1 Average Distance Catalogue for Air Navigation Facility Charges,  

 København FIR, udgivet af Statens Luftfartsvæsen, seneste udgave, for tiden  

 den udgave, der er gældende fra den 1. januar 1987.
 1.2 Dokumentet kan købes i engelsk udgave ved henvendelse til Statens  

 Luftfartsvæsen, Luftfartsinformationstjenesten, Ellebjergvej 50, 2450  

 København SV.
2. Anvendelsesområde Denne BL fastsætter bestemmelser for betaling af afgift for flyvning en  

 route efter instrumentflyvereglerne (IFR) inden for Københavns  

 flyveinformationsregion, i det følgende kaldet København FIR.
3. Generelt Afgiften påhviler ejeren og brugeren af luftfartøjet og betales for  

 luftfartøjer med en maksimalt tilladt startmasse (MTOM) på over 2.000 kg.
4. Beregning af afgift Afgiften pr. flyvning beregnes efter følgende formel:
r = ti x N hvor r er afgiften, ti serviceenhedsraten og N antallet af serviceenheder  

 i henhold til den aktuelle flyvning i København FIR.
4.1 Serviceenhedsraten (ti) Serviceenhedsraten (ti) fastsættes til Dkr. 335,00.
4.2 Antallet af serviceenheder (N) Antallet af serviceenheder (N) beregnes ved anvendelse af følgende formel:
N = d x P hvor d er distancefaktoren for flyvningen inden for København FIR, og P  

 vægtfaktoren for det pågældende luftfartøj.
4.2.1 Distancefaktoren (d) Distancefaktoren (d) beregnes som 1/100 af den afstand, der pålægges  

 afgift.
 4.2.1.1 De afstande, der lægges til grund ved beregningen af  

 distancefaktoren, er offentliggjort af Statens Luftfartsvæsen i Average  

 Distance Catalogue.
4.2.1.2 De afstande, der er angivet i Average Distance Catalogue, er  

 gennemsnittet af tidligere års faktisk tilbagelagte flyveafstande af samtlige  

 luftfartøjer, beregnet på grundlag af storcirkelafstanden i kilometer mellem - startlufthavn/flyveplads eller position ved indflyvning i København FIR,  

 og - ankomstlufthavn/flyveplads i København FIR eller position ved flyvning  

 ud af København FIR.
 Der fratrækkes en flyvelængde på 20 km for hver start og/eller landing i  

 København FIR under hensyn til, at der for lufthavnes sikringstjenester og  

 hjælpemidler betales særskilt afgift.
 4.2.1.3 Hvis en afstand ikke er angivet i Average Distance Catalogue,  

 beregnes afstanden efter den faktisk tilbagelagte flyveafstand, jf. pkt.  

 4.2.1.2.
4.2.2 Vægtfaktoren (P) Vægtfaktoren (P) for ethvert luftfartøj beregnes som kvadratroden af den  

 kvotient, der fremkommer ved at dividere den i henhold til luftfartøjets  

 luftdygtighedsbevis maksimalt tilladte startmasse (MTOM), målt i tons, med  

 50:
 Til beregning af afgiften indgår vægtfaktoren med to decimaler.
4.2.2.1 Hvis et luftfartsforetagende har meddelt Statens Luftfartsvæsen,  

 at man disponerer over flere luftfartøjer af samme type med forskellige  

 startmasser, benyttes den gennemsnitlige, maksimalt tilladte startmasse ved  

 beregningen af afgiften for hvert enkelt af disse fly.
Beregningen af denne  

 faktor skal revideres af luftfartsforetagendet mindst hver tolvte måned.
Hvis  

 et luftfartsforetagende undlader dette, fastsætter Statens Luftfartsvæsen  

 vægtfaktoren for ethvert luftfartøj af den pågældende type som den største  

 maksimalt tilladte startmasse for flytypen.
5. Fritagelse for betaling af afgift Følgende flyvninger er fritaget for betaling af afgift:
 For flyvninger, der er nævnt i litra a) - c), er det en betingelse for  

 fritagelse, at særskilt anmeldelse herom indgives til Flyveledelsen  

 København, områdekontrolcentralen (ACC), forud for hver flyvning.
 6. Betaling af afgift m.v.
 6.1 Ejeren og brugeren hæfter solidarisk for afgiftens betaling.
 6.2 Opkrævning af afgiften sker ved Statens Luftfartsvæsens foranstaltning  

 ved månedsvis fremsendelse af faktura.
6.2.1 Afgiften forfalder til betaling 30 dage efter fakturadato.
Hvis  

 afgiften ikke er Statens Luftfartsvæsen i hænde på forfaldsdagen, eller, hvis  

 forfaldsdagen falder på en lørdag eller søn-/helligdag, den næstfølgende  

 hverdag, er ejeren og/eller brugeren pligtig af betale morarente med 1 pct.  

 pr. påbegyndt måned.
Der pålægges ikke renters rente.
6.2.2 Hvis afgiften ikke betales, kan 7. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
8. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafik- og Kommunikationsministeriet.
9. Ikrafttræden Denne BL træder i kraft den 1. oktober 1988.
