Lovens hovedregel er, at årslønnen fastsættes til skadelidtes samlede  

 arbejdsfortjeneste incl. naturalydelser i året før arbejdsskaden.
Kun når  

 særlige ansættelsesforhold gør sig gældende, eller når skadelidte ikke har  

 været beskæftiget hos arbejdsgiveren til samme løn i hele det foregående år,  

 fastsættes årslønnen efter skøn.
Der henvises her til styrelsens vejledning  

 af december 1992 om årslønsfastsættelse.
Efter vejledningen fastsættes lønnen (eller tillæg til årslønnen) i visse  

 tilfælde efter særlige takster, der reguleres.
NB: Årslønnen fastsat efter  

 nedenstående regler må aldrig overstige det løntalsregulerende maksimumbeløb  

 (295.000 kr.).
 1. VÆRDIEN AF KOST OG LOGI.
Værdien af kost og logi er fastsat til 22.500 kr., jf.  

 Arbejdsskadestyrelsens bekendtgørelse nr. 74 af 1. februar 1995. Værdien af  

 kosten alene udgør 50 kr. pr. dag, og værdien af fribolig alene fastsættes  

 efter den lejeværdi, boligen har det pågældende sted.
NB: Årslønnen afrundes  

 altid til nærmeste med 1000 delelige kronebeløb., ------------------------------------ 2. UNGE MENNESKER OG PERSONER UNDER UDDANNELSE.
 Hvis skadelidte på afgørelses tidspunkt er 16 år eller derunder, sættes  

 årslønnen til den løntalsregulerende minimumsårsløn (111.000 kr.).
 Hvis skadelidte er mellem 17 og 21 år på afgørelsens tidspunkt, beregnes  

 årslønnen på følgende måde:
Minimumsårslønnen + ((alder-16)/5 x (den forventede årsløn som 21-årig - minimumsårslønnen)) og afrundes til nærmeste med 1000 delelige kronebeløb.
Hvis erstatningen udbetales i form af en løbende ydelse, benyttes  

 skadelidtes alder på tidspunktet for ydelsens begyndelse.
Den forventede  

 årsløn som 21-årig fastsættes efter forholdene på arbejdsskadens tidspunkt.
Eksempler: årslønnen som 21-årig Alder ved 295.000 250.000 210.000 190.000 160.000 afgørelsen Skadelidtes årsløn som 21-årig ansættes normalt til 210.000 kr., svarende  

 til gennemsnitslønnen for arbejdere i hele landet  

 (»normalårslønnen«), med mindre der foreligger oplysninger, der  

 sandsynliggør, at årslønnen bør sættes til et højere eller lavere beløb.
Lønnen, udregnet efter ovenstående regler, anvendes kun ved beregning af  

 erstatning indtil skadelidtes fyldte 21. år.
Derefter anvendes den løn,  

 skadelidte ville kunne opnå som 21- årig.
3. PERSONER, DER GØR TJENESTE I SKIBE REGISTRERET I  

 DANSK INTERNATIONALT SKIBSREGISTER (DIS).
 Ved indførelsen af Dansk Internationalt Skibsregister (DIS) er der  

 foretaget ændringer i skattelovgivningen, som medfører, at lønindkomst  

 indtjent ved ansættelse i skibe registreret i DIS i princippet er skattefri.
Dette har medført indgåelse af særaftaler for ansatte under DIS- området,  

 som tager hensyn til den skattefrihedsordning, der er knyttet til tjeneste i  

 DIS-registrerede skibe.
Der er i den forbindelse opstået et behov for  

 regulering af den udbetalte hyre ved beregning af årsløn, således at den  

 udbetalte hyre kommer til at svare til lønniveauet for søfarende ansat uden  

 for DIS- området.
 Regulering af den månedlige hyre foretages efter følgende skalatrin:
1. Månedlig indtægt mellem 0 kr. - 5.157 kr. ganges  

 med faktor 1,00 2. Månedlig indtægt mellem 5.158 kr. - 8.727 kr.  

 ganges med faktor 1,59.
 3. Månedlig indtægt mellem 8.728 kr. - 8.772 kr.  

 ganges med faktor 1,67.
4. Månedlig indtægt mellem 8.773 kr. - 10.756 kr.  

 ganges med faktoren 1,82 5. Månedlig indtægt mellem 10.757 kr. - 13.447 kr.  

 ganges med faktoren 1,93 6. Månedlig indtægt mellem 13.448 kr. - 15.844 ganges  

 med faktoren 2,55 7. Månedlig indtægt på 15.845 kr. og derover ganges  

 med faktoren 2,80.
Værdien af kost og logi, bidrag til ATP, og eventuelle pensionsordninger  

 tillægges årslønnen.
Tilsvarende regler anvendes ved beregning af dagpenge  

 ved graviditet og barsel samt ved arbejdsløshedsdagpenge. (Direktoratet for  

 Arbejdsløshedsforsikringens bekendtgørelse nr. 112 af 11. februar 1994).
 Eks: Månedlig indtægt 14.000 kr.
5.157 x 1 + 3.570 x 1,59 + 45 x 1,67 + 1.984 x 1,82 + 2.691 x 1,93 + 553 x 2,55 = 21.123 kr.
 Årlig indtægt: 21.123 kr. x 12 + værdien af kost og logi 22.500 kr. +  

 bidrag til ATP 2.000 kr. = 277.976 kr., afrundet til 278.000 kr.
 4. SÆRLIGT OM ERHVERVSSYGDOMME.
 Hvis der er forløbet flere år mellem sygdommens opståen og den fastsatte  

 skadedato reguleres årslønnen i året forud for sygdommens opståen frem til  

 årslønnen på skadedatoen ved at multiplicere den med forholdet mellem lovens  

 maksimale årsløn på de to tidspunkter.
 Eks: Sygdommen opstået 1989, dvs. sidste normale årsløn 1988 - 150.000 kr.  

 Skadedato fastsat til april 1995, hvor den maksimale årsløn er 295.000 kr.
 5. DELVIST HJEMMEARBEJDENDE.
 For gifte eller samboende - eller enlige med børn - der er beskæftiget på  

 deltid ved lønarbejde for at kunne varetage opgaver for familien, fastsættes  

 årslønnen, når ikke særlige forhold (alder, sygdom m.v.) taler derimod, til  

 den faktiske arbejdsindtægt i året før skaden forhøjet med 49.000 kr.
 Hvis den pågældende foruden ved husligt arbejde i hjemmet og arbejde for  

 fremmede er beskæftiget i ægtefællens virksomhed, lægges der et beløb,  

 fastsat efter arten og omfanget af denne beskæftigelse, til årslønnen.
 Årslønnen må dog ikke overstige, hvad den pågældende ville kunne opnå ved  

 fuldtidsarbejde i det pågældende fag.
 6. PERSONER UDEN EGENTLIG ERHVERV.
 Årslønnen kan normalt ikke sættes lavere end 22.000 kr.
