Under henvisning til direktoratets skrivelse af 18. februar 1986 samt til  

 drøftelser på møder i foråret 1986 for afdelingsledere/forstandere og deres  

 stedfortrædere vedlægges den endelige instruks vedrørende regnskabsvæsenets  

 tilrettelæggelse i kriminalforsorgen i frihed. (* 1) Den nye instruks træder formelt i kraft straks.
Direktoratet har taget afdelingernes og pensionernes oplysninger om brug  

 af checks og postgiro til underretning.
I instruksen er indarbejdet de regler  

 m.v., der skal iagttages i forbindelse med de berørte afdelingers og  

 pensioners brug af check og postgiro.
De særlige bilag, der er udarbejdet af den enkelte afdeling/pension og  

 indsendt til direktoratet til godkendelse, påføres på bilag 1 de pågældende  

 medarbejderes underskrifter og initialer.
I det omfang ansvars- og  

 kompetencefordelingen ved kontrol med værdipost ikke er påført bilag 1,  

 anføres dette tillige på bilaget.
De særlige bilag påført de ovenfor anførte  

 rettelser indsættes herefter i instruksens specielle del.
Et eksemplar heraf  

 indsendes snarest til direktoratets løn- og regnskabskontor.
 Bilagene skal ajourføres og ved ændringer skal ligeledes et eksemplar  

 heraf indsendes til direktoratets løn- og regnskabskontor indtil videre hhv.  

 ved udgangen af maj og november måned.
 E.B.
