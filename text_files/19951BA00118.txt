Nr BSF 118 Forslag til folketingsbeslutning om stop for fradrag for børne- og  

 ægtefællebidrag til udlandet Fremsat af Tom Behnke (FP) Kim Behnke (FP) Aage Brusgaard (FP) Jan Køpke  

 Christensen (FP) Niels Højland (FP) Kirsten Jacobsen (FP) Annette Just (FP) den 26. marts 1996 Folketinget pålægger regeringen i folketingsåret 1995-96 at fremsætte lovforslag og tage øvrige nødvendige initiativer til ophævelse af retten til fradrag for børnebidrag og ægtefællebidrag, der betales til børn og ægtefæller, der ikke har ophold i Danmark.
Bemærkninger til forslaget Indtil 1. januar 1996 var det muligt at indgå forsørgelseskontrakter,  

 hvorefter man kunne få skattefradrag for de penge, man betalte til  

 forsørgelse op til en grænse på 10.000 kr.
 Ordningen var et levn fra gamle dage, hvor det kunne være hensigtsmæssigt  

 i visse situationer, at privatpersoner forsørgede andre, men efter udvikling  

 af det danske socialsystem har ordningen stort set kun været benyttet af  

 udlændinge, der har sendt penge til deres hjemland.
 Det viste sig, at en del udlændinge misbrugte denne ordning, og  

 skattemyndighederne havde ganske svært ved at kontrollere kontrakternes  

 ægthed.
 Ordningen blev ved lov nr. 1094 af 20. december 1995 ophævet med virkning  

 fra den 1. januar 1996 både for forsørgelseskontrakter her i landet og i  

 udlandet.
 Efter at fradragsmuligheden for forsørgelseskontrakter blev ophævet, har  

 skattemyndighederne mærket en stærk stigning i antallet af herboende  

 udlændinge, der har søgt om skattefradrag for børnebidrag og ægtefællebidrag  

 betalt til børn og ægtefæller i hjemlandet.
Igen har skattemyndighederne svært ved at kontrollere ægtheden af  

 dokumenterne.
Myndighederne i modtagerlandene er ikke nær så nøjeregnende med  

 at følge sagerne op.
Deres motivation er meget begrænset, eftersom de  

 pågældende lande opnår kapitaltilførsel.
 For Fremskridtspartiet er det ikke kun af hensyn til skattemyndighederne  

 og de besværlige rutiner omkring efterprøvelse af fradragenes ægthed, der er  

 årsagen til, at nærværende forslag er fremsat.
Fremskridtspartiet har den opfattelse, at der slet ikke skal gives  

 skattefradrag for børne- og ægtefællebidrag, der sendes ud af landet.
Hvis  

 herboende udlændinge eller danskere ønsker at betale børnebidrag og  

 ægtefællebidrag til børn og ægtefæller bosiddende i udlandet, må de  

 selvfølgelig gerne gøre det, men der skal ikke gives skattefradrag i Danmark  

 for bidragene.
Der er ingen privatøkonomiske argumenter for at opretholde fradraget.
De  

 børn og/eller ægtefæller, som modtager bidraget, bor som oftest i lande, hvor  

 værdien af bidraget er markant større end i Danmark.
Hvis formålet med  

 bidraget er at sikre de pågældende et bidrag til deres forsørgelse, må der jo  

 tages udgangspunkt i de pågældende landes leveomkostninger og ikke i danske  

 leveomkostninger. 100 dkr. er jo væsentligt mere værd, når de anvendes i  

 f.eks.
Iran, Somalia eller Eksjugoslavien.
 For at give et indtryk af de store forskelle i leveomkostninger i Danmark  

 og de respektive modtagerlande er herunder en række eksempler.
Nedenstående beløb er årlig indkomst pr. indbygger i US.
Kilden er UNDP,  

 Human Development report 1995.
Som det fremgår af ovenstående tal, er den årlige indkomst pr. indbygger  

 meget større i Danmark i forhold til en række udvalgte lande.
Irland er  

 medtaget for at vise, at selv inden for EU-landene er der stor forskel.  

 Polen, der er en nær nabo, har en overraskende lav indkomst pr. indbygger.
Hvis man tager udgangspunkt i en dansk indkomst og giver fradrag for at  

 sende penge til f.eks.
Tyrkiet eller Iran, betyder forskellen i indkomst, at  

 personen i Danmark faktisk kun behøver at sende 10 pct. af sin indkomst ud af  

 landet for at forsørge en person i modtagerlandet.
Går man til lande som  

 Pakistan eller Sri Lanka, er forskellen endnu større.
Eller sagt på en anden måde: Hvis en herboende person vil yde, hvad der  

 svarer til værdien af 1.000 kr. her i landet, vil det kun være nødvendigt at  

 sende et langt lavere beløb ud af landet.
Det vil således ikke være  

 nødvendigt at sende mere end højst 100 kr. ud af landet, hvis man tager de  

 nævnte eksempler.
For en række lande kan beløbet endda være endnu mindre.
 Den herboende vil således ikke være økonomisk dårligere stillet ved at  

 sende et lavere beløb uden skattefradrag, end hvis bidraget var betalt her i  

 landet med skattefradrag.
Konsekvensen af den nuværende ordning er, at der føres betydelig kapital  

 ud af landet.
Kapitalen kan i modtagerlandet bruges til langt mere end  

 underhold af et barn eller en ægtefælle.
Pengene går til opkøb af land,  

 forretninger eller andre opkøb, der er underholdsbidraget uvedkommende.
Det er forslagsstillernes opfattelse, at regeringen må fremkomme med det  

 eller de nødvendige lovforslag, der skal til for at få stoppet denne  

 kapitalflugt.
Ud over relevante lovændringer kan der også være behov for at  

 ændre cirkulæreskrivelser m.v., hvorfor disse ændringer også er omfattet af  

 forslagets påbud.
De danske regler om børne- og ægtefællebidrag har aldrig haft som hensigt  

 at være grundlag for ydelse af meget store skattefradrag for bidrag til  

 personer, der bor i udlandet.
Det er derfor forslagsstillernes opfattelse, at  

 den bedste løsning er, at fradragsmuligheden for bidrag til personer uden  

 ophold i Danmark helt skal fjernes.
En løsning, hvor der sættes en  

 beløbsgrænse, vil ikke løse problemet, men blot invitere til yderligere  

 kreativitet.
Særlig den manglende kontrolmulighed, for så vidt angår  

 modtagerens identitet, eksistens og bopæl, gør, at en beløbsgrænse nemt vil  

 friste til misbrug ved opgivelse af flere børn, end vedkommende faktisk har.
Den erfaring, vi må drage af hele dette område, er, at lige så snart der  

 er en mulighed for, at regler bliver (mis)brugt, vil reglerne blive anvendt  

 til den yderste grænse.
For at forhindre dette misbrug mener  

 forslagsstillerne, at regeringen skal fremsætte forslag til hurtig  

 vedtagelse.
