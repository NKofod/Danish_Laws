Cirkulæreskrivelse om meddelelse om  

 rådighed og postmodtagelse Kommentar m.v.:
 Et medlem kan ikke anses for at stå til  

 rådighed for arbejdsmarkedet, hvis medlemmet bor et sted, hvor der ikke  

 bringes post ud hver dag.
 Meddelelse om afgørelsen:
 Et medlem udeblev mandag den 1. september 1997 fra en  

 samtale på AF.
 Medlemmet oplyste, at udeblivelsen skyldtes, at medlemmet  

 først modtog indkaldelsen den 1. september 1997, fordi medlemmet havde  

 bopæl et sted, hvor der ikke blev bragt post ud om lørdagen.
 Medlemmet meddelte den 11. juni 1998, at medlemmets post  

 for fremtiden skulle stiles til "poste restante" på en nærmere  

 angivet postkontor, hvor medlemmet kunne afhente sin post også om  

 lørdagen.
 Direktoratet traf afgørelse om, at medlemmet  

 ikke stod til rådighed for arbejdsmarkedet i perioden fra den 1.  

 september 1997 til og med den 10. juni 1998. Medlemmet havde derfor ikke ret  

 til dagpenge for denne periode.
 Arbejdsmarkedets Ankenævn tiltrådte  

 direktoratets afgørelse.
 Arbejdsmarkedets Ankenævn har i begrundelsen for  

 afgørelsen anført, at det efter § 5 i den dagældende  

 bekendtgørelse nr. 667 af 10. juli 1996 om rådighed og  

 selvforskyldt ledighed er en betingelse, at et medlem kan anses for at  

 stå til rådighed for arbejdsmarkedet uden  

 begrænsninger.
Da medlemmet boede et stod, hvor medlemmet ikke kunne  

 modtage post om lørdagen, har medlemmet generelt ikke været til  

 rådighed om mandagen i hele den omhandlede periode.
Medlemmet har  

 således ikke i tilstrækkelig grad opfyldt  

 rådighedsbetingelsen i bekendtgørelsens § 5.
