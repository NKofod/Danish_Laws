Ansøger, der er født i Storbritannien, som søn af dansk far og britisk  

 mor, søger bevarelse af dansk indfødsret.
Da ansøgeren ikke behersker det  

 danske sprog, og kun har været på et ophold af 1 uges varighed i Danmark  

 konkluderes, at den danske indfødsret er mistet ved det fyldte 22. år, og at  

 der ikke er grundlag for at indstille den pågældende til bevarelse ved  

 kongelig resolution.
JOURNAL IM. 3 K KT. 1990 j.
NR. 321-415 Indenrigsministeriet har med ambassadens skrivelse af 6. marts 1990, j.  

 nr. 16.Dan.1/3, modtaget en ansøgning fra Nicholas Stephen  Einar Regaard om  

 tilladelse til at bevare dansk indfødsret.
 Det fremgår af sagen, at ansøgeren er født den 3. marts 1968 i  

 Storbritannien som søn af dansk far og britisk mor.
 Det er oplyst, at ansøgeren ikke behersker det danske sprog, og at han kun  

 har været på et ophold i Danmark af 1 uges varighed.
 I denne anledning meddeler ministeriet, at da ansøgeren ikke inden det 22.  

 år har haft bopæl i Danmark og ikke kan føre en samtale på dansk, har  

 ansøgeren i henhold til § 8 i lov om dansk indfødsret, jf. bekendtgørelse nr.  

 155 af 6. april 1978, mistet sin ved fødslen erhvervede danske indfødsret, da  

 han fyldte 22 år.
 Ministeriet finder ikke, at der er tilstrækkeligt grundlag for at  

 indstille den pågældende til bevarelse af indfødsretten ved kongelig  

 resolution.
 Det tilføjes, at ansøgeren vil kunne ansøge om at generhverve  

 indfødsretten ved naturalisation efter ca. 1 års ophold her.
 Ministeriet forudsætter herved, at den pågældende til den tid opfylder de  

 almindelige krav, der stilles til ansøgere, om at de bl.a. kan tale og forstå  

 dansk.
 Ambassaden bedes oplyse ansøgeren om ovenstående og samtidig tilbagelevere  

 vedlagte bilag, der fulgte med ansøgningen.
