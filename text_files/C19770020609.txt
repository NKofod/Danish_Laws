 Ligningsloven er senest udsendt som lovbekendtgørelse nr. 500 af 16.  

 september 1977. I lovbekendtgørelsen er medtaget de ændringer af  

 ligningsloven, som er gennemført ved lov nr. 201 af 18. maj 1977, 230 af 2.  

 juni 1977 og 283 af 8. juni 1977.
 I nærværende cirkulære redegøres for de ændringer, der er gennemført ved  

 lov nr. 201 af 18. maj 1977 (lejeværdiregler m.v.).
 Det drejer sig om reglerne i ligningslovens §§ 15A - 15H om beregning af  

 lejeværdien for enfamilieshuse, ejerlejligheder og landbrugets stuehuse for  

 indkomståret 1978.
 Reglerne er udformet således, at §§ 15B - 15G fastsætter, hvorledes  

 grundlaget for lejeværdiens beregning skal opgøres, medens reglerne om den  

 procent der skal anvendes ved beregningen, findes i § 15H.
I.
Beregningsgrundlaget.
 1. Hvis ejendommen er vurderet ved 15. almindelige  

 vurdering eller ved en senere vurdering før 16. almindelige vurdering er  

 beregningsgrundlaget ejendomsværdien ved den seneste vurdering før 16.  

 almindelige vurdering forhøjet med 38 pct.
2. Er der i tiden efter den vurdering, der efter pkt.  

 1 skal lægges til grund, afholdt udgifter på over 25.000 kr. til forbedringer  

 eller opførelse af nye bygninger, og værdien af forbedringerne er medtaget i  

 en vurdering af ejendommen før den 1. januar 1978, er beregningsgrundlaget 80  

 pct. af ejendomsværdien ved den sidste vurdering inden 1. januar 1978. I pkt.  

 8 er der redegjort for, hvilke bygningsarbejder m.v., der anses for  

 forbedringer.
 3. For ejendomme, der er vurderet første gang ved 16.  

 almindelige vurdering eller en senere vurdering før 1. januar 1978, er  

 beregningsgrundlaget 80 pct. af ejendomsværdien ved den sidste vurdering  

 inden 1. januar 1978.
 4. Hvor der inden udgangen af indkomståret 1978 er  

 afholdt forbedringsudgifter på mere end 25.000 kr. på ejendommen, men hvor  

 værdien af forbedringen ikke indgår i en vurdering af ejendommen før 1.  

 januar 1978, forhøjes beregningsgrundlaget med 64 pct. af udgifterne til  

 forbedring.
 5. Er der ikke ansat nogen ejendomsværdi for  

 ejendommen den 1. januar 1978, er beregningsgrundlaget 64 pct. af  

 anskaffelsessummen for grund og bygninger med tillæg af eventuelt afholdte  

 forbedringsudgifter på mere end 25.000 kr. i indkomståret 1978.
6. De foran omhandlede regler anvendes også på  

 ejendomme, hvor der efter vurderingslovens § 33 skal foretages fordeling af  

 ejendomsværdien på stuehus med tilhørende grund og have og på den øvrige  

 ejendom.
Benyttes en væsentlig del af stuehuset m.v. til ejerens  

 erhvervsvirksomhed, ansættes lejeværdien af den del, der tjener til beboelse,  

 dog efter et skøn efter tilsvarende regler, som gælder for almindelige  

 enfamilieshuse.
7. For skatteydere, der er fyldt 67 år ved udløbet af  

 1978, gælder særlige regler for opgørelsen af beregningsgrundlaget.
I de  

 under pkt. 1 omhandlede tilfælde anvendes ejendomsværdien uden  

 procentforhøjelse.
De i pkt. 2 og 3 nævnte procentsatser nedsættes til 58 og  

 procentsatserne i pkt. 4 og 5 til 46. Disse regler gælder også for en enke,  

 der ikke selv er fyldt 67 år, når hun efter mandens død bliver boende i  

 ejendommen, såfremt manden er død den 1. januar 1975 eller senere, og han var  

 fyldt 67 år eller ville være fyldt 67 år inden udgangen af det kalenderår,  

 hvori dødsfaldet er sket.
Reglerne gælder dog ikke, såfremt enken har indgået  

 nyt ægteskab inden 1. januar 1978.
For sambeskattede ægtefæller anvendes de særlige regler om 67-årige kun,  

 når ægtemanden opfylder aldersbetingelsen.
Det gælder, uanset hvem af  

 ægtefællerne der ejer ejendommen.
 8. De under pkt. 2, 4 og 5 omhandlede forbedringer  

 omfatter følgende:
Derimod medregnes ikke kurstab eller andre udgifter ved ejendommens ny-  

 eller omprioritering.
For landbrugets særskilt vurderede stuehuse medregnes  

 herved alene udgifter vedrørende stuehuset m.v..
II.
Procentsatserne.
 9. For enfamilieshuse, der må anses for erhvervet  

 eller opført efter den 8. december 1969, er procentsatsen 2,75 pct. af den  

 del af den forhøjede ejendomsværdi, der ikke overstiger 615.000 kr., og 5  

 pct. af den del, der overstiger dette beløb.
 Det drejer sig om følgende ejendomme:
 Den omstændighed, at et enfamilieshus overtages til hensidden i uskiftet  

 bo af eller ved skifte af dødsboet udlægges til den længstlevende ægtefælle,  

 medfører dog ikke, at reglerne i dette afsnit skal anvendes.
 10. For ejerlejligheder fastsættes procentsatsen som  

 for de i pkt. 9 nævnte ejendomme.
 11. For de under pkt. 7 omhandlede skatteydere over 67  

 år beregnes lejeværdien af enfamilieshuse med 2 pct. af den del af  

 beregningsgrundlaget, der ikke overstiger 615.000 kr. og 5 pct. af  

 overstigende beløb.
 12. For landbrugets stuehuse, jfr. foran under pkt. 6,  

 beregnes lejeværdien på samme måde som anført under pkt. 11.
 13. De under pkt. 11 anførte regler anvendes også for  

 ejendomme, der efter de under pkt. 9 beskrevne regler må anses for erhvervet  

 eller opført før den 9. december 1969.
 Skattedepartementet, den 4. oktober  

 1977.
Hans P.
Gøtrik.
/O.
Skau Wogensen.
