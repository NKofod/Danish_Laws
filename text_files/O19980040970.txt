Resumé I sager om tildeling af apotekerbevillinger træffes to typer  

 afgørelser.
Lægemiddelstyrelsens afgørelse om ikke at indstille en ansøger  

 til  

 en bevilling, og Sundhedsministeriets afgørelse om hvem der blandt de  

 indstillede skal have bevillingen.
 Ombudsmanden undersøgte af egen drift spørgsmålet om pligten til  

 at partshøre over oplysninger om medansøgere og udtalelserne fra de  

 konsulenter  

 der deltager i Lægemiddelstyrelsens behandling af sagen.
Ombudsmanden udtalte at han var enig i at sager om tildeling af  

 apotekerbevillinger ikke er sager om "ansættelse eller forfremmelse i  

 det  

 offentliges tjeneste" i offentlighedslovens og forvaltningslovens  

 forstand.
Ombudsmanden mente derfor at Sundhedsministeriet og  

 lægemiddelstyrelsen i sager om meddelelse af apotekerbevillinger er  

 forpligtet  

 til at overveje spørgsmålet om partshøring også i forhold til oplysninger om  

 medansøgere.
Ombudsmanden udtalte videre at han var enig i at konsulenterne i  

 Lægemiddelstyrelsen må anses for selvstændige.
Konsekvensen er at oplysninger  

 i  

 referater af møder i sagerne med konsulenterne, uanset at oplysningerne kun  

 angår konsulenternes vurdering af ansøgernes egnethed, vedrører sagens  

 faktiske  

 omstændigheder og derved som udgangspunkt er omfattet af partshøringspligten.
 Ombudsmanden henstillede til Sundhedsministeriet og  

 Lægemiddelstyrelsen at ændre deres praksis i overensstemmelse hermed. (J.nr.  

 1995-1389-409).
Partshøring i sager om apotekerbevilling Den 31. maj 1995 afsluttede  

 jeg min behandling af A's klage vedrørende tildeling af bevilling til at  

 drive  

 B Apotek (Sundhedsministeriets j.nr. (...), mit j.nr. (...), sagen er  

 refereret i min beretning for året 1995, s. 298ff). I en udtalelse afgivet på  

 baggrund af A's klage udtalte Sundhedsministeriet bl.a. følgende om sin  

 praksis  

 i forbindelse med behandlingen af sager om apotekerbevilling:
"Det bemærkes i denne  

 forbindelse, at Sundhedsministeriet først påbegynder behandlingen af sager om  

 tildeling af apotekerbevilling 15 dage efter modtagelsen af den pågældende  

 sag.  

 Dette skyldes hensynet til at sikre ansøgere, herunder ikke-indstillede  

 ansøgere mulighed for at benytte sig af adgangen i apotekerlovens § 20, stk.  

 3, til at blive gjort bekendt med de udtalelser, der er afgivet om den  

 pågældende.  

 Benytter en ansøger sig af retten til aktindsigt efter § 20, stk. 3, udskyder  

 eller afbryder ministeriet behandlingen af den pågældende sag, indtil den  

 pågældende har haft lejlighed til at fremkomme med eventuelle  

 bemærkninger." Da det fremgik af  

 Sundhedsministeriets udtalelse at det var ministeriets praksis ikke at  

 partshøre dem som Sundhedsstyrelsen (nu Lægemiddelstyrelsen) havde indstillet  

 til en bevilling, før ministeriet traf afgørelse om hvem der skulle meddeles  

 bevillingen, bad jeg den 1. juli 1996 Sundhedsministeriet - til brug for mine  

 overvejelser om at tage sagen op af egen drift efter § 6, stk. 5, i den  

 dagældende ombudsmandslov - om en udtalelse om hvorvidt ministeriets praksis  

 var forenelig med bestemmelsen i forvaltningslovens § 19.
 I brev af 10. september 1996  

 skrev Sundhedsministeriet bl.a. følgende:
"I denne anledning skal  

 Sundhedsministeriet oplyse, at de tre ansøgere, der af Sundhedsstyrelsen  

 indstilles til at komme i betragtning ved tildelingen af en konkret  

 bevilling,  

 underrettes af styrelsen om, hvad styrelsen har oplyst til  

 Sundhedsministeriet  

 om den pågældende ansøger.
Ansøgerne orienteres samtidigt med, at  

 indstillingerne i sagen fremsendes til ministeriet.
For fuldstændighedens  

 skyld skal det supplerende oplyses, at ansøgere til en ledig bevilling, der  

 ikke af Sundhedsstyrelsen indstilles til at komme i betragtning, modtager en  

 begrundelse fra Sundhedsstyrelsen om, hvorfor den pågældende ikke er blandt  

 de  

 ansøgere, der er omfattet af styrelsens indstilling til Sundhedsministeriet.
 Ansøgere, der af  

 Sundhedsstyrelsen indstilles til at komme i betragtning ved tildelingen af en  

 bevilling, er således bekendt med, hvad Sundhedsstyrelsen har udtalt om den  

 pågældende og med, at sagen nu er til behandling i Sundhedsministeriet.
På denne baggrund har  

 Sundhedsministeriet ikke fundet, at ministeriet har pligt til i henhold til  

 forvaltningslovens § 19 at partshøre de pågældende ansøgere.
Såfremt  

 Folketingets Ombudsmand har en anden opfattelse, er ministeriet naturligvis  

 indstillet på at ændre praksis." Den 27. september 1996  

 korrigerede Sundhedsministeriet sin udtalelse som følger:
 "I fortsættelse af  

 skrivelse herfra af 10. september 1996 skal man oplyse, at den i skrivelsen  

 meddelte oplysning, nemlig at de tre ansøgere, der af Sundhedsstyrelsen  

 indstilles  

 til at komme i betragtning ved tildeling af en apotekerbevilling, underrettes  

 af Sundhedsstyrelsen om, hvad styrelsen har oplyst til Sundhedsministeriet om  

 den pågældende ansøger, ikke er helt korrekt.
Den pågældende oplysning blev  

 meddelt ministeriet telefonisk af Sundhedsstyrelsen.
Styrelsen har imidlertid  

 efterfølgende gjort ministeriet opmærksom på, at styrelsen ikke sender den  

 enkelte ansøger en kopi af den udtalelse, styrelsen har sendt ministeriet om  

 den pågældende.
Styrelsen sender hver af de tre indstillede en begrundelse,  

 hvor man redegør for, hvilke forhold styrelsen har lagt vægt på ved  

 vurderingen  

 af ansøgerne til den konkrete bevilling.
 Sundhedsministeriet skal  

 beklage fejltagelsen.
Det skal supplerende oplyses,  

 at Sundhedsministeriet har aftalt med Sundhedsstyrelsen, at den udtalelse om  

 hver af de indstillede, som sendes til ministeriet, fremover også af  

 styrelsen  

 sendes til den pågældende ansøger." Til brug for mine  

 overvejelser om hvorvidt der var grundlag for at jeg af egen drift efter  

 ombudsmandslovens § 17, stk. 1, også tog sagen op til undersøgelse over for  

 Lægemiddelstyrelsen, bad jeg den 19. december 1997 Lægemiddelstyrelsen om en  

 begrundet udtalelse om hvorvidt styrelsen foretager partshøring i henhold til  

 forvaltningslovens § 19 i sager om apotekerbevillinger.
Jeg bemærkede at det  

 var min foreløbige opfattelse at sager om tildeling af apotekerbevillinger  

 ikke er ansættelsessager i offentlighedslovens, § 2's, forstand.
Jeg bad endvidere  

 Lægemiddelstyrelsen om at udtale sig om hvilken ansættelsesmæssig tilknytning  

 de konsulenter som styrelsen rådfører sig med i sager om apotekerbevillinger,  

 havde til styrelsen.
Jeg henviste til den udtalelse der er refereret i min  

 beretning for året 1990, s. 216ff, vedrørende lægekonsulenter i Den Sociale  

 Ankestyrelse.
 Jeg bad Lægemiddelstyrelsen  

 sende sin udtalelse gennem Sundhedsministeriet.
Den 2. februar 1998 modtog  

 jeg udtalelser af henholdsvis 20. januar og 29. januar fra  

 Lægemiddelstyrelsen  

 og Sundhedsministeriet.
Af Lægemiddelstyrelsens udtalelse fremgik bl.a.  

 følgende:
"  

  

 Partshøring i forbindelse med indstillinger til apoteksbevillinger Ombudsmanden har som bekendt  

 tidligere udtalt, at der ikke kan herske tvivl om, at Lægemiddelstyrelsens  

 beslutning om ikke at indstille en ansøger til Sundhedsministeriet er en  

 afgørelse i forvaltningslovens forstand (FOB 1995, s. 298 ff). Dette har vi  

 taget til efterretning.
Vores sagsbehandling i forbindelse med indstillinger  

 til apotekerbevillinger er derfor tilrettelagt i overensstemmelse med  

 forvaltningslovens  

 regler om sager, hvori der er eller vil blive truffet afgørelse, herunder  

 lovens kapitel 5 om partshøring.
De faktiske oplysninger,  

 Lægemiddelstyrelsen lægger til grund for afgørelsen af, om en ansøger skal  

 indstilles til en apotekerbevilling, stammer hovedsagelig fra den pågældendes  

 ansøgning.
Disse oplysninger suppleres og sammenholdes med generelle  

 oplysninger om det aktuelle apotek.
Alt sammen oplysninger som den enkelte  

 ansøger er bekendt med, at Lægemiddelstyrelsen er i besiddelse af.
 Herudover vil  

 Lægemiddelstyrelsen ofte have et vist forhåndskendskab til ansøgeren, f.eks.  

 fordi den pågældende har været til møde med Lægemiddelstyrelsens  

 medarbejdere.  

 (Alle ansøgere til apoteksbevillinger kan udbede sig en samtale med  

 repræsentanter for Lægemiddelstyrelsen i forbindelse med ansøgningen).  

 Lægemiddelstyrelsens visitatser på de enkelte apoteker giver endvidere  

 mulighed  

 for kontakt med apoteksansatte, der senere søger apoteksbevillinger.
Forfremmelseskonsulenterne  

 skal, som det fremgår af apotekerlovens § 67, stk. 4, alene udtale sig om,  

 hvorvidt den enkelte ansøger er egnet eller ikke egnet til at drive det  

 pågældende apotek eller lede det pågældende sygehusapotek.
Ifølge  

 bemærkningerne til lov nr. 451 af 1. juni 1994 om ændring af lov om  

 apoteksvirksomhed kan Lægemiddelstyrelsen i enkeltstående tilfælde indhente  

 yderligere  

  

 vurderinger  

  

 fra  

 konsulenterne, der supplerer vurderingen af ansøgernes  

 egnethed/ikke-egnethed.  

 Konsulenterne oplyser som regel af egen drift i prioriteret orden, hvilke af  

 ansøgerne de finder bedst egnede til den enkelte bevilling.
 Det er derimod ikke  

 konsulenternes opgave at oplyse sagen, dvs. tilvejebringe de nødvendige  

 oplysninger om faktiske omstændigheder af betydning for vurderingen af  

 ansøgeren.
 Hvis der i forbindelse med  

 vurderingen af en ansøgning fremkommer  

  

 oplysninger  

  

 - herunder fra forfremmelseskonsulenterne - af den i forvaltningslovens § 19,  

 stk. 1, omtalte karakter, foretager Lægemiddelstyrelsen en konkret  

  

 vurdering  

  

 af, om der skal foretages  

 partshøring.
Forfremmelseskonsulenterne Ved vurderingen af ansøgere  

 til ledige apotekerbevillinger og sygehusapotekerstillinger rådfører  

 Lægemiddelstyrelsen sig med tre forfremmelseskonsulenter, som i samarbejde  

 med  

 Lægemiddelstyrelsen vurderer ansøgernes kvalifikationer i relation til den  

 ledige bevilling/stilling, jf. apotekerlovens § 67.  

 Forfremmelseskonsulenterne  

 udpeges af Sundhedsministeren efter indstilling fra Danmarks  

 Apotekerforening,  

 Dansk Farmaceutforening og Danske Apoteksassistenters Forening.
Systemet med  

 forfremmelseskonsulenter blev indført ved lov nr. 279 af 6. juni 1984 om  

 apoteksvirksomhed, jf. lovforslag nr.
L 109, Folketinget 1983-84 (2.  

 samling).  

 Det fremgår bl.a. af bemærkningerne, at forfremmelseskonsulenterne  

  

 rådgiver  

  

 Sundhedsstyrelsen (i dag  

 Lægemiddelstyrelsen), mens Sundhedsstyrelsen (Lægemiddelstyrelsen) har  

 ansvaret  

 for indstillingen til Indenrigsministeriet (i dag Sundhedsministeriet).  

 Ordningen med forfremmelseskonsulenter afløste det tidligere  

 Forfremmelsesråd,  

 jf. § 7 i lov nr. 209 af 11. juni 1954 om apotekervæsenet.
Forfremmelseskonsulenterne er  

 udpeget i henhold til lov, de fungerer uafhængigt i forhold til  

 Lægemiddelstyrelsen, og Lægemiddelstyrelsen har ingen instruktionsbeføjelse  

 over for konsulenterne.
Forfremmelseskonsulenterne må på denne baggrund anses  

 for selvstændige i forhold til Lægemiddelstyrelsen.
Dokumenter, der udveksles  

 mellem konsulenterne og Lægemiddelstyrelsen, er som følge heraf ikke interne  

 arbejdsdokumenter.
 Forfremmelseskonsulenternes  

 rådgivning til Lægemiddelstyrelsen foregår i overensstemmelse med  

 bemærkningerne til apotekerloven 'i form af samlede drøftelser mellem  

 konsulenterne og Sundhedsstyrelsen (Lægemiddelstyrelsen)'. Konsulenterne  

 afgiver ikke en skriftlig udtalelse eller indstilling til  

 Lægemiddelstyrelsen.
Lægemiddelstyrelsen  

 udarbejder et referat af møderne med forfremmelseskonsulenterne.
Referatet er  

 internt og tilgår hverken forfremmelseskonsulenterne, andre myndigheder eller  

 organisationer.
Hvis der begæres aktindsigt i en sag om en apotekerbevilling,  

 vil eventuelle faktiske oplysninger i referatet, som ikke i øvrigt måtte  

 fremgå  

 af sagen, blive ekstraheret i overensstemmelse med forvaltningslovens § 12,  

 stk. 2, eller offentlighedslovens § 11, stk. 1. Som nævnt ovenfor kan der  

 endvidere  

 blive tale om at foretage partshøring på baggrund af faktiske oplysninger  

 fremkommet under et møde med forfremmelseskonsulenterne." Sundhedsministeriet henholdt  

 sig til Lægemiddelstyrelsens udtalelse.
 Den 25. februar 1998 skrev  

 jeg herefter følgende til Lægemiddelstyrelsen og Sundhedsministeriet:
 "...
Det fremgår imidlertid ikke  

 af styrelsens og ministeriets udtalelser om myndighederne har været  

 opmærksomme på spørgsmålet om hvorvidt hver af de enkelte ansøgere til en  

 apotekerbevilling som led i partshøring i et vist omfang skal gøres bekendt  

 med  

 oplysninger om medansøgere til den pågældende bevilling.
Jeg beder derfor  

 myndighederne om nærmere udtalelser herom.
 Spørgsmålet er relevant hvis  

 det må antages at en sag om tildeling af en apotekerbevilling  

  

 ikke  

  

 kan anses for en sag 'om ansættelse  

 eller forfremmelse i det offentliges tjeneste', jf. forvaltningslovens § 10,  

 stk. 2, og offentlighedslovens § 2, stk. 1. Som jeg nævnte i mit brev af 19.  

 december 1997, er det min foreløbige opfattelse af sager om tildeling af  

 apotekerbevillinger ikke er ansættelsessager i lovens forstand.
I sager om ansættelse eller  

 forfremmelse i det offentliges tjeneste er spørgsmålet om en eventuel pligt  

 til  

 partshøring i oplysninger om medansøgere ikke relevant, da det følger af  

 bestemmelsen  

 i forvaltningslovens § 10, stk. 2, at den enkelte ansøger (part) ikke har ret  

 til aktindsigt i oplysninger om medansøgere.
Efter forvaltningslovens § 19,  

 stk. 2, nr. 4, gælder bestemmelsen om pligt til partshøring ikke hvis 'parten  

 ikke har ret til aktindsigt .. med hensyn til de pågældende oplysninger'.  

 Partshøringspligten over for en ansøger til en offentlig stilling er derfor  

 kun  

 relevant i forhold til oplysninger vedrørende 'den pågældendes egne forhold'.
 Men som nævnt mener jeg  

 foreløbigt ikke at sager om tildeling af apotekerbevillinger kan anses for  

 ansættelses- eller forfremmelsessager inden for offentlig tjeneste.  

 Partsaktindsigts- og partshørings  

  

 begrænsningerne  

  

 i forvaltningslovens § 10, stk. 2, og § 19, stk. 2, nr. 4 finder derfor ikke  

 anvendelse  

 i disse sager.
Forud for en afgørelse om  

 tildeling af apotekerbevilling til en ansøger, skal alle de øvrige ansøgere  

 til  

 bevillingen derfor partshøres i overensstemmelse med bestemmelserne i  

 forvaltningslovens § 19. Og denne partshøring skal ikke alene overvejes  

 i forhold til oplysninger om de enkelte  

 ansøgeres egne forhold, men også i forhold til oplysninger om  

 medansøgerne." Jeg bad om myndighedernes  

 bemærkninger til det som jeg havde anført.
Den 31. marts 1998 modtog jeg  

 udtalelser af henholdsvis den 13. marts og den 30. marts 1998 fra  

 Lægemiddelstyrelsen og Sundhedsministeriet.
Af Lægemiddelstyrelsens udtalelse  

 fremgår følgende:
 "...
Som anført i brev af 20.  

 januar 1998 til Dem er vores sagsbehandling i forbindelse med indstillinger  

 til  

 apotekerbevillinger tilrettelagt i overensstemmelse med forvaltningslovens  

 regler om sager, hvori der er eller vil blive truffet afgørelse, herunder  

 lovens kapitel 5 om partshøring.
Endvidere er vi opmærksom på, at i sager,  

 hvor der er flere parter, vil det ofte være således, at den ene part ikke  

 umiddelbart har kendskab til oplysninger, som en anden part er fremkommet  

 med,  

 hvilket kan give anledning til, at der må foretages partshøring, jf.
John  

 Vogter, Forvaltningsloven med kommentarer (1992), s. 240.
Hvis Ombudsmandens seneste  

 brev i sagen skal forstås således, at enhver oplysning i en ansøgning om  

 apoteksbevilling, som taler til gunst for ansøgeren, efter Ombudsmandens  

 opfattelse automatisk skal opfattes som en væsentlig oplysning, der taler til  

 ugunst for de øvrige ansøgere, og som der derfor skal partshøres over, så har  

 vi ikke være 'opmærksom' herpå.
Det er i øvrigt heller ikke en opfattelse, vi  

 deler." Sundhedsministeriet henholdt  

 sig til Lægemiddelstyrelsens udtalelse.
Ombudsmandens udtalelse "I sager om tildeling af apotekerbevillinger træffes to typer af  

 afgørelser:
 Lægemiddelstyrelsens afgørelser om ikke over for Sundhedsministeriet at  

 indstille en ansøger til en bevilling, jf. § 20, stk. 1, i lov om  

 apoteksvirksomhed og den ovennævnte sag som er refereret i min beretning for  

 året 1995, s. 298ff.
 Sundhedsministeriets afgørelse af hvem der blandt de indstillede skal  

 meddeles bevillingen, og hvem der skal meddeles afslag, jf. § 15, stk. 1, i  

 lov om apoteksvirksomhed.
Sagen drejer sig om omfanget af Sundhedsministeriets og Lægemiddelstyrelsens  

 partshøringsforpligtelse i de to typer af sager.
Jeg forstår de to  

 myndigheders udtalelser sådan at man er enig i at der i sagerne skal  

 foretages partshøring i overensstemmelse med reglerne i forvaltningslovens §  

 19, stk. 1. De spørgsmål som er omtvistede, og som har dannet grundlag for  

 mine høringer i sagen, er spørgsmålene om hvorvidt der i medfør af § 19, stk.  

 1, skal partshøres over oplysninger om medansøgere og i udtalelser fra de  

 konsulenter der medvirker ved sagens behandling i Lægemiddelstyrelsen.
 Til belysning af sagen har jeg lånt akter i to sager hos Lægemiddelstyrelsen  

 og i to sager hos Sundhedsministeriet.
Oplysninger om medansøgere Det er som nævnt i mit brev af 25. februar 1998 til Sundhedsministeriet og  

 Lægemiddelstyrelsen af afgørende betydning for vurderingen af om der skal  

 partshøres over oplysninger om medansøgere, om en sag om tildeling af  

 apotekerbevilling kan betragtes som en sag om 'ansættelse eller forfremmelse  

 i det offentliges tjeneste', jf. forvaltningslovens § 10, stk. 2, og  

 offentlighedslovens § 2, stk. 1. I sager  

 om ansættelse eller forfremmelse i det offentliges tjeneste er spørgsmålet om  

 en eventuel pligt til partshøring i oplysninger om medansøgere ikke relevant,  

 da det følger af bestemmelsen i forvaltningslovens § 10, stk. 2, at den  

 enkelte ansøger (part) ikke har ret til aktindsigt i oplysninger om  

 medansøgere.
Efter forvaltningslovens § 19, stk. 2, nr. 4, gælder  

 bestemmelsen  

 om pligt til partshøring ikke hvis 'parten ikke har ret til aktindsigt ...  

 med  

 hensyn til de pågældende oplysninger'. Partshøringspligten over for en  

 ansøger til en offentlig stilling er derfor kun relevant i forhold til  

 oplysninger vedrørende 'den pågældendes egne forhold'.
 I mine breve af 19. december  

 1997 og 25. februar 1998 har jeg tilkendegivet som min foreløbige opfattelse  

 at  

 sager om tildeling af apotekerbevillinger ikke er ansættelsessager i  

 forvaltnings- og offentlighedslovens forstand, og at  

 partshøringsbegrænsningen  

 i forvaltningslovens § 19, stk. 2, nr. 4, jf. § 10, stk. 2, følgelig ikke  

 finder anvendelse i disse sager.
 Jeg forstår  

 Lægemiddelstyrelsen og Sundhedsministeriet således at man er enig i at sager  

 om  

 tildeling af apotekerbevillinger ikke er sager om 'ansættelse eller  

 forfremmelse  

 i det offentliges tjeneste'. Myndighederne finder imidlertid ikke at dette  

 fører til at der i forhold til medansøgere skal partshøres over enhver  

 faktisk  

 oplysning i en ansøgning der taler til gunst for den pågældende ansøger.
Ved vurderingen af om en sag  

 er en sag om 'ansættelse eller forfremmelse i det offentliges tjeneste', er  

 ansættelsesformen i princippet uden betydning.
Det er imidlertid en  

 forudsætning at der ved ansættelsen etableres et tjenesteforhold mellem det  

 offentlige og den der ansættes, jf.
John Vogter, Forvaltningsloven med  

 kommentarer  

 (1992), s. 168, og John Vogter, Offentlighedsloven med kommentarer (1992), s.  

 72, og betænkning nr. 857/1978 om offentlighedslovens revision vedrørende de  

 tilsvarende bestemmelser i offentlighedsloven af 1970, s. 384.
 I den sag der er refereret i  

 ombudsmandens beretning for året 1971, s.  

 24f,  

 fandt jeg således ikke grundlag for at kritisere at Justitsministeriet ikke  

 havde anset sager om antagelse af advokater til udførelse af beneficierede  

 sager  

 eller som offentlige forsvarere for omfattet af den tilsvarende  

 undtagelsesbestemmelse i partsoffentlighedsloven (se også de ovenfor nævnte  

 steder  

 i Forvaltningsloven med kommentarer, Offentlighedsloven med kommentarer og  

 betænkning nr. 857/1978).
Efter tildeling af bevilling  

 leder apotekeren driften af apoteket, og apotekeren er ansvarlig for at  

 virksomheden udøves forsvarligt og i overensstemmelse med gældende  

 bestemmelser  

 og påbud, jf. § 31 i lov om apoteksvirksomhed.
Apotekeren leder apoteket for  

 egen regning og risiko og modtager ikke løn fra det offentlige.
Gennem en  

 udligningsordning modtager de apoteker hvis omsætning er mindre end en  

 bestemt  

 beløbsgrænse, dog et tilskud, jf. § kapitel 10 i lov om apoteksvirksomhed og  

 bekendtgørelse nr. 1151 af 13. december 1996 om beregning og betaling af  

 afgift og tilskud i henhold til lov om apoteksvirksomhed.
Som følge af de ovennævnte  

 omstændigheder er jeg enig med Lægemiddelstyrelsen og Sundhedsministeriet i  

 at  

 sager om tildeling af apotekerbevillinger ikke er sager om 'ansættelse eller  

 forfremmelse i det offentliges tjeneste' i offentlighedslovens og  

 forvaltningslovens forstand.
Partsaktindsigts- og partshøringsbegrænsningen i  

 forvaltningslovens § 10, stk. 2, og § 19, stk. 2, nr. 4, finder følgelig ikke  

 anvendelse.
 Dette har som konsekvens at  

 partshøring skal overvejes ikke alene med hensyn til oplysninger om den  

 enkelte  

 ansøgers egne forhold, men også med hensyn til oplysninger om medansøgerne.
Jeg er enig med  

 Lægemiddelstyrelsen og Sundhedsministeriet i at denne retsopfattelse ikke  

 medfører at der skal partshøres over alle faktiske oplysninger i en  

 medansøgers  

 ansøgning.
Myndighederne må for så vidt angår alle oplysninger, vurdere om  

 betingelserne i forvaltningslovens § 19, stk. 1, er opfyldt, herunder især  

 betingelserne om at oplysningerne skal være til ugunst for den pågældende og  

 af væsentlig betydning for sagens afgørelse.
I Lægemiddelstyrelsens sager  

 - hvor partshøring er relevant i forhold til de ansøgere der ikke bliver  

 indstillet til Sundhedsministeriet - vil betingelserne efter min opfattelse  

 typisk være opfyldt i forhold til oplysninger om faglige kvalifikationer for  

 de  

 ansøgere der bliver indstillet til Sundhedsministeriet.
I  

 Sundhedsministeriets  

 sager må betingelserne som oftest være opfyldt i forhold til oplysninger om  

 faglige kvalifikationer for de øvrige indstillede.
Udtalelser fra konsulenter Bestemmelserne om  

 konsulenters medvirken i sager om tildeling af apotekerbevillinger findes i  

 §§  

 20 og 67 i lov om apoteksvirksomhed.
Bestemmelserne har følgende ordlyd:
'  

  

 § 20.  

  

 Ansøgning om en apotekerbevilling indsendes til Lægemiddelstyrelsen,  

 der afgiver en begrundet udtalelse til sundhedsministeren om de efter  

 styrelsens opfattelse tre bedst egnede ansøgere i nummerorden.
Forinden  

 udtalelsen afgives, rådfører Lægemiddelstyrelsen sig med de konsulenter, der  

 er nævnt i § 67. Ved udtalelsens afgivelse offentliggør Lægemiddelstyrelsen  

 navnene på de anbefalede ansøgere i alfabetisk orden.
 Stk. 2.  

  

 En ansøger har ret til at blive gjort bekendt med de  

 udtalelser, der afgives om den pågældende.
 ...
§ 67.  

  

 I sager om meddelelser af apotekerbevillinger rådfører Lægemiddelstyrelsen  

 sig med 3 konsulenter.
Konsulenterne beskikkes for 4 år ad gangen af  

 sundhedsministeren efter indstilling fra henholdsvis Dansk Farmaceutforening,  

 Danske Apoteksteknikeres Forening og Danmarks Apotekerforening.
 ...
 Stk. 3.  

  

 For hver konsulent beskikkes en stedfortræder efter samme  

 regler som for beskikkelse af konsulenter.
Stk. 4.  

  

 Konsulenterne skal alene udtale sig om, hvorvidt den  

 enkelte ansøger er egnet til at drive det pågældende apotek eller lede det  

 pågældende sygehusapotek.' Af bemærkningerne til  

 bestemmelsen i § 20 (Folketingstidende 1983-84, tillæg A, sp.  

 2539f  

 ) fremgår bl.a. følgende:
 '...
Før en apotekerbevilling kan  

 tildeles, skal der foregå en vurdering af de enkelte ansøgeres faglige og  

 ledelsesmæssige, herunder personlige, kvalifikationer.
Bedømmelsen af  

 ansøgernes egnethed foretages i relation til den ledige bevilling.
Det er væsentligt, at  

 sundhedsstyrelsens udtalelse hviler på et kendskab til ansøgerne suppleret  

 med  

 tilførsel af viden udefra.
En sådan vil mest enkelt og antagelig også mest  

 intensivt kunne tilføres sundhedsstyrelsen ved mundtlige drøftelser.
Efter forslaget vil  

 sundhedsstyrelsen fortsat have ansvaret for udtalelsen til  

 indenrigsministeriet.
Den supplerende viden foreslås tilvejebragt gennem en  

 'konsulentordning', hvor repræsentanter for Danmarks Apotekerforening og  

 Dansk  

 Farmaceutforening - som hidtil - deltager i bedømmelsen.
Videre foreslås  

 udpeget en repræsentant fra Danske Apoteksteknikeres Forening.
Det forudsættes, at  

 rådgivningen af sundhedsstyrelsen finder sted i form af samlede drøftelser  

 mellem konsulenterne og sundhedsstyrelsen.
I tilfælde af markeret uenighed om  

 bedømmelsen af en ansøgers kvalifikationer må sundhedsstyrelsen i forbindelse  

 med udtalelsen til indenrigsministeriet gøre opmærksom herpå.
Den enkelte  

 konsulent kan begære medsendt en særlig udtalelse for sig til  

 indenrigsministeriet.
Sundhedsstyrelsens udtalelse  

 skal som hidtil indeholde en bedømmelse og prioritering af de efter  

 styrelsens  

 opfattelse 3 bedst egnede ansøgere.
I forbindelse hermed offentliggør  

 sundhedsstyrelsen navnene på de 3 anbefalede i alfabetisk rækkefølge.
Kravet  

 om  

 offentliggørelse sikrer ansøgerne indsigt i sundhedsstyrelsens udtalelse og  

 ministerens endelige beslutning.
...' Det fremgår af  

 Lægemiddelstyrelsens udtalelse - og af de sager jeg har lånt i forbindelse  

 med  

 min behandling af spørgsmålet om partshøring - at konsulenternes rådgivning i  

 overensstemmelse med bemærkningerne foregår ved mundtlige drøftelser.  

 Konsulenterne afgiver ingen skriftlige udtalelser til Lægemiddelstyrelsen.  

 Resultatet af drøftelserne skrives af en medarbejder i Lægemiddelstyrelsen  

 ned  

 i et mødereferat.
Det følger af  

 forvaltningslovens § 19, stk. 2, nr. 4, at pligten til partshøring begrænses  

 i  

 samme udstrækning som partens adgang til aktindsigt efter kapitel 4 i  

 forvaltningsloven er begrænset.
Lovens § 12, stk. 1, nr. 1, undtager bl.a.  

 som  

 interne arbejdsdokumenter dokumenter der udarbejdes af en myndighed til eget  

 brug ved behandlingen af en sag.
Jeg er enig med Lægemiddelstyrelsen i at  

 referatet fra mødet med konsulenterne er et sådant internt dokument.
Jeg går  

 her ud fra at referatet ikke afgives til udenforstående, og at det således  

 bevarer sin interne karakter.
Efter reglen i  

 forvaltningslovens § 12, stk. 2, skal der imidlertid uanset bestemmelsen i  

 stk.  

 1 meddeles aktindsigt i oplysninger vedrørende sagens faktiske omstændigheder  

 der er af væsentlig betydning for sagens afgørelse, og som alene indeholdes i  

 interne arbejdsdokumenter.
Spørgsmålet er om referatet fra mødet indeholder  

 sådanne oplysninger.
Lægemiddelstyrelsen har i sin udtalelse fremhævet at  

 konsulenterne ifølge loven alene skal udtale sig om ansøgernes egnethed.  

 Konsulenterne tilvejebringer ikke oplysninger om sagens faktiske  

 omstændigheder.
 Formuleringen 'oplysninger  

 vedrørende sagens faktiske omstændigheder' går igen i offentlighedslovens § 6  

 om notatpligt og i forvaltningslovens § 19. Kvalificeringen af oplysningerne  

 som værende sådanne oplysninger er således en betingelse for at der i det  

 hele  

 taget skal foretages partshøring.
 I forarbejdsbemærkningerne  

 til offentlighedslovens § 6 (Folketingstidende 1985-86, tillæg A, sp. 217) er  

 udtrykkets rækkevidde blevet præciseret på følgende måde:
'Efter den gældende lov  

 omfatter notatpligten 'faktiske oplysninger'. Efter forslaget omfatter  

 notatpligten 'oplysninger vedrørende en sags faktiske omstændigheder'.  

 Ændringen betyder, at notatpligtens udstrækning ikke i første række er  

 afhængig af, om en oplysning efter sit indhold må karakteriseres som faktisk  

 eller ej, men i højere grad beror på, hvilken funktion oplysningen har i  

 myndighedens  

 sagsbehandling.
Afgørende for, om en oplysning skal noteres ned, er, om  

 oplysningen er af en sådan karakter, at den bidrager til at supplere sagens  

 bevismæssige grundlag eller i øvrigt tilvejebringes for at skabe klarhed med  

 hensyn til sagens faktiske omstændigheder.
Notatpligten vil således også  

 kunne  

 omfatte oplysninger, der indeholder en subjektivt præget stillingtagen til et  

 forhold for så vidt vurderingen er af betydning for den administrative  

 bevisoptagelse.
Tilkendegivelse af standpunkter, argumenter eller vurderinger  

 med hensyn til en sags afgørelse vil derimod ikke, lige så lidt som efter den  

 gældende lov, være omfattet af notatpligten.
Det samme gælder oplysninger der  

 isoleret set gengiver objektive kendsgerninger, som f.eks. oplysninger om  

 indholdet af gældende ret.' Det er på den baggrund fast antaget  

 i ombudsmandens praksis at udtalelser fra sagkyndige der har afgivet en  

 vurdering af et forhold som skal indgå i grundlaget for myndighedens  

 afgørelse, vedrører 'sagens faktiske omstændigheder'. Bl.a. kan nævnes den  

 sag  

 der er refereret i min beretning for året 1989, s. 188, hvor jeg fandt at en  

 udtalelse  

 fra Sundhedsstyrelsen til brug for Patientklagenævnets behandling af en sag  

 i sin helhed vedrørte 'sagens faktiske omstændigheder' uanset at udtalelsen  

 indeholdt både faktuelle oplysninger og styrelsens lægelige/juridiske  

 bedømmelse heraf.
Styrelsens udtalelse var således omfattet af  

 forvaltningslovens § 19. Se desuden John Vogter, Offentlighedsloven med  

 kommentarer  

 (1992), s. 114, og John Vogter, Forvaltningsloven med kommentarer (1992), s.  

 238.
Tilkendegivelse af  

 standpunkter, argumenter og vurderinger med hensyn til en sags afgørelse som  

 er  

 fremkommet fra den kompetente myndigheds egne medarbejdere, er derimod ikke  

 omfattet  

 af partshøringsforpligtelsen.
Se bl.a. de ovenfor nævnte steder i den  

 kommenterede  

 offentlighedslov og forvaltningslov og den sag der er refereret i min  

 beretning  

 for 1990, s.  

 216f,  

 hvor jeg fandt at Den Sociale Ankestyrelse efter forvaltningslovens regler  

 ikke  

 var forpligtet til at give aktindsigt i en lægekonsulentudtalelse.
 Det er således afgørende for  

 vurderingen af om der skal partshøres over oplysningerne i referatet af mødet  

 med konsulenterne i Lægemiddelstyrelsen, om konsulenterne kan betragtes som  

 tilknyttet styrelsen i et egentligt ansættelsesforhold, eller om de er  

 eksterne sagkyndige.
Lægemiddelstyrelsen finder  

 selv at konsulenterne må anses for selvstændige i forhold til styrelsen.  

 Lægemiddelstyrelsen har her lagt vægt på at konsulenterne udelukkende  

 rådgiver  

 styrelsen, at de er udpeget i henhold til lov, at de fungerer uafhængigt i  

 forhold til styrelsen, og at styrelsen ikke har nogen instruktionsbeføjelse  

 over for konsulenterne.
Jeg er enig med Lægemiddelstyrelsen i denne  

 vurdering.  

 Ud over det som styrelsen har anført, har jeg lagt vægt på at konsulenterne  

 ifølge telefoniske  

 oplysninger fra  

 styrelsen ikke modtager løn eller honorar for deres rådgivning.
 Konsekvensen af at  

 konsulenterne ikke kan anses for tilknyttet til styrelsen i et egentligt  

 ansættelsesforhold, er at oplysninger i referatet af mødet med konsulenterne  

 -  

 uanset at disse oplysninger alene angår konsulenternes vurdering af  

 ansøgernes  

 egnethed - vedrører sagens faktiske omstændigheder og for så vidt er omfattet  

 af partshøringsforpligtelsen.
Jeg finder følgelig at  

 Lægemiddelstyrelsen i medfør af forvaltningslovens § 19, stk. 1, er  

 forpligtet  

 til at foretage partshøring over oplysningerne i mødereferatet/det interne  

 notat i forhold til de ansøgere som ikke indstilles til Sundhedsministeriet  

 til  

 at modtage bevillingen." NOTER (*1) Jf.  

 FOB 1990, s. 216ff,  

 FOB 1995, s. 298ff  

 og  

 FOB 1989, s. 188.
