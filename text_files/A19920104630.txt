(Forhøjelse af bindingsbeløb,  

 vedligeholdelsesplan og nedsættelse af renten på lån fra Grundejernes  

 Investeringsfond) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om midlertidig regulering af boligforholdene, jf. lovbekendtgørelse  

 nr. 251 af 9. april 1992, som ændret senest ved § 15 i lov nr. 475 af 24.  

 juni 1992, foretages følgende ændringer:
 1. I § 18 a, stk. 4, indsættes som 3.-5. pkt.:
»Herefter forøges det samlede beløb til 21,25 kr. pr. m2  

 bruttoetageareal fra den 1. maj 1993 og til 27,50 kr. fra den 1. januar 1994.  

 § 18 b, stk. 7, finder tilsvarende anvendelse.
Beløbet kan endvidere forøges  

 efter § 18 d.« 2. I § 18 b, stk. 1, indsættes efter 1. pkt. som nye  

 punktummer:
»Beløbet forøges til 21,25 kr. pr. m2 bruttoetageareal fra den 1. maj  

 1993 og til 27,50 kr. fra den 1. januar 1994. Beløbet kan endvidere forøges  

 efter § 18 d.« 3. I § 18 b indsættes som stk. 7:
» Stk. 7.  Huslejenævnet kan beslutte, at  

 afsætningsbeløbet efter stk. 1 skal nedsættes i en periode op til 5 år,  

 såfremt beboerrepræsentanterne eller et flertal af lejerne forlanger det.  

 Beløbet kan bl.a. nedsættes, hvis der på kontoen efter stk. 1 i forvejen  

 henstår beløb svarende til de seneste 5 års hensættelser med fradrag af beløb  

 efter § 18 d, stk. 1, eller hvis ejendommens vedligeholdelsesstand tilsiger,  

 at der i perioden ikke er behov for et større beløb.
Beløbet kan ikke  

 nedsættes til et beløb, der er lavere end 15 kr. pr. m2  

 bruttoetageareal.« 4. Efter § 18 c indsættes:
 »§ 18 d.  Udlejeren kan forøge de beløb, der  

 afsættes efter §§ 18 a, stk. 4, og 18 b, stk. 1, hvis det er nødvendigt for  

 at gennemføre en 5-årig vedligeholdelsesplan.
Stk. 2.  Betingelsen for at forøge beløbet efter stk. 1  

 er, at udlejer og beboerrepræsentanterne eller et flertal af lejerne har  

 vedtaget en 5-årig vedligeholdelsesplan, som udtrykkeligt angiver, hvilke  

 arbejder der skal udføres, og størrelsen af den nødvendige forøgelse samt en  

 tidsplan herfor.
Når parterne har vedtaget planen, skal udlejer sørge for at  

 tilsende Grundejernes Investeringsfond et eksemplar med vedlagt dokumentation  

 for, at parterne har vedtaget planen.
Stk. 3.  Undlader udlejeren helt eller delvis at udføre  

 de aftalte vedligeholdelsesarbejder, nedsættes forøgelsen forholdsmæssigt.  

 Forøgelsen bortfalder, når vedligeholdelsesplanen er gennemført.
Såfremt der  

 er gennemført forøgelse af afsætningsbeløbet efter stk. 1 og de i planen  

 aftalte arbejder ikke udføres, kan huslejenævnet, jf. stk. 5, bestemme, at  

 den lejeforhøjelse, der måtte være opkrævet som følge af den forøgede  

 afsætning, skal tilbagebetales til lejerne.
Er beløbet indbetalt til en konto  

 i Grundejernes Investeringsfond, skal efterbetaling ske ved frigivelse af  

 midler herfra.
 Stk. 4.  Skifter ejendommen ejer, videreføres  

 vedligeholdelsesplanen af den nye ejer i overensstemmelse med aftalen med  

 lejerne efter stk. 2.
Stk. 5.  Tvister imellem udlejer og lejere vedrørende  

 gennemførelse af en vedtagen vedligeholdelsesplan afgøres af  

 huslejenævnet.« 5. I § 59, stk. 2, ændres »8 pct. p.a.« til:  

 »7 pct. p.a.« § 2 Loven træder i kraft den 1. januar 1993.
Givet på Marselisborg Slot, den 23.  

 december 1992 Under Vor Kongelige Hånd og Segl MARGRETHE R.
