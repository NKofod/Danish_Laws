Nr LSF 100 Forslag til Lov om bemyndigelse til optagelse af indenlandske statslån Fremsat af finansministeren (Henning Dyremose) den 18. november 1992 Vedtaget ved tredjebehandling den 17. december 1992 Lov nr. 1026 af 19/12/1992 § 1. Finansministeren bemyndiges til at udstede indenlandske obligationer og andre gældsbeviser, herunder præmieobligationer, til et samlet beløb af indtil 75 mia. kr.
 § 2. Loven træder i kraft ved bekendtgørelsen i Lovtidende.
Oprindeligt fremsat forslag § 1. Finansministeren bemyndiges til at udstede indenlandske obligationer og andre gældsbeviser, herunder præmieobligationer, til et samlet beløb af indtil 75 mia. kr.
 § 2. Loven træder i kraft ved bekendtgørelsen i Lovtidende.
Bemærkninger til lovforslaget Statens indenlandske låntagning sker i form af salg af obligationer,  

 gældsbeviser og andre statspapirer.
Låntagningen kræver en bemyndigelse ved  

 en lånebemyndigelseslov.
Lånebemyndigelsen gives som en samlet  

 nettobemyndigelse til Finansministeren.
Dette betyder, at afdrag på  

 udestående obligationer og gældsbeviser forøger den resterende bemyndigelse  

 med afdragets størrelse.
Lånebemyndigelsen blev senest udvidet med 50 mia.  

 kr. ved lov nr. 760 af 27. november 1991. Herved kom den samlede bemyndigelse  

 op på 533.952 mill. kr.
 Salget af statspapirer påregnes som hidtil at ske ved Finansministeriets  

 salg til Danmarks Nationalbank, der udbyder papirerne på markedet.
Statens indenlandske låntagning har primært til formål at neutralisere den  

 forøgelse af den private sektors likviditet, der er en følge af statslige  

 kasseunderskud.
Salget af indenlandske statspapirer i kroner har i en årrække  

 sigtet mod at opsuge likviditet svarende til bruttokasseunderskuddet, bortset  

 fra statens udenlandske afdrag.
I den forløbne del af 1992 (til og med den 31. oktober) er der brutto  

 solgt indenlandske statspapirer for 126,6 mia. kr. nominelt.
Hertil kommer,  

 at der i marts blev optaget et ECU-lån på Københavns Fondsbørs på 10,3 mia.  

 kr. nominelt.
Der er i samme periode afdraget 72,9 mia. kr. på den  

 indenlandske statsgæld.
Der er således netto lånt for 64,0 mia. kr.
Ultimo  

 oktober udgjorde gælden 526,0 mia. kr.
På finansloven for 1992 er der budgetteret med en bruttolåntagning på 110  

 mia. kr.
I forbindelse med Budgetoversigt 3, oktober 1992, er skønnet over  

 bruttolåntagningen i 1992 sat op til 148 mia. kr.
Stigningen skyldes især  

 ekstraordinær indfrielse af variabelt forrentede obligationer og det ovenfor  

 omtalte ECU-lån.
Forudsætningerne bag Budgetoversigt 3, oktober 1992,  

 indebærer en indenlandsk obligationsgæld ultimo 1992 på omkring 517 mia. kr.
Restbemyndigelsen til optagelse af indenlandske statslån udgjorde ultimo  

 1991 72,0 mia. kr.
Ultimo oktober er restbemyndigelsen faldet til 7,9 mia.  

 kr.
Restbemyndigelsen forventes forøget i november på grund af afdrag på den  

 indenlandske gæld.
 I den første del af 1993 opstår behov for yderligere bemyndigelse som  

 følge af statspapirsalget og det forventede underskud på statsfinanserne i  

 1993. Med en forøgelse på 75 mia. kr. kommer den samlede låneramme op på  

 608.952 mill. kr.
 Tabel 1 viser de statspapirer, der er åbne for salg pr. 1. november 1992  

 (låneviften).
 Det længste stående lån, 8 pct. st. 2003, er ved at overtage rollen som  

 toneangivende papir på Københavns Fondsbørs fra 9 pct. st. 2000.
Pr. 1. oktober blev der åbnet et nyt statsgældsbevisprogram.
Programmet  

 indebærer to nye beviser pr. år og en kuponrente, der fastsættes i  

 overensstemmelse med markedsrenten på åbningstidspunktet.
Fremover vil nye  

 statsgældsbeviser blive åbnet 1. januar og 1. juli.
Der åbnes forsat et nyt  

 skatkammerbevis hvert kvartal.
 For en mere udførlig beretning om den førte statsgældspolitik henvises til  

 Danmarks Nationalbanks publikation »Statens låntagning og gæld  

 1991«, der udkom i maj 1992.
