Formålet med registeret er at lette statens og kommunernes administration af lov om opkrævning af indkomst- og formueskat for personer og selskaber m.v. samt bidrag til arbejdsmarkedsfonde.
Registeret anvendes til registrering, betalingskontrol, rykning og styring af skattedebitorer, afstemning af indbetalinger, der indgår i de centrale skattesystemer, samt indtægts- og udgiftsregistrering af skatter og afgifter, der indgår i statsregnskabet samt danner grundlag for bogføring af poster i statsregnskabet.
Personkreds: Registeret må kun indeholde oplysninger om de personer, selskaber m.fl., der er eller har været omfattet af kildeskatteloven samt andre skatte- og afgiftslove samt lov om arbejdsmarkedsfonde, og for hvem der er foretaget konteringer af tilsvar, ind- og udbetalinger m.v.
 Ikrafttrædelsesdato: 16/11/1995. Erstatter tidligere forskrifter.
