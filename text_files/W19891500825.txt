Læge fremdaterer sygemelding til kvinde på barselsorlov.
Det var ikke  

 anført at det var en vikar og ikke attestudstederen der havde undersøgt  

 kvinden.
Patientklagenævnet beklagede alvorligt overfor lægen, at han ikke  

 havde udvist den fornødne omhu og samvittighedsfuldhed i forbindelse med  

 udfærdigelsen.
5.2.2. Hvem udfærdiger attester En kvinde fødte ved kejsersnit og måtte til flere efterfølgende  

 undersøgelser af barnet.
Godt 1 måned før barselsorloven udløb udstedte egen læge en lægeerklæring  

 på 2 måneders forlænget sygemelding og sendte denne til arbejdsgiveren, idet  

 datoen for barselsorlovens udløb påførtes som undersøgelses- og  

 udstedelsesdato.
Patienten er på udstedelsesdatoen set af en vikar, men ikke  

 af attestudstederen, (uden at dette var anført).
Sundhedsstyrelsen indstillede overgivelse til anklagemyndigheden efter  

 lægelovens § 8, der pålægger lægen ved udfærdigelsen af erklæringer at udvise  

 omhu og uhildethed og nøje følge de herom givne almindelige og særlige  

 regler.
Men Patientklagenævnet nøjedes med en alvorlig irettesættelse, jfr.  

 lægelovens § 6, idet nævnet alene fandt, at lægen ikke havde udvist den  

 fornødne omhu og samvittighedsfuldhed i forbindelse med udfærdigelsen af  

 erklæringen.
