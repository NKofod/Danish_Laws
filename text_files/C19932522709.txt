 Cirkulære om Arbejdsformidlingens (AF)  

 administration i forbindelse med lov om arbejdstilbud til ledige (Frivilligt  

 og selvfundet arbejdstilbud).
Til AF-kontorerne Til A-kasserne Dette cirkulære indeholder retningslinier for AF s  

 administration af reglerne om frivilligt og selvfundet arbejdstilbud i  

 forbindelse med lov nr. 469 af 24. juni 1992 om ændring af lov om  

 arbejdstilbud til ledige.
 Ved bekendtgørelse nr. 557 af 23. juni 1992 samt  

 tilhørende vejledning nr. 91 af 23. juni 1992 er der fastsat  

 nærmere regler om frivilligt og selvfundne arbejdstilbud.
 Arbejdsmarkedsstyrelsen har endvidere udarbejdet  

 blanketter m.v. til brug for administration af ordningen.
 Indledning.
Ved ændring af lov om arbejdstilbud, er der  

 indført regler om frivilligt og selvfundet arbejdstilbud.
Frivilligt  

 arbejdstilbud, der er på 30 timer om ugen, kan afgives til ledige under  

 25 år efter 6 måneders ledighed indenfor de seneste 9  

 måneder.
 Selvfundet arbejdstilbud kan afgives til den ledige efter  

 6 måneders ledighed indenfor de seneste 9 måneder, hvis den  

 ledige selv har fundet en privat arbejdsgiver, der er villig til at  

 ansætte pågældende.
FRIVILLIGT ARBEJDSTILBUD AF s vejledning AF skal ved 3-måneders samtaler orientere om  

 muligheden for at få et frivilligt arbejdstilbud.
De ledige skal  

 vejledes om, at hvad ordningen betyder i forhold til de gældende  

 arbejdstilbudsregler, herunder at det er frivilligt for den ledige at modtage  

 et frivilligt arbejdstilbud.
I forbindelse med samtalen er det  

 hensigtsmæssigt at få en tilkendegivelse om, hvorvidt den ledige  

 er interesseret i et frivilligt arbejdstilbud.
Den ledige kan herefter  

 registreres i en udsøgningspulje til frivilligt arbejdstilbud (F01).  

 Koden slettes i det øjeblik personen er indberettet til et 1. ATB  

 (efter 9 måneder).
 Tilbud fra Arbejdsgiveren.
Arbejdsmarkedsstyrelsen har i forbindelse med  

 gennemførelsen af de nye regler udarbejdet en ny blanket, "Tilbud  

 fra private arbejdsgivere om ansættelse af langtidsledige" (AMS  

 173/3002/08-92), der træder i stedet for den eksisterende  

 tilbudsblanket. (Blanketten er udsendt til kontorerne i forbindelse med  

 ikrafttrædelsen af reglerne om introduktionsperiode, se  

 AF-cirkulære nr.15/92). Blanketten er udvidet således, at  

 arbejdsgiveren kan angive at pågældende er interesseret i at  

 ansætte en ledig i et frivilligt ATB.
Det forudsættes, at der har  

 været en grundig forudgående kontakt mellem AF og  

 arbejdsgiveren.
 Ansættelse og aflønning.
Ledige, der ansættes i frivilligt arbejdstilbud,  

 aflønnes efter de almindelige regler om aflønning i  

 arbejdstilbud.
Den samlede aflønning skal dog mindst svare til det  

 ugentlige dagpengebeløb.
Ved ansættelse af en ledig i et frivilligt  

 arbejdstilbud anvendes de eksisterende ansættelsesaftaler.
Af disse  

 skal det fremgå, hvilken løn der er aftalt i arbejdstilbudet.  

 På baggrund af den lediges ugentlige dagpengesats påser AF, at  

 den samlede aflønning mindst svarer til det ugentlige individuelle  

 dagpengebeløb.
Oplysningerne vedrørende dagpengesatsen skal AF  

 indhente fra a-kasserne.
 Man skal være opmærksom på, at  

 timelønnen i et offentligt arbejdstilbud efter reglerne om frivilligt  

 arbejdstilbud kan overstige den timeløn, der er fastsat som maksimum i  

 ATB-bekendtgørelsens § 11, stk. 4 (p.t. kr. 80,-/timen).
 Ophør i arbejdstilbud.
 Arbejdsmarkedsstyrelsen har til reglerne om frivilligt  

 arbejdstilbud udarbejdet en ny "Erklæring vedrørende  

 arbejdsophør/udløb af arbejdstilbudsperiode" (AMS  

 175/3006/08-92), der træder i stedet for den eksisterende. (Blanketten  

 er udsendt til kontorerne i forbindelse med ikrafttrædelsen af reglerne  

 om introduktionsperiode, se AF-cirkulære nr. 15/92). Blanketten er  

 udvidet, således at den kan anvendes ved ophør i/efter  

 både introduktionsperiode og arbejdstilbud.
SELVFUNDET ARBEJDSTILBUD AF s vejledning.
AF skal ved 3-måneders samtaler orientere om  

 muligheden for selvfundet arbejdstilbud.
De ledige skal bl.a. vejledes om, at  

 hvad ordningen betyder i forhold til de gældende  

 arbejdstilbudsregler.
 Når en ledig henvender sig med et selvfundet  

 arbejdstilbud, skal AF undersøge om den ledige opfylder kravet om 6  

 måneders ledighed ved dokumentation fra a-kassen om gennemført 6  

 måneders samtale eller ved at spørge kassen.
 Tilbud fra arbejdsgiveren.
 Som for frivilligt arbejdstilbud er tilbudsblanketten for  

 arbejdsgiveren ændret således, at det af denne fremgår, om  

 arbejdsgiveren ønsker en person i selvfundet ATB.
 Ansættelse og aflønning.
 På grund af den særlige garantiordning, som  

 ligger i reglerne om selvfundet ATB, har Arbejdsmarkedsstyrelsen udformet nye  

 ansættelsesaftaler, "Ansættelsesaftale for  

 funktionærer i selvfundet arbejdstilbud" (AMS 4001/08-92) og  

 "Ansættelsesaftale for ikke-funktionærer i selvfundet  

 arbejdstilbud" (AMS 4002/08-92).
 Ansættelsesaftalen kan eventuelt udleveres i kopi  

 til den ledige og arbejdsgiveren som vejledning.
 For så vidt angår udbetaling af  

 genoptræningsstøtte i selvfundet arbejdstilbud, henvises til  

 bekendtgørelse om udbetaling af genoptræningsstøtte til  

 ledige ansat i private virksomheder.
 Ophør i arbejdstilbud.
 Som for frivilligt arbejdstilbud er der udarbejdet en ny  

 ophørserklæring (AMS 175/3006/08-92), der træder i stedet  

 for den eksisterende. (Blanketten er udsendt til kontorerne i forbindelse med  

 ikrafttrædelsen af reglerne om introduktionsperiode, se  

 AF-cirkulære nr. 15/92). Blanketten er udvidet, således at den  

 kan anvendes ved ophør i/efter både introduktionsperiode og  

 arbejdstilbud.
 Vedlagt som bilag til cirkulæret er  

 EDB-understøttelsen vedrørende frivilligt arbejdstilbud og  

 selvfundet arbejdstilbud.
