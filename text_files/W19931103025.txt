Civilretsdirektoratet tillod frigivelse af 30.000 kr. til køb af ny  

 kedel, idet det under hensyn til beløbets størrelse, sammenholdt med  

 kapitalejerens indtægt, fandtes at være en velfærdssag for kapitalejeren.
Der  

 blev endvidere lagt vægt på, at der kun var 1 år til båndlæggelsens ophør.
A havde som båndlagt arv fået udlagt 726.794 kr., som bestyredes i en  

 godkendt forvaltningsafdeling på sædvanlige vilkår.
A var 29 år, og ifølge  

 testamentet skulle båndlæggelsen ophøre, når A fyldte 30 år.
A havde en søn på ca. 1 år og havde for nylig købt hus sammen med sin  

 samlever.
Umiddelbart efter indflytningen var husets kedel gået i stykker, og  

 A ansøgte nu om frigivelse af 30.000 kr. til betaling af en ny kedel.
Parrets  

 samlede skattepligtige indkomst var året før på ca. 289.000 kr., og A gjorde  

 gældende, at de ikke af deres almindelige indkomst kunne afholde udgiften til  

 kedlen.
Under hensyn til størrelsen af A's og dennes samlevers indkomst anså  

 Civilretsdirektoratet det for en velfærdssag for A at få frigivet midler til  

 det angivne formål.
Der blev endvidere ved afgørelsen lagt vægt på, at der  

 kun var 1 år til båndlæggelsens ophør.
