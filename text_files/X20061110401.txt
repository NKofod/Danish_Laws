Byggeforenings subjektive skattepligt Spørgsmål Vil  

 Byggeforeningen overgå fra at være subjektivt skattefritaget efter  

 selskabsskattelovens § 3 til at være subjektivt skattepligtig efter  

 selskabsskattelovens § 1, stk. 1, nr. 6 som følge af aflysning af de i 1920  

 foretagne vedtægter på tidspunktet for aflysningen? Beskrivelse af de faktiske forhold Byggeforeningen  

 er stiftet i 1919, og er ejer af en boligejendom.
Ejendommen  

 består af 9 opgange, der oprindeligt hver havde 6 lejligheder.
Efterfølgende  

 er  

 nogle lejligheder slået sammen, således at opgangene i dag indeholder mellem  

 3  

 og 6 lejligheder.
 Byggeforeningen  

 er ejet af 9 medlemmer, der alle bebor en lejlighed i hver af de 9 opgange.  

 De  

 øvrige lejligheder udlejes.
 Byggeforeningen  

 har hidtil været skattefritaget efter selskabsskattelovens § 3, og har derfor  

 ikke udarbejdet selvangivelser.
 I artikel 2 i  

 den nuværende affattelse af vedtægterne hedder det:
 "Foreningens  

 formål er at eje og administrere 9 beboelsesejendomme.
 Foreningen har 9  

 medlemmer, som hver har en brugsret til en af de i stk. 1 nævnte  

 beboelsesejendomme,  

 og som hver i henhold til denne brugsret har pligt til at bebo en lejlighed i  

 den pågældende ejendom.
Foreningens  

 overskud må ikke anvendes til fordeling mellem medlemmerne, men skal anvendes  

 til opfyldelse af foreningens formål." Endvidere hedder  

 det i artikel 19:
 "Opløsning  

 af foreningen ved likvidation forestås af 2 likvidatorer, der vælges på  

 generalforsamlingen.
Efter  

 realisation af foreningens aktiver og betaling af gælden, skal den resterende  

 formue anvendes til et af generalforsamlingen godkendt formål." Foreningen blev  

 stiftet tilbage i 1919, hvor de oprindelige vedtægter blev vedtaget i 1920.  

 Vedtægterne blev tinglyst i 1922 og indeholdt en række begrænsninger.
 Følgende dispositioner  

 kan alene foretages med Byrådets og Indenrigsministeriets godkendelse:
- Vedtægtsændringer - Salg af  

 foreningens ejendomme - Brug af  

 foreningens formue - kræver muligvis finansministeriets godkendelse - Opløsning.
 De tinglyste  

 vedtægter er ikke aflyst, heller ikke i forbindelse med vedtægtsændringerne i  

 1990, der skriftligt er blevet godkendt af Kommunen.
Byggeforeningen  

 ønsker i første række at foretage vedtægtsændringer og eventuelt i anden  

 række  

 at opløse foreningen.
Foreningens medlemmer overvejer således at etablere en  

 struktur, hvor det enkelte medlem kommer til at eje hver deres opgang med  

 deraf  

 følgende muligheder for frit at disponere over udlejningsejendommene  

 uafhængigt  

 af de øvrige foreningsmedlemmer.
 I forbindelse  

 med den påtænkte strukturændring ønsker man at foretage en række væsentlige  

 vedtægtsændringer,  

 hvilket dels forudsættes godkendt af kommunen, ligesom det dels medfører  

 aflysning  

 af de i 1922 lyste vedtægter.
Den atypiske og  

 utidssvarende byggeforening har gjort, at Indenrigsministeriet ikke længere  

 vil  

 tage stilling til denne type sager.
Af samme årsag vil Kommunen næppe gøre  

 indsigelse mod aflysningen af vedtægterne.
Spørgers opfattelse Indledningsvis  

 har repræsentanten bemærket, at Byggeforeningen udgør en sammenslutning, som  

 efter nutidens boligorganisationer/foreninger er atypisk, og som efter  

 repræsentantens opfattelse afviger fra andelsboligforeninger omfattet af lov  

 om  

 andelsboligforeninger og andre boligsammenslutninger - uanset der foreligger  

 visse lighedspunkter.
 Baggrunden er  

 bl.a., at der er tale om en byggeforening, som er etableret længe før  

 indførelsen af lov om andelsboligforeninger og selskabsskatteloven.
Foreningens  

 medlemmer ønsker at foretage vedtægtsændringer, ligesom de i 1922 lyste  

 vedtægter  

 ønskes aflyst.
Efter Repræsentantens opfattelse udgør de lyste vedtægters  

 bestemmelser om godkendelsestilslutningen fra offentlige myndigheder i  

 forbindelse med vedtægtsændringer, salg af foreningens ejendomme, brug af  

 foreningens formue og foreningens opløsning, et så centralt element i  

 foreningens skattefritagelse, at den ikke længere kan anses for  

 skattefritaget  

 efter selskabsskattelovens § 3.
 Med andre ord  

 vil allerede aflysningen af de nævnte vedtægter ifølge repræsentanten  

 indebære,  

 at skattefritagelse bortfalder, idet aflysningen pr. automatik vil indebære,  

 at  

 medlemmerne frit kan foretage vedtægtsændringer, disponere over ejendommen,  

 vedtage opløsning mv., jf. de nuværende vedtægters udformning.
Ved bedømmelsen  

 af den subjektive skattepligt har repræsentanten lagt vægt på, at medlemmerne  

 ifølge vedtægterne som udgangspunkt hæfter begrænset, at deltagerkredsen kan  

 skifte, således at nogle deltagere afløser andre, at Byggeforeningen styres  

 af  

 foreningsorganer, at nye medlemmer optages efter objektive kriterier.
På  

 denne  

 baggrund foreligger der et selvstændigt skattesubjekt.
 En byggeforening  

 af denne art falder uden for fondsbeskatningsloven, og da Byggeforeningen i  

 øvrigt ikke har et kooperativt formål, omfattes den af opsamlingsbestemmelsen  

 i  

 selskabsskattelovens § 1, stk. 1, nr. 6.
 Aflysningen vil  

 således indebære, at foreningen overgår fra at være skattefritaget efter  

 selskabsskattelovens § 3 til at være skattepligtig efter selskabsskattelovens  

 §  

 1, stk. 1, nr. 6.
 Af  

 selskabsskattelovens § 5 D fremgår:
"Hvis et  

 selskab eller en forening m.v. overgår fra at være undtaget fra skattepligt  

 efter § 3, stk. 1, til at blive skattepligtig efter § 1, får overgangen  

 virkning for selskabets eller foreningens skattepligt på tidspunktet for  

 påbegyndelsen af den virksomhed, der begrunder skattepligten, eller på det  

 tidspunkt,  

 hvor virksomheden anses for skattepligtig.
Skatteansættelsen finder første  

 gang  

 sted for det indkomstår, jf. § 10, som den første indkomstperiode udgør uden  

 hensyn til dennes længde.
Den første indkomstperiode kan udgøre op til 18  

 måneder." Selskabsskatteloven  

 bestemmer således, at såfremt en forening overgår fra at være skattefritaget  

 efter selskabsskatteloven til at blive subjektiv skattepligtig efter § 1 -  

 herunder § 1, stk. 1, nr. 6 - indtræder skattepligten på tidspunktet for den  

 ændring, som begrunder skattepligten.
Samtidig finder skatteansættelsen  

 første  

 gang sted for det indkomstår, hvori ændringen sker, og uden hensyn til  

 indkomstperiodens længde.
SKATs indstilling og begrundelse Byggeforeningen  

 er skattefritaget efter selskabsskattelovens § 3. Repræsentanten har ikke  

 angivet specifikt, efter hvilken bestemmelse i selskabsskattelovens § 3  

 foreningen er skattefritaget.
Det er dog beskrevet, at skattefritagelsen  

 skyldes nærmere angivne betingelser i foreningens vedtægter, jf.  

 Ligningsvejledningen Selskaber og aktionærer 2006 S.A.3.1.
Af vedtægterne  

 fra 1920 fremgår bl.a. af § 1, at foreningens formål er ved hjælp af  

 statslån,  

 at opføre bygninger til medlemmer med en begrænset indkomst.
Foreningens  

 overskud må kun anvendes til bestemte formål, og må ikke fordeles mellem  

 medlemmerne.
 Ifølge  

 vedtægterne fra 1920 kræver en ændring af vedtægterne, salg af ejendommen,  

 brug  

 af foreningens formue og opløsning godkendelse fra Kommunen.
Vedtægterne fra  

 1920 er ikke blevet aflyst.
Vedtægterne er dog senere ændret ved  

 generalforsamlingens  

 beslutning den 11. april 1990. Herefter kan enhver, der overtager brugsretten  

 til en af ejendommene/opgangene og indflytter i en lejlighed i den pågældende  

 ejendom optages som medlem.
Begrænsningerne,  

 som beskrevet af repræsentanten, er dog stadig gældende, men vil forsvinde  

 såfremt  

 vedtægterne fra 1920 aflyses.
Herefter vil de i 1990 lyste vedtægterne være  

 gældende.
Efter aflysning  

 af vedtægterne fra 1920 vil vedtægterne således frit kunne ændres, ejendommen  

 vil kunne sælges, formuen vil frit kunne anvendes af medlemmerne og  

 foreningen  

 vil frit kunne opløses, dog under hensyn til de vedtagelseskrav, der fremgår  

 af  

 vedtægterne fra 1990. Repræsentanten er af den opfattelse, at allerede af den  

 grund, at betingelserne kan fjernes uden godkendelse, medfører, at  

 skattefritagelsen bortfalder.
SKAT er enig med repræsentanten i denne  

 opfattelse.
 Spørgsmålet er  

 herefter, efter hvilket bestemmelse skattepligten indtræder.
Bedømmelsen af,  

 hvorvidt foreningen er skattepligtig efter SEL § 1, stk. 1 nr. 6, skal først  

 og  

 fremmest afgøres ud fra, om der er tale om et selvstændigt skattesubjekt.
En  

 sådan bedømmelse foretages ud fra en konkret vurdering af foreningens  

 vedtægter, jf.  


  

 SKM2003.240.LR  


,  

 hvor Ligningsrådet i forbindelse med et spørgsmål vedrørende en ejerforening  

 udtalte følgende:
"Det er  

 ikke muligt på baggrund af ordlyden af SEL § 1, stk. 1, nr. 6, at foretage en  

 afgrænsning af de selvstændigt skattepligtige foreninger, der er omfattet af  

 bestemmelsen, over for de ikke selvstændigt skattepligtige  

 sammenslutninger." Ej heller  

 forarbejderne til bestemmelsen eller forarbejderne til den tidligere gældende  

 bestemmelse  

 i statsskattelovens § 2, nr. 5, litra g, giver bidrag til fastlæggelsen af,  

 hvilke foreninger der er selvstændige skattesubjekter.
Det må herefter  

 bero på en konkret vurdering, om ejerforeningen er en forening omfattet af  

 SEL  

 § 1, stk. 1, nr. 6. Vurderingen må tage sit udgangspunkt i ejerforeningens  

 vedtægter." Bedømmelsesgrundlaget  

 for spørgsmålet om skattepligt må derfor foretages ud fra vedtægterne  

 vedtaget  

 i 1990.
 Repræsentanten  

 har i anmodningen anført, at medlemmerne som udgangspunkt hæfter begrænset,  

 at  

 deltagerkredsen kan skifte, således at nogle deltagere afløser andre, at  

 Byggeforeningen styres af foreningsorganer, og at nye medlemmer optages efter  

 objektive kriterier.
 Disse  

 karakteristika fremgår af vedtægterne fra 1990, og SKAT er enig med  

 repræsentanten i, at disse faktuelle oplysninger alle er indikationer, der  

 taler for, at foreningen er et selvstændigt skattesubjekt, jf.  

 ligningsvejledningen 2006 afsnit S.A. 1.10.1.
Foreningen  

 består af 9 medlemmer, der er forpligtig til at bebo en ejendom/opgang.  

 Repræsentanten har oplyst, at medlemmerne er blevet medlem af foreningen ved  

 indbetaling af kapital, hvilket også fremgår af vedtægternes § 7  

 modsætningsvis.
De resterende lejligheder, dvs. minimum 18 lejligheder,  

 udlejes  

 efter lejelovens almindelige regler.
 De relativt få  

 medlemmer af foreningen sammenholdt med antallet af boliger i foreningen, der  

 lejes ud, kan indikere, at der er tale om et rent erhvervsmæssigt formål, og  

 at  

 foreningen derfor har karakter af et interessentskab med udlejning som  

 formål.
Foreningens  

 formål må dog siges at have en ideel karakter, idet medlemmerne har pligt til  

 at bebo en lejlighed i ejendommen.
SKAT finder således ikke, at foreningen  

 har  

 et rent erhvervsmæssigt formål.
 Idet foreningen  

 således ikke anses at blive drevet efter medlemmernes erhvervsmæssig  

 interesser,  

 er SKAT ligeledes enig med repræsentanten i, at foreningen ikke har et  

 kooperativt formål.
Overgang fra  

 skattefrihed til skattepligt fremgår af selskabsskattelovens § 5 D.
Af  

 bestemmelsen  

 følger at overgangen får virkning fra det tidspunkt, hvor foreningen anses  

 som  

 skattepligtig, hvilket vil sige fra aflysning af vedtægterne fra 1920.
 Ud fra en  

 konkret vurdering af de i 1990 lyste vedtægter og det af repræsentanten  

 anførte, indstiller SKAT, at spørgsmålet besvares med et "ja".
Skatterådets afgørelse og begrundelse Skatterådet har  

 tiltrådt SKATs indstilling med den af SKAT anførte begrundelse.
 Skatterådet  

 bemærker, at der ved nærværende svar  

  

 ikke  

  

 er taget stilling til den  

 skattemæssige behandling af foreningens medlemmer ved en eventuel opløsning  

 af  

 foreningen.
