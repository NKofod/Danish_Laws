Beretning afgivet af Forskningsudvalget den  

 30. januar 2001 Beretning over Forslag til folketingsbeslutning om  

 begrænsning af børns adgang til skadelige internetsider på  

 computere opstillet i offentlige institutioner og på steder, hvortil  

 der er almindelig adgang [af Lone Yalcinkaya (CD) m.fl.] 1. Udvalgsarbejdet Beslutningsforslaget blev fremsat den 15. november 2000 og  

 var til 1. behandling den 5. december 2000. Beslutningsforslaget blev efter  

 1. behandling henvist til behandling i Forskningsudvalget.
Møder Udvalget har behandlet beslutningsforslaget i 2  

 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Digital Rights og Guan Yang, København  

 S.
Spørgsmål Udvalget har stillet 2 spørgsmål til  

 forskningsministeren til skriftlig besvarelse, som denne har besvaret.
2. Politiske bemærkninger Udvalget erklærer sig enig i intentionerne i  

 beslutningsforslaget om at sikre børn bedst mulig beskyttelse mod  

 billeder og information på Internettet, som kan have en skadelig  

 virkning på børn.
 Udvalget anerkender behovet for en decentral net-etisk  

 politik på offentlige steder og institutioner, hvor der er opstillet  

 computere med internetadgang - en net-etisk politik, hvori der tages stilling  

 til problemstillingen, som er nævnt i beslutningsforslaget.
 På baggrund af debatten under 1. behandling af  

 beslutningsforslaget og udvalgets holdning opfordres regeringen til at  

 henstille til de nævnte institutioner, der endnu ikke har en net-etisk  

 politik, at de udfærdiger og vedtager en sådan net-etisk politik  

 med henblik på at yde børn den bedst mulige beskyttelse i  

 overensstemmelse med beslutningsforslagets intentioner.
Henstillingen om udfærdigelse af en net-etisk  

 politik kan indeholde forslag til løsningsmodeller, der tager  

 udgangspunkt i såvel pædagogiske, placeringsmæssige eller  

 tekniske løsninger.
Ved anvendelse af netfiltre bør man  

 undgå, at de begrænser voksnes og børns adgang til  

 relevant information over Internettet, og kriterierne for sortering  

 bør være åbne, jf. forskningsministerens  

 bemærkninger under 1. behandling af beslutningsforslaget.
P. u. v.  

 Hanne Severinsen  

 Formand Bilag 1 Oversigt over bilag vedrørende B 46 Bilagsnr.
