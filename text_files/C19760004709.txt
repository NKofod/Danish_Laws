 Efter forhandling med kirkeministeriet og justitsministeriet fastsættes  

 herved følgende bestemmelser om attestudstedelse m.v. efter de i  

 landsarkiverne opbevarede ministerialbøger, sønderjyske personregistre og  

 borgerlige ægteskabsbøger samt om disses tilgængelighed:
§ 1.  Enhver kan rekvirere udskrifter af tilførsler  

 vedrørende personer, som på tidspunktet for rekvisitionen er eller ville være  

 fyldt 100 år.
For så vidt angår tilførsler om ægtevielse og om kirkelig  

 velsignelse af borgerligt indgået ægteskab regnes fristen fra den yngste af  

 brudefolkenes fødsel.
 Stk. 2.  Attester efter de i stk. 1 nævnte tilførsler  

 kan rekvireres af den, der i henhold til § 2 kan få udstedt attester eller  

 udskrifter vedrørende personer, som ikke er eller ville være fyldt 100 år.
 § 2.  Attester efter eller udskrifter af tilførsler  

 vedrørende personer, som ikke er eller ville være fyldt 100 år, må kun  

 udstedes, når begæring herom er fremsat af:
 1. En offentlig myndighed.
 2. Den, hvem tilførslen angår.
For ugifte personer under 18 år fremsættes begæringen af  

 forældremyndighedens indehaver.
Er den, hvem tilførslen angår, umyndig, kan  

 begæringen tillige fremsættes af værgen.
Er den pågældende afgået ved døden  

 kan begæringen fremsættes af ægtefælle, forældre eller efterkommere, der er  

 over 18 år, samt af den, der som værge for eller indehaver af  

 forældremyndigheden over efterkommere varetager disses interesser.
 Attest eller udskrift vedrørende et barn, der er bortadopteret, kan ikke  

 rekvireres af barnets naturlige forældre.
 3. Den, der har fuldmagt til at rekvirere den  

 pågældende attest eller udskrift fra en person, der i henhold til de under 2  

 nævnte regler er berettiget til at rekvirere attesten eller udskriften.
 En fuldmagt må for at betragtes som fyldestgørende indeholde en nøje  

 angivelse af, hvilke attester m.v., der kan rekvireres.
 4. Advokater, der ved fremlæggelse af bevilling eller  

 beskikkelse legitimere sig som executores testamenti, medhælpere for  

 skifteretten eller som beskikkede til udførelse af en offentlig eller  

 beneficeret sag, samt endvidere advokater, der skriftligt erklærer at have  

 den fornødne bemyndigelse til at indhente attesten eller udskriften fra en  

 med navn og adresse betegnet person, der er rette vedkommende.
 5. Den, der - for så vidt angår  

 ministerialbogstilførsler har opnået kirkeministeriets tilladelse og - for så  

 vidt angår tilførsler til de sønderjyske personregistre og borgerlige  

 ægteskabsbøger - har opnået justitsministeriets (amtets) tilladelse til at  

 rekvirere attesten eller udskriften.
 6. Den, der ønsker attester eller udskrifter til  

 retlig brug, herunder navneændring og navnerettelse.
 Rekvirenten må nærmere redegøre for at han eller hun har en retlig  

 interesse i at erhverve de ønskede attester eller udskrifter.
§ 3.  Aattestrekvisitioner fra private i henhold til  

 §§ 1 og 2 efterkommes, når såvel hoved- som duplikateksemplaret af  

 vedkommende protokol er afleveret til landsarkivet.
Er kun  

 duplikateksemplaret afleveret, efterkommes attestrekvisioner fra private  

 alene i tilfælde, hvor der fremføres en gyldig grund til, at der ønskes  

 attest efter duplikateksemplaret, eller hvor en hurtig attestudstedelse er  

 nødvendig, og det ikke er muligt i rette tid at få udstedt attest efter  

 hovedeksemplaret.
 Stk. 2.  den, der ved personlig henvendelse fremsætter  

 begæring om udfærdigelse af attest eller udskrift må legitimere sig på  

 behørig måde, såfremt den pågældende ikke allerede er landsarkivet bekendt.
 § 4.  Forekommende tvivlsspørgsmål med hensyn til  

 rekvisition af attester og udskrifter forelægges - for så vidt angår  

 ministerialbogstilførsler - kirkeministeriet og - for så vidt angår  

 tilførsler til de sønderjyske personregistre og borgerlige ægteskabsbøger -  

 justitsministeriet (amtet) til afgørelse.
§ 5.  De til landsarkiverne afleverede bøger  

 (registre) er almindeligt tilgængelige, når der er gået 50 år, siden de blev  

 udskrevet.
Døds- og begravelsesregistrene er dog tilgængelige allerede 10 år  

 efter, at de er udskrevet.
 § 6.  Landsarkiverne kan skriftligt eller mundtligt  

 give oplysninger om indholdet af tilførsler om fødsler, konfirmationer og  

 vielser, når de er 50 år gamle, og om indholdet af tilførsler om dødsfald og  

 begravelser, når de er 10 år gamle.
 Stk. 2.  Til den, der i henhold til § 2 har ret til at  

 rekvirere attester eller udskrifter vedrørende personer, der ikke er eller  

 ville være fyldt 100 år, kan landsarkivet give skriftlige eller mundtlige  

 oplysninger om de tilførsler, som den pågældende har ret til at få attest  

 efter eller udskrift af.
 § 7.  Attester skal udfærdiges på de til enhver tid  

 autoriserede blanketter og med det til enhver tid foreskrevne indhold.
Stk. 2.  Udskrifter skal indeholde en bogstavret  

 afskrift af hele tilførslen.
Udskrifter til offentlig brug skal tillige  

 angive stedfundne rettelser i tilførslen.
 Stk. 3.  Skriftlige og mundtlige oplysninger skal være  

 refererende.
Stk. 4.  Attester og udskrifter skal forsynes med  

 landsarkivets stempel.
Disse såvel som skriftlige oplysninger skal  

 underskrives af landsarkivaren eller den, landsarkivaren bemyndiger dertil.
 § 8.  Attester udstedes uden gebyr.
Stk. 2.  For udfærdigelse af udskrifter til private  

 svares gebyr efter rigsarkivarens bestemmelse.
Udskrifter til offentlig brug  

 udstedes uden gebyr.
 § 9.  Dette cirkulære træder i kraft den 1. april  

 1976.
 Ministeriet for kulturelle anliggender,  

 den 10. marts 1976.
 P.M.V.
O.
Perch Nielsen.
/E.
Thrane.
