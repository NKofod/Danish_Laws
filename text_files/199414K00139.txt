Nr BTL 139 Betænkning over Forslag til lov om ændring af forskellige skattelove  

 (Handel med underskudsselskaber, gældseftergivelse og renter ved  

 gældseftergivelse)   

 Nr L 139 1994-95, 1. samling Afgivet af Skatteudvalget Afgivet: 19950523 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige henvendelser fra:
Advodan, Advokat Steen Schierbeck, København, Advokatfirmaet Niels E.
Valdal, Advokatrådet, Coopers & Lybrand, Erhvervenes Skatteudvalg, Ernst & Young, Finansrådet, Foreningen af Statsautoriserede Revisorer og Kristensen, Jens Høgsberg, statsautoriseret revisor, København.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 de stillede ændringsforslag.
 Et mindretal (Socialistisk Folkepartis og Enhedslistens medlemmer af  

 udvalget) havde gerne set yderligere begrænsninger i mulighederne for at  

 fremføre skattemæssige underskud, herunder at begrænsningerne også kom til at  

 gælde børsnoterede selskaber og finansiel virksomhed.
 ÆndringsforslagAf skatteministeren, tiltrådt af udvalget:
 Til § 1 1) Indledningen affattes således:
 »I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994, som  

 senest ændret ved § 2 i lov nr. 313 af 17. maj 1995, foretages følgende  

 ændringer:».
 2) Efter nr. 1 indsættes som nyt nummer:
 »01. § 15, stk. 2, affattes således:
»Stk. 2. Hvis en skattepligtig i et indkomstår opnår en  

 tvangsakkord, nedsættes uudnyttede, fradragsberettigede underskud fra det  

 pågældende og tidligere indkomstår med det beløb, hvormed gælden er nedsat.  

 Nedsættelsesbeløbet formindskes med den del af skyldnerens indkomst, der  

 hidrører fra hans frigørelse for gældsforpligtelser.
Den resterende del af  

 nedsættelsesbeløbet formindskes endvidere, såfremt kreditor ikke har  

 tabsfradrag herfor på grund af reglerne i kursgevinstlovens § 6 B.  

 Nedsættelsen sker med virkning for det indkomstår, hvori tvangsakkorden  

 stadfæstes, og for senere indkomstår.
Hvis underskud fra flere indkomstår  

 skal nedsættes efter 1.-3.pkt., nedsættes underskud fra et tidligere år før  

 underskud fra et senere år.
Med gældsnedsættelse sidestilles hel eller delvis  

 konvertering af gælden til aktier eller konvertible obligationer.  

 Underskuddet nedsættes i disse tilfælde med det beløb, hvormed den  

 konverterede fordrings pålydende overstiger den konverterede fordrings  

 kursværdi på tidspunktet for konverteringen.«» 3) I det under nr. 2 foreslåede § 15, stk. 4, udgår  

nr. 3, og i stedet indsættes:
»3) Af en person, som alene eller sammen med sin ægtefælle direkte  

 eller indirekte ejer mere end 50 pct. af aktie- eller anpartskapitalen i  

 kreditorselskabet eller råder over mere end 50 pct. af stemmerne.« 4) I det under nr. 2 foreslåede § 15, stk. 5,  

 indsættes før »indfrielsen« ordene: »nedbringelsen  

 eller«.
 5) I det under nr. 2 foreslåede § 15, stk. 5,  

 indsættes efter 1. pkt. som nye punktummer:
»Såfremt kapitalindskuddet sker i forbindelse med erhvervelse af  

 aktier eller konvertible obligationer i skyldnerselskabet, finder § 15, stk.  

 2, sidste pkt., tilsvarende anvendelse.
Ved opgørelsen af nedsættelsesbeløbet  

 bortses fra det foretagne kapitalindskud.
Nedsættelsesbeløbet formindskes med  

 den del af skyldnerens indkomst, der hidrører fra det foretagne  

 kapitalindskud.« 6) I den under nr. 3 foreslåede affattelse af § 15, stk.  

 5, der bliver stk. 7, indsættes som 4. pkt.:
»3. pkt. finder dog ikke anvendelse, såfremt selskabet eller  

 foreningen fra stiftelsen og indtil tidspunktet for aftale om overdragelse af  

 kapitalandele eller andele eller aftale om ændring af råden over  

 stemmeværdien ikke har drevet erhvervsmæssig virksomhed.« 7) Nr. 5 affattes således:
»5. I § 15, stk. 7, der bliver stk. 9, indsættes i  

nr. 1 efter »børsnoterede,»: »eller«, og nr.  

 3 ophæves.' 8) Efter nr. 5 indsættes som nyt nummer:
 »02. I § 15, stk. 7, der bliver stk. 9, affattes  

nr. 2 således:
»2) såfremt den i stk. 7 nævnte ændring i selskabets ejerkreds  

 skyldes overdragelse af kapitalandele m.v. til personer omfattet af  

 arveafgiftslovens § 2, stk. 1, A, forældres afkom og  

 stedforældre.«» Til § 2 9) Indledningen affattes således:
 »I lov om beskatning af fortjeneste ved afståelse af aktier m.v.  

 (aktieavancebeskatningsloven), jf. lovbekendtgørelse nr. 608 af 30. juni  

 1994, som senest ændret ved § 4 i lov nr. 313 af 17. maj 1995, foretages  

 følgende ændringer:».
10) I det under nr. 4 foreslåede § 6, stk. 7, ændres  

 »det beløb, hvormed indfrielsen sker.
Dette gælder« til: »det  

 beløb, hvormed den indfriede fordrings pålydende overstiger fordringens  

 kursværdi på indfrielsestidspunktet.
Ved opgørelsen af reduktionen ses bort  

 fra det foretagne kapitalindskud.
Reduktionen foretages«.
 11) Det under nr. 4 foreslåede § 6, stk. 7, nr. 3,  

 affattes således:
»3) Af en person, som alene eller sammen med sin ægtefælle direkte  

 eller indirekte ejer mere end 50 pct. af aktie- eller anpartskapitalen eller  

 råder over mere end 50 pct. af stemmerne.« 12) I det under nr. 4 foreslåede § 6, stk. 8, ændres  

 »pågældende fordring eller« til: »pågældende fordring.  

 Tilsvarende gælder«.
 Til § 3 13) Paragraffen affattes således:
 »§ 3 I lov om fusion, spaltning og tilførsel af aktiver m.v.  

 (fusionsskatteloven), jf. lovbekendtgørelse nr. 719 af 1. august 1994, som  

 senest ændret ved § 2 i lov nr. 256 af 19. april 1995, foretages følgende  

 ændring:
I § 14 d, stk. 7, ændres »ligningslovens § 15, stk. 5 og  

 6,» til: »ligningslovens § 15, stk. 7 og 8,».« Til § 4 14) I det under nr. 2 foreslåede § 19, stk. 3, 6.  

 pkt., udgår »grundet en dispensation efter  

 aktieavancebeskatningslovens § 2 b, stk. 5«.
 Nye paragraffer 15) Efter § 4 indsættes som nye paragraffer:
 »§ 01 I lov om skattemæssig behandling af gevinst og tab på  

 fordringer, gæld og finansielle kontrakter (kursgevinstloven), jf.  

 lovbekendtgørelse nr. 570 af 23. juni 1994, som senest ændret ved lov nr. 236  

 af 6. april 1995, foretages følgende ændring:
 I § 6 B indsættes efter stk. 4 som nyt stykke:
»Stk. 5. Stk. 1 finder ikke anvendelse på rentefordringer,  

 såfremt de omhandlede renter er medregnet ved opgørelsen af fordringshaverens  

 skattepligtige indkomst og fordringshaveren ikke har været sambeskattet med  

 skyldneren, jf. selskabsskattelovens § 31, eller rentefordringen er stiftet  

 efter ophør af sambeskatning.« Stk. 5 bliver herefter stk. 6.
 § 02 I skattekontrolloven, jf. lovbekendtgørelse nr. 555 af 24.  

 juni 1994, som senest ændret ved § 15 i lov nr. 313 af 17. maj 1995,  

 foretages følgende ændringer:
 1. I § 8 P, stk. 2, indsættes efter nr. 3 som nyt nummer:
 »4) markering af renter i låneforhold, hvor eftergivelse af gæld som  

 nævnt i ligningslovens § 5, stk. 9, er sket i det år, hvorom indberetningen i  

 øvrigt foretages, eller i tidligere år,».
 Nr. 4-10 bliver herefter nr. 5-11.
 2. I § 8 Q, stk. 2, indsættes efter nr. 1 som nyt nummer:
 »2) markering af renter i låneforhold, hvor eftergivelse af gæld som  

 nævnt i ligningslovens § 5, stk. 9, er sket i det år, hvorom indberetningen i  

 øvrigt foretages, eller i tidligere år,».
 Nr. 2 og 3 bliver herefter nr. 3 og 4.
 § 03 I lov om beskatning af fonde og visse foreninger  

 (fondsbeskatningsloven), jf. lovbekendtgørelse nr. 726 af 5. august 1994, som  

 senest ændret ved § 6 i lov nr. 313 af 17. maj 1995, foretages følgende  

 ændringer:
 1. I § 21 udgår »det indkomstår, der ligger til grund  

 for skatteansættelsen for«.
 2. I § 21 A udgår »det indkomstår, der ligger til  

 grund for skatteansættelsen for«.
 § 04 I lov om indkomstbeskatning af aktieselskaber m.v.  

 (selskabsskatteloven), jf. lovbekendtgørelse nr. 724 af 2. august 1994, som  

 senest ændret ved § 1 i lov nr. 312 og § 14 i lov nr. 313 begge, af 17. maj  

 1995, foretages følgende ændring:
I § 31, stk. 1, 5. pkt., ændres »kursgevinstlovens § 6 B, stk.  

 5« til: »kursgevinstlovens § 6 B, stk. 6«.' Til § 5 16) Efter stk. 1 indsættes som nyt stykke:
»Stk. 2. § 1, nr. 1, og § 02 har virkning for aftaler om  

 nedsættelse af gæld, der indgås efter lovens ikrafttræden.« Stk. 2 og 3 bliver herefter stk. 3 og 4.
 17) Stk. 2, der bliver stk. 3, affattes således:
»Stk. 3. § 1, nr. 01, 2 og 4, § 2 og § 3 har virkning, når  

 nedbringelsen eller indfrielsen sker den 18. januar 1995 eller senere.« 18) Efter stk. 3, der bliver stk. 4, indsættes som nyt stykke:
»Stk. 5. § 1, nr. 02, har virkning for aftale om overdragelse  

 af kapitalandele m.v., der finder sted den 1. januar 1995 eller senere.
Hvis  

 en arving eller gavemodtager vælger, at de hidtil gældende regler i lov om  

 afgift af arv eller gave skal finde anvendelse, jf. § 6, stk. 2, 2. pkt., i  

 lov nr. 1119 af 21. december 1994, finder de hidtil gældende regler i  

 ligningslovens § 15, stk. 7, der bliver stk. 9, nr. 2, som affattet ved  

 lovbekendtgørelse nr. 851 af 30. september 1994 i stedet anvendelse.« Stk. 4 bliver herefter stk. 6.
 19) Efter stk. 4, der bliver stk. 6, indsættes som nye stykker:
 »Stk. 7. § 01 har virkning for tab på rentefordringer, der  

 realiseres efter lovens ikrafttræden.
Stk. 8. § 03 har virkning fra og med indkomståret 1996.« Bemærkninger Til nr. 1-19 Ændringsforslagene har i hovedtræk følgende indhold:
- en række redaktionelle og tekniske ændringer, - formindskelse af underskudsbegrænsningen, såfremt kreditor på grund af  

 reglerne i kursgevinstlovens § 6 B ikke har fradrag for tab på den fordring,  

 der nedsættes, - underskudsbegrænsning ved konvertering af en fordring til konvertible  

 obligationer, - underskudsbegrænsning opgøres fremover som forskellen mellem fordringens  

 pålydende værdi og fordringens kursværdi, - anskaffelsessummen for aktier anskaffet i forbindelse med et  

 kapitalindskud foretaget i forbindelse med indfrielse af en fordring  

 reduceres med forskellen mellem fordringens pålydende værdi og fordringens  

 kursværdi, - køb af et »skuffeselskab« friholdes for underskudsbegrænsning  

 ved køb af et »tomt« selskab, - adgang til at anvende værdien pr. 19. maj 1993 i stedet for den faktiske  

 anskaffelsessum for visse andelsbeviser m.v. udvides, - fradragsret for tab på rentefordringer i koncernforhold, og - pligt for kreditorer, der eftergiver gæld omfattet af lovforslaget, til  

 at foretage indberetning.
Administrative konsekvenser Ændringsforslagene skønnes at medføre engangsudgifter til edb på ca. 0,5  

 mio. kr.
Provenumæssige konsekvenser Den foreslåede lempelse af underskudsbegrænsningsreglerne i  

 koncernforhold, når kreditor ikke har fradragsret for tab ved akkord m.v., og  

 den foreslåede ændring af kursgevinstlovens § 6 B vedrørende fradragsret for  

 tab på rentefordringer i koncernforhold, skønnes at medføre et begrænset  

 provenutab, som der dog ikke er grundlag for at skønne over.
 Ændringsforslaget vedrørende andelsbeviser, som medfører, at  

 anvendelsesområdet for den foreslåede bestemmelse udvides, skønnes at medføre  

 et yderst begrænset provenutab.
 De øvrige ændringsforslag har karakter af tekniske justeringer.
Ad nr. 1, 9 og 13 Ændringerne er redaktionelle.
Ad nr. 2 Det foreslås for det første, at der ikke skal ske underskudsbegrænsning  

 hos debitor, i det omfang kreditor på grund af reglerne i kursgevinstlovens §  

 6 B ikke har fradragsret for tab på den fordring, der nedsættes.
Efter reglerne i kursgevinstlovens § 6 B kan selskaber ikke fradrage tab  

 på fordringer på koncernforbundne selskaber.
Som et modstykke hertil skal  

 selskaber ikke medregne gevinst på gæld til koncernforbundne selskaber,  

 såfremt kreditor ikke kan fradrage det tilsvarende tab, jf. kursgevinstlovens  

 § 6 B, stk. 2.
 Inden for kursgevinstlovens § 6 B er der således symmetri i den  

 skattemæssige behandling af koncernforbundne kreditor- og debitorselskaber.
Reglerne i ligningslovens § 15 og kursgevinstlovens § 6 B har hvert sit  

 selvstændige formål at forfølge, hvorfor der heller ikke umiddelbart har  

 været tilsigtet nogen direkte sammenhæng mellem de to bestemmelser.
Ud fra  

 den betragtning, at det i koncernforhold er naturligt at se reglerne for  

 tabsfradrag og underskudsbegrænsning under et, er det imidlertid fundet  

 rimeligt at knytte en mere direkte sammenhæng mellem de to regelsæt.
Det foreslås for det andet i § 15, stk. 2, at fastsætte, at der også skal  

 ske underskudsbegrænsning i de tilfælde, hvor fordringen konverteres til  

 konvertible obligationer.
Konvertible obligationer er således i vidt omfang  

 at sammenligne med aktier, og det virker ikke hensigtsmæssigt, at  

 underskudsbegrænsningen kan undgås blot ved at konvertere til konvertible  

 obligationer i stedet for aktier.
I forbindelse med lovforslaget har der været rejst kritik af de gældende  

 regler for opgørelsen af underskudsbegrænsningen i forbindelse med  

 konvertering af en fordring til aktier.
Kritikken går på, at opgørelsen af  

 det beløb, hvormed underskudsbegrænsningen sker, sker på en uhensigtsmæssig  

 og urimelig måde.
Problemstillingen aktualiseres i lovforslaget.
For det første via  

 lovforslagets § 1, nr. 2, hvor der er tale om en situation, hvor der i  

 forbindelse med et kapitalindskud sker hel eller delvis indfrielse af en  

 fordring.
Såfremt kapitalindskuddet sker via køb af aktier, er der tale om en  

 situation, der svarer til gældskonverteringen.
Problemstillingen aktualiseres  

 for det andet via lovforslagets § 2, nr. 4, der specifikt omhandler  

 kapitalindskud via køb af aktier og hel eller delvis indfrielse af en  

 fordring.
Efter gældende praksis opgøres underskudsbegrænsningen i tilfælde af  

 konvertering af gæld til aktier som forskellen mellem fordringens nominelle  

 værdi og aktiernes kursværdi.
Baggrunden for at anvende aktiernes kursværdi  

 er, at aktierne i realiteten udgør debitors betaling til kreditor, dvs. at  

 omfanget af gældseftergivelsen også i denne situation sker på grundlag af det  

 vederlag, som kreditor modtager.
Denne opgørelsesmetode kan dog give vilkårlige resultater.
For det første  

 vil underskudsbegrænsningen i disse tilfælde blive påvirket af, hvorvidt der  

 er andre aktionærer i selskabet.
For det andet vil underskudsbegrænsningen  

 blive påvirket, hvis f.eks. aktierne erhverves til overkurs.
Forskellen i resultaterne skyldes det forhold, at kreditors vederlag må  

 anses for at være forskellig i de enkelte situationer.
Det er dog ikke fundet  

 hensigtsmæssigt, at underskudsbegrænsningen påvirkes af de nævnte faktorer.  

 Den gældende praksis kan således give anledning til en vis usikkerhed,  

 ligesom skatteydere, der ikke er tilstrækkelig opmærksomme herpå, kan blive  

 urimeligt ramt.
På denne baggrund foreslås det for det tredje i lovteksten at fastslå, at  

 underskudsbegrænsningen fremover skal opgøres på grundlag af forskellen  

 mellem fordringens nominelle værdi og fordringens kursværdi.
Fordringens  

 kursværdi er en entydig størrelse, der ikke påvirkes af, hvordan  

 gældskonverteringen finder sted.
Herudover må forskellen i de to  

 beregningsmetoder anses for at være marginal.
Fordringens kursværdi skal beregnes på grundlag af det provenu, som  

 kreditor kunne have fået, såfremt debitorselskabet var blevet likvideret på  

 tidspunktet for konverteringen.
Ved opgørelsen skal der ses bort fra  

 likvidationsomkostninger.
Det foreslås at indsætte bestemmelsen i ligningslovens § 15, stk. 2.  

 Herved kommer bestemmelsen til at gælde i tvangsakkordtilfælde.
Via  

 henvisningen i ligningslovens § 15, stk. 3, vil bestemmelsen også finde  

 anvendelse i tilfælde af frivillig akkord.
I tilslutning hertil foreslås det  

 i § 15, stk. 5, at indsætte, at opgørelsesmetoden finder tilsvarende  

 anvendelse i de tilfælde, der omfattes af ligningslovens § 15, stk. 4, og  

 hvor kapitalindskuddet sker via erhvervelse af aktier.
Det foreslås i denne  

 forbindelse, at der ved opgørelse af fordringens kursværdi ses bort fra det  

 kapitalindskud, der foretages i forbindelse med erhvervelsen af aktierne/de  

 konvertible obligationer.
 Beregningen af underskudsbegrænsningen kan illustreres af følgende  

 eksempler:
Eksempel 1 Følgende eksempel illustrerer begrænsningen af underskudsfremførslen, hvis  

 en frivillig akkord munder ud i, at der også foregår en konvertering af en  

 hovedaktionærs fordring til aktier.
Gælden til hovedaktionæren eftergives imod udlevering af aktier og kontant  

 betaling af 400.000 kr.
Betalingen på 400.000 kr. betyder, at det, der i  

 lovteksten kaldes den konverterede fordring, nedsættes til 1.600.000 kr.
Det  

 gælder uanset, om den kontante betaling sker umiddelbart før eller efter  

 udleveringen af aktier. Øvrige kreditorer bliver betalt fuldt ud.
Til kontant  

 betaling af hovedaktionær og andre simple kreditorer bruges altså 700.000 kr.  

 af bankindeståendet.
 Det medfører følgende:
Eksempel 2 Man kunne forestille sig, at hovedaktionæren i den i eksempel 1 beskrevne  

 situation i stedet for at foretage en konvertering til aktier foretager et  

 indskud på 1.300.000 kr., som selskabet bruger til at betale alle kreditorer  

 ud med.
Efter ændringsforslaget skal opgørelsesreglerne ved gældskonvertering  

 finde tilsvarende anvendelse i denne situation.
Ved opgørelse af  

 underskudsbegrænsningen bortses fra det foretagne kapitalindskud på 1.300.000  

 kr.
 Ved opgørelse af gældseftergivelsen tages derfor udgangspunkt i følgende  

 opgørelse:
 Det gælder, selv om kapitalindskuddet betyder, at det faktiske  

 bankindestående efter kapitalindskud er 2.300.000 kr.
 300.000 kr. af bankindeståendet bruges til at betale andre simple  

 kreditorer ud.
 Det medfører følgende:
Bankindeståendet bruges til et kontant afdrag på hovedaktionærens fordring  

 på 700.000 kr.
Den fordring, som reglerne om konvertering skal finde  

 tilsvarende anvendelse på, udgør herefter 1.300.000 kr.
 Det medfører følgende:
Ad nr. 3 Det foreslås at indskrænke personkredsen i den foreslåede bestemmelse i  

 ligningslovens § 15, stk. 4, nr. 3, til kun at omfatte aktuelle  

 aktiebesiddelser på mere end 50 pct. af enten aktiekapitalen eller  

 stemmeværdien.
Endvidere foreslås det kun at medtage aktiebesiddelser, der  

 direkte eller indirekte ejes af personen selv eller af den pågældende persons  

 ægtefælle.
Der ses således ikke at være grundlag for at medtage en videre  

 personkreds.
Ad nr. 4 Der er tale om en redaktionel ændring.
Ad nr. 5 Efter den foreslåede bestemmelse i ligningslovens § 15, stk. 4, skal der  

 under visse betingelser ske underskudsbegrænsning, hvis der i forbindelse med  

 et kapitalindskud sker en nedbringelse eller indfrielse af gæld.
I de fleste tilfælde vil kapitalindskuddet ske via tegning af aktier til  

 overkurs.
I disse tilfælde vil underskudsbegrænsningen skulle opgøres på  

 grundlag af forskellen mellem fordringens pålydende og fordringens kursværdi.  

 Det foreslås i tilknytning hertil fastsat, at der ved opgørelsen af  

 fordringens kursværdi skal ses bort fra kapitalindskuddet.
Der kan henvises  

 til bemærkningerne til ændringsforslag nr. 1.
I medfør af selskabsskattelovens § 13, stk. 1, nr. 1, er en overkurs ikke  

 skattepligtig for selskabet.
Man kan dog også forestille sig, at  

 kapitalindskuddet sker som et direkte indskud uden samtidig tegning af  

 aktier.
I disse tilfælde vil kapitalindskuddet som udgangspunkt være  

 skattepligtigt for selskabet.
Det foreslås, at i disse tilfælde nedsættes  

 underskudsbegrænsningen med den del af debitorselskabets indkomst, der  

 hidrører fra det skattepligtige indskud.
Ad nr. 6 Ændringsforslaget har til formål at friholde »skuffeselskaber«  

 fra den foreslåede udvidelse af begrænsningen af adgangen til at fremføre  

 skattemæssige underskud.
 Efter lovforslagets § 1, nr. 3, kan der - ud over den gældende begrænsning  

 af adgangen til underskudsfremførsel - ikke ske underskudsfremførsel, hvis  

 selskabet på aftaletidspunktet for overdragelse af kapitalandele eller andele  

 eller aftale om ændring af råden over stemmeværdien i det væsentlige er uden  

 økonomisk risiko ved erhvervsmæssig aktivitet, dvs. at der er tale om et tomt  

 selskab.
Det forekommer, at eksempelvis en erhvervsdrivende, der ønsker at etablere  

 sig, køber et såkaldt skuffeselskab hos typisk en advokat, når aktiviteten  

 skal etableres i selskabsform.
Et skuffeselskab er et allerede stiftet  

 selskab, der er registreret hos Erhvervs- og Selskabsstyrelsen.
Ved køb af et  

 skuffeselskab spares der tid sammenlignet med den situation, hvor et selskab  

 først skal stiftes og registreres hos Erhvervs- og Selskabsstyrelsen.
Det kan  

 endvidere forekomme, at skuffeselskabet, der efter salget anvendes til aktiv  

 drift, i sit første indkomstår får et skattemæssigt underskud.
Dette  

 underskud hidrører udelukkende fra perioden efter ejerskiftetidspunktet og  

 frem til udløbet af indkomståret.
Også i senere indkomstår kan der opstå  

 underskud i det pågældende selskab.
Den foreslåede bestemmelse i ligningslovens § 15, stk. 5, der bliver stk.  

 7, indebærer, at et eventuelt underskud i det indkomstår, hvori  

 skuffeselskabet skifter ejer, ikke kan fremføres til modregning i positiv  

 skattepligtig indkomst i senere indkomstår.
Efter bestemmelsen må et  

 skuffeselskab anses for et tomt selskab.
At der ikke kan fremføres  

 skattemæssige underskud, skyldes, at den aktionær, der køber skuffeselskabet  

 og anvender dette til aktiv drift, ikke ejer aktierne i selskabet ved  

 begyndelsen af det indkomstår, hvori underskuddet opstår.
Ejerskiftet sker  

 således i det indkomstår, hvori også underskuddet opstår.
Det skattemæssige underskud er i den nævnte situation imidlertid  

 udelukkende oparbejdet af de nye ejere selv, idet der fra stiftelsen af  

 selskabet og indtil ejerskiftet slet ikke har været nogen erhvervsmæssig  

 virksomhed i selskabet.
Det findes ikke rimeligt, at der i den nævnte  

 situation skal ske nogen begrænsning af adgangen til at fremføre det  

 skattemæssige underskud, blot fordi aktionæren har købt et skuffeselskab til  

 den erhvervsmæssige virksomhed.
Med ændringsforslaget foreslås en regel, hvorefter der ikke indtræder  

 underskudsbegrænsning ved overdragelse af kapitalandele i et tomt selskab,  

 jf. ligningslovens § 15, stk. 7, der bliver stk. 9, 3. pkt., hvis selskabet  

 eller foreningen fra tidspunktet for stiftelsen og indtil det tidspunkt, hvor  

 der indgås aftale om overdragelse af kapitalandele eller andele eller aftale  

 om ændring af råden over stemmeværdien, ikke har drevet erhvervsmæssig  

 virksomhed, dvs. at der er tale om et skuffeselskab.
Det forhold, at der fra  

 stiftelsen af selskabet og indtil ejerskiftet er sket en forrentning af den  

 indbetalte selskabskapital, indebærer efter bestemmelsen ikke, at selskabet  

 har drevet erhvervsmæssig virksomhed.
 Ændringsforslaget indebærer ingen ændring af den gældende begrænsning af  

 adgangen til at fremføre underskud i nettokapitalindtægter og  

 leasingindtægter.
Ad nr. 7 Der er tale om en redaktionel ændring som følge af ændringsforslag nr. 8.
Ad nr. 8 Der er tale om opretning af en henvisningsfejl.
Efter gældende regler i ligningslovens § 15, stk. 7, nr. 2, finder  

 underskudsbegrænsningsreglerne i ligningslovens § 15, stk. 5 og 6, ikke  

 anvendelse, såfremt ændringen af selskabets ejerkreds skyldes overdragelse af  

 aktier til personer omfattet af arveafgiftslovens § 2, stk. 1, A og B.
Reglen  

 undtager således aktieoverdragelser til slægtninge.
Formålet med undtagelsen  

 er ifølge motiverne til bestemmelsen at tilgodese generationsskifter.
Ved lov nr. 1119 af 21. december 1994 om ændring af lov om afgift af arv  

 og gave og forskellige skattelove (Lempelse af generationsskifteafgifter  

 m.v.) er afgiftsklasse B og C slået sammen således, at afgiftsklasse B nu  

 også omfatter ubeslægtede personer.
Der blev imidlertid ikke foretaget en  

 konsekvensrettelse af ligningslovens § 15, stk. 7, således, at den  

 personkreds, hvortil der kan ske aktieoverdragelser uden  

 underskudsbegrænsning i selskabet, er opretholdt uændret.
 Ændringsforslaget har til formål at afgrænse personkredsen i  

 ligningslovens § 15, stk. 7, nr. 2, der bliver § 15, stk. 9, nr. 2, på samme  

 måde som før lov nr. 1119 af 21. december 1994.
Ad nr. 10 Reduktionen af anskaffelsessummen for aktierne udgør efter lovforslaget  

 med forslaget til § 6, stk. 7, i aktieavancebeskatningsloven hele  

 indfrielsesbeløbet.
Imidlertid kan den indfriede eller nedbragte fordring  

 inden indskuddet foretages have en vis værdi.
Det er derfor fundet rimeligt,  

 at den del af indfrielsesbeløbet, der modsvares af denne værdi, ikke  

 reducerer anskaffelsessummen for aktierne.
Beregningen af fordringens værdi  

 sker på indfrielsestidspunktet, dog således at der ses bort fra det indskud,  

 som anvendes til indfrielse af fordringen.
 Ændringsforslaget skal ses i sammenhæng med ændringsforslagene nr. 2 og 5.
Ad nr. 11 Der foretages en indskrænkning af den foreslåede bestemmelse i  

 aktieavancebeskatningslovens § 6, stk. 7, nr. 3. Indskrænkningen svarer til  

 indskrænkningen i ændringsforslag nr. 3 af den foreslåede bestemmelse i  

 ligningslovens § 15, stk. 4, nr. 3. Der henvises til bemærkningerne til denne  

 bestemmelse.
Ad nr. 12 Der foretages en sproglig præcisering af den foreslåede § 6, stk. 8, i  

 aktieavancebeskatningsloven. Ændringen medfører ingen realitetsændringer.
Ad nr. 14 Ved lovforslagets § 4, nr. 2, gives der adgang til at anvende værdien den  

 19. maj 1993 i stedet for den faktiske anskaffelsessum for andelsbeviser m.v.  

 omfattet af en dispensation efter aktieavancebeskatningslovens § 2 b, stk. 5.  

 Imidlertid er der ikke adgang til at anvende værdien den 19. maj 1993, når  

 andelsbeviset m.v. af andre grunde end en dispensation beskattes efter de  

 almindelige regler i aktieavancebeskatningsloven.
 Ændringsforslaget sikrer, at adgangen til at anvende værdien den 19. maj  

 1993 i stedet for den faktiske anskaffelsessum udvides til at omfatte alle  

 tilfælde, hvor et andelsbevis m.v. var omfattet af  

 aktieavancebeskatningslovens § 2 b den 18. maj 1993, men hvor andelsbeviset  

 m.v. på afståelsestidspunktet omfattes af aktieavancebeskatningslovens § 4.  

 (Reglen for beskatning af almindelige aktier, der er ejet i 3 år eller mere).
 Ud over de tilfælde, hvor der gives dispensation efter  

 aktieavancebeskatningslovens § 2 b, stk. 5, til beskatning efter de  

 almindelige regler i aktieavancebeskatningsloven, kan andelsbeviser m.v., der  

 var omfattet af aktieavancebeskatningslovens § 2 b den 18. maj 1993,  

 overføres til beskatning efter de almindelige regler i  

 aktieavancebeskatningsloven i følgende tilfælde:
 1. Efter de regler, der gjaldt frem til lov nr. 374 af 18. maj 1994, var  

 andelsbeviser m.v. fastholdt i § 2 b i 10 år efter, at selskabet var overgået  

 fra andelsbeskatning til en anden beskatning. 10-års-reglen gælder stadig for  

 andelsbeviser m.v., hvor 10-års-perioden var påbegyndt inden lov nr. 374 af  

 18. maj 1994. Dette følger af § 18 i lov nr. 374 af 18. maj 1994.
2. Ligeledes efter § 18 i lov nr. 374 af 18. maj 1994 gælder 10-års-reglen  

 for andelsbeviser m.v., som var omfattet af aktieavancebeskatningslovens § 2  

 b, som denne bestemmelse så ud før lov nr. 374 af 18. maj 1994, men som ikke  

 omfattes af aktieavancebeskatningslovens § 2 b's nye formulering.
Dette  

 betyder, at disse andelsbeviser m.v. overføres til beskatning efter de  

 almindelige regler i aktieavancebeskatningsloven 10 år efter  

 virkningstidspunktet for lov nr. 374 af 18. maj 1994.
3. Foreningen går over til anden beskatning end andelsbeskatning efter de  

 regler, som gælder efter, at lov nr. 374 af 18. maj 1994 er trådt i kraft.  

 Andelsbeviset m.v. overgår i disse tilfælde straks til beskatning efter de  

 almindelige regler i aktieavancebeskatningsloven.
Der gælder her ingen  

 10-års-regel.
 I disse tre tilfælde sker overgangen fra beskatning af andelsbeviserne  

 m.v. efter aktieavancebeskatningslovens § 2 b til beskatning efter  

 aktieavancebeskatningslovens § 4 uden dispensation efter  

 aktieavancebeskatningslovens § 2 b, stk. 5.
Det forekommer ikke velbegrundet, at der i disse tilfælde ikke er adgang  

 til at anvende værdien den 19. maj 1993 i stedet for den faktiske  

 anskaffelsessum.
Efter den foreslåede ændring er det alene en betingelse for  

 anvendelse af værdien den 19. maj 1993, at andelsbeviset m.v. omfattes af  

 aktieavancebeskatningslovens § 4 ved afståelsen.
Dette gælder, hvad enten  

 dette skyldes en dispensation efter aktieavancebeskatningslovens § 2 b, stk.  

 5, at 10-års-perioden efter § 18 i lov nr. 374 af 18. maj 1994 er udløbet,  

 eller at selskabet efter de regler, som blev indført ved lov nr. 374 af 18.  

 maj 1994, går over til en anden beskatning end andelsbeskatningen.
Ad nr. 15 Ændringsforslaget vedrørende kursgevinstloven har til formål at indføre  

 fradragsret for tab på rentefordringer i koncernforhold.
Efter hovedreglen i kursgevinstlovens § 6 B, stk. 1, er der ikke  

 fradragsret for tab på fordringer, såfremt skyldneren er et koncernforbundet  

 selskab.
Som en undtagelse herfra er det i § 6 B, stk. 4, fastsat, at  

 fordringshaveren har ret til tabsfradrag, når fordringen er omfattet af  

 kursgevinstlovens § 4, dvs. fordringen er erhvervet som vederlag i næring,  

 dog forudsat at selskaberne ikke er sambeskattet.
Tabsfradragsretten hænger  

 sammen med, at fordringen er skattepligtig for fordringshaveren, som dermed  

 tidligere er blevet beskattet heraf.
For så vidt angår renter, er hovedreglen, at renteindtægter skal medregnes  

 ved opgørelsen af den skattepligtige indkomst i det indkomstår, hvori renten  

 forfalder til betaling.
Det vil sige, at renteindtægter skal indtægtsføres,  

 selv om der ikke er sket faktisk betaling.
Såfremt debitor ikke betaler  

 renter og dette skyldes debitors insolvens, kan kreditor dog undlade at  

 medregne de ikke betalte rentebeløb fra det tidspunkt, hvor insolvensen er  

 konstateret.
Rentefordringer er omfattet af kursgevinstlovens § 6 B, stk. 1. Tab på  

 rentefordringer er dermed ikke fradragsberettiget, når skyldneren er et  

 koncernforbundet selskab.
Dette gælder, uanset om fordringshaver er blevet  

 beskattet af de renter, fordringen omfatter.
 Da der i forhold til rentefordringer på samme måde som i forhold til  

 fordringer omfattet af kursgevinstlovens § 4 kan være tale om tab på  

 beskattede beløb, er det fundet rimeligt, at der også for rentefordringer er  

 adgang til tabsfradrag.
Adgangen til tabsfradrag er efter ændringsforslaget udtrykkeligt betinget  

 af, at tabet vedrører renter, som er medregnet ved fordringshaverens  

 indkomstopgørelse.
Hvis et tab på en rentefordring vedrører renter, som  

 aldrig har været medregnet af fordringshaveren, er det således fortsat  

 hovedreglen i kursgevinstlovens § 6 B, stk. 1, der finder anvendelse, dvs.  

 ingen fradragsret.
Tilsvarende har fordringshaveren ikke fradragsret, hvor  

 renterne nok har været medregnet ved indkomstopgørelsen, men hvor en  

 efterfølgende regulering af skatteansættelsen medfører, at de udgår af  

 indkomstopgørelsen.
En regulering af skatteansættelsen kan eksempelvis komme  

 på tale i forbindelse med eftergivelse af en rentefordring, der vedrører  

 renter, som har været medregnet ved en af de tre seneste indkomstopgørelser.
Efter ændringsforslaget er der som ved fordringer omfattet af  

 kursgevinstlovens § 4 ikke adgang til tabsfradrag, såfremt fordringshaver og  

 skyldner er sambeskattet.
Hvis fordringshaver og skyldner på tidspunktet for  

 tabets konstatering ikke er sambeskattet, er det en forudsætning for  

 tabsfradrag, at fordringshaver ikke var sambeskattet med skyldner på  

 tidspunktet for rentefordringens stiftelse.
Når sambeskatningssituationerne holdes uden for den foreslåede adgang til  

 tabsfradrag på rentefordringer, er begrundelsen, at en adgang til tabsfradrag  

 i disse situationer vil indebære, at fordringshaveren kan opnå fradrag for  

 samme beløb to gange.
Renteudgifter kan som hovedregel fradrages ved  

 indkomstopgørelsen for det år, hvori de forfalder til betaling.
Er  

 fordringshaver og skyldner sambeskattet og medfører skyldners rentefradrag  

 underskud, kan dette underskud overføres til fordringshaver til modregning i  

 sambeskatningsindkomsten.
Må fordringshaver senere konstatere et tab på dette  

 rentekrav på skyldner, vil en fradragsret dermed medføre fradrag en gang til  

 for det samme beløb.
 Efter ændringsforslaget vedrørende skattekontrolloven indføres der en  

 pligt for kreditorer, der eftergiver gæld som nævnt i forslaget til § 5, stk.  

 9, i ligningsloven, til i forbindelse med den ordinære renteindberetning til  

 de statslige told- og skattemyndigheder at oplyse om gældseftergivelsen.
 En tilsvarende indberetningsordning foreslås pålagt depotforvaltere  

 vedrørende pantebreve med pant i fast ejendom.
 Indberetningen skal vedrørende det enkelte låneforhold alene indeholde  

 oplysning om, at der har været foretaget gældseftergivelse i låneforholdet.
Denne oplysning gives ved en særlig markering (kode) af den rente, der  

 indberettes vedrørende låneforholdet.
Markering skal foretages årligt i  

 lånets restløbetid.
Det skal i den forbindelse bemærkes, at gældseftergivelse  

 ikke i denne sammenhæng anses for at indebære, at der opstår et nyt  

 gældsforhold.
 Den årlige markering i lånets restløbetid er nødvendig, idet den  

 fradragsbegrænsning, der er foreslået indført i § 5, stk. 9, i ligningsloven,  

 vil kunne have virkning i en årrække efter gældseftergivelsesåret.
 Markeringen udformes således, at den også viser, hvis der på et senere  

 tidspunkt sker yderligere gældseftergivelse i samme låneforhold.
 Markeringen af de indberettede renteudgifter vil alene varsle  

 ligningsmyndighederne om gældseftergivelsen, mens den ligningsmæssige  

 opgørelse efter ligningslovens § 5, stk. 9, må udføres manuelt.
Det er skønnet, at de administrative omkostninger ved en fuldt udbygget  

 indberetningsordning, der ville gøre en sådan efterfølgende manuel opgørelse  

 overflødig i de fleste tilfælde, hverken for det offentlige eller for private  

 virksomheder vil stå mål med fordelene.
Dette gælder uanset, at den her  

 foreslåede »skrabede« indberetningsordning bevirker, at  

 ligningsmyndighederne ofte vil være nødt til at afkræve den skattepligtige  

 nærmere oplysninger om gældseftergivelsen.
 Ændringsforslaget vedrørende fondsbeskatningsloven vedrører en sproglig  

 omformulering af reglerne i fondsbeskatningslovens §§ 21 og 21 A, som blev  

 fastsat ved lov nr. 180 af 23. marts 1995 om afskaffelse af  

 skatteårsbegrebet, beskatning ved selskabers opløsning m.v. og objektivering  

 og forenkling af dispensationsbestemmelser m.v.
 Ændringsforslaget vedrørende selskabsskatteloven er en konsekvensændring  

 som følge af ændringsforslaget vedrørende kursgevinstloven.
Ad nr. 16 Der har været en del misforståelser vedrørende virkningstidspunktet for  

 den i lovforslagets § 1, nr. 1, foreslåede begrænsning af rentefradragsretten  

 efter en gældsnedsættelse.
På den baggrund foreslås derfor en ændring af  

 ikrafttrædelsesbestemmelsen, således at det kommer til at fremgå udtrykkeligt  

 af selve lovteksten, at rentefradragsbegrænsningen har virkning for aftaler  

 om gældsnedsættelse, der indgås efter lovens ikrafttræden.
Som det er nævnt i  

 bemærkningerne til ikrafttrædelsesbestemmelsen (§ 5) i lovforslaget, anses  

 aftaletidspunktet i forhold til tvangsakkord og gældssanering for at være  

 datoen for kendelsens afsigelse.
 Det foreslås endvidere, at indberetningspligten vedrørende renter i  

 låneforhold, hvor der er sket gældseftergivelse, skal omfatte de  

 gældseftergivelser, der i kalenderåret 1995 foretages dagen efter lovens  

 bekendtgørelse i Lovtidende, samt gældseftergivelser i senere kalenderår.
Ad nr. 17 Ved ændringen præciseres det, at de foreslåede nye regler om  

 underskudsbegrænsning og reduktion af anskaffelsessummen for aktier finder  

 anvendelse i de tilfælde, hvor nedbringelsen eller indfrielsen sker den 18.  

 januar 1995 eller senere.
Det er således uden betydning, om kapitalindskuddet  

 er foretaget inden denne dato.
Ad nr. 18 Det foreslås, at den foreslåede konsekvensændring i ligningslovens § 15,  

 stk. 7, der bliver stk. 9, nr. 2, skal have virkning for aftale om  

 overdragelse af kapitalandele m.v., der finder sted den 1. januar 1995 eller  

 senere.
Den personkreds i arveafgiftsloven, som der henvises til i  

 ligningslovens § 15, stk. 7, der bliver stk. 9, nr. 2, bliver med  

 ændringsforslaget fra den 1. januar 1995 den samme som indtil den 1. januar  

 1995. Såfremt de hidtil gældende regler i lov om afgift af arv og gave skal  

 finde anvendelse, hvilket de efter § 6, stk. 2, 2. pkt., i lov nr. 1119 af  

 21. december 1994 kan i 1995, finder de hidtil gældende bestemmelser i  

 ligningslovens § 15, stk. 7, der bliver stk. 9, nr. 2, som affattet ved  

 lovbekendtgørelse nr. 851 af 30. september 1994, dog i stedet anvendelse.
Ad nr. 19 Det foreslås i stk. 7, at adgangen til tabsfradrag på rentefordringer i  

 koncernforhold skal have virkning for tab, der realiseres efter lovens  

 ikrafttræden.
 Det foreslås i stk. 8, at ændringen af fondsbeskatningsloven skal have  

 virkning fra og med indkomståret 1996 svarende til reglerne i lov nr. 180 af  

 23. marts 1995.
