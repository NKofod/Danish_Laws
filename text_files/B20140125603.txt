Anordning om udmøntning af erindringsmønter i anledning af Hendes Majestæt Dronningens 75-års-fødselsdag VI MARGRETHE DEN ANDEN, af Guds Nåde Danmarks Dronning, gør vitterligt:
 I medfør af § 2, stk. 1 og 3, i møntloven, lov nr. 817 af 21. december 1988, og efter forhandling med Danmarks Nationalbank fastsættes:
 § 1. I anledning af Hendes Majestæt Dronningens 75-års-fødselsdag 16. april 2015 udmøntes to erindringsmønter.
 Stk. 2. Der udmøntes en mønt lydende på 20 kroner af aluminiumsbronze (92 vægtdele kobber, 6 vægtdele aluminium og 2 vægtdele nikkel) og af følgende størrelse og vægt:
 Mønten skal have følgende præg:
 1) På forsiden:
Hendes Majestæt Dronningens portræt i trekvart profil vendt mod højre.
Langs randen en ring og inden for denne: MARGRETHE II DANMARKS DRONNING.
Mellem II og DANMARKS er indskudt møntmærket, et hjerte.
Forneden: Til venstre for portrættet navnebogstaver for direktøren for møntproduktionen og til højre navnebogstaver for medaljøren.
 2) På bagsiden:
I midten et "M", som er en gengivelse af Hendes Majestæt Dronningens private signatur.
Som baggrund et bølgeformet motiv omgivet af en cirkelformet ramme.
Forneden: 20 KRONER.
Foroven: årstallene 1940 og 2015. Langs randen en ring.
 3) Mønten præges med afbrudt rifling.
 Stk. 3. Der udmøntes en mønt lydende på 500 kroner af finsølv (999 0/00 Ag) og af følgende størrelse og vægt:
 Mønten skal have følgende præg:
 1) På forsiden:
Hendes Majestæt Dronningens portræt i trekvart profil vendt mod højre.
Langs randen en ring og inden for denne: MARGRETHE II DANMARKS DRONNING.
Mellem II og DANMARKS er indskudt møntmærket, et hjerte.
Forneden: Til venstre for portrættet navnebogstaver for direktøren for møntproduktionen og til højre navnebogstaver for medaljøren.
 2) På bagsiden:
I midten et "M", som er en gengivelse af Hendes Majestæt Dronningens private signatur.
Som baggrund et bølgeformet motiv omgivet af en cirkelformet ramme.
Forneden: 500 KRONER.
Foroven: årstallene 1940 og 2015. Langs randen en ring.
 3) Mønten præges med en glat rand.
 § 2. Denne anordning træder i kraft den 1. marts 2015.
Givet på Amalienborg, den 19. november 2014 Under Vor Kongelige Hånd og Segl MARGRETHE R.
