Nr LSF 250 Forslag til Lov om ophævelse af lov om kapitaltilførselsafgift Fremsat af skatteministeren (Fogh Rasmussen) den 26. marts 1992 § 1 Lov om kapitaltilførselsafgift, jf. lovbekendtgørelse nr. 761 af 12.  

 december 1988, ophæves.
§ 2 I lov om påligning af indkomst- og formueskat til staten (ligningsloven),  

 jf. lovbekendtgørelse nr. 735 af 5. november 1991, som senest ændret ved § 12  

 i lov nr. 5 af 3. januar 1992, udgår i § 17 A, stk. 1,: »samt  

 renter efter § 12, stk. 4, i lov om kapitaltilførselsafgift«.
§ 3 Stk. 1. Loven træder i kraft den 1. juli 1992 og har virkning for  

 selskaber m.v., hvor afgiftspligt efter lov om kapitaltilførselsafgift ikke  

 er indtrådt inden den 1. juli 1992.
 Stk. 2. I tilfælde, hvor afgiftspligten er indtrådt inden den 1.  

 juli 1992, finder bestemmelserne i kapitel 4 - 6 i lov om  

 kapitaltilførselsafgift fortsat anvendelse.
Bemærkninger til lovforslaget Almindelige bemærkninger Lovforslaget skal ses i sammenhæng med den række af lovforslag, som har  

 til formål at foretage den sidste afgiftstilpasning med henblik på det indre  

 marked.
Der kan særligt henvises til bemærkningerne til det samtidig  

 fremsatte lovforslag om afgiftsnedsættelse for øl, vin og frugtvin.
Ved  

 nærværende lovforslag foreslås det at ophæve kapitaltilførselsafgiften fra  

 den 1. juli 1992.
 I forbindelse med finansloven for 1992 vedtog Folketinget en udvidelse af  

 kapitalkravene for selskaber gældende fra den 6. december 1991. For  

 eksisterende selskaber er der indført en overgangsperiode, hvorefter disse  

 inden den 1. januar 1997 skal bringe deres aktie- og anpartskapital i  

 overensstemmelse med de nye kapitalkrav.
 Hensigten med at øge kapitalkravet er bl.a. at styrke selskabernes solvens  

 for at undgå restancer til det offentlige.
Forhøjelse af kapitalen i overensstemmelse med de nye kapitalkrav  

 indebærer en yderligere belastning af selskaberne i form af  

 kapitaltilførselsafgift.
I forbindelse med folketingsbehandlingen af  

 lovforslaget om udvidelse af kapitalkravene har et flertal i Folketinget  

 derfor opfordret regeringen til at fremsætte lovforslag, hvorefter  

 eksisterende selskaber ikke bliver belastet med afgiften, såfremt forhøjelsen  

 af kapitalen i overensstemmelse med kravene sker inden den 1. januar l993.
En differentieret kapitaltilførselsafgift vil stride imod  

 kapitaltilførselsafgiftsdirektivet.
Der er dog mulighed for at påberåbe sig,  

 at der foreligger en særlig situation af en sådan karakter, at den kan  

 begrunde en differentiering.
I overensstemmelse med flertallets ønske er der  

 den 14. januar l992 rettet henvendelse til EF-Kommissionen om, hvorvidt den  

 af flertallet ønskede differentiering skulle være i overensstemmelse med  

 direktivet.
Regeringen finder imidlertid, at der bør ske en total ophævelse af  

 kapitaltilførselsafgiften, idet der er tale om en afgift, der generelt virker  

 negativt for erhvervslivet.
En sådan ophævelse vil reducere omkostningerne  

 ved stiftelse af et selskab, ligesom det vil blive billigere at udvide  

 egenkapitalen.
 Henvendelsen til EF-Kommissionen vedrørende en særlig nedsættelse under  

 hensyntagen til forhøjelsen af kapitalkravene, vil herefter kun komme til at  

 omfatte forhøjelser i perioden indtil den 1. juli l992.
Provenumæssige virkninger Ifølge de seneste regnskabsoplysninger anslås en ophævelse af  

 kapitaltilførselsafgiften at medføre et provenutab af størrelsesordenen 400  

 mill. kr. på helårsbasis (bortset fra de obligatoriske kapitaludvidelser som  

 følge af de skærpede krav til selskabers mindstekapital).
For finansåret 1992 skønnes provenutabet til ca. 100 mill. kr., idet der  

 også forfalder betaling efter 1. juli 1992, der vedrører perioden inden  

 afgiftsophævelsen.
For de efterfølgende finansår anslås provenutabet til ca.  

 400 mill. kr. årligt.
Administrative virkninger Det skønnes, at forslaget vil medføre en arbejdsmæssig lettelse for de  

 statslige told- og skattemyndigheder på 2 årsværk i 1992 og 12 årsværk i 1993  

 og senere.
Forslaget skønnes i øvrigt ikke at medføre nævneværdige  

 administrative konsekvenser.
Bemærkninger til de enkelte bestemmelser Til § 2 Forslaget om ændring i ligningslovens § 17 A, stk. 1, er alene en  

 konsekvensændring af forslaget om ophævelse af kapitaltilførselsafgiften.
Til § 3 Forslaget om ophævelse af kapitaltilførselsafgiften skal have virkning  

 for selskaber m.v., hvor afgiftspligt efter de hidtil gældende regler ville  

 være indtrådt den 1. juli 1992 eller senere.
Efter de gældende regler indtræder afgiftspligten for selskaber, der er  

 registreringspligtige i Erhvervsog Selskabsstyrelsen, ved registreringen.
For  

 andre selskaber m.v. kan afgiftspligten f.eks. indtræde i forbindelse med en  

 stiftelsesoverenskomsts underskrivelse eller ved notering af selskabets  

 andele på en børs.
 Hvis registreringen m.v. først finder sted den 1. juli 1992 eller senere,  

 betyder forslaget, at der ikke indtræder afgiftspligt.
 De hidtil gældende regler i kapitel 4 - 6 i lov om kapitaltilførselsafgift  

 finder fortsat anvendelse i tilfælde, hvor afgiftspligten er indtrådt inden  

 den 1. juli 1992.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 2 I lov om påligning af indkomst- og formueskat til staten (ligningsloven),  

 jf. lovbekendtgørelse nr. 735 af 5. november 1991, som senest ændret ved § 12  

 i lov nr. 5 af 3. januar 1992, udgår i § 17 A, stk. 1,: »samt  

 renter efter § 12, stk. 4, i lov om kapitaltilførselsafgift«.
§ 17 A.
Ved opgørelsen af den skattepligtige indkomst kan udgifter  

 til renter af skatter samt told- og forbrugsafgifter ikke fradrages bortset  

 fra renter ved henstand efter § 6 i lov om frigørelsesafgift m.v. af fast  

 ejendom, § 11, stk. 3 og 4, i lov om afgift af arv og gave og § 12 i lov om  

 beskatning af fortjeneste ved afståelse af fast ejendom samt renter efter §  

 12, stk. 4, i lov om kapitaltilførselsafgift.
