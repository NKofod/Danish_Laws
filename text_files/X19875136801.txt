 Et pengeinstitut havde beregnet sig overrente på den del af et  

 studielån, der var forfaldent.
 Tilsynet udtalte, at da det ikke var oplyst i lånedokumentet, var  

 dette i strid med god bank- og sparekassepraksis.
 Tilsynets skrivelse af 8. januar 1987 vedrørende overrente på forfaldent  

 studielån.
 Der klagedes over, at pengeinstituttet havde beregnet sig overrente på den  

 del af et studielån, som var forfaldent.
 Tilsynet fandt det ikke i overensstemmelse med god pengeinstitutpraksis,  

 at pengeinstituttet beregnede sig en højere rente for den del af lånets  

 restgæld, som pengeinstituttet betragtede som forfalden end for lånet i  

 øvrigt, uden at det i lånedokumentet var oplyst, at der for restancer på  

 lånet kan gælde afvigende rentesatser.
 Tilsynet fandt det ikke fyldestgørende til opfyldelse af god  

 pengeinstitutpraksis, at pengeinstituttet som hjemmel til at forhøje renten  

 henviste til de almindelige forretningsbetingelser, hvis indhold ikke var  

 angivet i lånedokumentet.
 Forbrugerombudsmanden, der havde fået forelagt sagen til udtalelse, fandt  

 pengeinstituttets handlemåde stridende imod god markedsføringsskik, da der,  

 således som aftalen om studielånet var affattet, ikke sås at være nogen klar  

 aftalemæssig baggrund for den foretagne beregning af overrente.
