Nr LSF 202 Forslag til Lov om ændring af lov om statens tjenestemænd i Grønland Fremsat af finansministeren (Henning Dyremose) den 15. maj 1991 Vedtaget ved tredjebehandling den 28. maj 1991 Lov nr. 334 af 06/06/1991 § 1 I lov om statens tjenestemænd i Grønland, jf. lovbekendtgørelse nr. 684  

 af 3. november 1988, foretages følgende ændringer:
 1. § 5, stk. 3, ophæves, og i stedet indsættes:
 »Stk. 3. Når ansøgningsfristen er udløbet, udleveres der på  

 begæring af ansøgere og organisationer, hvis medlemmer er naturlige ansøgere  

 til stillingen, en liste med oplysning om navnene på alle ansøgere og  

 eventuelt tillige andre personlige data, der er nødvendige for at  

 identificere de enkelte ansøgere.
 Stk. 4. Er der senest inden ansøgningsfristens udløb modtaget  

 skriftlig anmodning fra en ansøger om, at de oplysninger, der skal udleveres  

 i henhold til stk. 3, ikke gengives offentligt, skal oplysning herom påføres  

 ansøgerlisten ved udleveringen.
Stk. 5. Hvis der er fremsat anmodning som nævnt i stk. 4, må  

 offentlig gengivelse af ansøgerlisten eller dele deraf ikke finde sted.
For  

 overtrædelse heraf kan idømmes bøde.« Stk. 4-6 bliver herefter stk. 6-8.
 2. I § 5, stk. 4, der bliver stk. 6, ændres »6  

 uger« til: »3 uger«.
 3. § 7 affattes således:
»§ 7. Lov om åremålsansættelse af tjenestemænd og ansatte på  

 tjenestemandslignende vilkår finder tilsvarende anvendelse ved ansættelse på  

 åremål i statens tjeneste i Grønland.« 4. I § 8 indsættes efter stk. 1 som nyt stykke:
»Stk. 2. Finansministeren kan efter indhentet udtalelse fra  

 Lønningsrådet fastsætte undtagelser fra reglen i stk. 1.« Stk. 2 bliver herefter stk. 3.
 5. I § 9, stk. 2, udgår », samt hvorvidt han anses som  

 hjemmehørende eller indtil videre ikkehjemmehørende i Grønland«.
 6. § 10 ophæves.
 7. § 15, stk. 3, ophæves.
 8. I § 21 indsættes som stk. 9:
»Stk. 9. Bestemmelsen i stk. 8 omfatter oplysninger tilvejebragt  

 såvel før som under forhør og retsmøder, der afholdes under sagen, og hvad  

 enten oplysningerne foreligger mundtligt eller skriftligt.« 9. § 32 affattes således:
 »§ 32. En tjenestemand, der afskediges, fordi ændringer i  

 forvaltningens organisation eller arbejdsform medfører, at stillingen  

 nedlægges, bevarer sin hidtidige løn i 3 år, jf. dog stk. 3 og 4.
 Stk. 2. Den, der modtager rådighedsløn efter stk. 1, er omfattet  

 af reglerne i §§ 13 og 14.
Stk. 3. Der ydes ikke rådighedsløn til den, der 1) ansættes i eller får anvist en anden stilling, som den pågældende har  

 pligt til at overtage efter §§ 13 og 14, 2) har opnået den for stillingen fastsatte afgangsalder eller 3) på afskedstidspunktet på grund af sygdom eller uegnethed ikke er i  

 stand til at overtage en stilling, som den pågældende efter §§ 13 og 14 ville  

 have pligt til at overtage.
Stk. 4. Finansministeren fastsætter bestemmelser om, at udbetaling  

 af rådighedsløn midlertidigt standses helt eller delvis til den, der 1) opnår ansættelse, som efter § 3 i lov om pension til statens  

 tjenestemænd m.v. i Grønland medregnes i pensionsalderen som tjenestemand, og  

 som ikke er omfattet af stk. 3, nr. 1, 2) opnår anden ansættelse på andre vilkår end tjenestemandsvilkår inden  

 for det i § 3 a, stk. 1, i lov om pension til statens tjenestemænd m.v. i  

 Grønland nævnte område eller 3) opnår ansættelse i et aktieselskab, som efter en opgaveomlægning  

 varetager de arbejdsopgaver, inden for hvilke den pågældende var beskæftiget  

 som ansat i staten, og hvori staten ejer mere end 50 pct. af aktierne.
Stk. 5. Bestemmelserne i stk. 3 og 4 finder tilsvarende anvendelse  

 for ventepenge, der tillægges i henhold til de før 1. juli 1971 gældende  

 regler.« 10. § 33, stk. 3, affattes således:
»Stk. 3. Bestemmelserne i § 26, stk. 2, 2. pkt., § 31, stk.  

 3, samt § 32 gælder ikke for tjenestemænd på prøve, idet der dog skal  

 indhentes en udtalelse fra finansministeren, jf. § 31, stk. 3, i tilfælde,  

 hvor der måtte opstå spørgsmål om eventuel ret til pension efter kapitel 1 og  

 5 i lov om pension til statens tjenestemænd m.v. i Grønland.« 11. § 34, stk. 2, 1. pkt., affattes således:
»Bestemmelserne i § 8, §§ 11 a-14, §§ 19-25, § 49, stk. 1, nr. 2, og  

 stk. 4, § 49 b og § 49 c, stk. 2, gælder ikke for dommere.« 12. I § 37, stk. 2, ændres »§ 5, stk. 6« til:  

 »§ 5, stk. 8«.
 13. I § 40, stk. 1, ændres »landsprovsten« til:  

 »vicebiskoppen«.
 14. § 41, stk. 2, affattes således:
»Stk. 2. Aftale, der alene angår ansættelsesvilkår for  

 tjenestemænd under et enkelt ministerium, kan dog efter nærmere bestemmelse  

 af finansministeren indgås af vedkommende minister.« 15. I § 46, stk. 3, ændres »voldgiftsret« til:  

 »tjenestemandsret«.
 16. Kapitel 12 affattes således:
»Kapitel 12 Tjenestemandsretten for statens tjenestemænd i Grønland § 48. Finansministeren nedsætter en tjenestemandsret for statens  

 tjenestemænd i Grønland, der består af en formand og en stedfortræder for  

 denne samt otte andre medlemmer og stedfortrædere for disse.
Til retten  

 knyttes en sekretær.
Stk. 2. Landsdommeren i Grønland er formand.
Landsdommeren udpeger  

 blandt Grønlands Landsrets fuldmægtige en stedfortræder for formanden.
 Stk. 3. Finansministeren udpeger fire medlemmer og stedfortrædere  

 for disse.
 Stk. 4. De i § 45 nævnte centralorganisationer udpeger i forening  

 fire medlemmer og stedfortrædere for disse.
 Stk. 5. Medlemmerne og stedfortræderne udpeges for 3 år ad gangen.
 Stk. 6. I den enkelte sags behandling deltager retsformanden eller  

 dennes stedfortræder, to af de af finansministeren udpegede medlemmer eller  

 disses stedfortrædere samt to af de af centralorganisationerne udpegede  

 medlemmer eller disses stedfortrædere.
§ 49. Tjenestemandsretten behandler sager om 1) overtrædelse eller fortolkning af indgåede aftaler eller bestemmelser,  

 som efter §§ 42 og 43 træder i stedet for aftaler, og 2) kollektiv overtrædelse af § 11, stk. 1, der er begået af tjenestemænd  

 omfattet af en eller flere af de i § 45 nævnte centralorganisationer.
 Stk. 2. Retten påser af egen drift, at den har saglig kompetence  

 til at behandle en sag.
Stk. 3. Sager, der hører under tjenestemandsretten, kan ikke  

 indbringes for de almindelige domstole.
En tjenestemand kan dog anlægge sag  

 ved de almindelige domstole, når vedkommende centralorganisation har afslået  

 at indbringe en sag som nævnt i stk. 1, nr. 1, for tjenestemandsretten.
En  

 sådan sag skal anlægges inden 6 måneder efter, at tjenestemanden har modtaget  

 meddelelse om den endelige administrative afgørelse eller sagen er afvist af  

 centralorganisationen eller tjenestemandsretten.
 Stk. 4. Sager, der efter stk. 1, nr. 2, hører under  

 tjenestemandsretten, kan ikke behandles efter reglerne i §§ 20-24.
Stk. 5. Finansministeren kan bestemme, at overtrædelser som nævnt  

 i stk. 1, nr. 2, begået af personale ansat på tjenestemandslignende vilkår  

 behandles af tjenestemandsretten, såfremt personalet er ansat i henhold til  

 regler, der indeholder bestemmelser svarende til § 11, stk. 1, og §§ 20-24.  

 Finansministeren fastsætter samtidig nærmere regler om pligt til at  

 indberette overtrædelser til finansministeren og om de nødvendige fravigelser  

 fra § 49 c, stk. 2, med hensyn til, hvem der er parter i sagen.
Bestemmelsen  

 i § 49 b, stk. 3, finder tilsvarende anvendelse på den eller de  

 organisationer, der udøver forhandlingsretten for det personale, der er  

 omfattet af finansministerens bestemmelse efter 1. pkt.
§ 49 a.
Staten og en eller flere af de i § 45 nævnte  

 centralorganisationer kan af tjenestemandsretten ikendes bod for  

 overtrædelser som nævnt i § 49, stk. 1, nr. 1. Boden tilfalder den, der har  

 anlagt sagen.
§ 49 b.
I sager som nævnt i § 49, stk. 1, nr. 2, kan  

 tjenestemandsrettens formand eller dennes stedfortræder give pålæg om ophør  

 af overtrædelsen.
 Stk. 2. En tjenestemand, som har begået en af de i § 49, stk. 1,  

 nr. 2, nævnte overtrædelser, kan af tjenestemandsretten ikendes advarsel  

 eller irettesættelse eller bøde.
Stk. 3. En eller flere af de i § 45 nævnte centralorganisationer  

 kan af tjenestemandsretten ikendes bod, hvis centralorganisationen har  

 understøttet en overtrædelse som nævnt i § 49, stk. 1, nr. 2, eller ikke med  

 alle rimelige midler har søgt at hindre overtrædelsen eller bringe den til  

 ophør.
Boden tilfalder den, der har anlagt sagen.
Bestemmelserne i 1. og 2.  

 pkt. finder tilsvarende anvendelse på de organisationer, der er tilsluttet  

 centralorganisationerne.
§ 49 c.
Sager som nævnt i § 49, stk. 1, nr. 1, kan anlægges af og  

 mod finansministeren eller en eller flere af de i § 45 nævnte  

 centralorganisationer.
Sager kan endvidere anlægges af vedkommende minister  

 efter forhandling med finansministeren.
Stk. 2. Sager som nævnt i § 49, stk. 1, nr. 2, kan anlægges af  

 finansministeren mod en eller flere af de i § 45 nævnte  

 centralorganisationer.
Centralorganisationerne kan ved tjenestemandsretten  

 anlægge sag mod vedkommende minister om, hvorvidt en sag om overtrædelse af §  

 11, stk. 1, hører under tjenestemandsretten.
§ 49 d.
Tjenestemandsretten har sit sæde i Nuuk, men kan sættes  

 uden for Nuuk, når retten skønner det hensigtsmæssigt.
 Stk. 2. Retsbog føres efter kapitel 2, §§ 2-4, i lov om rettens  

 pleje i Grønland.
§ 49 e.
Sag anlægges ved, at den ene part til tjenestemandsretten  

 indgiver en anmodning i to eksemplarer om tjenestemandsretsafgørelse.
Stk. 2. Sekretæren sender snarest muligt et eksemplar af  

 anmodningen til den anden part og indkalder samtidig svarskrift i to  

 eksemplarer fra denne.
Svarskriftet indgives til retten inden for en af  

 sekretæren fastsat frist.
Når svarskrift er modtaget, sender sekretæren et  

 eksemplar af svarskriftet til modparten.
Yderligere skriftveksling finder som  

 regel ikke sted.
 Stk. 3. Med henblik på foretagelse af forligsmægling eller  

 indhentelse af yderligere udtalelser fra parterne kan disse indkaldes til et  

 forberedende retsmøde, hvor retten kan beklædes af formanden eller dennes  

 stedfortræder alene.
§ 49 f.
Retten kan, om det findes fornødent, lade stævning  

 forkynde for en af parterne efter reglerne i kapitel 2, §§ 9-12, i lov om  

 rettens pleje i Grønland.
 Stk. 2. Den, mod hvem sagen anlægges, skal møde for  

 tjenestemandsretten.
Stk. 3. Udebliver indstævnte trods forkyndelse efter stk. 1,  

 finder kapitel 2, §§ 10 og 11, i lov om rettens pleje i Grønland tilsvarende  

 anvendelse.
Udeblivelsesdom kan afsiges af formanden eller dennes  

 stedfortræder uden tilkaldelse af rettens øvrige medlemmer.
§ 49 g.
I retten til at lade møde ved rettergangsfuldmægtig for  

 tjenestemandsretten gælder ingen indskrænkninger for parterne.
I hvilket  

 omfang en part er berettiget til at deltage i forhandlingerne for retten ved  

 hjælp af flere fuldmægtige, afgør retten, ligesom retten træffer afgørelse  

 om, hvem der foruden parterne og rettergangsfuldmægtigene bør have adgang til  

 retsmøderne.
§ 49 h.
Formanden eller dennes stedfortræder afgør ved kendelse de  

 tvistigheder, som under vidneførslen eller syns- og skønsoptagelse opstår for  

 retten.
§ 49 i.
Om procesmåden i øvrigt gælder med de nødvendige  

 tilpasninger de for borgerlige sager, der behandles ved Grønlands Landsret,  

 gældende grundsætninger i kapitel 2 og kapitel 3, afsnit B og D, i lov om  

 rettens pleje i Grønland.
§ 49 j.
Domme afsagt af tjenestemandsretten kan fuldbyrdes efter  

 reglerne i lov om rettens pleje i Grønland om tvangsfuldbyrdelse af domme.  

 Forlig indgået for tjenestemandsretten kan fuldbyrdes efter reglerne i lov om  

 rettens pleje i Grønland om fuldbyrdelse af forlig, der er indgået for en  

 ret.« 17. § 53, stk. 1, 2. pkt., ophæves.
 18. I § 53, stk. 3, ændres »en i Grønland  

 hjemmehørende tjenestemand, jf. § 10,» til: »en tjenestemand«.
 19. Efter § 53 indsættes i 3. del:
»§ 53 a.
Finansministeren kan efter indhentet udtalelse fra  

 Lønningsrådet fastsætte regler om, at tjenestemænd har ret til tjenestefrihed  

 uden løn til nærmere afgrænsede formål.
§ 53 b.
Vedkommende minister eller den, ministeren bemyndiger  

 dertil, kan inden for rammer, der fastsættes ved aftale i henhold til § 41,  

 gøre uddannelse, hvortil ansættelsesmyndigheden afholder omkostningerne,  

 betinget af, at tjenestemanden på forhånd forpligter sig til at forblive i  

 tjenesten en vis periode efter gennemgået uddannelse, samt af, at løn i  

 uddannelsesperioden og eventuelle øvrige uddannelsesomkostninger helt eller  

 delvis tilbagebetales, hvis denne tjenestepligt ikke opfyldes.
 Stk. 2. Bestemmelserne i stk. 1 finder ikke anvendelse på områder,  

 hvor regler om tjenestepligt efter gennemgået uddannelse allerede måtte være  

 fastsat ved lov eller i medfør af lov.
Kapitel 15 a Nordiske statsborgere § 53 c.
Finansministeren kan efter indhentet udtalelse fra  

 Lønningsrådet bestemme, at statsborgere i de øvrige nordiske lande, der  

 ansættes i statens tjeneste i Grønland, ansættes på tilsvarende vilkår som  

 tjenestemænd.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Tjenestemænd, der ved lovens ikrafttræden har ret til at  

 bebo en anvist bolig, bevarer denne ret, så længe de beklæder deres hidtidige  

 stilling.
 Stk. 3. § 32, stk. 4, som affattet i § 1, nr. 9, har virkning for  

 rådighedsløn og ventepenge til tjenestemænd, der afskediges til fratræden 30.  

 juni 1994 eller senere.
 Stk. 4. Der ydes ikke rådighedsløn eller ventepenge til  

 tjenestemænd, der er afskediget eller afskediges til fratræden før 30. juni  

 1994, og som opnår ansættelse, der efter § 3 i lov om pension til statens  

 tjenestemænd m.v. i Grønland medregnes i pensionsalderen som tjenestemand.
 Stk. 5. Sager som nævnt i § 49, stk. 1, nr. 2, i lov om statens  

 tjenestemænd i Grønland som affattet ved § 1, nr. 16, der er opstået før  

 lovens ikrafttræden, behandles efter de hidtil gældende regler.
Oprindeligt fremsat forslag § 1 I lov om statens tjenestemænd i Grønland, jf. lovbekendtgørelse nr. 684  

 af 3. november 1988, foretages følgende ændringer:
 1. § 5, stk. 3, ophæves, og i stedet indsættes:
 »Stk. 3. Når ansøgningsfristen er udløbet, udleveres der på  

 begæring af ansøgere og organisationer, hvis medlemmer er naturlige ansøgere  

 til stillingen, en liste med oplysning om navnene på alle ansøgere og  

 eventuelt tillige andre personlige data, der er nødvendige for at  

 identificere de enkelte ansøgere.
 Stk. 4. Er der senest inden ansøgningsfristens udløb modtaget  

 skriftlig anmodning fra en ansøger om, at de oplysninger, der skal udleveres  

 i henhold til stk. 3, ikke gengives offentligt, skal oplysning herom påføres  

 ansøgerlisten ved udleveringen.
Stk. 5. Hvis der er fremsat anmodning som nævnt i stk. 4, må  

 offentlig gengivelse af ansøgerlisten eller dele deraf ikke finde sted.
For  

 overtrædelse heraf kan idømmes bøde.« Stk. 4-6 bliver herefter stk. 6-8.
 2. I § 5, stk. 4, der bliver stk. 6, ændres »6  

 uger« til: »3 uger«.
 3. § 7 affattes således:
»§ 7. Lov om åremålsansættelse af tjenestemænd og ansatte på  

 tjenestemandslignende vilkår finder tilsvarende anvendelse ved ansættelse på  

 åremål i statens tjeneste i Grønland.« 4. I § 8 indsættes efter stk. 1 som nyt stykke:
»Stk. 2. Finansministeren kan efter indhentet udtalelse fra  

 Lønningsrådet fastsætte undtagelser fra reglen i stk. 1.« Stk. 2 bliver herefter stk. 3.
 5. I § 9, stk. 2, udgår: », samt hvorvidt han anses  

 som hjemmehørende eller indtil videre ikkehjemmehørende i Grønland«.
 6. § 10 ophæves.
 7. § 15, stk. 3, ophæves.
 8. I § 21 indsættes som stk. 9:
»Stk. 9. Bestemmelsen i stk. 8 omfatter oplysninger tilvejebragt  

 såvel før som under forhør og retsmøder, der afholdes under sagen, og hvad  

 enten oplysningerne foreligger mundtligt eller skriftligt.« 9. § 32 affattes således:
 »§ 32. En tjenestemand, der afskediges, fordi ændringer i  

 forvaltningens organisation eller arbejdsform medfører, at stillingen  

 nedlægges, bevarer sin hidtidige løn i 3 år, jf. dog stk. 3 og 4.
 Stk. 2. Den, der modtager rådighedsløn efter stk. 1, er omfattet  

 af reglerne i §§ 13 og 14.
Stk. 3. Der ydes ikke rådighedsløn til den, der 1) ansættes i eller får anvist en anden stilling, som den pågældende har  

 pligt til at overtage efter §§ 13 og 14, 2) har opnået den for stillingen fastsatte afgangsalder, eller 3) på afskedstidspunktet på grund af sygdom eller uegnethed ikke er i  

 stand til at overtage en stilling, som den pågældende efter §§ 13 og 14 ville  

 have pligt til at overtage.
Stk. 4. Finansministeren fastsætter bestemmelser om, at udbetaling  

 af rådighedsløn midlertidigt standses helt eller delvis til den, der 1) opnår ansættelse, som efter § 3 i lov om pension til statens  

 tjenestemænd m.v. i Grønland medregnes i pensionsalderen som tjenestemand, og  

 som ikke er omfattet af stk. 3, nr. 1, 2) opnår anden ansættelse på andre vilkår end tjenestemandsvilkår inden  

 for det i § 3 a, stk. 1, i lov om pension til statens tjenestemænd m.v. i  

 Grønland nævnte område, eller 3) opnår ansættelse i et aktieselskab, som efter en opgaveomlægning  

 varetager de arbejdsopgaver, inden for hvilke den pågældende var beskæftiget  

 som ansat i staten, og hvori staten ejer mere end 50 pct. af aktierne.
Stk. 5. Bestemmelserne i stk. 3 og 4 finder tilsvarende anvendelse  

 for ventepenge, der tillægges i henhold til de før 1. juli 1971 gældende  

 regler.« 10. § 33, stk. 3, affattes således:
»Stk. 3. Bestemmelserne i § 26, stk. 2, 2. pkt., § 31, stk.  

 3, samt § 32 gælder ikke for tjenestemænd på prøve, idet der dog skal  

 indhentes en udtalelse fra finansministeren, jf. § 31, stk. 3, i tilfælde,  

 hvor der måtte opstå spørgsmål om eventuel ret til pension efter kapitel 1 og  

 5 i lov om pension til statens tjenestemænd m.v. i Grønland.« 11. § 34, stk. 2, 1. pkt., affattes således:
»Bestemmelserne i § 8, §§ 11 a-14, §§ 19-25, § 49, stk. 1, nr. 2, og  

 stk. 4, § 49 b og § 49 c, stk. 2, gælder ikke for dommere.« 12. I § 37, stk. 2, ændres »§ 5, stk. 6« til:  

 »§ 5, stk. 8«.
 13. I § 40, stk. 1, ændres »landsprovsten« til:  

 »vicebiskoppen«.
 14. § 41, stk. 2, affattes således:
»Stk. 2. Aftale, der alene angår ansættelsesvilkår for  

 tjenestemænd under et enkelt ministerium, kan dog efter nærmere bestemmelse  

 af finansministeren indgås af vedkommende minister.« 15. I § 46, stk. 3, ændres »voldgiftsret« til:  

 »tjenestemandsret«.
 16. Kapitel 12 affattes således:
»Kapitel 12 Tjenestemandsretten for statens tjenestemænd i Grønland § 48. Finansministeren nedsætter en tjenestemandsret for statens  

 tjenestemænd i Grønland, der består af en formand og en stedfortræder for  

 denne samt otte andre medlemmer og stedfortrædere for disse.
Til retten  

 knyttes en sekretær.
Stk. 2. Landsdommeren i Grønland er formand.
Landsdommeren udpeger  

 blandt Grønlands Landsrets fuldmægtige en stedfortræder for formanden.
 Stk. 3. Finansministeren udpeger fire medlemmer og stedfortrædere  

 for disse.
 Stk. 4. De i § 45 nævnte centralorganisationer udpeger i forening  

 fire medlemmer og stedfortrædere for disse.
 Stk. 5. Medlemmerne og stedfortræderne udpeges for 3 år ad gangen.
 Stk. 6. I den enkelte sags behandling deltager retsformanden eller  

 dennes stedfortræder, to af de af finansministeren udpegede medlemmer eller  

 disses stedfortrædere samt to af de af centralorganisationerne udpegede  

 medlemmer eller disses stedfortrædere.
§ 49. Tjenestemandsretten behandler sager om 1) overtrædelse eller fortolkning af indgåede aftaler eller bestemmelser,  

 som efter §§ 42 og 43 træder i stedet for aftaler, og 2) kollektiv overtrædelse af § 11, stk. 1, der er begået af tjenestemænd  

 omfattet af en eller flere af de i § 45 nævnte centralorganisationer.
 Stk. 2. Retten påser af egen drift, at den har saglig kompetence  

 til at behandle en sag.
Stk. 3. Sager, der hører under tjenestemandsretten, kan ikke  

 indbringes for de almindelige domstole.
En tjenestemand kan dog anlægge sag  

 ved de almindelige domstole, når vedkommende centralorganisation har afslået  

 at indbringe en sag som nævnt i stk. 1, nr. 1, for tjenestemandsretten.
En  

 sådan sag skal anlægges inden 6 måneder efter, at tjenestemanden har modtaget  

 meddelelse om den endelige administrative afgørelse, eller sagen er afvist af  

 centralorganisationen eller tjenestemandsretten.
 Stk. 4. Sager, der efter stk. 1, nr. 2, hører under  

 tjenestemandsretten, kan ikke behandles efter reglerne i §§ 20-24.
Stk. 5. Finansministeren kan bestemme, at overtrædelser som nævnt  

 i stk. 1, nr. 2, begået af personale ansat på tjenestemandslignende vilkår,  

 behandles af tjenestemandsretten, såfremt personalet er ansat i henhold til  

 regler, der indeholder bestemmelser svarende til § 11, stk. 1, og §§ 20-24.  

 Finansministeren fastsætter samtidig nærmere regler om pligt til at  

 indberette overtrædelser til finansministeren og om de nødvendige fravigelser  

 fra § 49 c, stk. 2, med hensyn til, hvem der er parter i sagen.
Bestemmelsen  

 i § 49 b, stk. 3, finder tilsvarende anvendelse på den eller de  

 organisationer, der udøver forhandlingsretten for det personale, der er  

 omfattet af finansministerens bestemmelse efter 1. pkt.
§ 49 a.
Staten og en eller flere af de i § 45 nævnte  

 centralorganisationer kan af tjenestemandsretten ikendes bod for  

 overtrædelser som nævnt i § 49, stk. 1, nr. 1. Boden tilfalder den, der har  

 anlagt sagen.
§ 49 b.
I sager som nævnt i § 49, stk. 1, nr. 2, kan  

 tjenestemandsrettens formand eller dennes stedfortræder give pålæg om ophør  

 af overtrædelsen.
 Stk. 2. En tjenestemand, som har begået en af de i § 49, stk. 1,  

 nr. 2, nævnte overtrædelser, kan af tjenestemandsretten ikendes advarsel  

 eller irettesættelse eller bøde.
Stk. 3. En eller flere af de i § 45 nævnte centralorganisationer  

 kan af tjenestemandsretten ikendes bod, hvis centralorganisationen har  

 understøttet en overtrædelse som nævnt i § 49, stk. 1, nr. 2, eller ikke med  

 alle rimelige midler har søgt at hindre overtrædelsen eller bringe den til  

 ophør.
Boden tilfalder den, der har anlagt sagen.
Bestemmelserne i 1. og 2.  

 pkt. finder tilsvarende anvendelse på de organisationer, der er tilsluttet  

 centralorganisationerne.
§ 49 c.
Sager som nævnt i § 49, stk. 1, nr. 1, kan anlægges af og  

 mod finansministeren eller en eller flere af de i § 45 nævnte  

 centralorganisationer.
Sager kan endvidere anlægges af vedkommende minister  

 efter forhandling med finansministeren.
Stk. 2. Sager som nævnt i § 49, stk. 1, nr. 2, kan anlægges af  

 finansministeren mod en eller flere af de i § 45 nævnte  

 centralorganisationer.
Centralorganisationerne kan ved tjenestemandsretten  

 anlægge sag mod vedkommende minister om, hvorvidt en sag om overtrædelse af §  

 11, stk. 1, hører under tjenestemandsretten.
§ 49 d.
Tjenestemandsretten har sit sæde i Nuuk, men kan sættes  

 uden for Nuuk, når retten skønner det hensigtsmæssigt.
 Stk. 2. Retsbog føres efter kapitel 2, §§ 2-4, i lov om rettens  

 pleje i Grønland.
§ 49 e.
Sag anlægges ved, at den ene part til tjenestemandsretten  

 indgiver en anmodning i to eksemplarer om tjenestemandsretsafgørelse.
Stk. 2. Sekretæren sender snarest muligt et eksemplar af  

 anmodningen til den anden part og indkalder samtidig svarskrift i to  

 eksemplarer fra denne.
Svarskriftet indgives til retten inden for en af  

 sekretæren fastsat frist.
Når svarskrift er modtaget, sender sekretæren et  

 eksemplar af svarskriftet til modparten.
Yderligere skriftveksling finder som  

 regel ikke sted.
 Stk. 3. Med henblik på foretagelse af forligsmægling eller  

 indhentelse af yderligere udtalelser fra parterne kan disse indkaldes til et  

 forberedende retsmøde, hvor retten kan beklædes af formanden eller dennes  

 stedfortræder alene.
§ 49 f.
Retten kan, om det findes fornødent, lade stævning  

 forkynde for en af parterne efter reglerne i kapitel 2, §§ 9-12, i lov om  

 rettens pleje i Grønland.
 Stk. 2. Den, mod hvem sagen anlægges, skal møde for  

 tjenestemandsretten.
Stk. 3. Udebliver indstævnte trods forkyndelse efter stk. 1,  

 finder kapitel 2, §§ 10 og 11, i lov om rettens pleje i Grønland tilsvarende  

 anvendelse.
Udeblivelsesdom kan afsiges af formanden eller dennes  

 stedfortræder uden tilkaldelse af rettens øvrige medlemmer.
§ 49 g.
I retten til at lade møde ved rettergangsfuldmægtig for  

 tjenestemandsretten gælder ingen indskrænkninger for parterne.
I hvilket  

 omfang en part er berettiget til at deltage i forhandlingerne for retten ved  

 hjælp af flere fuldmægtige, afgør retten, ligesom retten træffer afgørelse  

 om, hvem der foruden parterne og rettergangsfuldmægtigene bør have adgang til  

 retsmøderne.
§ 49 h.
Formanden eller dennes stedfortræder afgør ved kendelse de  

 tvistigheder, som under vidneførslen eller syns- og skønsoptagelse opstår for  

 retten.
§ 49 i.
Om procesmåden i øvrigt gælder med de nødvendige  

 tilpasninger de for borgerlige sager, der behandles ved Grønlands Landsret,  

 gældende grundsætninger i kapitel 2 og kapitel 3, afsnit B og D, i lov om  

 rettens pleje i Grønland.
§ 49 j.
Domme afsagt af tjenestemandsretten kan fuldbyrdes efter  

 reglerne i lov om rettens pleje i Grønland om tvangsfuldbyrdelse af domme.  

 Forlig indgået for tjenestemandsretten kan fuldbyrdes efter reglerne i lov om  

 rettens pleje i Grønland om fuldbyrdelse af forlig, der er indgået for en  

 ret.« 17. § 53, stk. 1, 2. pkt., ophæves.
 18. I § 53, stk. 3, ændres »en i Grønland  

 hjemmehørende tjenestemand, jf. § 10,» til: »en tjenestemand«.
 19. Efter § 53 indsættes i 3. del:
»§ 53 a.
Finansministeren kan efter indhentet udtalelse fra  

 Lønningsrådet fastsætte regler om, at tjenestemænd har ret til tjenestefrihed  

 uden løn til nærmere afgrænsede formål.
§ 53 b.
Vedkommende minister eller den, ministeren bemyndiger  

 dertil, kan inden for rammer, der fastsættes ved aftale i henhold til § 41,  

 gøre uddannelse, hvortil ansættelsesmyndigheden afholder omkostningerne,  

 betinget af, at tjenestemanden på forhånd forpligter sig til at forblive i  

 tjenesten en vis periode efter gennemgået uddannelse, samt af, at løn i  

 uddannelsesperioden og eventuelle øvrige uddannelsesomkostninger helt eller  

 delvis tilbagebetales, hvis denne tjenestepligt ikke opfyldes.
 Stk. 2. Bestemmelserne i stk. 1 finder ikke anvendelse på områder,  

 hvor regler om tjenestepligt efter gennemgået uddannelse allerede måtte være  

 fastsat ved lov eller i medfør af lov.
Kapitel 15 a Nordiske statsborgere § 53 c.
Finansministeren kan efter indhentet udtalelse fra  

 Lønningsrådet bestemme, at statsborgere i de øvrige nordiske lande, der  

 ansættes i statens tjeneste i Grønland, ansættes på tilsvarende vilkår som  

 tjenestemænd.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Tjenestemænd, der ved lovens ikrafttræden har ret til at  

 bebo en anvist bolig, bevarer denne ret, så længe de beklæder deres hidtidige  

 stilling.
 Stk. 3. § 32, stk. 4, som affattet i § 1, nr. 9, har virkning for  

 rådighedsløn og ventepenge til tjenestemænd, der afskediges til fratræden 30.  

 juni 1994 eller senere.
 Stk. 4. Der ydes ikke rådighedsløn eller ventepenge til  

 tjenestemænd, der er afskediget eller afskediges til fratræden før 30. juni  

 1994, og som opnår ansættelse, som efter § 3 i lov om pension til statens  

 tjenestemænd m.v. i Grønland medregnes i pensionsalderen som tjenestemand.
 Stk. 5. Sager som nævnt i § 49, stk. 1, nr. 2, i lov om statens  

 tjenestemænd i Grønland som affattet ved § 1, nr. 16, der er opstået før  

 lovens ikrafttræden, behandles efter de hidtil gældende regler.
Bemærkninger til lovforslaget Almindelige bemærkninger~ Lovforslaget indebærer, at de bestemmelser i lov om statens tjenestemænd i  

 Grønland, der sondrer mellem tjenestemænd, der er hjemmehørende i Grønland,  

 og tjenestemænd, der ikke er hjemmehørende i Grønland, ændres, således at  

 sondringen afskaffes.
Endvidere foreslås loven ændret under hensyn til de  

 ændringer, der i de senere år er gennemført i lovgivningen om tjenestemænd i  

 staten, folkeskolen og folkekirken.
Afskaffelse af sondringen mellem hjemmehørende og ikke-hjemmehørende  

 tjenestemænd Efter § 10 i lov om statens tjenestemænd i Grønland betragtes ved  

 ansættelsen enhver, der har fast bopæl i Grønland, som hjemmehørende i  

 Grønland.
Selv om en person ved ansættelsen har fast bopæl uden for Grønland,  

 anses han dog for hjemmehørende i Grønland, såfremt han er født i Grønland  

 eller inden det fyldte 5. år har fået fast bopæl i Grønland.
 Der er for tiden ansat ca. 280 tjenestemænd og tjenestemandslignende i  

 statens tjeneste i Grønland, hvoraf ca. 190 er hjemmehørende i Grønland.
Loven giver på visse områder hjemmehørende og ikke-hjemmehørende  

 tjenestemænd en forskellig retsstilling.
Efter § 41, stk. 2, ydes der således  

 til tjenestemænd, der ikke er hjemmehørende i Grønland, et grønlandstillæg  

 til lønnen.
Grønlandstillægget, hvis størrelse fastsættes ved aftale, er med  

 virkning fra 1. april 1989 aftalt til 0 pct.
Til tjenestemænd, der ikke er  

 hjemmehørende i Grønland, skal der efter § 15, stk. 3, anvises en bolig, og  

 efter § 53, stk. 3, kan der gives tjenestemænd, der er hjemmehørende i  

 Grønland, tjenestefrihed til supplerende uddannelse.
Endelig gælder der efter  

 § 24 i lov om pension til statens tjenestemænd m.v. i Grønland, jf.  

 lovbekendtgørelse nr. 879 af 23. december 1988, særligt gunstige  

 pensionsregler for tjenestemænd, der ikke er hjemmehørende i Grønland.
Landstingslov nr. 5 af 14. maj 1990 om Grønlands hjemmestyres og  

 kommunernes tjenestemænd i Grønland, der trådte i kraft den 1. april 1991,  

 sondrer ikke mellem hjemmehørende og ikke-hjemmehørende.
Tjenestemænd, der er  

 ansat inden landstingslovens ikrafttræden, bevarer dog alle rettigheder, som  

 de har erhvervet ved eller i henhold til lov, aftale m.v., der var gældende  

 den 31. marts 1991.
Efter Finansministeriets opfattelse er der ikke tilstrækkeligt grundlag  

 for fremover at opretholde de omtalte forskelle mellem hjemmehørende og  

 ikke-hjemmehørende tjenestemænd i statens tjeneste i Grønland.
Der henvises  

 til bemærkningerne til de foreslåede bestemmelser i § 1, nr. 5-7, 14 og 18.
Lovforslaget berører ikke løn- og andre ansættelsesvilkår, der er fastsat  

 ved aftale i henhold til lovens § 41, stk. 1. Det bemærkes i den forbindelse,  

 at Finansministeriet og Grønlands hjemmestyre ved aftaleforhandlingerne med  

 tjenestemændenes centralorganisationer pr. 1. april 1991 har stillet forslag  

 om ændring af en række aftaler med henblik på at afskaffe sondringen mellem  

 hjemmehørende og ikke-hjemmehørende tjenestemænd.
Det gælder f.eks. aftalerne  

 om frirejser, flyttegodtgørelse, orlov m.v., ferie og  

 fratrædelsesgodtgørelse.
Ændringer som følge af ændringer i den øvrige tjenestemandslovgivning Lovgivningen om tjenestemænd i staten, folkeskolen og folkekirken er i de  

 senere år blevet ændret på en række punkter.
Der blev således ved lov nr. 278 af 10. juni 1981 indsat bestemmelser i  

 lov om tjenestemænd i staten, folkeskolen og folkekirken om nedsættelse af en  

 tjenestemandsret.
Endvidere blev der som led i regeringens  

 moderniseringsprogram for den offentlige sektor foretaget en række ændringer  

 ved lov nr. 265 af 22. maj 1986. Ved lov nr. 264 af 22. maj 1986 om  

 åremålsansættelse af tjenestemænd og ansatte på tjenestemandslignende vilkår  

 er der gennemført nye regler om ansættelse på åremål i staten, folkeskolen og  

 folkekirken.
Senest er lov om tjenestemænd i staten, folkeskolen og  

 folkekirken ændret ved lov nr. 384 af 13. juni 1990, der bl.a. indførte  

 organisationsansvar for overtrædelse af aftaler m.v. og for tjenestemænds  

 kollektive overtrædelse af tjenestepligterne.
Efter Finansministeriets opfattelse bør loven om statens tjenestemænd i  

 Grønland ændres under hensyn til disse ændringer.
Der henvises i øvrigt til  

 bemærkningerne til de foreslåede bestemmelser i § 1, nr. 1-4, 8-13, 15-17 og  

 19.
 Lov om statens tjenestemænd i Grønland er bekendtgjort ved  

 lovbekendtgørelse nr. 684 af 3. november 1988. Sager vedrørende bl.a.  

 tjenestemandsforhold i Grønland er ved kgl. resolution af 29. august 1988,  

 jf. bekendtgørelse nr. 854 af 16. september 1988, med virkning fra 1. januar  

 1989 overført fra Statsministeriet til Finansministeriet.
 Lov om tjenestemænd i staten, folkeskolen og folkekirken er bekendtgjort  

 ved lovbekendtgørelse nr. 671 af 2. oktober 1986 og senere ændret ved lov nr.  

 885 af 23. december 1987 og lov nr. 384 af 13. juni 1990.
 Lovforslaget har ikke økonomiske eller administrative konsekvenser for  

 staten af betydning.
Lovforslaget har været forhandlet med Grønlands hjemmestyre og De  

 grønlandske kommuners Landsforening.
Endvidere har lovforslaget i medfør af §  

 44 i lov om statens tjenestemænd i Grønland været forhandlet med de  

 forhandlingsberettigede centralorganisationer.
Bemærkninger til lovforslagets enkelte bestemmelser Til § 1 Til nr. 1 Det foreslås, at bestemmelserne om udlevering og offentlig gengivelse af  

 ansøgerlister i forbindelse med ansættelse som tjenestemand ændres, således  

 at de kommer til at svare til bestemmelserne i § 5, stk. 3-5, i lov om  

 tjenestemænd i staten, folkeskolen og folkekirken som affattet ved lov nr.  

 265 af 22. maj 1986.
Til nr. 2 Efter de nugældende regler må ansøgningsfristen ved opslag af  

 tjenestemandsstillinger ikke være mindre end 6 uger, hvor ikke ganske særlige  

 forhold er til stede.
I landstingslov nr. 5 af 14. maj 1990 om Grønlands  

 hjemmestyres og kommunernes tjenestemænd i Grønland er den tilsvarende frist  

 nu fastsat til 3 uger.
Det foreslås, at fristen i lov om statens tjenestemænd  

 i Grønland ændres i overensstemmelse hermed.
Til nr. 3 Forslaget indebærer, at de ændrede regler om ansættelse på åremål i  

 staten, folkeskolen og folkekirken, der blev gennemført ved lov nr. 264 af  

 22. maj 1986 om åremålsansættelse af tjenestemænd og ansatte på  

 tjenestemandslignende vilkår, også gennemføres for så vidt angår ansættelse  

 på åremål i statens tjeneste i Grønland.
Til nr. 4 Ved forslaget får finansministeren efter indhentet udtalelse fra  

 Lønningsrådet mulighed for at fastsætte undtagelser fra kravet om, at den  

 hidtidig nærmeste overordnede chef skal afgive en bedømmelse, når en  

 tjenestemand søger en ledig stilling.
Bestemmelsen svarer til § 8, stk. 2, i  

 lov om tjenestemænd i staten, folkeskolen og folkekirken, der blev indsat ved  

 lov nr. 384 af 13. juni 1990.
Til nr. 5 Ved afskaffelsen af sondringen mellem hjemmehørende og ikke-hjemmehørende  

 tjenestemænd er der ikke længere behov for en bestemmelse om, at en  

 tjenestemand ved ansættelsen skal have meddelelse om, hvorvidt han anses som  

 hjemmehørende eller ikke-hjemmehørende.
Det foreslås derfor, at bestemmelsen  

 herom udgår.
Til nr. 6 Bestemmelsen i § 10 fastlægger som nævnt i de almindelige bemærkninger,  

 hvem der ved ansættelsen betragtes som hjemmehørende i Grønland, bl.a. ved  

 anvendelse af det såkaldte fødestedskriterium.
Til nr. 7 Til tjenestemænd, der ikke er hjemmehørende i Grønland, skal der efter den  

 gældende bestemmelse i § 15, stk. 3, anvises en bolig, som tjenestemanden har  

 ret til at bebo, så længe han beklæder stillingen.
Med henblik på at afskaffe  

 sondringen mellem hjemmehørende og ikke-hjemmehørende tjenestemænd foreslås  

 det at ophæve de ikke-hjemmehørende tjenestemænds ret til at få anvist en  

 bolig.
 Efter den foreslåede overgangsbestemmelse i § 2, stk. 2, bevarer  

 ikke-hjemmehørende tjenestemænd, der ved lovens ikrafttræden har ret til at  

 bebo en anvist bolig, denne ret, så længe de beklæder deres hidtidige  

 stilling.
Ophævelsen af § 15, stk. 3, er ikke til hinder for, at  

 ansættelsesmyndighederne kan anvise bolig til statens tjenestemænd i  

 Grønland.
Det forudsættes i den forbindelse, at der anvises bolig til  

 tjenestemænd, der er omfattet af overgangsbestemmelsen, ved avancement, som  

 er naturligt for den pågældende personalekategori.
Til nr. 8 Efter § 21, stk. 8, kan der idømmes bøde i medfør af kriminalloven for  

 offentlig gengivelse af, hvad der er passeret under tjenstlige forhør og  

 retsmøder, der ikke er offentlige.
Det foreslås at præcisere, at  

 offentliggørelsesforbudet omfatter oplysninger tilvejebragt såvel før som  

 under forhør og retsmøder, der afholdes under sagen, og hvad enten  

 oplysningerne foreligger mundtligt eller skriftligt.
Den foreslåede  

 bestemmelse svarer til § 21, stk. 9, i lov om tjenestemænd i staten,  

 folkeskolen og folkekirken, der blev indsat ved lov nr. 265 af 22. maj 1986.
Til nr. 9 I det samtidig fremsatte forslag til lov om ændring af lov om tjenestemænd  

 i staten, folkeskolen og folkekirken foreslås det at ændre bestemmelserne om  

 rådighedsløn og ventepenge til tjenestemænd, der afskediges, fordi ændringer  

 i forvaltningens organisation eller arbejdsform medfører, at deres stilling  

 nedlægges.
Det foreslås, at reglerne om rådighedsløn og ventepenge til statens  

 tjenestemænd i Grønland ændres på tilsvarende måde.
Forslaget om, at der ikke  

 ydes rådighedsløn til den, der er fyldt 67 år, er dog ikke medtaget, idet  

 statens tjenestemænd i Grønland afskediges fra udgangen af den måned, hvori  

 de fylder 65 år.
Efter § 54, stk. 3, finder reglerne om rådighedsløn anvendelse på  

 tjenestemænd i statens tjeneste i Grønland, der er ansat eller udnævnt i  

 anden stilling den 1. juli 1971 eller senere.
Andre tjenestemænd i statens  

 tjeneste i Grønland er omfattet af reglerne om ventepenge.
Til nr. 10 Forud for enhver uansøgt afsked, bortset fra afsked på grund af alder,  

 skal der efter § 31, stk. 3, indhentes en udtalelse fra finansministeren om  

 tjenestemandens krav på pension.
Det samme gælder ved ansøgt afsked, når  

 afskedsansøgningen skyldes helbredsmæssige årsager.
Efter den nuværende  

 affattelse af § 33, stk. 3, gælder § 31, stk. 3, ikke for tjenestemænd ansat  

 på prøve.
Ved forslaget præciseres det, at der også for så vidt angår tjenestemænd  

 på prøve skal indhentes en udtalelse, hvis der måtte opstå spørgsmål om ret  

 til aktuel egenpension eller opsat pension.
Den foreslåede bestemmelse svarer  

 til § 33, stk. 3, i lov om tjenestemænd i staten, folkeskolen og folkekirken  

 som affattet ved lov nr. 265 af 22. maj 1986.
Til nr. 11 Forslaget indebærer, at de bestemmelser om kollektiv overtrædelse af § 11,  

 stk. 1, der er foreslået i nr. 16, ikke gælder for dommere.
Bestemmelsen  

 svarer til § 34, stk. 2, 1. pkt., i lov om tjenestemænd i staten, folkeskolen  

 og folkekirken.
Til nr. 12 Forslaget er en redaktionel følge af forslaget i nr. 1.
Til nr. 13 Forslaget er en følge af, at stillingsbetegnelsen landsprovst er ændret  

 til vicebiskop.
Til nr. 14 Det foreslås at indføre en ny bestemmelse i § 41, stk. 2, hvorefter  

 aftale, der alene angår ansættelsesvilkår for tjenestemænd under et enkelt  

 ministerium, efter nærmere bestemmelse af finansministeren kan indgås af  

 vedkommende minister.
Den foreslåede bestemmelse svarer til § 45, stk. 2, i  

 lov om tjenestemænd i staten, folkeskolen og folkekirken.
Samtidig ophæves den gældende bestemmelse i § 41, stk. 2, om ydelse af  

 grønlandstillæg til lønnen til tjenestemænd, der ikke er hjemmehørende i  

 Grønland.
Der er ikke foreslået overgangsbestemmelser i forbindelse hermed,  

 idet grønlandstillægget med virkning fra 1. april 1989 er aftalt til 0 pct.
Til nr. 15 Forslaget er konsekvens af forslaget i nr. 16 om nedsættelse af en  

 tjenestemandsret for statens tjenestemænd i Grønland.
Til nr. 16 I bemærkningerne til lov nr. 192 af 26. marts 1991 om en tjenestemandsret  

 for Grønlands hjemmestyres og kommunernes tjenestemænd i Grønland er det  

 omtalt, at loven om statens tjenestemænd i Grønland vil blive søgt ændret,  

 bl.a. med henblik på, at der også på dette område nedsættes en  

 tjenestemandsret.
Efter de gældende bestemmelser i §§ 48 og 49 i lov om statens tjenestemænd  

 i Grønland kan spørgsmål om overtrædelse eller fortolkning af indgåede  

 aftaler eller bestemmelser, som træder i stedet for aftaler, indbringes for  

 den voldgiftsret, der er omtalt i § 52 i lov om tjenestemænd i staten,  

 folkeskolen og folkekirken.
Bestemmelserne om voldgiftsretten i  

 tjenestemandssager udgik imidlertid af denne lov i forbindelse med  

 oprettelsen af Tjenestemandsretten, jf. lov nr. 278 af 10. juni 1981.
Forslaget indebærer, at finansministeren nedsætter en tjenestemandsret for  

 statens tjenestemænd i Grønland.
De foreslåede bestemmelser om denne  

 tjenestemandsret er udarbejdet med udgangspunkt i bestemmelserne i lov om en  

 tjenestemandsret for Grønlands hjemmestyres og kommunernes tjenestemænd i  

 Grønland.
Efter § 48, stk. 2, er landsdommeren i Grønland også formand for  

 tjenestemandsretten for statens tjenestemænd i Grønland.
Landsdommeren  

 udpeger blandt Grønlands Landsrets fuldmægtige en stedfortræder.
De øvrige  

 medlemmer af tjenestemandsretten for statens tjenestemænd i Grønland og  

 stedfortrædere for disse udpeges af finansministeren, jf. § 48, stk.  

 3, og af de i § 45 nævnte centralorganisationer, jf. § 48, stk. 4.
 Tjenestemandsretten behandler efter de foreslåede bestemmelser i § 49,  

 stk. 1, nr. 1 og 2, sager om overtrædelse eller fortolkning af aftaler  

 m.v. og sager om kollektiv overtrædelse af § 11, stk. 1.
Der henvises i øvrigt til bemærkningerne til lov om en tjenestemandsret  

 for Grønlands hjemmestyres og kommunernes tjenestemænd i Grønland (lovforslag  

 nr.
L 67, Folketingsåret 1990-91, 2. samling, fremsat den 18. januar 1991).
Til nr. 17 Efter § 53, stk. 1, 2. pkt., kan vedkommende minister ikke uden samtykke  

 af finansministeren give en tjenestemand tjenestefrihed uden løn i en  

 periode, der overstiger 3 år.
Forslaget indebærer, at kravet om  

 finansministerens samtykke ophæves. Ændringen svarer til den ændring af § 58,  

 stk. 1, i lov om tjenestemænd i staten, folkeskolen og folkekirken, der blev  

 gennemført ved lov nr. 265 af 22. maj 1986.
Til nr. 18 Vedkommende minister kan efter reglerne i § 53, stk. 3, efter forhandling  

 med finansministeren give en tjenestemand, der er hjemmehørende i Grønland,  

 tjenestefrihed med løn i indtil 6 måneder til supplerende uddannelse.
Der kan  

 gives yderligere tjenestefrihed, men efter 6-måneders-periodens udløb  

 oppebæres ikke løn.
Med henblik på at afskaffe sondringen mellem  

 hjemmehørende og ikke-hjemmehørende tjenestemænd foreslås det, at § 53, stk.  

 3, finder anvendelse på alle statens tjenestemænd i Grønland.
Til nr. 19 Forslagene til § 53 a om ret til tjenestefrihed uden løn til  

 nærmere afgrænsede formål og § 53 b om tjenestepligt i forbindelse med  

 uddannelse svarer til § 58 a og § 58 b i lov om tjenestemænd i staten,  

 folkeskolen og folkekirken, der blev indsat ved lov nr. 265 af 22. maj 1986.
 Forslaget til § 53 c om ansættelse af nordiske statsborgere på  

 tilsvarende vilkår som tjenestemænd svarer til den nye bestemmelse, der er  

 foreslået indsat som § 58 c, stk. 1, i lov om tjenestemænd i staten,  

 folkeskolen og folkekirken ved det samtidig fremsatte forslag til lov om  

 ændring af denne lov.
Til § 2 Det foreslås i stk. 1, at loven træder i kraft dagen efter  

 bekendtgørelsen i Lovtidende.
Efter den foreslåede bestemmelse i stk. 2 bevarer  

 ikke-hjemmehørende tjenestemænd, der ved lovens ikrafttræden har ret til at  

 bebo en anvist bolig, denne ret, så længe de beklæder deres hidtidige  

 stilling.
Der henvises i øvrigt til bemærkningerne til § 1, nr. 7.
 Forslaget i stk. 3 indebærer, at forslaget i § 1, nr. 9, om ændring  

 af reglerne om rådighedsløn og ventepenge først fuldt ud får virkning for  

 tjenestemænd, der afskediges til fratræden den 30. juni 1994 eller senere.
 Bestemmelsen i stk. 4 svarer til § 32, stk. 2, i lov om  

 tjenestemænd i staten, folkeskolen og folkekirken, der blev indsat ved lov  

 nr. 265 af 22. maj 1986.
 Efter forslaget i stk. 5 får den i § 1, nr. 16, foreslåede  

 bestemmelse i § 49, stk. 1, nr. 2, om behandling af sager om kollektiv  

 overtrædelse af § 11, stk. 1, kun virkning for sager, der opstår efter lovens  

 ikrafttræden.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om statens tjenestemænd i Grønland, jf. lovbekendtgørelse nr. 684  

 af 3. november 1988, foretages følgende ændringer:
 1. § 5, stk. 3, ophæves, og i stedet indsættes:
 »Stk. 3. Når ansøgningsfristen er udløbet, udleveres der på  

 begæring af ansøgere og organisationer, hvis medlemmer er naturlige ansøgere  

 til stillingen, en liste med oplysning om navnene på alle ansøgere og  

 eventuelt tillige andre personlige data, der er nødvendige for at  

 identificere de enkelte ansøgere.
 Stk. 4. Er der senest inden ansøgningsfristens udløb modtaget  

 skriftlig anmodning fra en ansøger om, at de oplysninger, der skal udleveres  

 i henhold til stk. 3, ikke gengives offentligt, skal oplysning herom påføres  

 ansøgerlisten ved udleveringen.
Stk. 5. Hvis der er fremsat anmodning som nævnt i stk. 4, må  

 offentlig gengivelse af ansøgerlisten eller dele deraf ikke finde sted.
For  

 overtrædelse heraf kan idømmes bøde.« Stk. 4-6 bliver herefter stk. 6-8.
§ 5. - - - Stk. 3. Efter anmodning meddeles der ansøgere og organisationer,  

 hvis medlemmer er naturlige ansøgere til stillingen, oplysning om ansøgernes  

 navne.
 2. I § 5, stk. 4, der bliver stk. 6, ændres »6  

 uger« til: »3 uger«.
§ 5. - - - Stk. 4. Hvor ikke ganske særlige forhold er til stede, må  

 ansøgningsfristen ikke være mindre end 6 uger.
 3. § 7 affattes således:
»§ 7. Lov om åremålsansættelse af tjenestemænd og ansatte på  

 tjenestemandslignende vilkår finder tilsvarende anvendelse ved ansættelse på  

 åremål i statens tjeneste i Grønland.« § 7. Lov nr. 173 af 28. april 1971 om kongelig udnævnelse og  

 åremålsansættelse af visse tjenestemænd kap.
II gælder tilsvarende for  

 åremålsansættelser efter denne lov.
 4. I § 8 indsættes efter stk. 1 som nyt stykke:
»Stk. 2. Finansministeren kan efter indhentet udtalelse fra  

 Lønningsrådet fastsætte undtagelser fra reglen i stk. 1.« Stk. 2 bliver herefter stk. 3.
 § 8. Når en tjenestemand søger en ledig stilling, skal hans  

 hidtidig nærmeste overordnede chef afgive en skriftlig bedømmelse af  

 tjenestemanden til ansættelsesmyndigheden, og tjenestemanden skal have  

 udleveret en afskrift af bedømmelsen.
Stk. 2. - - - 5. I § 9, stk. 2, udgår: », samt hvorvidt han anses  

 som hjemmehørende eller indtil videre ikkehjemmehørende i Grønland«.
 § 9. Tjenestemanden modtager et ansættelsesbrev med angivelse af  

 stillingsbetegnelse og ansættelsesområde.
 Stk. 2. Samtidig meddeles det tjenestemanden, efter hvilken  

 lønramme han for tiden aflønnes, og på hvilket tjenestested han indtil videre  

 skal forrette tjeneste, samt hvorvidt han anses som hjemmehørende eller  

 indtil videre ikke-hjemmehørende i Grønland.
Stk. 3. - - - 6. § 10 ophæves.
 § 10. Ved ansættelsen betragtes som hjemmehørende i Grønland  

 enhver, der har fast bopæl i Grønland.
 Stk. 2. Selv om en person ved ansættelsen har fast bopæl uden for  

 Grønland, anses han for hjemmehørende i Grønland, såfremt han er født i  

 Grønland eller inden det fyldte 5. år har fået fast bopæl i Grønland.
 7. § 15, stk. 3, ophæves.
§ 15. - - - Stk. 3. Til tjenestemænd, der ikke er hjemmehørende i Grønland,  

 jf. § 10, skal anvises en bolig, som tjenestemanden har ret til at bebo, så  

 længe han beklæder stillingen, og pligt til derefter at fraflytte.
For den  

 anviste bolig betales husleje efter de til enhver tid gældende regler om  

 huslejebetaling i statens ejendomme m.v. i Grønland.
 8. I § 21 indsættes som stk. 9:
»Stk. 9. Bestemmelsen i stk. 8 omfatter oplysninger tilvejebragt  

 såvel før som under forhør og retsmøder, der afholdes under sagen, og hvad  

 enten oplysningerne foreligger mundtligt eller skriftligt.« § 21. - - - Stk. 7. Tjenestemandsforhør og retsmøder, der afholdes under  

 sagen, er ikke offentlige.
Dog kan vedkommende minister bestemme, at  

 offentligheden skal have adgang til at overvære sagens behandling, hvis  

 tjenestemanden med tilslutning af vedkommende centralorganisation fremsætter  

 begæring herom.
 Stk. 8. For offentlig gengivelse af, hvad der er passeret under  

 forhør og retsmøder, der ikke er offentlige, kan idømmes bøde i medfør af  

 kriminalloven.
 9. § 32 affattes således:
 »§ 32. En tjenestemand, der afskediges, fordi ændringer i  

 forvaltningens organisation eller arbejdsform medfører, at stillingen  

 nedlægges, bevarer sin hidtidige løn i 3 år, jf. dog stk. 3 og 4.
 Stk. 2. Den, der modtager rådighedsløn efter stk. 1, er omfattet  

 af reglerne i §§ 13 og 14.
Stk. 3. Der ydes ikke rådighedsløn til den, der 1) ansættes i eller får anvist en anden stilling, som den pågældende har  

 pligt til at overtage efter §§ 13 og 14, 2) har opnået den for stillingen fastsatte afgangsalder, eller 3) på afskedstidspunktet på grund af sygdom eller uegnethed ikke er i  

 stand til at overtage en stilling, som den pågældende efter §§ 13 og 14 ville  

 have pligt til at overtage.
Stk. 4. Finansministeren fastsætter bestemmelser om, at udbetaling  

 af rådighedsløn midlertidigt standses helt eller delvis til den, der 1) opnår ansættelse, som efter § 3 i lov om pension til statens  

 tjenestemænd m.v. i Grønland medregnes i pensionsalderen som tjenestemand, og  

 som ikke er omfattet af stk. 3, nr. 1, 2) opnår anden ansættelse på andre vilkår end tjenestemandsvilkår inden  

 for det i § 3 a, stk. 1, i lov om pension til statens tjenestemænd m.v. i  

 Grønland nævnte område, eller 3) opnår ansættelse i et aktieselskab, som efter en opgaveomlægning  

 varetager de arbejdsopgaver, inden for hvilke den pågældende var beskæftiget  

 som ansat i staten, og hvori staten ejer mere end 50 pct. af aktierne.
Stk. 5. Bestemmelserne i stk. 3 og 4 finder tilsvarende anvendelse  

 for ventepenge, der tillægges i henhold til de før 1. juli 1971 gældende  

 regler.« § 32. Hvis en tjenestemand afskediges, fordi ændringer i  

 forvaltningens organisation eller arbejdsform medfører, at hans stilling  

 nedlægges, og det ikke er muligt at anvise ham en anden stilling, som han  

 efter §§ 12-13 har pligt til at overtage, bevarer han sin hidtidige lønning i  

 3 år, dog ikke længere end til den for stillingen fastsatte afgangsalder.
I  

 denne periode er han omfattet af reglerne i §§ 12-13.
 10. § 33, stk. 3, affattes således:
»Stk. 3. Bestemmelserne i § 26, stk. 2, 2. pkt., § 31, stk.  

 3, samt § 32 gælder ikke for tjenestemænd på prøve, idet der dog skal  

 indhentes en udtalelse fra finansministeren, jf. § 31, stk. 3, i tilfælde,  

 hvor der måtte opstå spørgsmål om eventuel ret til pension efter kapitel 1 og  

 5 i lov om pension til statens tjenestemænd m.v. i Grønland.« § 33. - - - Stk. 3. Bestemmelserne i § 26, stk. 2., 2. pkt., § 31, stk. 3,  

 samt § 32 gælder ikke for tjenestemænd ansat på prøve.
 11. § 34, stk. 2, 1. pkt., affattes således:
»Bestemmelserne i § 8, §§ 11 a-14, §§ 19-25, § 49, stk. 1, nr. 2, og  

 stk. 4, § 49 b og § 49 c, stk. 2, gælder ikke for dommere.« § 34. - - - Stk. 2. Bestemmelserne i § 8, §§ 11 a-14, og §§ 19-25 gælder ikke  

 for dommere.
Bestemmelserne i §§ 28 og 31 gælder kun for dommere, når disse  

 kan afskediges administrativt uden ansøgning.
 12. I § 37, stk. 2, ændres »§ 5, stk. 6« til:  

 »§ 5, stk. 8«.
§ 37. - - - Stk. 2. For så vidt angår kirkens tjenestemænd fastsætter  

 kirkeministeren efter indhentet udtalelse fra lønningsrådet de regler og  

 træffer de afgørelser, der nævnes i § 5, stk. 6, og § 6, stk. 2.
 13. I § 40, stk. 1, ændres »landsprovsten« til:  

 »vicebiskoppen«.
§ 40. Disciplinærsager mod præster kan af kirkeministeren henvises  

 til undersøgelse eller afgørelse for provsteretten, der består af  

 landsdommeren og landsprovsten.
Sager, der påkendes ved provsteretten,  

 påankes direkte til Højesteret.
Stk. 2. - - - 14. § 41, stk. 2, affattes således:
»Stk. 2. Aftale, der alene angår ansættelsesvilkår for  

 tjenestemænd under et enkelt ministerium, kan dog efter nærmere bestemmelse  

 af finansministeren indgås af vedkommende minister.« § 41. Løn- og andre ansættelsesvilkår fastsættes ved aftale mellem  

 statsministeren og de i § 45 nævnte centralorganisationer.
Stk. 2. Til tjenestemænd, der ikke er hjemmehørende i Grønland,  

 jf. § 10, ydes grønlandstillæg til lønnen.
Aftale om tillæggets størrelse  

 indgås som anført i stk. 1.
Stk. 3. - - - 15. I § 46, stk. 3, ændres »voldgiftsret« til:  

 »tjenestemandsret«.
§ 46. - - - Stk. 3. Spørgsmål, der henhører under den i § 48 nævnte  

 voldgiftsret, kan ikke forelægges for lønningsrådet.
 16. Kapitel 12 affattes således:
»Kapitel 12 Tjenestemandsretten for statens tjenestemænd i Grønland § 48. Finansministeren nedsætter en tjenestemandsret for statens  

 tjenestemænd i Grønland, der består af en formand og en stedfortræder for  

 denne samt otte andre medlemmer og stedfortrædere for disse.
Til retten  

 knyttes en sekretær.
Stk. 2. Landsdommeren i Grønland er formand.
Landsdommeren udpeger  

 blandt Grønlands Landsrets fuldmægtige en stedfortræder for formanden.
 Stk. 3. Finansministeren udpeger fire medlemmer og stedfortrædere  

 for disse.
 Stk. 4. De i § 45 nævnte centralorganisationer udpeger i forening  

 fire medlemmer og stedfortrædere for disse.
 Stk. 5. Medlemmerne og stedfortræderne udpeges for 3 år ad gangen.
 Stk. 6. I den enkelte sags behandling deltager retsformanden eller  

 dennes stedfortræder, to af de af finansministeren udpegede medlemmer eller  

 disses stedfortrædere samt to af de af centralorganisationerne udpegede  

 medlemmer eller disses stedfortrædere.
§ 49. Tjenestemandsretten behandler sager om 1) overtrædelse eller fortolkning af indgåede aftaler eller bestemmelser,  

 som efter §§ 42 og 43 træder i stedet for aftaler, og 2) kollektiv overtrædelse af § 11, stk. 1, der er begået af tjenestemænd  

 omfattet af en eller flere af de i § 45 nævnte centralorganisationer.
 Stk. 2. Retten påser af egen drift, at den har saglig kompetence  

 til at behandle en sag.
Stk. 3. Sager, der hører under tjenestemandsretten, kan ikke  

 indbringes for de almindelige domstole.
En tjenestemand kan dog anlægge sag  

 ved de almindelige domstole, når vedkommende centralorganisation har afslået  

 at indbringe en sag som nævnt i stk. 1, nr. 1, for tjenestemandsretten.
En  

 sådan sag skal anlægges inden 6 måneder efter, at tjenestemanden har modtaget  

 meddelelse om den endelige administrative afgørelse, eller sagen er afvist af  

 centralorganisationen eller tjenestemandsretten.
 Stk. 4. Sager, der efter stk. 1, nr. 2, hører under  

 tjenestemandsretten, kan ikke behandles efter reglerne i §§ 20-24.
Stk. 5. Finansministeren kan bestemme, at overtrædelser som nævnt  

 i stk. 1, nr. 2, begået af personale ansat på tjenestemandslignende vilkår,  

 behandles af tjenestemandsretten, såfremt personalet er ansat i henhold til  

 regler, der indeholder bestemmelser svarende til § 11, stk. 1, og §§ 20-24.  

 Finansministeren fastsætter samtidig nærmere regler om pligt til at  

 indberette overtrædelser til finansministeren og om de nødvendige fravigelser  

 fra § 49 c, stk. 2, med hensyn til, hvem der er parter i sagen.
Bestemmelsen  

 i § 49 b, stk. 3, finder tilsvarende anvendelse på den eller de  

 organisationer, der udøver forhandlingsretten for det personale, der er  

 omfattet af finansministerens bestemmelse efter 1. pkt.
§ 49 a.
Staten og en eller flere af de i § 45 nævnte  

 centralorganisationer kan af tjenestemandsretten ikendes bod for  

 overtrædelser som nævnt i § 49, stk. 1, nr. 1. Boden tilfalder den, der har  

 anlagt sagen.
§ 49 b.
I sager som nævnt i § 49, stk. 1, nr. 2, kan  

 tjenestemandsrettens formand eller dennes stedfortræder give pålæg om ophør  

 af overtrædelsen.
 Stk. 2. En tjenestemand, som har begået en af de i § 49, stk. 1,  

 nr. 2, nævnte overtrædelser, kan af tjenestemandsretten ikendes advarsel  

 eller irettesættelse eller bøde.
Stk. 3. En eller flere af de i § 45 nævnte centralorganisationer  

 kan af tjenestemandsretten ikendes bod, hvis centralorganisationen har  

 understøttet en overtrædelse som nævnt i § 49, stk. 1, nr. 2, eller ikke med  

 alle rimelige midler har søgt at hindre overtrædelsen eller bringe den til  

 ophør.
Boden tilfalder den, der har anlagt sagen.
Bestemmelserne i 1. og 2.  

 pkt. finder tilsvarende anvendelse på de organisationer, der er tilsluttet  

 centralorganisationerne.
§ 49 c.
Sager som nævnt i § 49, stk. 1, nr. 1, kan anlægges af og  

 mod finansministeren eller en eller flere af de i § 45 nævnte  

 centralorganisationer.
Sager kan endvidere anlægges af vedkommende minister  

 efter forhandling med finansministeren.
Stk. 2. Sager som nævnt i § 49, stk. 1, nr. 2, kan anlægges af  

 finansministeren mod en eller flere af de i § 45 nævnte  

 centralorganisationer.
Centralorganisationerne kan ved tjenestemandsretten  

 anlægge sag mod vedkommende minister om, hvorvidt en sag om overtrædelse af §  

 11, stk. 1, hører under tjenestemandsretten.
§ 49 d.
Tjenestemandsretten har sit sæde i Nuuk, men kan sættes  

 uden for Nuuk, når retten skønner det hensigtsmæssigt.
 Stk. 2. Retsbog føres efter kapitel 2, §§ 2-4, i lov om rettens  

 pleje i Grønland.
§ 49 e.
Sag anlægges ved, at den ene part til tjenestemandsretten  

 indgiver en anmodning i to eksemplarer om tjenestemandsretsafgørelse.
Stk. 2. Sekretæren sender snarest muligt et eksemplar af  

 anmodningen til den anden part og indkalder samtidig svarskrift i to  

 eksemplarer fra denne.
Svarskriftet indgives til retten inden for en af  

 sekretæren fastsat frist.
Når svarskrift er modtaget, sender sekretæren et  

 eksemplar af svarskriftet til modparten.
Yderligere skriftveksling finder som  

 regel ikke sted.
 Stk. 3. Med henblik på foretagelse af forligsmægling eller  

 indhentelse af yderligere udtalelser fra parterne kan disse indkaldes til et  

 forberedende retsmøde, hvor retten kan beklædes af formanden eller dennes  

 stedfortræder alene.
§ 49 f.
Retten kan, om det findes fornødent, lade stævning  

 forkynde for en af parterne efter reglerne i kapitel 2, §§ 9-12, i lov om  

 rettens pleje i Grønland.
 Stk. 2. Den, mod hvem sagen anlægges, skal møde for  

 tjenestemandsretten.
Stk. 3. Udebliver indstævnte trods forkyndelse efter stk. 1,  

 finder kapitel 2, §§ 10 og 11, i lov om rettens pleje i Grønland tilsvarende  

 anvendelse.
Udeblivelsesdom kan afsiges af formanden eller dennes  

 stedfortræder uden tilkaldelse af rettens øvrige medlemmer.
§ 49 g.
I retten til at lade møde ved rettergangsfuldmægtig for  

 tjenestemandsretten gælder ingen indskrænkninger for parterne.
I hvilket  

 omfang en part er berettiget til at deltage i forhandlingerne for retten ved  

 hjælp af flere fuldmægtige, afgør retten, ligesom retten træffer afgørelse  

 om, hvem der foruden parterne og rettergangsfuldmægtigene bør have adgang til  

 retsmøderne.
§ 49 h.
Formanden eller dennes stedfortræder afgør ved kendelse de  

 tvistigheder, som under vidneførslen eller syns- og skønsoptagelse opstår for  

 retten.
§ 49 i.
Om procesmåden i øvrigt gælder med de nødvendige  

 tilpasninger de for borgerlige sager, der behandles ved Grønlands Landsret,  

 gældende grundsætninger i kapitel 2 og kapitel 3, afsnit B og D, i lov om  

 rettens pleje i Grønland.
§ 49 j.
Domme afsagt af tjenestemandsretten kan fuldbyrdes efter  

 reglerne i lov om rettens pleje i Grønland om tvangsfuldbyrdelse af domme.  

 Forlig indgået for tjenestemandsretten kan fuldbyrdes efter reglerne i lov om  

 rettens pleje i Grønland om fuldbyrdelse af forlig, der er indgået for en  

 ret.« Kapitel 12 Voldgift og indbringelse for domstolene § 48. Spørgsmål om overtrædelse eller fortolkning af indgåede  

 aftaler eller bestemmelser, som efter §§ 42-43 træder i stedet for aftaler,  

 kan af statsministeren eller af vedkommende minister efter forhandling med  

 statsministeren eller af en eller flere af de i § 45 nævnte  

 centralorganisationer indbringes for den i lov om tjenestemænd i staten,  

 folkeskolen og folkekirken § 52 omtalte voldgiftsret.
 Stk. 2. For voldgiftsrettens rettergang i Grønland gælder lov om  

 rettens pleje i Grønland.
§ 49. Spørgsmål, der efter § 48 kan indbringes for og afgøres af  

 voldgiftsretten, kan ikke indbringes for de almindelige domstole.
Dog er en  

 tjenestemand berettiget til at anlægge sag ved domstolene, når vedkommende  

 centralorganisation har afslået at indbringe sagen for voldgiftsretten.
 Stk. 2. Hvor en sag kan indbringes for domstolene, skal den være  

 anlagt inden 6 måneder efter, at sagsøgeren har modtaget meddelelse om den  

 endelige administrative afgørelse eller sagen er afvist af  

 centralorganisationen eller af voldgiftsretten.
 17. § 53, stk. 1, 2. pkt., ophæves.
§ 53. Vedkommende minister eller den, han bemyndiger dertil, kan  

 give en tjenestemand tjenestefrihed uden løn i en på forhånd fastsat periode  

 af mindst en måneds varighed.
Uden samtykke af statsministeren kan perioden  

 ikke overstige 3 år.
Perioden fradrages ved beregning af lønanciennitet.
Stk. 2. - - - 18. I § 53, stk. 3, ændres »en i Grønland  

 hjemmehørende tjenestemand, jf. § 10,» til: »en tjenestemand«.
§ 53. - - - Stk. 3. Vedkommende minister kan efter forhandling med  

 statsministeren tilstå en i Grønland hjemmehørende tjenestemand, jf. § 10,  

 tjenestefrihed med løn i indtil 6 måneder til supplerende uddannelse.
Såfremt  

 uddannelsen strækker sig ud over 6 måneder, kan yderligere tjenestefrihed  

 bevilges; under sådan tjenestefrihed, der ydes uden tab af anciennitet,  

 oppebærer tjenestemanden efter 6 måneders periodens udløb ikke lønning.
Stk. 4. - - - 19. Efter § 53 indsættes i 3. del:
»§ 53 a.
Finansministeren kan efter indhentet udtalelse fra  

 Lønningsrådet fastsætte regler om, at tjenestemænd har ret til tjenestefrihed  

 uden løn til nærmere afgrænsede formål.
§ 53 b.
Vedkommende minister eller den, ministeren bemyndiger  

 dertil, kan inden for rammer, der fastsættes ved aftale i henhold til § 41,  

 gøre uddannelse, hvortil ansættelsesmyndigheden afholder omkostningerne,  

 betinget af, at tjenestemanden på forhånd forpligter sig til at forblive i  

 tjenesten en vis periode efter gennemgået uddannelse, samt af, at løn i  

 uddannelsesperioden og eventuelle øvrige uddannelsesomkostninger helt eller  

 delvis tilbagebetales, hvis denne tjenestepligt ikke opfyldes.
 Stk. 2. Bestemmelserne i stk. 1 finder ikke anvendelse på områder,  

 hvor regler om tjenestepligt efter gennemgået uddannelse allerede måtte være  

 fastsat ved lov eller i medfør af lov.
