Cirkulæreskrivelse om menighedsrådsarbejde i relation til  

 200-timersreglen for erhvervsarbejde i forbindelse med førtidspensionering  

 efter overgangsregler (Til ministerier, styrelser og (amts)kommuner) Denne cirkulæreskrivelse udsendes i tilknytning til Finansministeriets  

 cirkulære om Finansstyrelsens administration af førtidspensionsfradrag efter  

 overgangsregler af 20. september 1999. Cirkulæret vedrører reglerne om  

 opgørelse af erhvervsarbejde i relation til udbetaling af førtidspension med  

 lille fradrag; dvs. førtidspensionsfradrag på 1/2 pct. for hvert år, der står  

 tilbage, indtil det fyldte 67. år.
 Af ovennævnte cirkulære fremgår, at følgende beskæftigelser  

 ikke betragtes som erhvervsarbejde i forhold til erhvervsbegrænsningen på 200  

 timer årligt og derfor ikke skal medregnes på den årlige opgørelse over  

 erhvervsarbejde:
 a) Vedligeholdelses- og reparationsarbejder i eget hjem og for  

 den nærmeste familie.
 b) Almindelige fritidsaktiviteter.
 c) Ikke indtægtsgivende organisations- og foreningsarbejde.
 d) Borgerligt ombud.
 I tilføjelse hertil har Finansministeriet (Personalestyrelsen)  

 besluttet, at menighedsrådsarbejde, herunder hverv som formand for  

 menighedsråd, for hvilket der ikke udbetales vederlag, ikke skal betragtes  

 som  

 erhvervsarbejde i relation til den erhvervsbegrænsning på 200 timer, som  

 følger  

 af ovennævnte cirkulære, og derfor ikke skal medregnes på den årlige  

 opgørelse  

 over erhvervsarbejde.
Det er uden betydning, om det er menighedsrådets beslutning  

 ikke at tillægge den pågældende et vederlag, eller om den pågældende på egen  

 foranledning frasiger sig et eventuelt tillagt vederlag.
Afgørende er om  

 vederlag rent faktisk udbetales i det konkrete tilfælde.
 Ved vederlag forstås et egentligt vederlag, dvs. undtaget  

 f.eks. diæter mv. til dækning af kørsel og lignende udgifter, som følger af  

 hvervet.
 Undtagelsen fra opgørelsen over erhvervsarbejde gælder også for  

 lignende hverv, som f.eks. medlemskab eller formandskab i en valgmenighed,  

 for  

 hvilke der ikke udbetales vederlag.
 Cirkulæreskrivelsen har virkning fra cirkulærets  

 ikrafttrædelsestidspunkt, dvs. fra den 1. april 1999.
