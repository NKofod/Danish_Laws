I medfør af §§ 22, 23, 24 og 35 i lov nr. 814 af 21. december 1988 om husdyrsygdomme fastsættes:
 § 1.  Følgende materiale skal afleveres direkte til en  

 autoriseret destruktionsvirksomhed, jf. dog stk. 2 og 3:
 Stk. 2.  Undtaget herfor er materiale, der:
 Stk. 3.  Veterinærdirektoratet kan i særlige tilfælde  

 dispensere fra bestemmelserne i stk. 1, herunder tillade nedgravning af  

 selvdøde eller aflivede dyr.
 § 2.  Indsamling og modtagelse af det af § 1 omfattede  

 materialer må kun foretages af destruktionsvirksomheder, der er autoriseret  

 dertil af Veterinærdirektoratet.
 Stk. 2.  Veterinærdirektoratet fastsætter regler for  

 autorisation, indretning og drift af destruktionsvirksomheder, herunder om  

 indsamling, modtagelse, opbevaring og behandling af råvarer, samt om  

 behandling og udlevering af mellemvarer og færdigprodukter.
Stk. 3.  Veterinærdirektoratet fører tilsyn med de i  

 stk. 1 nævnte virksomheder og ansætter tilsynspersonale.
Omkostningerne ved  

 tilsynspersonalets aflønning påhviler virksomheden.
 § 3.  Virksomheder autoriseret i medfør af § 2 skal  

 inden for rammerne af autorisationen modtage og behandle animalsk materiale,  

 som er omfattet af § 1, jf. dog § 1, stk. 3.
 Stk. 2.  Veterinærdirektoratet kan dog i forbindelse med  

 bekæmpelse af smitsomme husdyrsygdomme pålægge virksomhederne også at modtage  

 og behandle:
 § 4.  Anvendelse af animalske materialer som råvarer  

 for fremstilling af farmaceutiske og tekniske produkter samt til fremstilling  

 af dyrefoder må kun finde sted på virksomheder, der er godkendt dertil af  

 Veterinærdirektoratet.
 Stk. 2.  Veterinærdirektoratet kan fastsætte regler om  

 autorisation, indretning og drift af sådanne virksomheder, herunder om  

 transport, modtagelse, opbevaring og behandling af råvarerne og om udlevering  

 og anvendelse af mellemprodukter og affald fra produktionen samt om  

 anvendelse af foderet.
Stk. 3.  Veterinærdirektoratet fører tilsyn med de i  

 stk. 1 nævnte virksomheder og ansætter tilsynspersonale.
Omkostningerne ved  

 tilsynspersonalets aflønning påhviler virksomheden.
 Stk. 4.  Animalske materialer må ikke indgå i foder til  

 husdyr, hvis foderet derved under sædvanlig anvendelse må antages at kunne  

 overføre eller fremkalde sygdom eller forgiftning, eller hvis foderet derved  

 på grund af sygelig forandring, fordærvelse, forurening eller anden årsag  

 bliver uanvendeligt til formålet.
 § 5.  Overtrædelse af § 1, stk. 1, § 2, stk. 1, § 3, §  

 4, stk. 1 og 4, samt af regler fastsat i medfør af § 2, stk. 2, og § 4, stk.  

 2, straffes med bøde.
 § 6.  Bekendtgørelsen træder i kraft den 1. januar  

 1990.
