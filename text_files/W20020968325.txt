En  

 arbejdsgiver organiseret under Finanssektorens Arbejdsgiverforening (FA)  

 havde  

 søgt Arbejdsdirektoratet om at måtte anvende reglerne om overførsel af ferie  

 i  

 Fællesoverenskomsten mellem FA og DFL på virksomhedens ledere mv. uden  

 overenskomst.
Dette afviste Arbejdsdirektoratet delvist.
Arbejdsdirektoratet  

 mente, at Lederaftalen indgået mellem Ledernes Hovedorganisation og DA samt  

 overenskomsten mellem AC og TDC kunne betragtes som kollektive overenskomster  

 på det relevante faglige område, hvorfor de fandt anvendelse i forhold til  

 ledere og akademikere ansat hos den pågældende arbejdsgiver.
Nævnet  

 var ikke enig heri.
Nævnet fandt, at sagen måtte løses på baggrund af den  

 almindelige opfattelse af det faglige gyldighedsområde i den kollektive  

 arbejdsret, hvorefter en overenskomsts faglige gyldighedsområde er dét  

 arbejde,  

 som den relevante faglige organisations medlemmer udfører for  

 virksomheden/arbejdsgiverforeningens  

 medlemmer.
Nævnet  

 fandt på denne baggrund, at de omhandlede ledere mv. ikke var omfattet af det  

 faglige gyldighedsområde i Fællesoverenskomsten mellem FA og DFL, af  

 Standardoverenskomsten mellem FA og Finansforbundet, af Lederaftalen eller af  

 overenskomsten mellem TDC og AC.
Nævnet fandt således, at de omhandlede  

 medarbejdere var ansat på et fagligt område, hvor der efter det oplyste ikke  

 var indgået kollektive overenskomster.
Lønmodtagerne på virksomheden kunne  

 derfor aftale med arbejdsgiveren, at en overenskomst om overførsel af ferie  

 på  

 et andet fagligt område - det vil i den konkrete sag sige  

 Fællesoverenskomsten  

 mellem FA og DFL  

    

 - skulle finde  

 anvendelse.
Nævnet  

 traf endvidere afgørelse i en lignende sag, hvor en virksomhed organiseret i  

 Dansk Industri (DI) havde søgt Arbejdsdirektoratet om at måtte anvende  

 reglerne  

 om overførsel af ferie i Industriens Funktionæroverenskomst på funktionærer  

 (akademikere, ledere mv.) uden overenskomst.
Dette havde Arbejdsdirektoratet  

 delvist afvist, idet direktoratet mente, at overenskomsten mellem AC og TDC  

 er  

 en overenskomst, der vedrører akademikere, og at den derfor også kunne  

 anvendes  

 i forhold til akademikere ansat hos den omhandlede virksomhed.
 Nævnet  

 fandt med samme begrundelse som i sagen ovenfor, at de omhandlede  

 medarbejdere  

 var ansat på et fagligt område, hvor der efter det oplyste ikke var indgået  

 kollektive overenskomster.
 Der var  

 under sagens behandling enighed om, at de af virksomhedens ledere, der var  

 omfattet af Lederaftalen, var omfattet af en kollektiv overenskomst på deres  

 faglige område, hvorfor de ikke kunne blive omfattet af Industriens  

 Funktionæroverenskomst.
Overførsel af ferie for ikke-overenskomstdækkede lønmodtagere Ankenævnet har behandlet organisationens klage  

 over Arbejdsdirektoratets afgørelse af 8. maj 2002 på nævnets møde den 13.  

 november 2002.
Nævnet traf denne A  

 F G Ø R E L S E Arbejdsmarkedets Ankenævn finder, at  

 Finanssektorens Arbejdsgiverforenings (FA) har klaget rettidigt over  

 Arbejdsdirektoratets afgørelse af 8. maj 2002.
 Nævnet har lagt vægt på, at FA's klage af 16.  

 april 2002 over Arbejdsdirektoratets foreløbig afgørelse af 22. marts 2002  

 ligeledes må betragtes som en klage over Arbejdsdirektoratets endelige  

 afgørelse af 8. maj 2002 under hensyntagen til udfaldet af de to afgørelser.  

 Det synes derfor åbenbart, at FA ville ønske at fastholde sin klage af 16.  

 april 2002, uanset FA ikke har givet meddelelse herom før den 24. juni 2002.
 Arbejdsmarkedets Ankenævn er ikke enig med  

 Arbejdsdirektoratet i, at reglerne om overførelse af ferie i  

 Fællesoverenskomsten mellem Finanssektorens Arbejdsgiverforening (FA) og  

 Danske  

 Forsikringsfunktionærers Landsforening (DFL) ikke kan bruges på de  

 lønmodtagere  

 i XXX, der ikke er dækket af en overenskomst, og som er eller kunne være  

 omfattet af Lederaftalen eller AC's overenskomster.
Nævnet har i den forbindelse lagt vægt på, at de  

 omhandlede medarbejdere (ledere o.l.) ikke er omfattet af det faglige  

 gyldighedsområde i Fællesoverenskomsten mellem FA og DFL, af  

 Standardoverenskomsten mellem FA og Finansforbundet, af Lederaftalen mellem  

 Ledernes Hovedorganisation og Dansk Arbejdsgiverforening eller af  

 overenskomsten mellem TDC og AC.
Nævnet finder således, at en overenskomst  

 faglige område må forstås som dét arbejde, den relevante faglige  

 organisations  

 medlemmer udfører for virksomheden/arbejdsgiverfore-ningens medlemmer.
 Dette betyder, at de omhandlede medarbejdere  

 ansat hos XXX er ansat på et fagligt område, hvor der efter det oplyste ikke  

 er  

 indgået kollektive overenskomster.
 Afgørelsen er truffet med hjemmel i Ferielovens  

 § 19, jf. lov nr. 396 af 31. maj 2000.
 Arbejdsmarkedets Ankenævn ændrer således  

 Arbejdsdirektoratets afgørelse af 8. maj 2002.
På ankenævnets vegne XXX De kan læse om afgørelsens faktiske og retlige  

 grundlag på de følgende sider.
 Kopi til:
Arbejdsdirektoratet XXX 1.  

 Sagsforløb Arbejdsdirektoratet fremstillede sagen på denne  

 måde:
 " I et brev modtaget den 15. februar 2002  

 har De søgt direktoratet om at bruge reglerne om overførsel af ferie i  

 Fællesoverenskomsten mellem Finanssektorens Arbejdsgiverforening og Danske  

 Forsikringsfunktionærer, jf. ferielovens § 19, stk. 5 og 6. De vil bruge  

 reglerne for medarbejdere, der ikke er omfattet af en kollektiv overenskomst.  

 Der er tale om salgschefer, afdelingsdirektører, privatchefer,  

 erhvervschefer,  

 regionschefer, regnskabschefer, vicedirektører, underdirektører,  

 segmentchefer,  

 aktuarer, informationschefer, visse kontorchefer og personalechefen.  

 Opregningen er ikke udtømmende.
 I breve af 27. februar 2002 og af 8. marts 2002  

 bad vi en række organisationer om en udtalelse til sagen, jf. ferielovens §  

 43,  

 stk. 3. Vi hørte således Dansk Arbejdsgiverforening, Landsorganisa-tionen i  

 Danmark, Funktionærernes og Tjenestemændenes Fællesråd, Akademikernes  

 Central-organisation, Ledernes Hovedorganisation og Finanssektorens  

 Arbejdsgiverforening.
 I et brev af 13. marts 2002 svarede DA, at DA  

 ikke har nogen bemærkninger.
 I brev af 14. marts 2002 oplyste AC, at brugen  

 af reglerne i Fællesoverenskomsten efter deres opfattelse vil være i strid  

 med  

 ferieloven, da det faglige område for akademikere ikke ligger inden for  

 Fællesoverenskomsten.  

 Den overenskomst på det private arbejdsmarked, der dækker flest arbejdende  

 akademikere på det private arbejdsmarked, er overenskomsten mellem TDC A/S og  

 AC, som indeholder regler om overførsel af ferie, og denne overenskomst skal  

 derfor bruges i relation til akademikerne i XXX.
I et brev af 14. marts 2002 svarede LH, at  

 Fællesoverenskomsten efter LH's umiddelbare vurdering ikke kan bruges på den  

 beskrevne lønmodtagergruppe, idet disse lønmodtagere er chefer på højere  

 niveau, som falder uden for overenskomsten.
Lederaftalen er den overenskomst,  

 der omfatter det største antal lønmodtagere inden for de  

 stillingsbetegnelser,  

 som er omfattet af Deres ansøgning.
De lønmodtagere, som er omfattet af  

 ansøgningen, skal derfor henføres til Lederaftalen.
Da Lederaftalen p.t. ikke  

 indeholder bestemmelser om overførsel af ferie, er overførsel af ferie ikke  

 muligt for de nævnte lønmodtagergrupper.
 I et brev af 18. marts 2002 svarede FA, at den  

 ønskede overenskomst kan bruges til overførsel af ferie for de pågældende  

 grupper af lønmodtagere.
 FTF bad telefonisk om udsættelse af svarfristen  

 den 14. marts 2002, da sagen gav anledning til principielle overvejelser.
Den 22. marts traf direktoratet foreløbig  

 afgørelse i sagen.
Ifølge afgørelsen var betingelserne for at godkende  

 overførsel af ferie for de pågældende lønmodtagere ikke fuldt ud opfyldt på  

 daværende tidspunkt.
 I et brev af 25. marts 2002 svarede FTF, at en  

 del af de nævnte grupper er omfattet af kollektive overenskomster, men at  

 Fællesoverenskomsten kan anvendes for så vidt angår de lønmodtager-grupper,  

 som  

 ikke er overenskomstdækkede.
 I et brev af l0. apri12002 hørte direktoratet  

 Dem om høringssvarene.
 Som svar herpå klagede Finanssektorens  

 Arbejdsgiverforening over direktoratets foreløbige afgørelse i brev af 16.  

 april 2002".
 Indholdet af Deres klage er gengivet under  

 nærværende sagsfremstillings punkt 3.
 Finanssektorens Arbejdsgiverforening oplyste  

 telefonisk til direktoratet den 18. april 2002, at direktoratets høring ikke  

 ville blive yderligere besvaret.
2.  

 Arbejdsdirektoratets afgørelse Direktoratet traf den 8. maj 2002 denne endelige  

 afgørelse:
" I et brev modtaget den 15. februar 2002  

 har De søgt direktoratet om tilladelse til at overføre ferie efter reglerne i  

 Fællesoverenskomsten mellem Finanssektorens Arbejdsgiverforening og Danske  

 Forsikringsfunktionærers Landsforening, jf. ferielovens § 19, stk. 5 og 6,  

 for  

 medarbejdere, der ikke er omfattet af nogen kollektiv overenskomst.
Der er  

 tale  

 om salgschefer, afdelingsdirektører, privatchefer, erhvervschefer,  

 regionschefer, regnskabschefer, vicedirektører, underdirektører,  

 segmentchefer,  

 aktuarer, informationschefer, Afgørelse Fællesoverenskomstens regler om at overføre  

 ferie kan  

  

 ikke  

  

 bruges på de  

 lønmodtagere i XXX, der ikke er dækket af en overenskomst, og som er eller  

 kunne være omfattet af enten Lederaftalen eller af AC's overenskomster.
Begrundelse Ifølge § 19, stk. 5, nr. 1, i lov nr. 396 af 31.  

 maj 2000 om ferie, kan en lønmodtager, der er ansat på et fagligt område,  

 hvor  

 der er indgået en kollektiv overenskomst om løn- og arbejdsvilkår, aftale med  

 arbejdsgiveren, at den pågældende overenskomst finder anvendelse på  

 spørgsmålet  

 om overførsel af ferie.
 Hvis lønmodtageren er ansat på et fagligt  

 område, hvor der ikke er indgået en kollektiv overens-komst om løn- og  

 arbejdsvilkår, kan lønmodtageren ifølge § 19, stk. 5, nr. 2, aftale med  

 arbejdsgiveren, at en overenskomst om overførsel af ferie på et andet fagligt  

 område kan finde anvendelse.
Det fremgår af lovbemærkningerne til bestemmelserne,  

 at nr. 1 vedrører "ikke-overenskomst-dækkede lønmodtagere, som er  

 beskæftiget på et i øvrigt overenskomstdækket område (direkto-ratets  

 udhævning), hvor der er indgået kollektiv overenskomst om overførsel af  

 ferie". Hvis flere overenskomster dækker det samme faglige område, skal  

 den overenskomst, der omfatter det største antal lønmodtagere, bruges.
Hvis  

 den  

 største overenskomst på området ikke giver adgang til at overføre ferie, vil  

 der for lønmodtagere uden overenskomst heller ikke kunne overføres ferie.  

 Dette  

 fremgår også af bemærkningerne.
 Videre fremgår det af lovbemærkningerne til nr.  

 2, at denne regel vedrører "ikke-overenskomst-dækkede lønmodtagere, der  

 er  

 ansat på et område, hvor der heller ikke i øvrigt er indgået kollektive  

 overenskomster, hvilket bl.a. kan være tilfældet for visse  

 lederstillinger" (direktoratets udhæv-ninger).
Disse formuleringer indebærer efter  

 direktoratets opfattelse, at der ved begrebet fagligt område ikke henvises  

 til  

 virksomhedens overenskomstforhold, men at der derimod henvises til det  

 relevante faglige område for de forskellige personalegrupper.
Navnlig  

 bemærkningerne til nr. 2 understøtter denne opfattelse, idet ledere må  

 antages  

 ofte at være ansat i virksomheder, hvor der i øvrigt er ansat  

 overenskomstdækket personale.
 Det afgørende er herefter ikke, om  

 arbejdsgiveren er organiseret, men om der findes en overens-komst for det  

 relevante faglige område for den pågældende lønmodtagergruppe.
 Dette er efter det oplyste tilfældet for visse  

 ledere og for akademikerne.
 Den overenskomst, der ifølge Akademikernes  

 Centralorganisation dækker flest akademikere på det private arbejdsmarked, er  

 overenskomsten mellem TDC A/S og AC.
Den overenskomst, der ifølge Ledernes  

 Hovedorganisation dækker flest ledere inden for de stillingsbetegnelser, som  

 er  

 omfattet af Deres ansøgning, er Lederaftalen mellem Ledernes  

 Hoved-organisation  

 og Dansk Arbejdsgiverforening.
LH har videre bemærket, at  

 Fællesoverenskomsten  

 efter LH's vurdering ikke kan finde anvendelse på de beskrevne  

 lønmodtagergrupper,  

 idet disse lønmodtagere er chefer på et højere niveau, som falder uden for  

 overenskomsten.
 Reglerne i Fællesoverenskomsten om overførsel af  

 ferie kan derfor ikke anvendes for lønmod-tagere, der ikke er  

 overenskomstdækkede, og som er eller kunne være omfattet af AC's  

 overens-komster eller af Lederaftalen, jf. § 19, stk. 5, nr. 1, 2. pkt., jf.  

 1.  

 pkt.
 Reglerne om overførsel af ferie i  

 Fællesoverenskomsten kan anvendes for de resterende ikke-overenskomstdækkede  

 personalegrupper, jf. beskrivelsen heraf i ansøgningen.
 Direktoratet har ikke med afgørelsen taget  

 stilling til, i hvilket omfang de nævnte lønmodtagerne er eller kunne være  

 omfattet af Lederaftalen eller af AC's overenskomster.
Direktoratet skal bemærke, at direktoratet har  

 lagt AC's oplysning om, at overenskomsten mellem AC og TDC A/S er den  

 overenskomst som dækker flest arbejdende akademikere på det private  

 arbejdsmarked, til grund.
Finanssektorens Arbejdsgiverforening har ikke  

 dokumenteret, at dette ikke skulle være tilfældet.
 Godkendelsen gives med forbehold for, at  

 overenskomsten senere ændres eller bortfalder, eller at  

 overenskomstforholdene  

 i øvrigt ændrer sig i forhold til, hvad der gjaldt på  

 godkendel-sestidspunktet.
 Uanset direktoratet har forståelse for XXXs  

 ønske om en ensartet administration, finder vi ikke, at der i loven er  

 hjemmel  

 til at anvende Fællesoverenskomstens regler om ferieoverførsel for alle de  

 nævnte ikke-overenskomstdækkede lønmodtagere i virksomheden.".
3.  

 Klagen til ankenævnet FA har på vegne af XXX, med brev af 16. april  

 2002, indbragt sagen for Arbejdsmarkedets Ankenævn.
Klagen er udarbejdet på  

 baggrund af Arbejdsdirektoratets foreløbige afgørelse og betragtes som en  

 klage  

 over den endelige afgørelse.
I brevet er anført følgende:
 " På vegne af FA's medlemsvirksomhed, XXX,  

 indklager vi hermed den foreløbige afgørelse for Arbejdsmarkedets Ankenævn,  

 jf.  

 § 45, stk. 1, i ferieloven.
Vi anmoder om at få en kopi af  

 Arbejdsdirektoratets bemærkninger til klagen samtidig med, at den oversendes  

 til Arbejdsmarkedets Ankenævn.
Vi har fra XXX fået kopi af de afgivne  

 høringssvar, som viser, at udover FA har både DA, LO og FTF støttet  

 selskabets  

 anmodning, mens direktoratets foreløbige afslag alene er baseret på  

 indsigelser  

 fra Akademikernes Centralorganisation og Ledernes Hovedorganisation.
FA finder det indledningsvis ubegrundet, når  

 direktoratet i sin foreløbige afgørelse under "øvrige bemærkninger"  

 oplyser, at man vil træffe afgørelse om "i hvilket omfang reglerne om  

 ferieover-førsel kan finde anvendelse på de forskellige lønmodtagergrupper i  

 XXX". Vi gør opmærksom på, at selskabets henvendelse (og direktoratets  

 kompetence) kun angår de kategorier af medarbejdere, som er nævnt i XXX's  

 brev  

 af 14. februar d.å.
Adgangen til ferieoverførsel for selskabets medarbejdere  

 omfattet  

 af fællesoverenskomsten indgået af FA og DFL er i forvejen hjemlet i  

 fællesoverenskomstens § 33, stk. 8, jf. ferielovens § 19, stk. 1.
 FA anmoder herved om, at ankenævnet træffer  

 afgørelse i overensstemmelse med XXX's anmodning af 14. februar d.å. til  

 Arbejdsdirektoratet.  

 Der foreligger efter vor opfattelse ingen lovlig og saglig grund til at  

 afvise  

 selskabets anmodning.
Med henvisning til ferielovens § 19, stk. 5, nr.  

 1, gør FA principalt gældende, at de i XXX's brev omhandlede medarbejdere er  

 ansat på et fagligt område (forsikringsområdet), hvor der er indgået en  

 kollektiv overenskomst om løn- og arbejdsvilkår (fællesoverenskomsten mellem  

 FA  

 og DFL). Det er i selskabet aftalt, at fællesoverenskomsten skal finde  

 anvendelse på overførsel af ferie for de i brevet anførte medarbejdere.  

 Fællesoverenskomsten er den største kollektive overenskomst på  

 forsikringsområdet, men den omfatter ikke de i brevet af 14. februar d.å.  

 nævnte medarbejdere i XXX.
De pågældende medarbejdere har typisk - uanset om  

 de  

 har en grundlæggende forsikrings-uddannelse eller anden uddannelse - tillige  

 erhvervet forsikringsmæssige kvalifikationer på Forsikringshøjskolen med  

 henblik på at kunne bestride et job i forsikringsbranchen.
FA gør med henvisning til ferielovens § 19, stk.  

 5, nr. 2, subsidiært gældende, at de i XXX's brev anførte medarbejdere er  

 ansat  

 på et fagligt område, hvor der ikke er indgået kollektiv overenskomst om løn-  

 og arbejdsvilkår, og hvor det derfor frit kan aftales med arbejdsgiveren, at  

 en  

 overenskomst om overførsel på et andet fagligt område finder anvendelse.
De  

 lokale parter har naturligt valgt at følge bestemmelserne om ferieoverførsel  

 i  

 fællesoverenskomsten på forsikringsområdet, således at selskabets  

 medarbejdere  

 kan opnå ferieoverførsel efter samme regler og vilkår.
Et afslag på anmodningen om at følge samme  

 ferieoverførselsregler som medarbejdere omfattet af fællesoverenskomsten vil  

 have uoverskuelige personaleadministrative konsekvenser, fordi tæt  

 integrerede  

 grupper af medarbejdere ikke får lige muligheder for at overføre ferie.
Et  

 afslag på at følge fællesoverenskomstens overførselsregler vil kunne skabe  

 intern splittelse og desuden være i strid med de intentioner om mere  

 valgfrihed  

 og mere fleksibilitet, som lå bag ferieloven af 2000. En konsekvens af  

 direktoratets  

 opfattelse kan blive, at ægtefæller, som begge er ansat i XXX, risikerer ikke  

 at kunne holde overført ferie sammen, fordi den ene af parterne er omfattet  

 af  

 fællesover-enskomsten, mens den anden er omfattet af XXX's anmodning.
Direktoratet henviser i sin foreløbige afgørelse  

 til, at betingelserne i ferielovens 19, stk. 5, nr. 1 og 2 i hvert fald ikke  

 fuldt ud er opfyldt.
Direktoratet begrunder afslaget med høringssvarene fra  

 AC  

 og Ledernes Hovedorganisation.
XXX har oplyst, at de omhandlede medarbejdere i  

 selskabet - med ganske enkelte undtagelser - er forsikringsuddannede og ikke  

 har en akademisk uddannelse.
De står dermed udenfor AC's faglige område.
Det  

 er  

 derfor efter FA's opfattelse ikke relevant i den aktuelle sag at høre AC og  

 heller ikke relevant at lægge vægt på et høringssvar herfra.
I den  

 forbindelse  

 kan nævnes, at AC's henvisning til overenskomsten for TDC A/S er irrelevant,  

 allerede fordi der her er tale om en virksomhed på DA/LO-området.
Det  

 bestrides  

 tillige, at overenskomsten for TDC A/S er den overenskomst, som dækker flest  

 arbejdende akademikere på det private arbejdsmarked.
Overenskomstparterne såvel som virksomheder og  

 lønmodtagere i finanssektoren har altid stået og står fortsat udenfor  

 DA/LO-området.
Virksomhederne er typisk medlem af FA, mens medar-bejderne i  

 vidt omfang er medlemmer af organisationer tilsluttet FTF.
Finanssektorens  

 overens-komstparter har udover overenskomster om løn- og arbejdsvilkår  

 indgået  

 egne hovedaftaler, ligesom FA i arbejdsretslovens forstand er  

 hovedorganisation.  

 Vi finder det derfor ikke relevant i relation til muligheden for  

 ferieoverførsel at sammenligne medarbejdere i finanssektoren med medarbejdere  

 på DA/LO-området.
Tilsvarende er det efter FA's opfattelse ikke  

 relevant for direktoratet at begrunde et afslag med Lederaftalen mellem DA og  

 Ledernes Hovedorganisation.
DA har jo i sit høringssvar netop støttet  

 selskabets anmodning, ligesom at Ledernes Hovedorganisation efter FA's  

 opfattelse repræsenterer et andet fagligt område end den gruppe medarbejdere,  

 som denne sag omhandler.
Endvidere synes det i strid ordlyden og formålet med  

 ferielovens § 19 stk. 5 nr. 2, at Ledernes Hovedorganisation afviser XXX's  

 anmodning med den begrundelse, at når der ikke er nogen overenskomst, der  

 hjemler adgang til ferieoverførsel for den omtalte medarbejdergruppe, kan  

 ferieoverførsel ikke foretages.
XXX har overfor FA tilkendegivet, at såfremt  

 Arbejdsdirektoratet ikke kan imødekomme ønsket om, at XXX følger  

 Fællesoverenskomsten, ønsker XXX ikke at give den omtalte medarbejder-gruppe  

 mulighed for ferieoverførsel.
Dette kan ikke være i medarbejdernes interesse,  

 og har ikke været formålet med bestemmelsen.
Formålet med anmeldelsesmodellen  

 har ikke været at skabe yderligere administrative byrder for virksomhederne,  

 men  

 at undgå vilkårlighed." Der henvises til klagen af 16. april 2002 over  

 den foreløbige afgørelse.
4.  

 Arbejdsdirektoratets bemærkninger til klagen Arbejdsdirektoratet har med brev af 8. maj 2002  

 oversendt sagen til Arbejdsmarkedets Ankenævn har i den forbindelse anført  

 følgende:
 " Der er ikke kommet nye oplysninger, der  

 giver direktoratet anledning til at ændre afgørelsen.
 Indledningsvis bemærkes, at afgørelsen den 22.  

 marts 2002 var en foreløbig afgørelse, idet direktoratet ifølge § 44, stk. 7,  

 skal træffe afgørelse inden 6 uger i sager om overførsel af ferie efter § 19,  

 stk. 5. Da direktoratet ikke havde modtaget alle høringssvar på dette  

 tidspunkt, og ikke havde haft mulighed for at høre XXX om de indkomne  

 høringssvar forinden endelig afgørelse kunne træffes, traf direktoratet en  

 foreløbig afgørelse i sagen.
 Den foreløbige afgørelse indeholder således ikke  

 en præcis stillingtagen til ansøgningen, men må i sagens natur være en  

 "varsling" om, at de indkomne høringssvar giver anledning til  

 yderligere høring af ansøgervirksomheden forinden endelig afgørelse kan  

 træffes.
 Til det af Finanssektorens Arbejdsgiverforening  

 anførte i klagen skal direktoratet bemærke, at bemærkningen under  

 "øvrige  

 bemærkninger" selvfølgelig vedrører de ikke-overenskomstdækkede  

 lønmodtagere,  

 ansøgningen vedrører, og at bemærkningen var en orientering om, at  

 direktoratet  

 efter endt høring ville træffe endelig afgørelse i sagen.
 For så vidt angår FA's principale og subsidiære  

 påstande skal direktoratet henvise til begrundelsen i den endelige afgørelse  

 af  

 d.d.
Til det anførte om, at ægtefæller, som begge er  

 ansat i XXX, risikerer ikke at kunne holde overført ferie sammen, skal  

 direktoratet bemærke, at dette følger af sagens natur, når nogle medarbejdere  

 er omfattet af en overenskomst og andre ikke er.
Rettigheder om f.eks.  

 feriefridage kan således også være forskellige, afhængig af hvilken  

 overenskomst, en lønmodtager er omfattet af.
For så vidt angår Finanssektorens  

 Arbejdsgiverforenings brev af 1. maj 2002 skal direktoratet bemærke, at  

 direktoratet rettede telefonisk henvendelse til FA den 18. april 2002 i  

 anledning af klagen og orienterede om, at sagen ville blive sendt til  

 Arbejdsmarkedets  

 Ankenævn inden 4 uger, og at direktoratet forinden ville træffe endelig  

 afgørelse i sagen.
Direktoratet stiller sig derfor noget uforstående over for  

 indholdet.
5.  

 Nyt efter klage FA har i  

  

 brev  

 af 24. juni 2002  

  

 til ankenævnet anført følgende:
"FA skal med henvisning hertil fastholde  

 det fremsendte klageskrift, ligesom klagen fastholdes på baggrund af, at  

 Arbejdsdirektoratet har truffet en endelig afgørelse, der stort set svarer  

 til  

 den foreløbige afgørelse af 22. marts.
Direktoratet holder i sin endelige  

 afgørelse af 8. maj - mere teoretisk end praktisk - døren på klem for  

 ferieoverførsel for de af XXX's medarbejdere, som ikke "er eller kunne  

 være omfattet af enten Lederaftalen eller AC's overenskomster", uden at  

 konkre-tisere, hvordan denne personkreds i givet fald skulle afgrænses.
Det er af ankenævnets sekretariat overfor FA  

 oplyst, at lønmodtagerorganisationer, der står uden for LO, har mulighed for  

 at  

 deltage i nævnsbehandlingen af sager inden for deres område.
Med henvisning  

 hertil, beder vi om, at FA, der ikke er medlem af nogen organisation, der er  

 repræsen-teret i ankenævnet, får tilsvarende mulighed for at forelægge og  

 deltage i behandlingen af denne sag, som kan få stor principiel betydning for  

 hele forsikringsbranchen.
Vi har i klagen påpeget, at ferielovens regler  

 om ferieoverførsel kan og må føre til, at de her omhandlede medarbejdere i  

 XXX  

 skal have mulighed for at overføre ferie efter helt samme regler og vilkår  

 som  

 gælder for medarbejdere dækket af fællesoverenskomsten mellem FA og DLF.  

 Hertil  

 kan føjes, at Arbejdsdirektoratets endelige afgørelse kun er egnet til at  

 sætte  

 nye og usaglige skel mellem forskellige grupper af medarbejdere i én og samme  

 virksomhed og påføre selskabet yderligere administrative belastninger og  

 omkostninger ved at skulle følge forskellige regler.
Konsekvensen af  

 Arbejdsdirektoratets afgørelse er endvidere, at parterne i et  

 forsikringsselskab gøres afhængige af "fremmede" organisationer,  

 som  

 ingen overenskomst har på området og efter al sandsynlighed kun har relativt  

 få  

 medlemmer set i forhold til de overenskomstbærende lønmodtagerorganisationer  

 i  

 sektoren.
 Arbejdsdirektoratet har tilsidesat høringssvar  

 fra DA, LO, FA og FTF og alene baseret afslaget til XXX på generelle  

 oplysninger leveret i høringssvar fra henholdsvis AC og Ledernes  

 Hoved-organisation, uden at der er frembragt nogen talmæssig opgørelse, der  

 underbygger oplysningerne fra AC og LH.
Som yderligere anbringende gør FA gældende, at  

 medarbejderne i finanssektoren, eksklusiv forsikringsområdet, har mulighed  

 for  

 ferieoverførsel efter samme regler og vilkår, som gælder  

 fællesoverenskomsten,  

 men at det her er aftalt mellem FA og Finansforbundet.
Antallet af disse  

 medarbejdere overstiger antallet af sammenlignelige medarbejdere i TDC, og  

 det  

 er derfor FA's opfattelse, at det under alle omstændigheder vil være mere  

 relevant at sammenligne med dette område frem for regler for akademikere og  

 ledere i TDC.
En sammenligning over til overens-komsten mellem FA og  

 Finansforbundet må accepteres inden for rammerne fastsat i ferielovens § 19,  

 stk. 5".
 FA anførte på vegne af XXX følgende  

  

 i brev af 4. juli 2002:
 " FA fastholder det fremsendte klageskrift,  

 idet Arbejdsdirektoratet efterfølgende har truffet en endelig afgørelse, der  

 stort set svarer til direktoratets foreløbige afgørelse af 22. marts.
Vi har i klageskriftet påpeget, at reglerne om  

 ferieoverførsel kan og må føre til, at de omhandlede medarbejdere i XXX skal  

 have mulighed for at overføre ferie efter helt samme regler og vilkår som  

 gælder for medarbejdere dækket af fællesoverenskomsten mellem FA og DFL.  

 Hertil  

 kan føjes, at Arbejdsdirektoratets endelige afgørelse kun er egnet til at  

 sætte  

 nye og usaglige skel mellem forskellige grupper af medarbejdere i en og samme  

 virksomhed og påføre selskabet yderligere admini-strative belastninger og  

 omkostninger ved at skulle følge forskellige regler.
Konsekvensen af  

 Arbejdsdirektoratets afgørelse er endvidere, at parterne i et  

 forsikringsselskab gøres afhængige af "fremmede" organisationer,  

 som  

 ikke har overenskomst på området, som kun har få medlemmer set i forhold til  

 de  

 overenskomstbærende organisationer i sektoren, og hvor de fleste medarbejdere  

 vil være forhindret i medlemskab, fordi de ikke opfylder uddannelseskravene.
Som yderligere anbringende gør FA gældende, at  

 medarbejdere i finanssektoren, (eksklusive forsikringsområdet), der helt  

 svarer  

 til de omhandlede medarbejdere i XXX (niveauet over ekspeditionssekretærer),  

 har mulighed for ferieoverførsel efter samme regler og vilkår, som gælder  

 efter  

 fællesoverenskomsten.
FA og Finansforbundet har således aftalt samme adgang  

 til  

 ferie-overførsel, jf. standardoverenskomstens § 11, der vedlægges som bilag.
 Ca. 45.000 medarbejdere i finanssektoren  

 (eksklusive forsikringsområdet) er direkte omfattet af § 11. Heraf er de  

 4.000  

 på niveauet over ekspeditionssekretærer og hermed fuldt ud sammenlignelige  

 med  

 den i denne sag omhandlede medarbejdergruppe i XXX.
Dette antal overstiger tydeligvis antallet af  

 sammenlignelige medarbejdere i TDC, jf. direktoratets sammenligning.
Det er  

 derfor FA's opfattelse, at det under alle omstændigheder vil være mere  

 korrekt  

 at sammenligne med den øvrige del af finanssektoren frem for med akademikere  

 og  

 ledere i TDC.
TDC har ifølge virksomhedens egne oplysninger 1.500  

 overenskomstomfattede akademikere ud af i alt 17.000 ansatte.
For de i sagen  

 omhandlede medarbejdere i XXX må det derfor accepteres, at reglerne om  

 ferieoverførsel i overenskomsten mellem FA og Finansforbundet kan finde sted  

 inden for rammerne af ferielovens § 19, stk. 5".
*** Arbejdsdirektoratet havde følgende bemærkninger  

 hertil  

  

 i brev af 11. juli 2002:
 " I brev af 5. juli 2002 har  

 Arbejdsmarkedets Ankenævn bedt om direktoratets eventuelle bemærkninger til  

 Finanssektorens Arbejdsgiverforenings kommentarer i brev af 4. juli 2002.
 Indledningsvis bemærkes, at direktoratet stiller  

 sig uforstående over for Finanssektorens Arbejdsgiverforenings bemærkning om,  

 at den endelige afgørelse stort set svarer til den foreløbige afgørelse.  

 Direktoratet skal i den forbindelse bemærke, at Finanssektorens  

 Arbejdsgiverforening ikke ses at have klaget til Arbejdsdirektoratet over den  

 endelige afgørelse, men alene over den foreløbige afgørelse.
Det er direktoratets opfattelse, at den  

 foreløbige afgørelse må anses for bortfaldet, da direktoratet traf endelig  

 afgørelse i sagen.
Klagen over den foreløbige afgørelse forekommer derfor  

 ikke  

 længere relevant, også sammenholdt med, at den endelige afgørelse er truffet  

 på  

 et andet grundlag end den foreløbige.
Det er derfor direktoratets umiddelbare  

 opfattelse, at eftersom direktoratets (endelige) afgørelse ikke ses at være  

 påklaget, må den nu anses for endelig.
Direktoratet skal derudover bemærke, at  

 direktoratet ikke er enig i, at afgørelsen sætter usaglige skel mellem  

 forskellige grupper af medarbejdere i samme virksomhed.
Det er direktoratets  

 opfattelse, at det er en generel konsekvens af overenskomstsystemet, at  

 f.eks.  

 HK'ere og AC'ere ikke nødvendigvis er omfattet af de samme regler på den  

 samme  

 virksomhed, idet overens-komstgrundlaget for de forskellige grupper kan være  

 forskelligt, selv om de udfører arbejde side om side.
 Direktoratet er imidlertid fortsat opmærksom på,  

 at det ville være hensigtsmæssigt for virksom-hederne, hvis disse altid kunne  

 anvende samme ferieregler for alle ansatte, men direktoratet finder fortsat  

 ikke - henset navnlig til bemærkningerne til lovforslaget og derudover til de  

 refererede stedfundne drøftelser mellem AC og Beskæftigelsesministeriet,  

 sammenholdt også med litteraturen (Ferieloven med kommentarer af Kirsten  

 Weber  

 Olsen og Karen Ryder) - at der i § 19, stk. 5 er hjemmel til generelt at  

 tillade en virksomhed at bruge den samme overenskomst for alle ansatte på en  

 virksomhed, uanset fagligt område.
For så vidt angår spørgsmålet om anvendelse af  

 TDC's overenskomst skal direktoratet indled-ningsvis bemærke, at den  

 overenskomst, der ifølge Ledernes Hovedorganisation dækker flest ledere inden  

 for de stillingsbetegnelser, som ansøgningen omfatter, er Lederaftalen mellem  

 Ledernes Hovedorganisation og Dansk Arbejdsgiverforening, og ikke som oplyst  

 af  

 Finanssektorens Arbejdsgiverforening TDC's overenskomst.
AC har vedrørende  

 TDCoverenskomsten  

 alene henvist til akademikerne.
Direktoratet skal derudover bemærke, at tvisten  

 i den konkrete sag primært ikke handler om, hvilken overenskomst, der er  

 størst, TDC-overenskomsten for akademikere eller fællesover-enskomsten mellem  

 FA og Finansforbundet, men derimod om hvorvidt fællesoverenskomsten  

 overhovedet  

 kan finde anvendelse for akademikere.
AC har i sit høringssvar oplyst, at  

 fællesover-enskomsten efter AC's opfattelse ikke kan finde anvendelse, men at  

 der i øvrigt er indgået overens-komster om løn- og arbejdsvilkårene for det  

 pågældende faglige område, og at den største af disse overenskomster er  

 TDC-overenskomsten.
Ifølge § 44, stk. 7, i ferieloven, træffer  

 direktoratet afgørelse om, hvorvidt betingelserne i § 19, stk. 5, nr. 1 og 2  

 er  

 opfyldt.
Direktoratet finder ikke, at der i bestemmelsen er hjemmel til, at  

 direktoratet kan træffe afgørelse i tvister mellem overenskomstparter om,  

 hvorvidt en given overenskomst overhovedet kan finde anvendelse, hvis  

 parterne  

 på det faglige område er uenige herom, idet sådanne tvister må løses  

 fagretligt.
**** Med  

  

 brev  

 af 15. juli 2002  

  

 har FA anført følgende:
" I den anledning skal FA bemærke, at det  

 er forkert, som angivet af direktoratet, at FA ikke har klaget over  

 direktoratets endelige afgørelse.
I brev af 24. juni 2002 har FA netop  

 anført,  

 at man fastholder det fremsendte klageskrift, ligesom klagen fastholdes på  

 baggrund af, at Arbejds-direktoratet har truffet en endelig afgørelse, der  

 stort set svarer til den foreløbige afgørelse af 22. marts 2002." 6.  

 Regler Ferielov,  

 Lov nr. 396 af 31. maj 2000 §  

 5.  

  

 Hvor der efter denne lovs bestemmelser kan ske  

 fravigelse ved kollektiv overenskomst, skal der som aftalepart på  

 lønmodtagerside mindst være tale om en lokal fagforening, som er medlem af en  

 landsdækkende lønmodtagerorganisation.
 §  

 19.  

  

 Det kan ved kollektiv overenskomst aftales, at  

 en lønmodtager og en arbejdsgiver kan aftale, at optjent ferie ud over 20  

 dage  

 kan overføres til det følgende ferieår.
 Stk.  

 2.  

  

 Lønmodtageren og arbejdsgiveren skal skriftligt  

 indgå aftale efter stk. 1 inden ferieårets udløb.
 Stk.  

 3.  

  

 Hvis der er optjent feriegodtgørelse for den  

 overførte ferie, skal arbejdsgiveren inden ferieårets udløb skriftligt  

 meddele  

 den, der skal udbetale feriegodtgørelsen, at ferien overføres.
Stk.  

 4.  

  

 Hvis en lønmodtager, der har overført ferie,  

 fratræder, inden ferien er holdt, bortfalder retten til efter fratrædelsen at  

 holde mere end 25 dages ferie i ét ferieår.
Feriegodtgørelse for feriedage ud  

 over 25 udbetales efter reglerne i § 30, stk. 4.
 Stk.  

 5.  

  

 Lønmodtagere, der ikke er omfattet af en  

 kollektiv overenskomst om løn- og arbejdsvilkår, kan for optjent ferie ud  

 over  

 20 dage indgå aftale med arbejdsgiveren om overførsel af ferie efter reglerne  

 i  

 stk. 2-4 og på følgende yderligere betingelser:
1)  

  

 Lønmodtagere, der er ansat på et fagligt område, hvor der er indgået en  

 kollektiv overenskomst om løn- og arbejdsvilkår, kan aftale med  

 arbejdsgiveren,  

 at den pågældende overenskomst finder anvendelse på spørgsmålet om overførsel  

 af ferie.
Hvis der er indgået flere overenskomster om løn- og arbejdsvilkår  

 inden for det pågældende faglige område, finder den overenskomst anvendelse,  

 som omfatter det største antal lønmodtagere.
 2)  

  

 Lønmodtagere, der er ansat på et fagligt område, hvor der ikke er indgået  

 kollektive overenskomster, kan aftale med arbejdsgiveren, at en overenskomst  

 om  

 overførsel af ferie på et andet fagligt område finder anvendelse.
 Stk.  

 6.  

  

 En arbejdsgiver, som ønsker at indgå aftaler  

 med sine ansatte efter stk. 5, skal skriftligt meddele direktøren for  

 Arbejdsløshedsforsikringen, hvilke kollektive overenskomster der ønskes  

 anvendt  

 og for hvilke personalegrupper, jf. § 44, stk. 7. Uoverensstemmelser om  

 fortolkning af eller brud på den overenskomst, der finder anvendelse, jf.  

 stk.  

 5, afgøres ved fagretlig behandling, jf. § 22 i lov om Arbejdsretten.
 §  

 43...
 stk.  

 3.  

  

 Direktøren for Arbejdsløshedsforsikringen skal  

 i forbindelse med afgørelse af sager efter § 44, stk. 7, i fornødent omfang  

 indhente en udtalelse fra parterne på vedkommende faglige område.
 §  

 44...
stk.  

 7.  

  

 Direktøren for Arbejdsløshedsforsikringen  

 træffer inden 6 uger afgørelse om, hvorvidt betingelserne i § 19, stk. 5, nr.  

 1  

 og 2, er opfyldt.
Hvis der ikke er truffet en endelig eller foreløbig  

 afgørelse  

 inden 6 uger, anses betingelserne for opfyldt.
