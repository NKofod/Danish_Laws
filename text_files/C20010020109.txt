Cirkulære om bevillingsmæssig  

 håndtering af ændret lønudvikling i finansåret  

 2001 (Til samtlige ministerier, styrelser mv.) § 1. Idet finansloven for finansåret 2001 er  

 udarbejdet på grundlag af en forudsat lønopregning på 3,3  

 pct., og den endelige lønopregning nu kan opgøres til 3,9 pct.,  

 kan der på forslag til lov om tillægsbevilling for  

 finansåret 2001 optages merudgifter til løn på op til 0,6  

 pct. af institutionernes lønbevilling.
Merudgifterne til løn  

 skal modsvares af et tilsvarende mindreforbrug til øvrig drift.
 Stk. 2. Merudgifterne ved lønreguleringen og de  

 modsvarende mindreudgifter til øvrige driftsudgifter skal i  

 TB-specifikationerne kategoriseres under »Andre bevillingsforslag« med  

 følgende tekst: »Ændret lønudvikling«.
