Antaget, at det ikke var i overensstemmelse med lov om private  

 registre § 4, stk. 2, at en ejerforening ophængte lister med angivelse  

 afmedlemmer i restance med ejerforeningsbidrag til foreningen samt oplysning  

 om størrelsen af restancerne.
Endvidere antaget, at en af ejerforeningen  

 påtænkt fremgangsmåde med i stedet at tilsende restancelisterne til  

 foreningens medlemmer heller ikke var i overensstemmelse med bestemmelsen.
 En person rettede henvendelse til Registertilsynet i anledning af, at  

 ejerforeningen i en ejendom, hvor denne boede, havde opslået lister med  

 angivelse af de personer, der var i restance med ejerforeningsbidrag samt  

 størrelsen af den enkeltes restance.
 Ejerforeningen oplyste, at fremgangsmåden var et middel til at inddrive  

 restancer med ejerforeningsbidrag ved at gøre foreningens medlemmer  

 opmærksomme på, at restancerne udgjorde en betydelig belastning for  

 foreningens økonomi.
 Fremgangsmåden var et resultat af, at ejerforeningens bestyrelse på en  

 generalforsamling var blevet pålagt at gøre forsøg på at mindske  

 ejerforeningens udeståender, bl.a. ved opslag af restancelister.  

 Fremgangsmåden var ikke et resultat af en direkte  

 generalforsamlingsbeslutning, med et indirekte resultat af det meddelte  

 pålæg.
 Ejerforeningen oplyste, at den ville indstille opslag af restancelister  

 øjeblikkeligt, og i stedet fremover ville tilsende foreningens medlemmer  

 listerne, i det omfang det måtte vise sig nødvendigt.
 Registertilsynet fandt, at ejerforeningen ikke i overensstemmelse med § 4,  

 stk. 2, kunne opslå listerne.
 Registertilsynet tog således til efterretning, at ejerforeningen havde  

 oplyst, at man ville ophøre med denne fremgangsmåde øjeblikkeligt.
 Registertilsynet fandt endvidere, at den af ejerforeningen påtænkte  

 fremgangsmåde med at tilsende listerne til foreningens medlemmer ligeledes  

 ikke kunne antages at være i overensstemmelse med lov om private registre §  

 4, stk. 2. Registertilsynet anmodede derfor foreningen om ikke at iværksætte  

 denne videregivelse.
 (* 1) Registertilsynets Årsberetning 1991 side 107.
