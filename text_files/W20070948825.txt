Pressenævnet bemærkede indledningsvis, at  

 der ikke forelå en fuldmagt, for så vidt angik [A], hvorfor klagerne ikke  

 kunne  

 indgive klage på hans vegne eller vedrørende hans mulige deltagelse i  

 Østervraa-gruppen.
Denne del af klagen blev derfor afvist.
 Pressenævnet træffer afgørelse i sager om,  

 hvorvidt god presseskik er tilsidesat i henhold til medieansvarsloven § 34.  

 Spørgsmålet om, hvorvidt udsagnene var injurierende, henhørte under  

 domstolene  

 og lå uden for nævnets kompetence.
Pressenævnet fandt, at udsagnene  

 fupforfattere, svindlere og  

 historieforfalskere var henholdsvis  

 Nyhedsavisens og andre forfatteres vurderinger på baggrund af bl.a.  

 oplysninger  

 om, at [K1] og [K2] anvendte tvivlsomme kilder.
Nævnet udtalte ikke kritik  

 heraf.
Det følger af de vejledende regler for god  

 presseskik, at det er massemediernes opgave at bringe korrekt og hurtig  

 information.
Så langt det er muligt, bør det kontrolleres, om de oplysninger,  

 der gives, er korrekte, jf. punkt A.1.
Pressenævnet lagde til grund, at foreningen  

 bag Radio Frederiksberg-journalen havde fået bevilliget de anførte beløb, og  

 at  

[K2] i radioudsendelsen bekræftede, at bogen ville falde til jorden, hvis  

 Helle  

 Scheel Jacobsen ikke eksisterede, samt at Peter Wendelboe havde sendt mails i  

 navnet Helle Scheel Jacobsen.
Pressenævnet fandt herefter, at de påklagede  

 oplysninger var korrekte, og nævnet udtalte ikke sin kritik.
 Pressenævnet fandt, at Nyhedsavisen heller  

 ikke i øvrigt havde tilsidesat god presseskik.
 Det fremgår af medieansvarsloven § 36, stk.  

 1, at en anmodning om genmæle i massemedierne over for oplysninger af faktisk  

 karakter, som er egnet til at påføre nogen økonomisk eller anden skade af  

 betydning, og som er bragt i et massemedie, skal tages til følge, medmindre  

 oplysningernes  

 rigtighed er utvivlsom.
Pressenævnet fandt, at de påklagede udsagn  

 var vurderinger eller korrekte oplysninger.
Pressenævnet fandt, at der derfor  

 ikke var grundlag for at bringe et genmæle.
Pressenævnets  

 kendelse i sag 2007-6-486 [K1] og [K2] har klaget til  

 Pressenævnet over tre artikler i Nyhedsavisen den 27. og 28. februar 2007,  

 idet  

 de mener, at god presseskik er tilsidesat. [K1] og [K2] har endvidere klaget  

 over, at Nyhedsavisen har afvist at bringe et genmæle.
1. Sagsfremstilling Nyhedsavisen bragte den 27.  

 februar 2007 under overskriften  

  

 Dobbeltmordet  

 Der aldrig fandt sted  

  

 og underoverskriften  

  

 Bog.
Forfatterparret [K2] og [K1] hævder i bogen Den sidste  

 aktion,  

 at et berømt dobbeltmord på Peter Bangs Vej i 1948 aldrig fandt sted.  

 Historiker og dokumentarforfattere ryster på hovedet og kalder dem fyldt med  

 løgn  

  

 en artikel.
Af denne fremgår bl.a. følgende:
Forfatterne er både af  

 historikere og flere dokumentarforfattere tidligere blevet betegnet som  

 sludrehoveder, løgnagtige og direkte historieforfalskere.
De seneste år har  

 der  

 dog været en tendens til, at den danske presse har forbigået parrets  

 forfatterskab i tavshed.
[A] er ifølge [K2] og [K1] en  

 af de danske modstandsmænd, der har oplevet mest under krigen og deltaget i  

 flest aktiviteter.
Han skulle blandt andet have sprængt et tysk skib ved navn  

 M/S Pufedorf ved Nordjyllands kyst.
 Denne historie har Nordjyske  

 Stiftstidende dog afkræftet  Avisen kan heller ikke finde frem til, at [A],  

 som  

 dog eksisterer, men nu under navnet [A], nogensinde skulle have været  

 frihedskæmper.
Men det er jo netop derfor  

 det er en afsløring, vi taler om.
Vi har billeder med [A], hvor han optræder  

 som frihedskæmper med Østervraa-gruppen, siger [K2].
Hemmelig kilde En anden hovedkilde er  

 ægteparret Jacobsens datter, Helle Scheel Jacobsen, som de dog aldrig har  

 mødt.  

 Hun er nu  ifølge forfatterparret  sikkerhedschef i Det Hvide Hus  

 i  

 Washington, men det er der ingen, der kender til, for en sådan stilling er jo  

 i  

 sin natur ret hemmelig, er forklaringen.
Andre historikere og  

 forfattere har hidtil hævdet, at det dræbte ægtepar var barnløst, men den  

 tror [K2]  

 og [K1] altså ikke på. Til artiklen var bl.a. indsat  

 og fremhævet følgende citater:
Forfatterparret er efter  

 min bedste vurdering utroværdigt.
Og de teorier, de kommer med i deres nye  

 bog  

 er helt ude i hampen. Erik Haaest, journalist og forfatter.
Vilhelm og Inger Margrethe  

 Jacobsen døde slet ikke.
Det er en stor løgn, politiet og myndighederne har  

 forsøgt at binde hele Danmarks befolkning på ærmet. [K2], forfatter.
[K2] og [K1] har en  

 fuldstændig ukritisk tilgang til kilderne.
Bare det, at de bruger  

 clairvoyante  

 kilder, viser jo noget om deres forhold til kildemateriale. Rene  

 Rasmussen,  

 historiker.
Generelt vil jeg sige, at  

 jeg er træt af ondskabsfulde platugler og historieforfalskere.
Men jeg vil  

 ikke  

 pege på nogen konkrete. Dines Bogø, forfatter. Nyhedsavisen bragte den 28.  

 februar 2007 under overskriften  

  

 Fup-historikere  

 får statsstøtte til radio  

  

 og underoverskriften  

  

 Svindel.
To forfattere manipulerer med historien i ny bog og på flere  

 radiokanaler.
Imens modtager de hundredetusindvis af kroner i driftstilskud  

 fra  

 staten  

  

 følgende artikel:
 Hundredtusindvis af  

 skattekroner er siden 2001 gået til lokalradioerne Radio Frederiksberg  

 Journalen,  

 Frederiksberg Natradio og Radio Ellekær.
 Bag kanalerne står  

 forfatterparret [K2] og [K1], der i dagens Nyhedsavisen afsløres som  

 historieforfalskere.
De to har netop udgivet bogen  

 Den sidste aktion om mordet på et ægtepar på Peter Bangs Vej i  

 1948. I bogen  

 hævder de, at mordet aldrig fandt sted.
Samme budskab  og flere andre  

 konspirationsteorier  er i en årrække sendt ud i æteren fra deres  

 radiostationer, der alene i år kan se frem til 160.832 kroner i driftsstøtte  

 fra Kulturministeriet.
Men forfatternes bøger er  

 fyldt med løgn.
Amatørhistorikeren Peter Wendelboe har i flere år fodret  

 forfatterparret med opdigtede kilder og billeder med beskeder på  

 fremmedsprog,  

 der på dansk betyder løgn og bedrag.
Hans motiv var at afsløre  

 parrets  

 manipulation og begynde en debat om historieforfalskning.
Wendelboes  

 opdigtede  

 kilder har parret ukritisk brugt som dokumentation.
Forfatterne er ukritiske og  

 grænsende til det naive.
Men en del af deres forfatterskab handler også om  

 bevidst historieforfalskning siger Wendelboe.
Bør ikke få tilskud Forfatternes hovedkilde er en  

 Helle Scheel Jacobsen, der skulle være datter af ægteparret fra Peter Bangs  

 Vej, og som har kommunikeret med forfatterne via email.
 Men i virkeligheden har  

 forfatterne mailet med Wendelboe og ikke Helle Jacobsen, der sandsynligvis  

 ikke  

 findes.
 Siden 2001 har forfatterne  

 modtaget mellem 78.000 og 156.000 kroner årligt i driftstilskud til deres  

 radiostationer  undtagen i 2006, hvor parret fik en næse af  

 Pressenævnet.
 I år er tilskuddet  

 genindført.
 Deres forhold til historien  

 er så manipulerende og naivt, at de ikke burde have tilskud, mener Rene  

 Rasmussen, der er historiker med speciale i besættelsen.
Forfatterne vil ikke udtale  

 sig til Nyhedsavisen. Samme dag bragte Nyhedsavisen  

 under overskriften  

  

 Forfatterpar afsløret  

 som svindlere  

  

 og underoverskriften  

  

 Fusk.  

 Multikunstneren Peter Wendelboe har brugt tre år på at plante skjulte  

 budskaber  

 og opdigtede kilder i ny bog om dobbeltmordet på Peter Bangs Vej.
Nu river  

 han  

 tæppet væk under forfatterne og afslører historieforfalskning.  

  

 følgende  

 artikel:
 Forfatterparret [K2] og [K1]s  

 nye bog om dobbeltmordet på Peter Bangs Vej Den sidste aktion er  

 fyldt med  

 løgn og bedrag.
Det afslører multikunstneren  

 Peter Wendelboe nu.
Han har de seneste tre år fodret forfatterparret med  

 opdigtede kilder og billeder med indlagte besked på spansk, russisk, latin og  

 bagvendtsk.
Og budskabet har hver gang været det samme løgn  

 og bedrag.
 Eksempelvis hedder en  

 fotograf til et af billederne, der indgår i bogen, Timo Y Mentiras, som  

 betyder  

 svindel og løgn på spansk.
Intet opdaget Men [K2] og [K1] har intet  

 opdaget, og derfor er budskaberne havnet i bogen, der udkom mandag på  

 forfatterparrets eget forlag, Journalernes Forlag.
 Peter Wendelboe er klar over,  

 at han har været med til at begå historieforfalskning, men mener, at han har  

 været nødt til at gøre det for at kunne afsløre forfatterne.
Jeg kender forfatterparret  

 fra deres tidligere bøger.
Derfor ved jeg, at de er totalt ukritiske og  

 grænsende til det naive.
Men en del af deres forfatterskab handler også om  

 bevidst historieforfalskning.
Alt det kan jeg bevise i deres seneste  

 bog,  

 siger Peter Wendelboe.
 Peter Wendelboe har som et  

 led i afsløringen af forfatterparrets dokumentarfusk lanceret hjemmesiden  

 www.pufedorf.dk.
 Her kan alle gå ind og læse,  

 hvor mange fiktive personer Peter Wendelboe har udgivet sig for at være,  

 hvordan han har indlagt beskeder i billederne, og hvorfor han ellers mener,  

 at  

 bogen er fyldt med løgn.
Fiktiv datter En af bogens hovedpersoner,  

 Helle Scheel Jacobsen, datter af ægteparret Jacobsen, som hele dobbeltmordet  

 handler om, er en af mange flere fiktive personer, som Peter Wendelboe har  

 udgivet sig for at være.
 Jeg har kun korresponderet  

 via e-mail med [K2] og [K1], men alligevel tager de det som et bevis på, at  

 hun  

 lever og oven i købet skulle være sikkerhedschef i Det Hvide Hus, hvilket  

 selvfølgelig er en løgn, siger Peter Wendelboe.
 Nyhedsavisen spurgte mandag [K2],  

 om han kunne dokumentere, at Helle Scheel Jacobsen eksisterede og var ansat i  

 Det Hvide Hus, men her var forklaringen, at det kunne han selvfølgelig ikke,  

 da  

 en stilling som sikkerhedschef i Det Hvide Hus jo er tophemmelig.
Kunstværk Peter Wendelboe betragter  

 ikke blot sagen som en afsløring af to fupforfattere, men kalder det ligefrem  

 for et kunstværk.
 I virkeligheden er det, som  

 jeg har lavet, et stykke situationisme fuldstændig i lighed med halshugningen  

 af Den Lille Havfrue, siger Peter Wendelboe.
Han forklarer begrebet  

 situationisme med at gribe situationen og skabe en begivenhed ud af det.
Det  

 var således ikke Jørgen Nash, der halshuggede Den Lille Havfrue, men han greb  

 situationen og skabte debat.
Altså, det er heller ikke  

 mig, som har skabt historieforfalskningen, men jeg skaber en begivenhed ud af  

 det, fordi jeg ønsker at skabe en debat om den omsiggribende  

 historieforfalskning, som jeg mener finder sted.
Det sker især på  

 Internettet,  

 men også på biblioteker, hvor man kan finde eksempelvis [K2] og [K1]s  

 bøger,  

 forklarer Peter Wendelboe.
Ingen beviser Nyhedsavisen har forsøgt at  

 få [K2] og [K1] til at kommentere Peter Wendelboes afsløringer, men parret  

 vil  

 ikke tale med Nyhedsavisen.
 I forfatterparrets  

 radiokanal, Radio Frederiksberg Journalen, fik en lytter dog i går lov at  

 spørge, hvad der ville ske, hvis det blev bevist, at Helle Scheel Jacobsen  

 ikke  

 eksisterede.
Ja, så ville bogen jo falde  

 til jorden.
Men det kan ikke bevises, var [K2]s svar.
Til sagsfremstillingen skal  

 nævnes, at lydfilen på  

 http://www.dkdebat.dk/dobbeltmordet/oletagetmedbuksernenede.mp3  

 fra et radioprogram omhandler radioværterne [K2] og [K1] bog Den sidste  

 aktion vedrørende dobbeltmordet på Peter Bangs Vej 1948. Radioværterne  

 modtager telefonopkald fra lyttere vedrørende deres bog.
Af udsendelsen  

 fremgår  

 bl.a. følgende:
[K2], radiovært: Der er jo  

 en skriftlig erklæring.
Det kan du jo også sige er løgn så.
Der er en  

 skriftlig  

 erklæring fra Helle Scheel Jacobsen i bogen og tre andre vidner.
Lytter: Ja, men hvad nu hvis  

 det viser sig, at den udsendelse, der kommer i aften [på tv].
Hvis det nu  

 viser  

 sig, at man beviser, at Helle Scheel Jacobsen ikke eksisterer.
Så tabes jeres  

 bog fuldstændig på gulvet.
 [K2]: Det kan man ikke  

 bevise, så det er vi da fuldstændig ligeglade med.
 Lytter  

  

 : Hvis man f.eks. kan bevise, at det billede, I har af Helle  

 Scheel Jacobsen, ikke er Helle Scheel Jacobsen.
 [K2]: Ja, men det er det.
 [K1]: Så kom med beviset.
 Lytter  

  

 : Så falder jeres bog totalt på gulvet.
 [K2]: Nej, for hvis der  

 bliver sagt, at dét i udsendelsen i aften, så er det løgn.
 Lytter  

  

 : Hvis man f.eks. kunne bevise, at det var en anden dame.
[K2]: Man kan da ikke bevise  

 det.
Hvordan kan man bevise det.
 Lytter  

  

 : Hvis man f.eks. kunne bevise, hvem hun var, hende, der var  

 på billedet.
 [K2]: Ja.
 Lytter  

  

 : Hvis man kunne bevise, at det ikke var Helle Scheel  

 Jacobsen.
 [K2]: Det kan man ikke.
 Lytter  

  

 : Så falder hele jeres bog på gulvet.
[K2]: Ja, det er da rigtigt  

 nok, men det kan man ikke bevise. 2. Parternes synspunkter [K1] og [K2] har anført, at  

 de bragte skriverier om deres personer og forhold er useriøse og injurierende  

 og ikke kan bevises.
Bøgerne er dokumenterbare afsløringer og ikke  

 misvisende.  

 Ingen fagfolk har kunnet dokumentere, at afsløringerne er forkerte.
Peter  

 Wendelboe  

 afslører ikke noget ved at stave Frede Fup bagfra.
Klagerne har  

 videre  

 anført, at de ringeagtende udtalelser om frihedskæmperen [A] er usande.
Klagerne har anført, at  

 avisen burde have kontrolleret Peter Wendelboes udokumenterede påstande.
Det  

 er  

 en alvorlig anklage, at beskylde klagerne for bevidst at lave  

 historieforfalskning.
Det må kræves, at Nyhedsavisen fremlægger dokumentation  

 herfor.
 Klagerne har herudover  

 anført, at Helle Scheel Jacobsen lever, at driftstilskuddet ikke har været  

 ulovligt udbetalt fra Kulturministeriet, at Radio Ellekær er en selvstændig  

 lokalradio, der endnu ikke er gået i luften, og at udtalelsen på lydfilen kom  

 fra lytteren, der ringede ind til radioprogrammet.
[K2] og [K1] har endelig  

 anført, at de ikke var blevet bedt om at kommentere artiklen, men at de ikke  

 ønskede at udtale sig til avisen, idet journalisten allerede havde skrevet en  

 udokumenteret artikel.
Et eksemplar af bogen blev fremsendt til Nyhedsavisen.
Nyhedsavisen har anført, at  

 artiklens påstande om, at klagerne har begået historieforfalskning er  

 veldokumenterede,  

 og avisen har henvist til klagernes bog Den sidste aktion og  

 hjemmesiden  

 pufedorf.dk, der er Frede Fup stavet bagfra.
Der er endvidere  

 ikke  

 dokumentation for, at [A], har været modstandsmand og medlem af  

 Østervraa-gruppen, eller at den nævnte gruppe har eksisteret.
Nyhedsavisen har videre  

 anført, at udsagnene fup-historikere, svindlere og  

 historieforfalskere  

 dækker over, at klagernes historieteorier har meget spinkel og ofte  

 misvisende  

 dokumentation.
De afgørende beviser for tesen i bogen er mails fra kvinden  

 Helle Scheel Jacobsen.
Disse mails er imidlertid afsendt fra Peter Wendelboe,  

 der har opdigtet kilder for at afsløre klagerne.
Endvidere kan flere af  

 landets  

 historikere bekræfte og dokumentere, at klagernes teorier er utroværdige og  

 udokumenterede.
Peter Wendelboe står ved sit citat om klagernes  

 historieforfalskning.
 Nyhedsavisen har herudover  

 anført, at Mediesekretariatet under Kulturministeriet har bekræftet, at  

 kanalen, som benyttes af klagerne, er blevet indstillet til 160.832 kroner i  

 driftsstøtte i 2007. Driftsstøtten er betinget af, at foreningen bag  

 radiokanalens regnskab godkendes, derfor står der indstillet til.
 Nyhedsavisen har anført, at  

 lydklippet http://www.dkdebat.dk/dobbeltmordet/oletagetmedbuksernenede.mp3  

 beviser, at [K2] i en radioudsendelse udtaler, at bogens sandhedsværdi stod  

 og  

 faldt med Helle Scheel Jacobsen.
 Nyhedsavisen har endelig  

 anført, at klagerne to gange har haft mulighed for at svare på Peter  

 Wendelboes  

 kritik og kommentere artiklerne, hvilket klagerne afviste, og avisen har  

 forelagt mailkorrespondance fra Peter Wendelboe, der i korrespondancen  

 udgiver  

 sig for at være Helle Scheel Jacobsen. [K2] gav en times interview til avisen  

 den 26. februar 2007 med henblik på omtale af bogen.
 3. Pressenævnets begrundelse og afgørelse:
 I sagens behandling har  

 følgende nævnsmedlemmer deltaget:
 Axel Kierkegaard, Finn  

 Rowold, Lene Sarup og Marianne Druedahl.
Pressenævnet bemærker  

 indledningsvis, at der ikke foreligger en fuldmagt, for så vidt angår [A],  

 hvorfor klagerne ikke kan indgive klage på hans vegne eller vedrørende hans  

 mulige deltagelse i Østervraa-gruppen.
Denne del af klagen afvises derfor.
 Pressenævnet træffer  

 afgørelse i sager om, hvorvidt god presseskik er tilsidesat i henhold til  

 medieansvarsloven  

 § 34. Spørgsmålet om, hvorvidt udsagnene er injurierende, henhører under  

 domstolene  

 og ligger uden for nævnets kompetence.
Pressenævnet finder, at  

 udsagnene fupforfattere, svindlere og  

 historieforfalskere er henholdsvis  

 Nyhedsavisens og andre forfatteres vurderinger på baggrund af bl.a.  

 oplysninger  

 om, at [K2] og [K1] anvender tvivlsomme kilder.
Nævnet udtaler ikke kritik  

 heraf.
Det følger af de vejledende  

 regler for god presseskik, at det er massemediernes opgave at bringe korrekt  

 og  

 hurtig information.
Så langt det er muligt, bør det kontrolleres, om de  

 oplysninger, der gives, er korrekte, jf. punkt A.1.
Pressenævnet lægger til  

 grund, at foreningen bag Radio Frederiksberg-journalen har fået bevilliget de  

 anførte beløb, og at [K2] i radioudsendelsen bekræftede, at bogen ville falde  

 til jorden, hvis Helle Scheel Jacobsen ikke eksisterede, samt at Peter  

 Wendelboe har sendt mails i navnet Helle Scheel Jacobsen.
Pressenævnet finder  

 herefter, at de påklagede oplysninger er korrekte, og nævnet udtaler ikke sin  

 kritik.
 Pressenævnet finder, at  

 Nyhedsavisen heller ikke i øvrigt har tilsidesat god presseskik.
 Det fremgår af  

 medieansvarsloven § 36, stk. 1, at en anmodning om genmæle i massemedierne  

 over  

 for oplysninger af faktisk karakter, som er egnet til at påføre nogen  

 økonomisk  

 eller anden skade af betydning, og som er bragt i et massemedie, skal tages  

 til  

 følge, medmindre oplysningernes rigtighed er utvivlsom.
Pressenævnet finder, at de  

 påklagede udsagn er vurderinger eller korrekte oplysninger.
Pressenævnet  

 finder, at der derfor ikke er grundlag for at bringe et genmæle.
 Afgjort den 23. maj 2007.
