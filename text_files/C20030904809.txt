Cirkulære om aftale om forhandlingsret  

 mv. mellem Forsvarsministeriet og det kontraktansatte, militære  

 personels organisationer § 1. Med Budgetministeriets bemyndigelse har  

 Forsvarsministeriet den 1. november 1973 indgået vedlagte aftale med  

 tillæg vedrørende forhandlingsret mv.
 § 2. Hensigten med de i ovennævnte aftale  

 fastsatte regler er at fastlægge retningslinier for samvirke mellem  

 arbejdsgiversiden (enheder/myndigheder) og arbejdstagersiden (organisationer  

 og tillidsrepræsentanter på arbejdsstedet).
Stk. 2. Formålet med ovennævnte regler er for  

 begge parter at tilvejebringe grundlag for i størst mulig  

 udstrækning såvel inden for som uden for aftaleområdet at  

 kunne give medindflydelse samt delegere afgørelser til underlagte led,  

 jf. herved endvidere samarbejdsaftalen.
Disse regler vedrører  

 således udøvelsen af forhandlingsretten på parternes  

 forskellige ledelsesniveauer.
 Stk. 3. Opmærksomheden henledes på, at  

 principperne for tilrettelæggelsen af arbejds- og personelforhold  

 forudsættes behandlet i samarbejdsudvalgene, mens konkrete  

 spørgsmål vedrørende arbejds- og personaleforhold mv.,  

 herunder spørgsmål om lønvilkår, forhandles med  

 tillidsrepræsentanter (organisationerne), jf. endvidere  

 samarbejdsaftalen.
 § 3. Aftale om tillidsrepræsentanter,  

 således som denne er gengivet i Finansministeriets cirkulære om  

 tillidsrepræsentanter i staten, finder anvendelse.
 § 4. Aftalen er tiltrådt af følgende  

 organisationer:
Hærens Konstabel- og Korporalforening, Reserveofficersforeningen i Danmark, Radiotelegrafistforeningen af 1917, Dansk Musiker Forbund, Hovedorganisationen af Officerer i Danmark, Foreningen af Yngre Læger, Dansk Sygeplejeråd, Foreningen af Danske Redningsmænd.
 § 5. Aftaler om lønvilkår mv. i  

 henhold til vedlagte aftale må kun indgås, når  

 Forsvarsministeriets bemyndigelse i det enkelte tilfælde  

 foreligger.
 § 6. Kundgørelse for Forsvaret B.5-14 af 10. september  

 1996 ophæves.
