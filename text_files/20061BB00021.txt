Fremsat den 27. oktober 2006 af Steen Gade (SF),  

 Anne Baastrup (SF),  

 Anne Grete Holmsgaard (SF) og Ole Sohn (SF) Forslag til folketingsbeslutning om  

 skærpede krav vedrørende miljø, energieffektivitet, sundhed og arbejdsmiljø  

 ved  

 offentlige indkøb Folketinget pålægger regeringen at fastsætte ambitiøse krav med  

 hensyn til miljø, energi, sundhed og arbejdsmiljø til de offentlige indkøb,  

 herunder skærpede krav, der skal være gældende fra et senere tidspunkt, og  

 som  

 kan bidrage til at stimulere udviklingen af ny teknologi, der lever op til de  

 skærpede krav på en effektiv måde.
 Der skal bl.a. fastsættes krav om:
1.  

 	  

 at energieffektiviteten  

 af alle almindelige elforbrugende apparater, maskiner og it-udstyr øges;  

 specielt  

 skal belysning, hårde hvidevarer, pumper og ventilatorer tilhøre de bedste  

 kategorier, hvilket vil sige A+- og A++-mærkede apparater, hvor en sådan  

 mærkning findes, 2.  

 	  

 at energieffektivitet  

 og emissionskrav fra offentlige køretøjer skærpes, 3.  

 	  

 at der ikke må købes  

 udstyr eller produkter, der indeholder stoffer fra Miljøstyrelsens liste over  

 uønskede stoffer, herunder bromerede flammehæmmere, 4.  

 	  

 at alle indkøb af  

 træ skal stamme fra lovlig og bæredygtig hugst, 5.  

 	  

 at rengøringsmidler skal  

 være miljømærkede eller opfylde tilsvarende krav, 6.  

 	  

 at der anvendes pvc-  

 og ftalatfrie produkter i sundhedsvæsenet, 7.  

 	  

 at offentlige  

 køkkener anvender en stigende andel af økologiske produkter.
 Kravene skal også gælde for virksomheder, der udfører opgaver  

 for den offentlige sektor, og skal derfor efterhånden indarbejdes i alle  

 kontrakter og alt udbudsmateriale.
 Kravene skal ligeledes indgå i den planlagte effektivisering af  

 de statslige indkøb, herunder ligge til grund for de indkøbsaftaler, som  

 staten  

 indgår.
 Det kan bestemmes, at der i særlige, velbegrundede tilfælde skal  

 kunne gives dispensation fra kravene.
 Miljøministeren skal hvert år give Folketinget en redegørelse  

 for, hvilke krav der stilles og overvejes stillet.
Bemærkninger til forslaget Almindelige bemærkninger Den offentlige sektor vil i 2007 købe varer og tjenesteydelser  

 for ca. 140 mia. kr., svarende til 8 pct. af BNP.
Det giver det offentlige  

 meget store muligheder for at påvirke den private sektor, så denne udvikler  

 teknologier og produkter af høj standard, når det gælder miljø,  

 energiforbrug,  

 sundhed og arbejdsmiljø  teknologier og produkter, som også vil kunne  

 sælges  

 til andre og eksporteres og hermed bidrage til at skabe fremtidens job.  

 Samtidig opnås gevinster, når det gælder miljø, energi, sundhed og  

 arbejdsmiljø.
Der er naturligvis også andre hensyn at tage, når der købes  

 ind.
Der skal helst være tale om god kvalitet til en fornuftig pris.  

 Rigsrevisionen har afgivet beretning den 13. maj 2006, jf.  

  

 http://www.folketinget.dk/BAGGRUND/statsrev/1305.htm  

.  

 Beretningen viser, at den nuværende regering ikke har gjort nok for at  

 effektivisere  

 statens indkøb.
Det har finansministeren taget op og på den baggrund stillet  

 forslag til effektiviseringer, men desværre kun det.
Intet tyder på, at  

 finansministeren har tænkt sig at tage hensyn til miljø m.v. i den nye  

 indkøbsstrategi.
Grøn indkøbspolitik har ikke været effektiv Grønne indkøb indgik som en indikator i SR-regeringens strategi  

 for bæredygtig udvikling, men den blev taget ud, da VK-regeringen reviderede  

 strategien.
Det har dog i en del år været og er stadig på papiret  

 obligatorisk  

 for statsinstitutioner at have en grøn indkøbspolitik, men der er ingen  

 kontrol  

 med, at det sker.
Indtil 2001 var der en delvis opgørelse for statens  

 vedkommende  

 i de årlige miljøvurderinger af finansloven, men siden da har der intet  

 været,  

 så det er svært at danne sig et overblik.
 Der er brug for at stramme op, og når det gælder offentlige  

 indkøb, er der gode grunde til at fastsætte centrale regler, der eventuelt  

 kan  

 suppleres med en særlig grøn indkøbspolitik for de institutioner, hvor dette  

 er  

 relevant.
Centralt fastsatte regler er en fordel i  

 mange tilfælde Centrale regler har dels den fordel, at man sparer en masse  

 administrativt arbejde  der er ingen grund til, at mange offentlige  

 institutioner hver for sig tager stilling til f.eks., hvor energieffektiv en  

 fotokopimaskine skal være  dels betyder de, at det offentlige kan gå  

 foran i  

 bestræbelserne for at skabe et stærkt hjemmemarked for produkter, der lever  

 op  

 til høje krav med hensyn til miljø, energi, sundhed og arbejdsmiljø. Det er  

 nemlig langt nemmere for virksomhederne at overskue end en masse decentrale  

 beslutninger.
Forslagsstillerne mener, at reglerne bør forhandles med KL og  

 Danske Regioner, og at de derefter skal gælde for hele den offentlige sektor,  

 idet kommuner, regioner, selvejende institutioner m.v. skal kompenseres for  

 eventuelle nettomerudgifter gennem DUT-princippet eller lignende.
Ved at give  

 kommuner og regioner adgang til at deltage i de indkøbsaftaler, staten  

 forhandler, vil der dog kunne spares store beløb, således at merudgifterne  

 bliver meget beskedne.
Produkter omfattet af offentlige indkøbsaftaler skal  

 naturligvis leve op til kravene, således at den enkelte institution har  

 sikkerhed  

 for, at den overholder reglerne, når den bruger disse aftaler.
Hvis  

 institutionen køber ind uden om aftalerne, har institutionens ledelse selv  

 ansvaret for, at reglerne bliver overholdt.
Grønne indkøb kan være billigst Der skal ikke kun tages hensyn til miljø, energi, sundhed og  

 arbejdsmiljø, når der købes ind.
Forslagsstillerne mener, at der skal tages  

 hensyn til det hele, også til prisen.
Men i mange tilfælde er det mest  

 økonomiske  

 faktisk at tage brede hensyn.
 Et oplagt eksempel er energiforbruget, hvor det ikke nytter at  

 købe lidt billigere ind, hvis energiregningen svulmer.
Også når det gælder f.eks. rengøringsmidler, kan det være  

 billigst i længden at købe produkter uden farlig kemi, fordi man fjerner en  

 kilde til arbejdsmiljøproblemer.
Her er det dog ikke sikkert, at det er  

 billigst for den enkelte offentlige institution.
Omkostningerne ved et  

 dårligt  

 arbejdsmiljø findes måske i sundhedsvæsenet eller på førtidspensionskontoen.  

 Netop det, at nogle fordele tilfalder andre dele af den offentlige sektor  

 (eller i øvrigt den private sektor), er endnu et argument for at fastsætte  

 centrale regler.
Der er dog andre tilfælde, hvor f.eks. en miljørigtig løsning  

 er dyrest.
Men også her bør den overvejes, fordi der opnås miljøgevinster  

  og  

 fordi der er et potentiale for udvikling af fremtidens erhvervsliv og job.
Erhvervspolitiske fordele Generelt er det en fordel også økonomisk at annoncere krav,  

 herunder skærpelse af krav, i god tid.
Det giver virksomhederne mulighed for  

 og  

 øget tilskyndelse til at udvikle effektive og billige løsninger, der lever op  

 til de skærpede krav.
Hermed kan man bryde mulige onde cirkler, hvor  

 politikerne fravælger krav, fordi de er for dyre at opfylde, og virksomheder  

 undlader billiggørende produktudvikling, fordi de er usikre på, om der er en  

 efterspørgsel.
Det er selvfølgelig en kunst at fastlægge kravene således, at  

 de  

 med rimelighed kan opfyldes på det planlagte ikrafttrædelsestidspunkt.
 Der vil ikke være nogen sikkerhed for, at det altid er danske  

 virksomheder, der er bedst og billigst med de produkter, der opfylder de  

 danske  

 krav, men generelt vil det være en fordel for danske virksomheder, at de ved,  

 at der er et hjemmemarked, ligesom hjemmemarkedet for vindmøller skabte et  

 enormt eksporteventyr.
 Ved at satse på produkter, der gavner miljøet, sundheden og  

 arbejdsmiljøet, og som reducerer forbruget af fossile brændstoffer, er det  

 offentlige med til at opbygge de markeder, der skal satses på fremover både  

 af  

 hensyn til erhvervslivet, beskæftigelsen og eksporten og af hensyn til den  

 helt  

 nødvendige grønne omstilling.
Det er fornuftigt at lade det offentlige gå foran, men offentlige  

 indkøb kan ikke stå alene i en erhvervspolitisk strategi, der satser på at  

 hjælpe erhvervslivet med at skabe fremtidens job.
Der er også brug for støtte  

 til  

 forskning, udvikling, uddannelse og skærpede krav til private.
Men de  

 offentlige indkøb kan bruges meget mere strategisk, end det sker i dag.
Det  

 bemærkes, at det offentlige byggeri behandles i et særskilt  

 beslutningsforslag.
Bemærkninger til forslagets enkelte bestemmelser Ad 1 En betydelig del af det offentlige elforbrug går til it-udstyr,  

 fotokopimaskiner, hårde hvidevarer og andre apparater.
Det skal kun være  

 tilladt at indkøbe energieffektive apparater, og kravene til  

 energieffektivitet  

 skal løbende strammes, idet stramningerne annonceres i så god tid som muligt.  

 Der skal fastsættes regler om, at apparater, hvor det er relevant, går »i  

 dvale«,  

 når de ikke bruges i længere tid, og der skal annonceres regler for et  

 højeste  

 standby-elforbrug for en række apparattyper.
Når det gælder belysning, skal det offentlige som hovedregel  

 bruge sparepærer eller anden belysningsteknologi med et lavt energiforbrug.  

 Ved  

 indkøb af lamper, armaturer etc. skal det være et krav, at der kan bruges  

 lavenergipærer.
Når det gælder gadebelysning, trafiklys m.v., skal der  

 ligeledes stilles krav om at benytte energieffektiv belysning ved udskiftning  

 og nyetablering  i øjeblikket vil det som hovedregel sige  

 LED-teknologi.
Danmark har ikke virksomheder, der fremstiller LED-teknologi  

 eller lavenergipærer, men har en position inden for udvikling af lamper og  

 armaturer.
Virksomhederne her vil blive styrket ved etablering af et dansk  

 hjemmemarked.
En stor del af elforbruget går til pumper og  

 ventilationssystemer.
Når disse skiftes, skal de også leve op til krav om  

 effektiv brug af el.
Ad 2 Det offentlige ejer mange biler og køber mange transportydelser  

 fra private firmaer (udliciteret busdrift m.v.). Der skal stilles krav om en  

 høj energieffektivitet for disse køretøjer.
Desuden skal der stilles krav om  

 begrænsning af emissioner af partikler, NOx  

 etc.
Herunder skal indkøbte  

 køretøjer som hovedregel leve op til EUs målsætning om  

 120 g  

 CO2  

 /km.
Desuden skal  

 alle dieselkøretøjer være forsynet med partikelfiltre og SCR-katalysatorer.
 Disse krav kan differentieres således, at der stilles skrappere  

 krav ved kørsel i tætbefolkede områder.
Danmark har ingen bilfabrikanter, men adskillige fabrikanter af  

 »udstødningssystemer«, herunder partikelfiltre.
Disse har en klar interesse i  

 et styrket hjemmemarked, der kan danne grundlag for eksport.
Ad 3 Miljøstyrelsen har en liste over uønskede stoffer, som Danmark  

 mener burde forbydes, men som vi ikke ensidigt kan forbyde på grund af  

 EUs  

 regelsæt.
Vi har dog mulighed for at sige nej til offentlige indkøb af disse  

 stoffer, og den mulighed bør vi systematisk benytte os af.
Et eksempel er bromerede flammehæmmere, der bruges i f.eks. pcer.  

 De er mistænkt for at være kræftfremkaldende og hormonforstyrrende.
Der  

 findes  

 en hel stribe af dem, og de er ikke alle sammen testet lige grundigt, om  

 overhovedet, men det er et område, hvor forsigtighedsprincippet tilsiger at  

 forbyde hele striben, især fordi der faktisk er andre metoder til at nedsætte  

 risikoen for brand i it-udstyr.
For at fremme udviklingen og billiggørelsen af sådant udstyr  

 foreslås, at der ikke må købes udstyr med bromerede flammehæmmere efter  

 bestemte datoer, der fastsættes for forskellige typer udstyr.
Dér, hvor der i  

 forvejen er alternativer med højst en mindre merpris, skal kravene gælde med  

 det samme.
Ad 4 Ulovlig tømmerhugst i bl.a. troperne og Rusland er et  

 omfattende problem.
EU vurderer således, at op mod 50 pct. af det importerede  

 tropiske træ er fældet ulovligt.
 Ikke bare lovligheden af træ er et problem, men også  

 uhensigtsmæssige fældningsmetoder og overudnyttelse af især regnskovsområder  

 fører ofte til kraftig erosion og udvaskning af næringsstoffer fra jorden.  

 Her  

 er det som oftest lokalbefolkningen, som lider nød på grund af  

 langtidsvirkningerne  

 af overudnyttelsen.
For bl.a. at bidrage til opretholdelsen af regnskoven mener  

 forslagsstillerne at en uvildig tredjepart skal verificere, at produktionen  

 er såvel  

 lovlig som bæredygtig.
FSC-mærket er et eksempel på en mærkningsordning, som  

 opfylder disse krav.
 Det må i øvrigt forventes, at såvel efterspørgslen efter som  

 udbuddet af certificeret træ vil stige, bl.a. som følge af, at de danske  

 statsskove i fremtiden skal FSC-certificeres.
Ad 5 Det offentlige bruger en masse rengøringsmidler, vaskepulver,  

 opvaskepulver og andre former for husholdningskemikalier.
Det skal  

 fastsættes,  

 at der kun må købes husholdningskemikalier, der opfylder de krav,  

 der stilles til at få et produkt svanemærket  

 eller mærket med EUs miljømærke, Blomsten.
Ud over at være til gavn for  

 offentligt ansatte og brugerne af den offentlige sektor (f.eks. børn i  

 pasning)  

 vil det også kunne øge udbuddet af svanemærkede produkter til glæde for de  

 private forbrugere.
Ad 6 Det er farligt at ligge på sygehus! Det er en gammel joke, men  

 den er desværre rigtig, når det gælder slanger, blodposer og andet  

 plasticudstyr, der ofte er lavet af pvc og indeholder ftalater.
Begge dele er  

 sundhedsfarlige, og pvcen skaber miljøproblemer.
Der findes alternativer, og det er et marked under udvikling.
I  

 Danmark er flere virksomheder med i front som producenter af ufarlige  

 plastictyper og tilsætningsstoffer, der igen bruges af danske fabrikanter af  

 sygehusudstyr.
Derfor bør det fastsættes, at sygehuse, plejehjem,  

 praktiserende læger og andre senest om 5 år skal benytte sig af ufarlige  

 plasticprodukter.
Hvad det præcis betyder, skal defineres, i hvert fald når  

 det  

 gælder store produktgrupper som slanger og blodposer.
Ad 7 Det har vist sig, at det er muligt uden væsentlige  

 meromkostninger at overgå til en høj grad af økologi i offentlige køkkener.  

 Det  

 samme må gælde køkkener med kontrakt med det offentlige.
Der bør fastsættes  

 et  

 krav om en stigende økologiandel på basis af, hvad der kan leveres af  

 økologiske produkter.
Det vil styrke markedet for økologiske produkter  

 markant  

 og dermed bidrage til at nedbringe merprisen for disse produkter og således  

 sætte en god cirkel i gang.
Skriftlig fremsættelse Steen Gade  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om skærpede krav vedrørende miljø, energieffektivitet,  

 sundhed  

 og arbejdsmiljø ved offentlige indkøb.
(Beslutningsforslag nr.
B 21).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
