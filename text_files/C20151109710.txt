Cirkulæreskrivelse om regulativ for særstatusområde Christiansø KAPITEL 1. REGULATIVETS OMRÅDE § 1. 	Anvendelsesområde Stk. 1	Regulativet omfatter medarbejdere, hvis arbejdsopgaver ikke er dækket af en kollektiv overenskomst, og som henhører under en af de i stk. 2 nævnte personalegrupper på særstatusområde Christiansø 1).
 Der vil som udgangspunkt være tale om tids- eller opgavebegrænsede stillinger.
Stk. 2	Renoveringsmedarbejdere/arbejdsmænd  Ved renoveringsmedarbejdere/arbejdsmænd forstås personer uden relevant håndværksmæssig uddannelse, der beskæftiges med renoveringsopgaver, vedligeholdelsesopgaver o.l. forefaldende opgaver.
Plejepersonale  Ved plejepersonale forstås personer uden relevant uddannelse, der beskæftiges med plejeopgaver i hjemmet.
Kirketjenere  Ved kirketjenere forstås personer, der er ansat i færre end 8 timer om ugen, og som har kerneopgaver forbundet med pasning og tilsynsførelse med kirkens bygninger, rengøring af kirkens bygninger og/eller servicering i forbindelse med mødevirksomhed og andre kirkelige handlinger.
Beredskabspersonale  Ved beredskabspersonale forstås personer, der deltager i Brand- og redningsberedskabets aktiviteter uden at have fast beskæftigelse på Christiansø.
Gaster  Ved gaster forstås personer uden uddannelse som skipper, der arbejder på øens båd, for tiden Elephanten.
Skippere  Ved skippere forstås personer med uddannelse som skipper/styrmand e.l., som varetager funktionen som skipper på øens båd, for tiden Elephanten.
 Stk. 3 	Regulativet finder ikke anvendelse i det omfang, der indgås anden aftale med medarbejderen.
§ 2. 	Ansættelse og opsigelse Stk. 1 	Ansættelse sker på timeløn.
 Stk. 2	Ansættelse sker dog på månedsløn, hvis ansættelsen overstiger en kalendermåneds varighed.
 Stk. 3	Ansættelsesforholdet kan opsiges i henhold til funktionærlovens regler.
 KAPITEL 2. LØN MV.
§ 3. 	Lønsystemet Stk. 1	Lønsystemet består af en basisløn, jf. § 4.
 Stk. 2	Basislønnen er angivet i årligt grundbeløb (31. marts 2012).
 Stk. 3	Ved ansættelse på deltid ydes forholdsmæssig løn.
 Stk. 4  	Timelønnen udgør 1/1924 af basislønnen.
 Stk. 5	Lønnen udbetales bagudrettet ved en kalendermåneds udgang.
§ 4. 	Basisløn Stk. 1 	Løngruppe 1	(alle personalegrupper, jf. § 1 stk. 2, ekskl. skippere) 	244.700 kr.
 Stk. 2	Løngruppe 2	(skippere)                                                     	278.122 kr.
 Stk. 3	Lønnen reguleres i overensstemmelse med den statslige procentregulering.
§ 5. 	Engangsvederlag Stk. 1	Arbejdsgiveren kan yde engangsvederlag til medarbejdere, som yder en særlig eller ekstraordinær indsats.
§ 6. 	Pension Stk. 1	Arbejdsgiveren udbetaler et særligt pensionsvederlag til medarbejderen i stedet for pensionsindbetaling til en pensionskasse.
 Stk. 2	Pensionsvederlaget udgør 15 % af basislønnen.
 Stk. 3	Pensionsvederlaget udbetales bagudrettet sammen med lønnen.
KAPITEL 3. ARBEJDSTID § 7. 	Arbejdstiden tilrettelægges forud for ansættelsens begyndelse.
 Stk. 2	Der ydes ikke særskilt honorering for arbejde ud over gennemsnitlig 37 timer pr. uge eller for arbejde uden for normal daglig arbejdstid.
KAPITEL 4. ØVRIGE BESTEMMELSER § 8. 	Sygdom Stk. 1	Der udbetales ikke løn under sygdom.
KAPITEL 5. IKRAFTTRÆDEN § 9.  Regulativet har virkning fra 1/1 2016.
 § 10. 	Samtidig ophæves regulativ om løn- og ansættelsesvilkår for afløsere for det sejlende personale ved særstatusområde Christiansø af 5. maj 2010.
 1) Herunder Christiansø, Frederiksø og den resterende del af Ertholmene.
