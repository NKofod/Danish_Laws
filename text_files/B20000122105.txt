Bekendtgørelse om betaling for tilsyn  

 med spildevandsslam m.m. til jordbrugsformål I medfør af § 1, stk. 3, nr. 7, og § 3, stk. 2,  

 i lov om gødning og jordforbedringsmidler m.m., jf.  

 lovbekendtgørelse nr. 853 af 25. september 1996, og efter bemyndigelse  

 fastsættes:
 § 1. Producenter af produkter omfattet af  

 bekendtgørelse om tilsynet med kvaliteten af kommunalt spildevandsslam  

 og komposteret husholdningsaffald m.m. til jordbrugsformål skal betale  

 grundafgift og tillægsafgift til dækning af Plantedirektoratets  

 udgifter i finansåret 2001 til administration og kontrol m.m. i henhold  

 til de nævnte bekendtgørelser.
Stk. 2. Afgiften fastsættes som 1)	En grundafgift på 100 kr. pr. anmeldt produkt 2)	En mængdeafgift beregnet på grundlag af oplysningerne i  

 § 2 på 0,75 kr. pr. ton tørstof Stk. 3. Afgifterne tillægges  

 merværdiafgift.
 § 2. Producenter nævnt i § 1,  

 stk. 1, skal hvert år efter anmodning fra Plantedirektoratet og  

 inden den 15. februar, meddele direktoratet de oplysninger om produktion og  

 afhændelse i det senest afsluttede produktionsår, der er  

 nødvendige for beregning af afgifterne.
 Stk. 2. For producenter, der anmelder produkter, beregnes  

 afgifterne det første år på grundlag af producentens  

 oplysninger om forventet produktion og salg i det pågældende  

 år.
 Stk. 3. For producenter der afmelder deres produkter  

 beregnes mængdeafgifterne på grundlag af virksomhedens  

 oplysninger om produktion og salg i den forløbne del af  

 finansåret.
 Stk. 4. Undlader en producent at meddele direktoratet de  

 nødvendige oplysninger inden den fastsatte frist, fastsætter  

 direktoratet beregningsgrundlaget for afgifterne  

 skønsmæssigt.
 § 3. Afgifter forfalder ved påkrav, og  

 betaling skal ske senest 30 dage efter fakturaens dato.
 Stk. 2. Betales forfaldne afgifter ikke rettidigt, skal der  

 betales en årlig rente svarende til renten i henhold til rentelovens §  

 5. Den tillagte rente udgør dog mindst 50 kr.
 Stk. 3. Der er udpantningsret for afgifter og renter.
 § 4. Dækker opkrævede afgifter ikke  

 Plantedirektoratets udgifter, kan direktoratet indregne det manglende  

 beløb ved fastsættelsen af afgiftssatser for følgende  

 finansår.
 Stk. 2. Overstiger opkrævede afgifter  

 Plantedirektoratets udgifter, kan direktoratet indregne det overskydende  

 beløb ved fastsættelsen af afgiftssatser for følgende  

 finansår.
 § 5. Bekendtgørelsen træder i kraft  

 den 1. januar 2001.
 Stk. 2. Bekendtgørelse nr. 1032 af 16. december 1999 om  

 betaling for tilsyn med spildevandsslam m.m. til jordbrugsformål,  

 ophæves.
