(Til skifteretterne og  

 amtsskatteinspektoraterne) Bekendtgørelse til afløsning af finansministeriets bekendtgørelse nr. 161  

 af 28. marts 1973 udsendes samtidig hermed.
 I den ny bekendtgørelse er reglerne for beregning af den skatte- og  

 afgiftsmæssige værdi af brugs-, rente- og indtægtsnydelser ændret.
 Udgangspunktet er fremdeles, at afgiften højst kan beregnes af værdien af  

 de midler, som rettigheden hviler på.
I bekendtgørelsens § 2 er der foretaget en ændring af de  

 multiplikationsfaktorer, der skal anvendes ved beregningen af den  

 kapitaliserede værdi af rettigheder tilsagt for bestandig og rettigheder  

 tilsagt for et ubestemt tidsrum.
Faktorerne er nedsat fra henholdsvis 25 og  

 10 til 8 og 6.
 Der er endvidere foretaget mindre ændringer i reglerne for opgørelse af  

 den årlige værdi af visse af disse rettigheder.
Det drejer sig om indtægtsnydelser til aktier o.l.
Her er udeladt den  

 hidtidige minimumsværdi for disse rettigheders årlige værdi på 4 pct. af  

 aktiernes kursværdi.
Den årlige værdi af disse rettigheder beregnes nu alene  

 på basis af aktiernes gennemsnitlige udbytte i de sidste 3 år (tidligere 2  

 år).
 For indtægtsnydelser til virksomhed, fast ejendom eller løsøre, § 3, 4.  

 pkt., er åremålet ligeledes udvidet fra 2 år til de seneste 3 års  

 gennemsnitlige udbytte.
 Herudover indeholder bekendtgørelsen alene mindre formelle ændringer.
 Bekendtgørelsen træder i kraft den 1. januar 1984 og har virkning for alle  

 brugs-, rente- og indtægtsnydelser, der begynder at løbe den 1. januar 1984  

 eller senere.
