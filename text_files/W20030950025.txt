Landsskatteretskendelse af 10. december 2002 vedr.
Fradrag  

 for el- og CO  

  

 2  

  

 -afgift  fællesarealer i storcenter Klagen vedrører opkrævning af elektricitets- og kuldioxidafgift  

 på i alt 196.252 kr. for perioden 1. oktober 1997 til 30. juni 2000.
Det er oplyst, at klageren driver virksomhed med spille- og  

 underholdningsmaskiner i lejede lokaler i et butikscenter.
Det er samtidig  

 oplyst, at udlejeren er frivillig momsregistreret for udlejning af fast  

 ejendom  

 efter momslovens § 51, stk. 1. I forbindelse med lovområdekontrol af  

 virksomheden har regionen konstateret, at klageren i den omhandlede periode  

 har  

 fradraget afgiften af den energi, der vedrører spillelandets arealmæssige  

 andel  

 af udlejers udgifter til energiafgifter vedrørende fællesarealer, som udlejer  

 særskilt viderefakturerer til lejerne.
Det er yderligere oplyst, at skattemyndighederne tidligere i  

 1997 har været på kontrol hos klageren.
I denne forbindelse blev der  

 udarbejdet  

 et eftersynsskema, hvoraf bl.a. fremgår følgende:
Dato Oversigt over kontakt med virksomheden ( )( ) 241097Udbetalingseftersyn for perioden 970930.
 Talt med B og C.
Selskabet driver virksomheden A.
Det negative tilsvar skyldes  

 ombygning og renovering af spillestedet.
Stedet består af enarmede  

 tyveknægte  

 og forskellige andre spillemaskiner samt et legeland for børn.
Endvidere er  

 der  

 indrettet en salgsbod, hvorfra der sælges cigaretter mv.
 Alle maskiner registrerer hvor store beløb der bliver ind- og  

 udbetalt.
 Angivelse afstemt med konti for ud- og indgående afgift samt  

 konti for el- og CO2 afgifter.
 Gennemgået kontoplan for konti med automatisk momstræk.
 Vedr. indtægter: stikprøvevis sammenholdt optællingslister med  

 bogførte indtægter (der er oprettet konti for hver maskine) og overførsel til  

 konto for udgående afgift.
 Vedr. udgifter: gennemgået større købs- og omkostningsbilag.
Vedr. elafgift: der er særskilt måler på drift af maskinerne  

 (ingen afløftning af afgiften). Den høje elafgift skyldes regulering fra 1.  

 januar 1997, da den nuværende udlejer har overtaget centret.
CO2 afgift ok.
Angivelsen kan antages. Regionen har ved den påklagede afgørelse efteropkrævet klageren  

 162.693 kr. i elektricitetsafgift samt 33.559 kr. i kuldioxidafgift efter  

 følgende talmæssige opgørelse:
Angivelses periode Elafgift CO2-afgift Energiafgifter i alt Regionens forslag til ændring 1997 12 31 17.867 3.429 21.296 0 1998 03 31 20.394 4.331 24.725 0 1998 06 30 20.394 4.331 24.725 0 1998 09 30 36.629 9.507 46.136 0 1998 12 31 20.394 4.331 24.725 0 1999 03 31 21.296 4.512 25.808 0 1999 06 30 16.656 3.529 20.185 0 1999 09 30 19.518 5.236 24.754 0 1999 12 31 (15.006) (5.381) (20.387) 0 2000 03 31 7.563 1.625 9.188 0 2000 06 30 (3.012) (1.891) (4.903) 0 Sum fradraget 162.693 33.559 196.252 0 Sum fradrags berettiget iflg.  

    

  

 regionens forslag 0 Told- og Skatteregionen har som hjemmel for afgørelsen henvist  

 til elektricitetsafgiftslovens § 11, stk. 1, og 2, samt  

 kuldioxidafgiftslovens  

 § 9.
Regionen har som begrundelse for afgørelsen henvist til, at  

 efter elektricitetsafgiftslovens § 11, har momsregistrerede virksomheder ret  

 til at få tilbagebetalt elektricitets- og kuldioxidafgift af den virksomheden  

 forbrugte afgiftspligtige energi, i samme omfang som virksomheden har  

 fradragsret for indgående merværdiafgift af elektricitet og kuldioxid, med  

 den  

 undtagelse, at tilbagebetaling ikke kan finde sted for så vidt angår  

 afsætning  

 af de ydelser, der er nævnt i bilaget til elektricitetsafgiftsloven.
Som  

 hovedregel  

 har momsregistrerede virksomheder således adgang til afgiftsgodtgørelse for  

 afgift af energi forbrugt til proces i virksomheden.
Samtidig er  

 fradragsretten  

 for energi knyttet op til momslovens regler for fradragsret, jf. momslovens §  

 37 - § 42.
Baggrunden for fortolkning af begrebet den af virksomheden  

 forbrugte afgiftspligtige energi må herefter findes ud fra de  

 omhandlede  

 forbrugsafgifters formål, om at ensartede ydelser beskattes ens, og deres  

 tilknytning til momsloven.
Afgiften kan efter det nævnte formål fradrages af  

 de  

 momsregistrerede virksomheder indtil sidste led i omsætningskæden.
Afgiften  

 opkræves således af den endelige forbruger, som er den, der ikke kan  

 overvælte  

 udgiften til næste led på anden måde end ved uden videre specifikation at  

 indregne udgiften i prisen på den vare eller ydelse, der leveres.
Fra denne  

 hovedregel gælder den undtagelse, at der er ikke adgang til fradragsret, hvis  

 ikke energien er forbrugt af virksomheden.
Der er med andre ord ikke adgang  

 til  

 afgiftsgodtgørelse af en energi, som en udlejer, der er frivillig registreret  

 efter momslovens § 51, stk. 1, videresælger som led i udlejning og  

 bortforpagtning af fast ejendom.
Regionen har endvidere henvist til, at administrativ praksis på  

 området foreskriver, at i tilfælde, hvor elforbruget indgår som et led i  

 prisen  

 for en vare eller ydelse fra en momsregistreret virksomhed, vil vurderingen  

 af, hvem godtgørelsen tilfalder, i almindelighed bero på, hvordan elforbruget  

 afholdes.
Hvis udgiften til elforbruget uden specifikation er indeholdt i  

 prisen for varen/ydelsen, vil godtgørelsen efter de almindelige regler  

 tilkomme  

 den momsregistrerede virksomhed, der har leveret de omhandlede varer/ydelser.  

 Hvis udgiften til elforbruget derimod faktureres særskilt til aftageren, er  

 der  

 tale om en form for "mellemhandel" med elektricitet, og aftageren  

 vil  

 ikke kunne opnå godtgørelse af dette elforbrug.
Regionen har videre anført, at butikscentre og lignende, der er  

 frivillig registreret efter momsloven for levering af elektricitet, som led i  

 en frivillig registrering for udlejning og bortforpagtning af fast ejendom,  

 kan  

 opnå godtgørelse af afgift til fællesformål i det omfang, at forbruget uden  

 specifikation er indeholdt i betalingen for de omhandlende leverancer  

 (indeholdt  

 i den enkelte lejers husleje). Hvis derimod udgifterne til fællesformålene  

 (fx  

 drift af ventilatorer, elevatorer og belysning) fordeles på de enkelte lejere  

 og faktureres særskilt udover den egentlige husleje, betragtes elektriciteten  

 som forbrugt af de enkelte lejere, som herefter kan opnå godtgørelse efter de  

 almindelige regler.
Denne administrative praksis kan med sikkerhed dateres  

 tilbage til 1984, hvor den har været optrykt i det i daværende Toldvæsens  

 Afgift-Punkt reglement kapitel 23. Logikken bag denne praksis er, at lejerne  

 i  

 en ejendom kan have forskellig fradragsret; hel, delvis eller ingen efter  

 momslovens §§ 37-42. Lejers aktivitet kan desuden helt falde uden for  

 momslovens anvendelsesområde, eller den kan være omfattet af bilaget til  

 elektricitetsafgiftsloven.  

 Hvis udlejer kunne fradrage energiafgifter forbrugt af lejerne ville det  

 rumme  

 en stor risiko for, at en lejer, der ikke havde fradragsret  indirekte  

 - fik  

 fradragsret.
På baggrund af ovenstående er det regionens opfattelse, at  

 energien på fællesarealerne er forbrugt af klageren.
Udlejer har med særskilt  

 faktura opkrævet energiafgifterne, og virksomheden har ved dens betaling  

 anerkendt energien som forbrugt af virksomheden.
Samtidig er klageren en  

 forlystelsesvirksomhed i elektricitetsafgiftslovens forstand.
Regionen har endvidere anført, at der ud fra lovgivningen og  

 bilagets tekst, hverken efter en juridisk eller sproglig fortolkning er belæg  

 for at anlægge en geografisk fortolkning.
Lovteksten og bilaget retter sig  

 udelukkende mod momsregistrerede virksomheder og deres afgiftspligtige  

 salg/afsætning.
For så vidt angår lovområdekontrollen for moms, herunder  

 energiafgifter, har regionen anført, at det ved kontrollen i 2000 fremgik, at  

 der var særskilt måler på spillelandets areal, og at virksomheden ikke  

 fradragede energiafgiften, idet man anså energien som forbrugt af  

 spillelandet,  

 som man igen anså som værende henhørende under bilaget til  

 elektricitetsafgiftslovens § 11, stk. 2. Endvidere fremgik det, at udlejeren  

 viderefakturerede - særskilt - en andel at energiafgifterne, der vedrørte  

 fællesarealerne.
Denne energiafgift har virksomheden fradraget, med den  

 begrundelse, at det ikke var en udgift, der relaterede sig til virksomhedens  

 aktivitet som spilleland, men udelukkende til dens placering i butikscentret.  

 Med andre ord opfattede virksomheden sig ikke som forbruger, og således ikke  

 som omfattet af bilaget til loven.
For så vidt angår klagerens repræsentants bemærkninger til  

 rækkevidden af et udbetalingseftersyn, der fandt sted i 1997, har regionen  

 anført, at når en virksomhed som følge af eksport, etablering eller større  

 investeringer etc., angiver et negativt momstilsvar kan dette give Told- og  

 Skatteregionen anledning til at foretage kontrol.
Denne kontrol vil enten ske  

 efter en vurdering på baggrund af en telefonisk henvendelse til virksomheden,  

 f.eks. suppleret med, at virksomheden indsender eller fax'er kopier af  

 diverse  

 bilag, eller ved udbetalingseftersyn ude i virksomheden.
Eftersynet vil i  

 begge tilfælde kun omfatte de forhold (årsager), som har bevirket, at  

 angivelsen er negativ.
Udbetalingseftersynet har således kun til formål at  

 tilvejebringe en begrundet overbevisning om, at virksomheden skal have  

 udbetalt  

 penge og er således kun en foreløbig kontrol og ikke en endelig godkendelse  

 af  

 virksomhedens regnskab og aktiviteter mv.
En eventuel senere lovområdekontrol  

 vil typisk vedrøre et eller flere lovområder, f.eks. moms eller A-skat, og  

 omhandle de seneste 5 regnskabs- eller kalenderår, og vil derfor også omfatte  

 perioden med den negative angivelse.
I det konkrete tilfælde har den kontrolførende ved  

 udbetalingskontrollen i 1997 bemærket proceduren for fradrag af  

 energiafgifter,  

 men har mundtligt fortolket lovgivningen og administrativ praksis forkert.
I  

 denne forbindelse er det regionens opfattelse, at en mundtlig  

 fortolkningsfejl  

 begået af en kontrolførende på udbetalingseftersynet ikke kan forpligte  

 skattemyndighederne ud over lovens rammer.
Det er den kontrolførendes pligt  

 at  

 forsøge at hjælpe virksomheden med de foreliggende problemer.
Hjælpen består  

 i,  

 at den kontrolførende - ude i virksomheden - giver en mundtlig vejledning med  

 udgangspunkt i paratviden.
Såfremt virksomheden giver udtryk for at ønske  

 andet  

 eller mere end dette, bliver den henvist til skriftligt at forespørge  

 regionen.  

 Dette har til formål at sikre en entydig fremstilling af problemet og et svar  

 af højere kvalitet, idet medarbejderen hjemme på regionen har adgang til  

 opslagsværker, domme, tidligere sager, faglige netværk mv.
Da det imidlertid  

 fremgår af notatet i eftersynsskemaet, at sagen har været diskuteret med  

 virksomheden, anerkender regionen, at der ikke kan statueres strafansvar, og  

 at  

 der i den konkrete situation ved eftersynet kan være skabt en forventning om,  

 at fradraget for energiafgifter i perioden forud for kontrollen er godkendt.  

 Regionens påtænkte opkrævning vedrører således også kun de 196.252 kr. i  

 energiafgift, der er angivet i perioden efter det foretagne  

 udbetalingseftersyn, og regionen afstår således i dette konkrete tilfælde fra  

 at opkræve yderligere 236.064 kr. i energiafgift, som er angivet i perioden  

 forud for udbetalingseftersynet.
Hvorvidt det på eftersynstidspunktet er diskuteret, hvordan  

 reglerne skulle fortolkes med fremadrettet virkning, fremgår ikke af sagens  

 notater.
Det er imidlertid regionens holdning, at en kontrolførende, ud over  

 at  

 kontrollere foreliggende regnskaber, kan vejlede, tilrettevise og give  

 virksomheden pålæg.
Der er imidlertid regionens opfattelse, at der hverken i  

 energiafgifts- eller momslovgivningen er hjemmel til at træffe hverken  

 mundtlige aftaler eller afgørelser med virkning for fremtidige/påtænkte  

 dispositioner, jf.
Landsskatterettens kendelse refereret i TfS 1999, 887,  

 ligesom der ikke i afgiftslovgivningen findes hjemmel for virksomhederne til  

 at  

 kunne kræve/forvente at blive kontrolleret, vurderet eller modtage  

 information.
Kontrol mv. sker, når skattemyndighederne finder anledning  

 hertil.
 Klagerens repræsentant har nedlagt en principal påstand om, at  

 klageren har fradragsret for elektricitets- og kuldioxidafgiften, som  

 klageren  

 har betalt i den omhandlede periode og som vedrører fællesarealerne i  

 butikscentret.
 Klagerens repræsentant har endvidere nedlagt en subsidiær  

 påstand om, at klageren efter  

    

  

 kontrolbesøget fra Told- og Skatteregionen den 24. oktober 1997 har  

 opnået en berettiget forventning om, at de opgjorte fradragsandele for  

 elektricitets- og kuldioxidafgiften vedrørende fællesarealerne i centret var  

 korrekte.
Klagerens repræsentant har til støtte for den principale påstand  

 gjort gældende, at klageren driver virksomhed med spille- og  

 underholdningsmaskiner samt underholdning for børn, og har for så vidt angår  

 selve spillelandet opgjort elektriciteten med særskilt måler.
Der er ikke  

 fradraget energiafgifter vedrørende spillelandet, da man anser dette som en  

 forlystelsesvirksomhed omfattet af bilaget til elektricitetsafgiftsloven, jf.  

 lovens § 11, stk. 2. Imidlertid er udgifterne til fællesarealerne ikke en del  

 af forlystelsesvirksomhedens drift, men er udelukkende en følge af  

 forlystelsesvirksomhedens fysiske placering i centret.
I denne forbindelse har klagerens repræsentant anført, at som  

 regionen i sagsfremstillingen beskriver administrativ praksis på området,  

 hvor  

 et elforbrug indgår som et led i prisen for en vare/ydelse fra en  

 momsregistreret  

 virksomhed, vil vurderingen af hvem godtgørelsen tilfalder, i almindelighed  

 bero på, hvordan elforbruget afholdes.
Er el-udgiften således uden  

 specifikation indeholdt i huslejen, vil godtgørelsen efter de almindelige  

 regler tilkomme den momsregistrerede udlejer.
Er el-udgiften derimod  

 specificeret på huslejefakturaen, vil godtgørelsen efter de almindelige  

 regler  

 tilfalde lejeren.
Repræsentanten har hertil anført, at det ikke forekommer  

 rimeligt, at fradragsretten for elektricitets- og kuldioxidafgiften afhænger  

 af, hvorvidt udlejer har specificeret udgiften på fakturaen.
 Klagerens repræsentant har til støtte for den subsidiære påstand  

 gjort gældende, at regionen i forbindelse med sin kontrol af virksomheden i  

 1997 ved en positiv tilkendegivelse har godkendt virksomhedens fradrag for  

 energiafgifter efter de gældende godtgørelsesprocenter.
I denne forbindelse har repræsentanten anført, at  

 eftersynsskemaet vedrørende kontrollen i 1997 klart understøtter den  

 subsidiære  

 påstand.
Regionen har i eftersynsskemaet vedrørende kontrollen i 1997  

 noteret,  

 at selskabet driver børne- og spilleland.
Videre fremgår det positivt af  

 eftersynsskemaet, at regionen ved udbetalingseftersynet bl.a. har afstemt  

 konti for el- og kuldioxidafgifter.
Slutteligt er det noteret, at der ikke  

 bliver afløftet energiafgifter vedrørende maskinerne.
Dette dokumenterer, at  

 klagerens godtgørelser for energiafgifter har været nøjere gennemgået.
Man  

 har  

 konstateret, at der er tale om et børne- og spilleland, der har godtgørelse  

 for  

 energiafgifter i og med, at energiafgiftskonti er afstemt, og at der ingen  

 afløftning er for el-afgift vedrørende spillemaskinerne.
Regionen har således  

 ved kontrollen positivt konstateret, at godtgørelsesregnskabet for  

 energiafgifter var korrekt.
 Klageren repræsentant har herudover anført, at for så vidt angår  

 regionens henvisning til afgørelsen refereret i TfS 1999, 887, hvor en  

 virksomhed havde fået en udtalelse omkring nogle påtænkte dispositioner, som  

 imidlertid ikke kunne påklages til Landsskatteretten, da regionen ikke  

 fandtes  

 at kunne tage stilling til påtænkte dispositioner, kan denne sag ikke  

 sammenlignes med nærværende sag, idet der ikke her er tale om påtænkte  

 dispositioner.
 Samtidig bemærker regionen, at en udbetalingskontrol ikke kan  

 betragtes som en endelige accept af virksomhedens regnskab for den pågældende  

 periode, hvilket repræsentanten overordnet er enig i, når kun en del af en  

 virksomheds regnskab er kontrolleret, må det kun være denne del, der er  

 endeligt godkendt.
Regionen har endvidere anført, at en mundtlig fortolkningsfejl  

 begået af en kontrolførende på udbetalingseftersynet ikke kan forpligte  

 skattemyndighederne ud over lovens rammer.
Til dette har repræsentanten  

 bemærket, at man principielt ikke er enige heri, idet et kontrolbesøg altid  

 fra  

 virksomhedens side vil blive betragtet som en eksamen/afprøvning  

 af om de  

 fastlagte rutiner og praksis kan godkendes (uanset om regionen vælger at  

 kategoriserer det som et udbetalingseftersyn mv.) Ved kontrollen vil  

 skattemyndighederne fremstå som den erfarne part, som må formodes at have  

 betydelig kompetence.
Dette skaber en forventning for virksomheden om, at  

 kontrolmedarbejderens udtalelser er korrekte, og såfremt en  

 kontrolmedarbejder  

 ikke har en paratviden inden for et bestemt område, må det forventes, at der  

 bliver givet udtryk herfor, samt sker en efterfølgende opfølgning på  

 problemstillingen på kontoret, og en tilbagemelding om resultatet til  

 virksomheden.
De konklusioner, som regionen træffer ved selve kontrollen, vedrørende  

 de områder, som er udvalgt til nærmere kontrol  herunder hvorvidt de  

 enkelte  

 områder kan godkendes, vil altid være mundtlige.
Regionen kan imidlertid  

 vælge  

 at følge kontrolbesøget op med en skriftlig tilbagemelding, hvilket mest er  

 set  

 i forbindelse med pålæg over for virksomheden.
På baggrund af det nævnte er  

 det  

 således repræsentantens opfattelse, at regionens mundtlige tilkendegivelse  

 ved  

 udbetalingskontrollen i 1997 har været lige så bindende som en større  

 lovområdekontrol, for så vidt angår de områder, som regionen har set nærmere  

 på, ligesom at der ved kontrollen har været foretaget en egentlig  

 sagsbehandling.
 For så vidt angår princippet om den berettiget forventning, har  

 repræsentanten anført, at regionen anerkender denne forventning, jf.  

 sagsfremstillingen, hvor det fremgår, at der i den konkrete situation ved  

 eftersynet kan være skabt en forventning om fradraget for energiafgifterne i  

 perioden forud for kontrollen.
Det er imidlertid repræsentantens opfattelse, at ordet  

 forventning retter sig frem i tiden.
Det faktum, at regionen ved  

 kontrollen i  

 1997, hvor klagerens energiafgiftsregnskab blev gennemgået, og regionen fik  

 fremvist virksomhedens lokaler, herunder elmålere, godkendte fradragene for  

 energiafgifterne, var ikke baseret på en forventning, men en egentlig  

 sagsbehandling, og det er netop denne sagsbehandling, som har skabt en  

 forventning hos virksomheden om, at virksomhedens afgiftsgodtgørelse herunder  

 fordelingsmetode kunne godkendes, og dermed var anvendelige fremover.  

 Repræsentanten  

 har videre anført, at regionen fuldt ud har anerkendt det hændelsesforløb,  

 som  

 fandt sted ved kontrollen i 1997. Klageren har ikke efterfølgende modtaget  

 nogen vejledning eller andre informationer fra skattemyndighederne vedrørende  

 fradragsret for energiafgifter.
Loven er heller ikke ændret i den  

 mellemliggende periode.
Virksomheden har således ikke haft grund til at tro  

 andet end, at deres fradrag for energiafgifter vedrørende fællesarealerne var  

 fuldt ud korrekte.
Repræsentanten har i fortsættelse heraf henvist til praksis,  

 hvor en told- og skatteregion i en lignende sag refereret i TfS 1999, 671,  

 havde givet et selskab tilladelse til godtgørelse af emballageafgift.
Det  

 viste  

 sig senere, at tilladelsen ikke var berettiget, da nogle betingelser for  

 godtgørelsen ikke var opfyldt.
Den givne tilladelse havde dog givet selskabet  

 en berettiget forventning om, at selskabet kunne opnå godtgørelsen inden for  

 tilladelsens rækkevidde.
Selskabet blev således anset for berettiget til  

 godtgørelsen, indtil tilladelsen blev tilbagekaldt.
 Repræsentanten har endvidere henvist til en sag refereret i TfS  

 2000, 1019, hvor en virksomhed havde indrettet sig i tillid til en procedure  

 fastlagt i samarbejde med Direktoratet for Toldvæsenet, og hvor ændringerne  

 ikke fandtes at kunne foretages med tilbagevirkende kraft.
Til brug for afgrænsning af rækkevidden af  

 forventningsprincippet har repræsentanten henvist til en sag refereret i TfS  

 1999, 670, hvor Landsskatteretten fandt, at der ikke var grundlag for at give  

 fradrag på basis af forventningsprincippet, uagtet klageren før ombygningen  

 havde kontaktet Told og Skat, idet tilsagnet om fradrag ikke fandtes at have  

 hvilet på en individuel egentlig sagsbehandling, der havde skabt en  

 retsbeskyttet forventning hos klageren.
I nærværende sag har regionens  

 sagsbehandling hvilet på et kontrolbesøg i virksomheden, hvor der blev  

 foretaget en besigtigelse af de faktiske forhold.
Regionen har således haft  

 de  

 bedste vilkår for at foretage en individuel sagsbehandling, herunder en  

 konkret  

 stillingtagen til de faktiske omstændigheder.
Princippet om den berettigede  

 forventning er først brudt ved regionens nuværende kontrol.
Klageren har  

 således været berettiget til godtgørelse, indtil regionen tilkendegav en ny  

 tolkning af loven.
For så vidt angår lovfortolkningen har repræsentanten anført, at  

 regionen i sin sagsfremstilling har fremført: "I det konkrete tilfælde  

 har den kontrolførende ved udbetalingskontrollen i 1997 bemærket proceduren  

 for  

 fradrag af energiafgifter, men har mundtligt fortolket lovgivningen og  

 administrativ praksis forkert.". Det er imidlertid repræsentantens  

 opfattelse, at der ikke har været tale om en mundtlig lovfortolkning.  

 Klagerens  

 godtgørelsesregnskab for energiafgifter blev ved kontrollen i 1997 afstemt og  

 kontrolleret.
Kontrollen fandt sted i virksomheden, hvor regionen blev vist  

 rundt for nærmere besigtigelse.
På baggrund heraf samt klagerens nærmere  

 redegørelse for opgørelsesmetoden godkendte regionen positivt spillelandets  

 godtgørelsesregnskab.
Endvidere har regionens tilkendegivelser ved kontrollen  

 ikke været klart i uoverensstemmelse med lovgivningen, idet fællesarealerne  

 ikke direkte kan henføres til forlystelsesvirksomheden.
Virksomheden betaler  

 blot en form for "ideel-andel" af fællesarealerne.
Regionen fremfører videre i sagsfremstillingen, at "Det er  

 den kontrolførendes pligt at forsøge at hjælpe virksomheden med de  

 foreliggende  

 problemer.
Hjælpen består i, at den kontrolførende - ude i virksomheden -  

 giver  

 en mundtlig vejledning med udgangspunkt i paratviden.
Såfremt virksomheden  

 giver udtryk for at ønske andet eller mere end dette, bliver den henvist til  

 skriftligt at forespørge regionen.
Dette har til formål at sikre en entydig  

 fremstilling af problemet og et svar af højere kvalitet, idet medarbejderen  

 hjemme på regionen har adgang til opslagsværker, domme, tidligere sager,  

 faglige  

 netværk mv.".
Til dette har repræsentanten anført, at man godt kan følge  

 regionens argument om en sikring af svar af højere kvalitet ved brug af  

 hjælpemidler på regionen.
I nærværende sag er der ikke ydet en simpel  

 rådgivning, men derimod en kontrol af et konkret område i virksomhedens  

 regnskab,  

 som er efterprøvet ved fremvisning af lokaler mv.
Det er korrekt, at når  

 området herefter positivt er godkendt i virksomheden, vil den faglige  

 ekspertise bero på kontrolmedarbejderens paratviden.
Virksomheden må således  

 formode, at når kontrolmedarbejderen er i stand til at træffe den endelige  

 godkendelse ved kontrolbesøget, så må kontrolmedarbejderens faglige viden  

 være  

 i orden.
I øvrigt havde kontrolmedarbejderen mulighed for at følge op på  

 området hjemme på regionen og evt. give klageren en tilbagemelding om  

 resultatet, hvorfor man således ikke kan tiltræde regionens argument om, at  

 en  

 kontrolmedarbejders gennemgang af et konkret område i regnskabet, ikke har  

 retsgyldig virkning, herunder skaber en berettigede forventning for  

 virksomheden.
Klagerens repræsentant har for så vidt angår regionens formelle  

 og materielle kontrol anført, at det fremgår af eftersynsskemaet vedrørende  

 kontrollen i 1997, at kontrollen efterfølgende formelt og materielt er  

 godkendt.
Den af regionen i sagsfremstillingen fremførte bemærkning om, at  

 kontrolmedarbejderen mundtligt fortolkede lovgivningen og administrativ  

 praksis var forkert, er således efterfølgende blevet godkendt af  

 godkendelsesberettigede på regionen, som man må formode besidder en vis  

 faglig  

 kompetence.
Repræsentanten har videre anført, at klageren i hele  

 momsregistreringsperioden har været registreret med spillelandsaktivitet.  

 Godtgørelser for energiafgifter er fremgået særskilt af alle  

 angivelsesoplysninger.  

 Regionen har derfor også haft mulighed for efterfølgende at rette henvendelse  

 til klageren, såfremt man ønskede at ændre en fortolkningen af  

 godtgørelsesreglerne.
Klageren har på intet tidspunkt fået underretning om,  

 at  

 den lovfortolkning som blev tilkendegivet ved kontrollen i 1997,  

 efterfølgende  

 har været ændret.
Spillelandet havde derfor ved kontrollen i 2000 en  

 berettiget forventning om, at den tilkendegivende lovfortolkning var korrekt  

 og gældende.
 Repræsentanten har herudover anført, at fortolkningen af den  

 berettiget forventning må ske i lyset af Folketingets Ombudsmands fortolkning  

 heraf i en anden sag, j.nr. 1991-2007-223, ved brev af 4. februar 1993. Af  

 brevet fremgik det, at hvis forventningen om den fremtidige behandling af et  

 specifikt område hviler på et særligt kvalificeret grundlag eller i særlig  

 grad  

 er beskyttelsesværdigt må virksomhedens forventning prioriteres forud for  

 hensynet til de materielle lovkrav.
 Ud fra dette fortolkningsbidrag har repræsentanten herefter  

 anført, at parterne er enige om, at der ved kontrollen i 1997 entydigt,  

 positivt og klart har været meddelt klageren, at de opgjorte fradragsandele  

 for  

 energiafgifter vedrørende fællesarealerne var korrekte.
Uenigheden består derimod i, hvorvidt en sådan kontrol kan skabe  

 en berettiget forventning fremover.
Til afklaring af dette spørgsmål, må  

 situationen efter repræsentantens opfattelse ses fra virksomhedens side.  

 Således må en myndighedskontrol, som finder sted på virksomhedens domicil med  

 gennemgang af virksomhedens regnskaber og fremvisning af virksomhedens  

 lokaler,  

 herunder målere mv., fra virksomhedens side være at betragte som den største  

 tryghed/garanti for, at de kontrollerede områder er korrekte.
I andre sager,  

 hvor der er taget stilling til berettiget forventning, er der stillet krav  

 om,  

 at der foreligger en skriftlig tilkendegivelse fra myndighederne.
Hertil har  

 repræsentanten bemærket, at der i disse tilfælde ikke har været tale om, at  

 virksomheden har bedt om en vejledning fra regionen.
Regionen foretog derimod  

 på eget initiativ kontrol af virksomheden, herunder energiafgiftsregnskab, og  

 godkendelse af regnskabet blev klart udmeldt ved kontrollen.
En godkendelse  

 som  

 blev efterfulgt af en udbetaling af det tilbageholdte negative momsbeløb.
Det  

 var derfor langt fra oplagt, set fra virksomhedens side, at bede regionen om  

 en  

 skriftlig afgørelse, alternativt dokumentation på gennemgåede og diskuterede  

 områder var godkendte.
Derimod var det naturligt for virksomheden at formode,  

 at kontrolmedarbejderen gjorde notater om kontrollen.
Selve udbetalingen af  

 den  

 negative momsangivelse var tillige med til at bekræfte kontrollens  

 godkendelse  

 af det gennemgået regnskab.
Repræsentanten har endvidere anført, at regionens godkendelse af  

 klagerens afgiftsgodtgørelse skete ud fra en gennemgang af regnskaber samt  

 besigtigelse af lokaler.
Regionen  

    

  

 noterede sig, at spillelandet som forlystelsesvirksomhed var omfattet af  

 bilaget til elektricitetsafgiftsloven.
Alle forhold var således åbenlyse og  

 grundlaget har ikke ændret sig fra 1997 til 2000. Regionens tilkendegivelse  

 blev givet på et fuldstændig og korrekt faktisk grundlag.
Klageren har i  

 tillid  

 til regionens godkendelse af energiafgiftsregnskabet ved kontrollen i 1997  

 fortsat modtaget fakturaer fra udlejer med specifikation af energiafgifterne  

 vedrørende fællesarealerne og på baggrund heraf taget fradrag for  

 energiafgifterne vedrørende fællesarealerne.
Havde virksomheden på daværende  

 tidspunkt  

 været klar over, at energiafgifterne vedrørende fællesarealerne ikke kunne  

 fradrages som følge af regionens nuværende lovfortolkning, ville den have  

 haft  

 mulighed for at have ændre sin aftale med udlejer.
Aftalen kunne i stedet  

 været udformet således, at udlejer ikke specificerede energiafgifterne  

 vedrørende fællesarealerne.
Herved ville udlejer have haft mulighed for at  

 tage  

 fradrag for energiafgifterne, da udlejer her må betragtes som forbruger af  

 el,  

 baseret på, at det er udlejer som styrer belysningen i fællesarealerne,  

 herunder hvornår og hvor meget lys som skal være tændt.
For så vidt angår  

 fortolkningen af udtrykket "forbruger" har repræsentanten henvist  

 til  

 en Landsskatteretskendelse offentliggjort i SKM 2001, 599/TfS 2002.170, hvor  

 udlejeren af nogle golfbanearealerne blev betragtet som forbruger.
Udlejeren  

 havde i lejeaftalen påtaget sig for egen regning at forestå vanding af det  

 udlejede areal og udlejeren blev følgelig anset for at have forbrugt vandet i  

 forbindelse med sin udlejningsvirksomhed.
 Lejeprisen vedrørende fællesarealet i nærværende sag kunne  

 herefter korrigeres under disse nye forudsætninger, således at klageren netto  

 blev stillet, som om den havde taget fradrag for energiafgifterne.
Herudover har repræsentanten anført, at den retsbeskyttede  

 forventning aktualiseres ved regionens bedømmelse af de faktiske forhold og  

 har  

 hertil henvist til Folketingets Ombudsmand udtalelse i ovennævnte sag, hvor  

 han  

 fremfører, at den retsbeskyttede forventning især vil aktualiseres ved  

 skatteforvaltningens  

 bedømmelse af faktiske forhold.
Som tidligere fremført har regionen ved  

 kontrollen i 1997 tillige besigtigede lokalerne, herunder elmålere og  

 fællesarealer.
Regionens bedømmelse af energiafgiftsregnskabet har således  

 ikke  

 kun været baseret på virksomhedens håndtering af energiafgifterne i  

 regnskabet,  

 men også på en bedømmelse af de faktiske forhold.
 Landsskatteretten skal  

 udtale:
I henhold til elektricitetsafgiftslovens § 11, stk. 1, nr. 1,  

 kan virksomheder, der er registre- ret efter merværdiafgiftsloven som hovedregel få tilbagebetalt  

 afgiften efter loven med undtagelse af 1 øre pr. kWh, af den af virksomheden  

 forbrugte afgiftspligtige elektricitet.
Som en undtagelse hertil fremgår det af  

 elektricitetsafgiftslovens § 11, stk. 2, at tilbagebetaling dog ikke kan  

 finde  

 sted for så vidt angår afsætning af de i bilaget til nærværende lov nævnte  

 ydelser.
Bilaget til elektricitetsafgiftslovens omfatter bl.a. forlystelser  

 mv.
 Efter kuldioxidafgiftslovens § 9, stk. 1, jf. stk. 4, nr. 3, kan  

 virksomheder, der er registreret efter merværdiafgiftsloven få tilbagebetalt  

 10  

 % af kuldioxidafgiften for det forbrug, der er fuldt ud  

 tilbagebetalingsberettiget efter § 11 i elektricitetsafgiftsloven.
 Landsskatteretten bemærker indledningsvis, at der er enighed om,  

 at klagerens aktiviteter er omfattet af bilaget til loven.
Landsskatteretten finder, at den af klageren betalte andel af  

 udlejers udgifter til energiafgifter vedr. fællesarealer må anses som  

 betaling  

 for elektricitet som led i klagerens udøvelse af sine aktiviteter.
Allerede  

 som  

 følge heraf finder Landsskatteretten, at idet klageren er omfattet af  

 elektricitetsafgiftslovens § 11, stk. 2, kan klageren i en sådan situation  

 ikke  

 opnå godtgørelse for den elektricitet, der vedrører fællesarealerne.
Endvidere finder Landsskatteretten, at klageren ikke kan anses  

 for at have opnået en retsbeskyttet berettiget forventning om at kunne opnå  

 afgiftsgodtgørelse for den omhandlede periode.
Landsskatteretten finder det  

 således ikke godtgjort, at told- og skatteregionen ved kontrollen i 1997 har  

 foretaget en egentlig prøvelse af det omhandlede spørgsmål, og retten finder  

 endvidere ikke, at regionen har meddelt klageren en entydig, positiv og klar  

 tilkendegivelse om, at de opgjorte fradragsandele for elektricitets- og  

 kuldioxidafgiften vedr. fællesarealerne var korrekte.
Landsskatteretten  

 bemærker i øvrigt for så vidt angår klagerens eventuelle alternative  

 dispositionsmuligheder, at udlejere ikke har fradragsret for godtgørelse for  

 el  

 forbrugt af lejere, hvorfor energiafgifterne, uanset om lejeaftalen var  

 ændret,  

 ikke kunne godtgøres.
 Den påklagede afgørelse vil herefter være at stadfæste.
