Bekendtgørelse om  

 ikke-erhvervsmæssig sejlads på Susåen med  

 sidevandløb og på Tystrup-Bavelse Søerne I medfør af § 29, stk. 1, jf. § 72, § 87, stk. 4 og § 89, stk. 3 og  

 4, i lovbekendtgørelse nr. 835 af 1. november 1997 om naturbeskyttelse  

 og efter anmodning fra Storstrøms og Vestsjællands  

 amtsråd  fastsættes:
Afgræsning § 1. Denne bekendtgørelse omfatter  

 ikke-erhvervsmæssig sejlads på Susåen med  

 sidevandløb og på Tystrup-Bavelse Søerne i  

 Vestsjællands og Storstrøms Amter som vist på  

 bekendtgørelsens kortbilag 1 og 2.
Sejladsreguleringer § 2. Sejlads er ikke tilladt på  

 følgende vandløbsstrækninger, der er vist på  

 kortbilag 1:
1)	Susåen opstrøms amtsvejen ved Vetterslev 2)	Søbæk 3)	Jydebæk 4)	Torpe Kanal 5)	Valmose Grøft Stk. 2. På Tystrup-Bavelse Søerne er sejlads  

 ikke tilladt på følgende vandflader, der regnes fra  

 søbredden eller fra yderkanten af eventuel rørbevoksning, og  

 som er vist på kortbilag 2:
 1)	En 100-250 m zone fra Kellerød Skov til Tystrup  

 Næs.
 2)	En 100-150 m zone fra pynten syd for Hørhaven langs vest- og  

 sydbredden til Rejnstrup Holme.
3)	En 100-200 m zone vest og øst for gennemsejlingen ved  

 Rejnstrup Holme og langs søbredden nord herfor.
Dog er passage mellem  

 Tystrup Sø og Bavelse Sø tilladt.
 4)	En 100-150 m zone fra Hammeren ved Bavelse Gods til den  

 østlige søbred 150 m nord for vejen fra Fuglebjerg til  

 Glumsø.
 5)	En 25 m zone omkring øer.
 De omhandlede vandflader er afmærket med gule markeringsbøjer  

 i søerne.
§ 3. På øvrige  

 vandløbsstrækninger og vandflader er det ikke tilladt, 1)	at sejle i siv- og rørbevoksede vandområder, 2)	at sejle fra solnedgang til kl. 07.00, 3)	at sejle med sejlbåde og 4)	at dyrke windsurfing.
 § 4. Sejladsforbudene i § 2 og § 3, stk. 1, nr. 2  

 omfatter ikke bredejeres sejlads i forbindelse med fiskeri i eget fiskevand  

 eller tilsvarende sejlads i forbindelse med fiskeri foretaget af  

 sportsfiskere, der har tilladelse til fiskeri fra bredejeren.
 Stk. 2. Sejladsforbudene i § 2 og § 3, stk. 1 nr. 2  

 omfatter heller ikke bredejeres og lokale bådejeres ret til sejlads  

 på strækninger eller i områder, som jævnligt har  

 været besejlet af dem før denne bekendtgørelses  

 ikrafttræden, medmindre amtsrådet bestemmer andet.
 § 5. Amtsrådene opretter en fælles  

 registreringsordning for alle hjemmehørende fartøjer, der  

 defineres som fartøjer, hvis ejere har bopæl i en af de  

 kommuner, der grænser til Susåen eller til Tystrup-Bavelse  

 Søerne, og som omfatter kommunerne Haslev, Ringsted, Sorø og  

 Fuglebjerg i Vestsjællands Amt samt Rønnede, Holmegård,  

 Suså og Næstved kommuner i Storstrøms Amt.
 Stk. 2. Som hjemmehørende fartøjer  

 betragtes endvidere fartøjer tilhørende sportsfiskere, som med  

 tilladelse fra bredejere udøver sportsfiskeri på de omfattede  

 vandområder.
Stk. 3. Amtsrådene kan fastsætte bestemmelser  

 om mærkning og nummerering af fartøjer.
De af amtsrådene  

 registrerede hjemmehørende fartøjer må ikke udlejes.
 Stk. 4. Klubber, skoler eller foreninger og lignende  

 må ikke udlåne deres registrerede hjemmehørende  

 fartøjer til andre end den lokale klubs, skoles eller forenings  

 medlemmer.
 § 6. Sejlads, der er tilladt på de af  

 bekendtgørelsen omfattede vandløb og søer, må kun  

 finde sted med fartøjer, der er registreret af amtsrådene, og i  

 givet fald er mærket i overensstemmelse med bestemmelser herom.
 Stk. 2. Tømmerflåder og andre specielle  

 fartøjstyper kan af amtsrådene undtages fra  

 registreringsordningen, eventuelt i forbindelse med fastsættelse af  

 særlige vilkår for sejlads med disse fartøjer.
Stk. 3. Fartøjer, der ikke er registreret som  

 hjemmehørende jf. § 5, stk. 1, og stk. 2,  skal ved sejlads på  

 de af bekendtgørelsen omfattede vandområder føre en  

 gæstenummerplade på fartøjet, der ikke må være  

 et overskydende udlejningsfartøj fra udlejere med tilladelse til  

 udlejningsvirksomhed på Susåen.
Gæstenummerplade udleveres  

 ved amtsrådenes foranstaltning.
 Stk. 4. Amtsrådene kan fastsætte et maksimum  

 for det antal fartøjer, som den enkelte kan få registreret som  

 hjemmehørende jf. § 5 stk. 1, og stk. 2. Amtsrådene kan  

 bl.a. ud fra geografiske forhold differentiere dette antal.
 Stk. 5. Amtsrådene kan i tilfælde af  

 overtrædelse af nærværende regler for sejlads,  

 begrænse/inddrage den enkeltes mulighed for at få registreret  

 fartøjer som hjemmehørende.
 § 7. Udover de af amtsrådene i henhold til §  

 5, stk. 1, og stk. 2,  registrerede hjemmehørende fartøjer  

 fastsættes det maksimale antal fartøjer, der lovligt på  

 samme tid må besejle Susåen nedstrøms Vetterslev samt  

 Tystrup-Bavelse Søerne til 35 ikke-hjemmehørende  

 fartøjer og 185 udlejningsfartøjer, hvoraf de 35  

 fartøjer udelukkende må udlejes på timebasis og kun  

 må besejle strækningen fra Holløse Mølle til  

 Næstved.
Anlæg § 8. Kaproningsbaner og kapsejladsbaner må  

 kun etableres med tilladelse fra amtsrådene.
 Stk. 2. Amtsrådene kan fastsætte  

 nærmere vilkår om søsætning af fartøjer til  

 sejlads.
Udlejningsvirksomhed § 9. Udlejningsvirksomhed med fartøjer til  

 sejlads må kun drives efter tilladelse fra amtsrådene.  

 Tilladelser til udlejningsvirksomhed tidsbegrænses til 3 år ad  

 gangen.
 Stk. 2. Amtsrådene kan fastsætte  

 nærmere vilkår for udlejningsvirksomhed med fartøjer til  

 sejlads.
 Undtagelser m.v.
 § 10. Amtsrådene kan uanset bestemmelserne i  

 §§ 2, 3 og 7, meddele tilladelse til sejlads i særlige tilfælde  

 og til særlige arrangementer.
 Stk. 2. Sejlads med videnskabelige formål skal  

 anmeldes til amtsrådene, der kan fastsætte nærmere  

 vilkår for sejladsen.
 § 11. Offentlige myndigheder kan frit færdes  

 på de af bekendtgørelsen omfattede  

 vandløbsstrækninger og søer i forbindelse med  

 varetagelsen af deres administrative opgaver.
Information, tilsyn og gebyrer § 12. Amtsrådene gennemfører den  

 fornødne information om denne bekendtgørelse.
 Stk. 2. Amtsrådene fører tilsyn med denne  

 bekendtgørelses overholdelse.
 § 13. Amtsrådene kan opkræve gebyrer  

 til dækning af omkostninger ved administrationen af  

 bekendtgørelsen.
 § 14. Amtsrådene skal offentliggøre  

 forskrifter efter §§ 5 og 6 og afgørelser efter § 9, stk. 1 efter  

 denne bekendtgørelse.
 Stk. 2. Offentliggørelse sker ved  

 bekendtgørelse i stedlige blade efter amtsrådenes nærmere  

 bestemmelse.
Stk. 3. Bekendtgørelsen skal indeholde oplysning  

 om 1)	hovedindholdet af forskriften eller afgørelsen, 2)	det eller de steder, hvor afgørelsen er  fremlagt, og 3)	klageadgangen.
 Stk. 4. Offentliggørelse efter stk. 1. kan  

 udelades, hvis dette må anses for åbenbart  

 unødvendigt.
 Stk. 5. Amtsrådene skal offentliggøre  

 klagemyndighedens afgørelse i en klagesag efter denne myndigheds  

 bestemmelse.
 § 15. Amtsrådene nedsætter et  

 brugerråd med repræsentanter fra bl.a. bredejerne, kanoudlejerne,  

 myndigheder og berørte interesseorganisationer til at rådgive i  

 spørgsmål vedrørende amtsrådenes administration af  

 bekendtgørelsen.
 Straf, ikrafttræden, m.v.
 § 16. Amtsrådenes afgørelser  

 efter denne bekendtgørelse kan påklages til  

 Naturklagenævnet efter reglerne i naturbeskyttelseslovens kapitel  

 12.
 § 17. Bekendtgørelsen tages op til revision  

 efter drøftelse i brugerrådet og efter amtsrådenes  

 vurdering af behovet herfor.
 § 18. Overtrædelse af § 2, § 3, § 6, stk. 1,  

 og stk. 3,1. pkt., § 8, stk. 1 og § 9, stk 1, samt forskrifter udstedt af  

 amtsrådene i medfør af denne bekendtgørelse  

 straffes med bøde, jf. lov om naturbeskyttelse § 89, stk. 3 og 4.
 § 19. Bekendtgørelsen træder i kraft  

 den 1. maj 1999.
 Stk. 2. Samtidig ophæves bekendtgørelse nr.  

 227 af 13. april 1993 om ikke-erhvervsmæssig sejlads på  

 Susåen med sidevandløb og på Tystrup-Bavelse  

 Søerne.
