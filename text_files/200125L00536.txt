Tillægsbetænkning afgivet af  

 Socialudvalget den 27. maj 2002 Tillægsbetænkning over Forslag til lov om ændring af lov om  

 social service (Ansættelse til pasning af nærtstående  

 med handicap m.v.) [af socialministeren (Henriette Kjær)] 1. Ændringsforslag Der er af Socialistisk Folkepartis medlem af udvalget  

 stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 27. februar 2002 og var til  

 1. behandling den 15. marts 2002. Lovforslaget blev efter 1. behandling  

 henvist til behandling i Socialudvalget.
Udvalget afgav betænkning den  

 25. april 2002. Lovforslaget var til 2. behandling den 2. maj 2002, hvor  

 behandlingen blev afbrudt og lovforslaget henvist til fornyet  

 udvalgsbehandling.
Den 16. maj 2002 afgav udvalget en tilføjelse til  

 betænkningen.
Andenbehandlingen af lovforslaget blev genoptaget den 23.  

 maj 2002. Lovforslaget blev efter 2. behandling henvist til fornyet  

 udvalgsbehandling.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 1 møde.
Spørgsmål Udvalget har under den fornyede behandling af lovforslaget  

 stillet 1 spørgsmål til socialministeren til skriftlig  

 besvarelse, som denne har besvaret.
3. Indstillinger og politiske bemærkninger Et flertal i udvalget (S, DF, SF, RV, KRF og EL)  

 indstiller lovforslaget til vedtagelse med det stillede  

 ændringsforslag.
 Socialdemokratiets, Dansk Folkepartis, Socialistisk  

 Folkepartis, Det Radikale Venstres og Enhedslistens medlemmer af udvalget ser  

 lovforslaget som et væsentligt fremskridt for de familier, der rammes  

 af en slægtnings varige og alvorlige sygdom eller varige tab af  

 så mange funktioner, at en døgnanbringelse kan komme i  

 overvejelse, idet der nu kan meddeles en orlov på op til 6  

 måneder uden tab af arbejdsmarkedsrettigheder m.v.
Disse partier finder det yderst relevant, at netop denne  

 lov er omfattet af lovovervågning, således at der efter en  

 tre-årig periode udarbejdes en rapport, der sendes til høring  

 hos de myndigheder og de organisationer, der er hørt i forbindelse med  

 lovforslagets udarbejdelse.
Partierne finder dog, at det til den tid kan  

 være relevant at høre endnu flere brugerorganisationer om den  

 måde, loven reelt er blevet brugt på i den pågældende  

 tre-årige periode.
Det kan f.eks. være Dansk Handicapforbund, der  

 typisk organiserer yngre og voksne personer med varige vidtgående  

 fysiske handicap.
 Baggrunden herfor er nogle udtalelser fra især yngre  

 svært fysisk handicappede, der til trods for lovens intention kan  

 frygte, at de nu forbedrede rettigheder kan friste nogle kommuner, familier  

 m.fl. til at forsinke etableringen af det mest velegnede tilbud til den  

 »nærtstående«.
 En utilsigtet konsekvens kunne blive, at den yngre  

 handicappede ikke så hurtigt får et aldersrelevant tilbud eller  

 forsinkes i sin naturlige udvikling væk fra familien og hen mod et  

 selvstændigt liv.
 Partierne finder det derfor vigtigt, at der i  

 lovovervågningen også sættes særlig fokus på  

 ordningen set ud fra den »nærtståendes« erfaringer med loven.
 Dansk Folkepartis medlemmer af udvalget begrunder deres  

 støtte til ændringsforslaget med, at en vedtagelse af  

 ændringsforslaget, ifølge socialministerens svar på  

 spørgsmål 5, vil være udgiftsneutralt i 2002.
 Kristeligt Folkepartis medlem af udvalget optog Dansk  

 Folkepartis ændringsforslag under 2. behandling og kan derfor kun  

 være yderst tilfreds med, at ændringsforslaget igen stilles til  

 3. behandling.
 Et mindretal i udvalget (V og KF) vil  

 redegøre for sin stilling til lovforslaget og det stillede  

 ændringsforslag ved 3. behandling.
 Tjóðveldisflokkurin, Inuit Ataqatigiit og  

 Siumut var på tidspunktet for tillægsbetænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
4. Ændringsforslag med bemærkninger Ændringsforslag Af	et mindretal (SF), tiltrådt af et flertal (S,  

 DF, RV, KRF og EL):
Til § 1 1) Det under nr. 1 foreslåede § 103 a, stk.  

 3, affattes således:
»Stk. 3. Personen kan ansættes i op til 6 måneder i  

 sammenhæng til at passe den nærtstående.
Aftale om en  

 ansættelsesperiode på mindre end 6 måneder kan ikke  

 efterfølgende ændres.
Ansættelsesperioden kan dog fra den  

 1. januar 2003 efter aftale med kommunen opdeles i 2 gange 3 måneder.  

 Aftale om en deling af ansættelsesperioden, eller i disse  

 tilfælde om en ansættelsesperiode på mindre end 3  

 måneder, kan ikke efterfølgende ændres.
Den samlede  

 ansættelsesperiode kan højst være 6 måneder i alt  

 for den pågældende nærtstående.« [Mulighed for opdeling af orlovsperioden] Bemærkninger Til nr. 1 Ændringsforslaget indfører en mulighed for,  

 at personen og kommunen fra den 1. januar 2003 kan aftale en opdeling af  

 ansættelsesperioden i 2 gange 3 måneder.
Dette betyder, at  

 arbejdsgiverne forpligtes til at give orlov i 2 gange 3 måneder, hvis  

 en sådan aftale indgås, jf. forslag til lov om orlov til  

 lønmodtagere, der passer nærtstående med handicap eller  

 alvorlig sygdom (L 124).
Ændringsforslaget indebærer endvidere, at i  

 det tilfælde, hvor der indgås en aftale med kommunen om en  

 opdeling af perioden, er det er muligt at aftale kortere perioder end 3  

 måneder.
Hvis der f.eks. kun er behov for en to-måneders-periode,  

 bortfalder den 3. måned dog, dvs. at der ikke er mulighed for at spare  

 tid op til den eventuelle 2. ansættelsesperiode.
Hvis der tages mindre  

 end 3 måneder i den 2. ansættelsesperiode, bortfalder den  

 resterende periode tilsvarende.
Else Winther Andersen (V)  

  Eva Kjer Hansen (V)  Flemming Oppfeldt (V)  

  Troels Lund Poulsen (V)  Aase D.
Madsen (DF)  

  Pia Kristensen (DF)  

 Charlotte Dyremose (KF) nfmd.  

  Helge Adam Møller (KF)  

  Tove Videbæk (KRF) fmd.  

  Anne-Marie Meldgaard (S)  Grete Schødts (S)  

 Jørn Pedersen (S)  Karen Jespersen (S)  

  Jette Bergenholz Bautrup (S)  

  Villy Søvndal (SF)  Margrethe Vestager (RV)  

  Line Barfod (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf 1 medlem valgt på  

 Færøerne Bilag 1 Oversigt over bilag vedrørende L 128 omdelt efter  

 afgivelse af tilføjelse til betænkning Bilagsnr.
