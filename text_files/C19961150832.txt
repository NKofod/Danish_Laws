 Der fastsættes herefter følgende retningslinjer for udformningen af  

 politirapporter i situationer, hvor politiet modtager oplysninger fra  

 personer, der ønsker at være anonyme.
 Det skal klart og utvetydigt fremgå af rapporten, hvorvidt politiet er  

 bekendt med den pågældendes identitet eller ej.
 Såfremt politiet er bekendt med den pågældendes identitet, kan  

 formuleringen "en person, der ønsker at være anonym, men hvis identitet  

 er politiet bekendt" anvendes.
 Formuleringer som "en anonym person", "en anonym  

 meddeler", "anonyme oplysninger" og "det er kommet til  

 politiets kendskab" må således alene anvendes, såfremt politiet ikke er  

 bekendt med den pågældendes identitet.
