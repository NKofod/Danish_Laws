Nr LSF 168 Forslag til Lov om ændring af lov om skattemæssig behandling af gevinst og  

 tab på fordringer, gæld og finansielle kontrakter (kursgevinstloven)  

 (Omgåelse af overkursreglen m.v.) Fremsat af skatteministeren (Carsten Koch) den 1. februar 1995 Vedtaget ved tredjebehandling den 4. april 1995 Lov nr. 236 af 06/04/1995 § 1 I lov om skattemæssig behandling af gevinst og tab på fordringer, gæld og  

 finansielle kontrakter (kursgevinstloven), jf. lovbekendtgørelse nr. 570 af  

 23. juni 1994, som senest ændret ved § 4 i lov nr. 90 af 8. februar 1995,  

 foretages følgende ændringer:
 1. I § 5, stk. 2, ændres »stk. 4-5« til:  

 »stk. 4-6«.
 2. I § 5, stk. 5, affattes 3. pkt. således:
»En skyldners overtagelse af en forpligtelse, der er stiftet på de  

 vilkår, som er nævnt i 1. pkt., betragtes som stiftelse af en ny  

 forpligtelse.« 3. I § 5, stk. 5, indsættes efter 3. pkt.:
»I disse tilfælde opgøres den skattepligtige gevinst efter 1. pkt.  

 som forskellen mellem fordringens værdi på overtagelsestidspunktet og det  

 beløb, som skyldneren skal indfri.« 4. I § 5 indsættes som stk. 6:
»Stk. 6. Hvis en fordring, som omfattes af § 1, stiftes på  

 sådanne vilkår, at fordringen forrentes med en pålydende rente, der har  

 varierende sats i adskilte perioder i fordringens løbetid, skal gevinst, som  

 ikke er omfattet af stk. 5, og som en skyldner realiserer ved frigørelse for  

 forpligtelser ifølge en sådan fordring, medregnes ved opgørelsen af den  

 skattepligtige indkomst.
Reglen i 1. pkt. gælder ikke, hvis renten varierer  

 månedsvis og lånet er baseret på fast forrentede realkreditobligationer eller  

 værdipapirer og fordringshaveren er et af de i § 7, stk. 5, 1. pkt., nævnte  

 institutter.« § 2 Stk. 1. Loven træder i kraft dagen efter bekendtgørelsen i  

 Lovtidende og har virkning fra den 1. februar 1995, jf. dog stk. 2-4.
Stk. 2. Personer, som før den 1. februar 1995 har overtaget en  

 forpligtelse, der er stiftet på de vilkår, som er nævnt i kursgevinstlovens §  

 5, stk. 5, 1. pkt., skal den 1. februar 1995 medregne gevinst opgjort efter §  

 1, nr. 3, til den skatttepligtige indkomst.
Den skattepligtige kan ved  

 opgørelse af gevinsten vælge at anvende forpligtelsens værdi den 1. februar  

 1995 i stedet for forpligtelsens værdi på overtagelsestidspunktet.
Har  

 gevinsten ved stiftelsen af den overtagne forpligtelse skullet medregnes til  

 den skattepligtige indkomst efter de hidtidige regler i kursgevinstlovens §  

 5, stk. 5, finder 1. og 2. pkt. ikke anvendelse, hvis overtagelsen er sket  

 før den 1. februar 1995.
 Stk. 3. § 1, nr. 4, har virkning for lån, der er stiftet eller  

 overtaget den 1. februar 1995 eller senere.
 Stk. 4. Loven omfatter ikke gæld, der er stiftet før den 11.  

 december 1985.
Oprindeligt fremsat forslag § 1 I lov om skattemæssig behandling af gevinst og tab på fordringer, gæld og  

 finansielle kontrakter (kursgevinstloven), jf. lovbekendtgørelse nr. 570 af  

 23. juni 1994, som ændret ved § 2 i lov nr. 1121 af 21. december 1994,  

 foretages følgende ændringer:
 1. I § 5, stk. 2, ændres »stk. 4-5« til:  

 »stk. 4-6«.
 2. I § 5, stk. 5, affattes 3. pkt. således:
 »En skyldners overtagelse af en forpligtelse, der er stiftet på de  

 vilkår, som er nævnt i 1. pkt., betragtes som stiftelse af en ny  

 forpligtelse.«.
 3. I § 5, stk. 5, indsættes efter 3. pkt.:
 »I disse tilfælde opgøres den skattepligtige gevinst efter 1. pkt.  

 som forskellen mellem fordringens værdi på overtagelsestidspunktet og det  

 beløb, som skyldneren skal indfri.«.
 4. I § 5 indsættes som stk. 6:
 »Stk. 6. Hvis en fordring, som omfattes af § 1, stiftes på  

 sådanne vilkår, at fordringen forrentes med en pålydende rente, der har  

 varierende sats i adskilte perioder i fordringens løbetid, skal gevinst, som  

 ikke er omfattet af stk. 5, og som en skyldner realiserer ved frigørelse for  

 forpligtelser ifølge en sådan fordring, medregnes ved opgørelsen af den  

 skattepligtige indkomst.«.
§ 2 Stk. 1. Loven træder i kraft dagen efter bekendtgørelsen i  

 Lovtidende og har virkning fra den 1. februar 1995, jf. dog stk. 2 - 4.
 Stk. 2. Personer, der efter § 1, nr. 2, skal medregne gevinst til  

 den skattepligtige indkomst på en forpligtelse, der er overtaget før den 1.  

 februar 1995, og som ikke skulle medregnes til den skattepligtige indkomst  

 efter de hidtidige regler, kan ved opgørelsen af den skattepligtige gevinst  

 den 1. februar 1995 efter § 1, nr. 3, i stedet for forpligtelsens værdi ved  

 påtagelsen vælge at anvende forpligtelsens værdi den 1. februar 1995.
 Stk. 3. § 1, nr. 4, har virkning for lån, der er stiftet eller  

 overtaget den 1. februar 1995 eller senere.
 Stk. 4. Loven omfatter ikke gæld, der er stiftet før den 11.  

 december 1985.
Bemærkninger til lovforslaget Almindelige bemærkninger Det er lovforslagets formål at forhindre, at der kan ske omgåelse af  

 kursgevinstlovens særregel om beskatning af den gevinst, der kan opnås ved at  

 optage et lån til overkurs eller ved at førindfri et lån, der er stiftet med  

 forskellige rentesatser over lånets løbetid.
Kursgevinstlovens § 5, stk. 5, omfatter gæld, der stiftes på sådanne  

 vilkår, at gældens værdi på stiftelsestidspunktet overstiger det beløb, som  

 gælden skal indfries til.
Sådanne lån optages sædvanligvis med en rente, der  

 overstiger markedsrenten.
 Gevinsten ved optagelse af et lån til overkurs udgør i princippet  

 forskellen mellem lånebeløbet og indfrielsesbeløbet.
 Bestemmelsen indeholder en fremrykket beskatning af gevinsten, der skal  

 medregnes til den skattepligtige almindelige indkomst på  

 stiftelsestidspunktet.
Bestemmelsen i kursgevinstlovens § 5, stk. 5, omfatter alene  

 skattepligtige personer.
Da selskaber generelt er skattepligtige af gevinster  

 og tab på fordringer og gæld, er selskaber efter en ændring af  

 kursgevinstloven ved lov nr. 440 af 1. juni 1994 ikke længere omfattet af  

 særreglen.
 Efter den gældende bestemmelse betragtes en skyldners overtagelse af en  

 forpligtelse, der er stiftet på nævnte vilkår, ikke som stiftelse af en ny  

 forpligtelse, når vilkårene for forpligtelsen i øvrigt forbliver uændrede.
Omgåelse af reglen kan ske på den måde, at lånet stiftes af visse  

 selskaber og personer, som videreoverdrager forpligtelsen til en person.  

 Stiftelsen af en gæld til overkurs kan ved overdragelse fra selskaber m.v.,  

 der ikke er omfattet af bestemmelsen eller fra udenlandske selskaber og  

 personer, der ikke er skattepligtige her til landet eller andre, hvor reglen  

 ikke har betydning, benyttes som led i skattearrangementer, der har som  

 formål at give skyldneren, der overtager lånet, en skattefri kursgevinst.  

 Lånet kan eksempelvis optages med en forudbetalt rente, og ved investering af  

 låneprovenuet i statsgældsbeviser kan der ved arrangementet efter de gældende  

 regler opnås en betydelig gevinst.
Der ligger en skattemæssig gevinst i, at  

 skyldneren overtager en større gældsforpligtelse end det beløb, som  

 skyldneren skal betale tilbage.
Denne overkurs er efter kursgevinstlovens  

 nuværende regler ikke skattepligtig hos den nye skyldner.
Renteudgiften på  

 den pågældende forpligtelse, der typisk ligger over markedsrenten, er derimod  

 fradragsberettiget.
Sker overdragelsen umiddelbart efter lånets stiftelse, er  

 det muligt at overføre hele gevinsten til en person, der ikke er  

 skattepligtig af kursgevinsten.
Forslaget går ud på at udvide beskatningen af gevinsten ved sådanne lån,  

 til også at omfatte lån der videreoverdrages til en person, når lånet er  

 stiftet til overkurs.
Det foreslås, at der skal ske beskatning af gevinsten  

 hos den nye debitor ved overtagelsen.
Fortjenesten skal opgøres som  

 forskellen mellem fordringens værdi på overtagelsestidspunktet og det beløb,  

 som skyldneren skal indfri.
 Forslaget indebærer, at en beskatning efter kursgevinstlovens særregel  

 omfatter alle lån, der er stiftet til overkurs, og som overtages af en  

 person, for at sikre kursgevinstlovens § 5, stk. 5, mod enhver omgåelse.
Et såkaldt »knæklån« er et lån, der udstedes med forskellige  

 rentesatser for adskilte perioder over lånets løbetid.
Et eksempel på et  

 knæklån kunne være et lån, der stiftes med en hovedstol på 1 mio. kr., og en  

 løbetid på 2 år.
Den pålydende rente er fastsat til 25 pct. de første 6  

 måneder og 4 pct. de følgende måneder.
Markedsrenten er på  

 gældsstiftelsestidspunktet ca 10 pct. p.a., og gælden skal ifølge vilkårene  

 ved udløb indfries til samme kurs, som gælden har på stiftelsestidspunktet,  

 hvad markedsforholdene også tilsiger.
Gælden falder således uden for  

 bestemmelsen i kursgevinstlovens § 5, stk. 5.
Efter de gældende regler i kursgevinstloven behandles knæklån således ikke  

 anderledes end anden gæld.
Skattepligtige personer er i almindelighed ikke  

 skattepligtige af gevinster og tab på gæld med mindre de pågældende personer  

 er omfattet af kursgevinstlovens § 3 (næring).
 I gældens løbetid vil kursen på forpligtelsen afhænge af de fastsatte  

 rentesatser i de enkelte perioder sammenholdt med den til enhver tid gældende  

 markedsrente for fastforrentede fordringer med samme restløbetid.
Hvis debitor har mulighed for at førindfri eller at overdrage  

 forpligtelsen i lånets løbetid til forpligtelsens markedskurs, kan der  

 således i en periode med en i forhold til markedsrenten fastsat lavere  

 rentesats opnås en gevinst ved en sådan førindfrielse eller overdragelse af  

 forpligtelsen.
Sker indfrielsen i det anførte eksempel efter 6 måneder til  

 kurs 92, kan den samlede forpligtelse indfries til 920.000 kr., og der  

 erhverves herved en gevinst på 80.000 kr.
Debitor har herved fået fradrag for  

 den højere renteudgift, der er fastsat i lånets første 6 måneder samtidig  

 med, at der er opnået en skattefri kursgevinst ved førindfrielsen eller  

 overdragelsen.
Ved stiftelse af fordringer med varierende rentesatser, hvor debitor har  

 adgang til at frigøre sig for forpligtelsen til den til enhver tid gældende  

 markedskurs, kan debitor i realiteten opnå en kursgevinst ved frigørelsen på  

 samme måde som ved stiftelse af gæld til overkurs.
Det er således muligt på  

 denne måde at omgå reglen i kursgevinstlovens § 5, stk. 5. Det foreslås  

 derfor, at gevinst ved frigørelse af en forpligtelse i henhold til de  

 såkaldte knæklån gøres skattepligtig.
Ved frigørelse forstås indfrielse eller  

 overdragelse af gælden.
Skattepligten efter forslaget af kursgevinster ved  

 frigørelse af forpligtelsen i henhold til et knæklån omfatter ikke alene de  

 tilfælde, hvor der foreligger spekulation, da disse tilfælde  

 lovgivningsmæssigt vil være svære at udsondre fra andre tilfælde.
 Beskatningen af kursgevinster ved frigørelse af forpligtelsen i henhold  

 til et knæklån skal ske på realisationstidspunktet efter kursgevinstlovens  

 almindelige regler, jf. kursgevinstlovens § 8.
Administrative konsekvenser Lovforslaget skønnes ikke at ville have nævneværdige administrative  

 konsekvenser.
Provenumæssige konsekvenser Med forslaget forhindres omgåelse af overkursreglen og dermed tab af et  

 fremtidigt og antagelig stigende skatteprovenu ved sådanne  

 skattearrangementer.
Det tabte provenu skønnes for indeværende at være  

 forholdsvis begrænset.
Bemærkninger til de enkelte bestemmelser Til § 1 Til nr. 1 Der er tale om en konsekvensændring som følge af lovforslagets § 1, nr. 4.
Til nr. 2 Efter den gældende bestemmelse betragtes en skyldners overtagelse af en  

 forpligtelse, der ved påtagelsen overstiger det beløb, som skyldneren skal  

 indfri, ikke som stiftelse af en ny forpligtelse, når vilkårene for  

 forpligtelsen i øvrigt forbliver uændrede.
Denne formulering sætter imidlertid hele bestemmelsen ud af kraft, når  

 reglen kan omgås ved at en person formelt lader et selskab eller en anden  

 person, der ikke er omfattet af bestemmelsen, stifte lånet og derefter  

 overtager lånet fra stifteren.
En sådan omgåelse kan ske, når stiftelsen  

 foretages af selskaber m.v. eller af selskaber eller personer, der ikke er  

 skattepligtige her til landet eller af andre, hvor beskatningen ikke har  

 nogen betydning, når lånet overdrages til en person, der herefter ikke  

 beskattes af lånets overkurs.
 Det er derfor fundet nødvendigt for at sikre bestemmelsens formål, at en  

 overdragelse betragtes som stiftelse af en ny forpligtelse, der giver den  

 beskatning, som reglen sigter imod.
Til nr. 3 Den skattepligtige gevinst ved overtagelse af et lån, der er stiftet på de  

 vilkår, at lånebeløbet er større end det beløb, der skal tilbagebetales, skal  

 opgøres som forskellen mellem gældens værdi ved overtagelsen og det beløb,  

 som skyldneren skal indfri.
Til nr. 4 Det foreslås, at gevinsten ved frigørelse for en gæld, der er stiftet på  

 sådanne vilkår, at rentesatsen er forskellig i lånets løbetid, skal medregnes  

 til den skattepligtige indkomst.
 Der opstår en gevinst ved frigørelse for gælden på et sådan knæklån, når  

 gældens værdi på frigørelsestidspunktet er lavere end gældens værdi på  

 stiftelsestidspunktet.
 Gevinsten opgøres som forskellen mellem gældens værdi på stiftelses- eller  

 overtagelsestidspunktet og gældens værdi på frigørelsestidspunktet.
Til § 2 Det foreslås, at lovforslagets bestemmelser om beskatning af overkursen  

 ved overdragelse af et lån eller gevinsten ved førindfrielse af et lån med  

 variabel forrentning skal have virkning fra datoen for lovforslagets  

 fremsættelse.
Det foreslås tillige, at lovforslaget også får virkning for eksisterende  

 lån, der er overdraget til en ny debitor før lovforslagets fremsættelse.
For  

 forpligtelser, som er overtaget før den 1. februar 1995, og som ikke er  

 indfriet inden den 1. februar 1995, beskattes gevinsten den 1. februar 1995.  

 Ved opgørelsen af den skattepligtige gevinst, der skal medregnes til den  

 skattepligtige indkomst, gives der i disse tilfælde adgang til at vælge  

 mellem forpligtelsens værdi ved påtagelsen eller forpligtelsens værdi den 1.  

 februar 1995.
 Det foreslås endvidere, at forslaget for så vidt angår gevinster ved  

 frigørelse for gæld, der er stiftet på sådanne vilkår, at rentesatsen er  

 forskellig over lånets løbetid, skal have virkning for lån, der stiftes eller  

 overtages den 1. februar 1995 eller senere.
 Det foreslås slutteligt, at det alene er gæld, der stiftes den 11.  

 december 1985 eller senere, der omfattes af de foreslåede regelændringer.  

 Dette hænger sammen med, at kursgevinstlovens § 5, stk. 5, hidtil alene har  

 omfattet gæld stiftet den 11. december 1985 eller senere.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om skattemæssig behandling af gevinst og tab på fordringer, gæld og  

 finansielle kontrakter (kursgevinstloven), jf. lovbekendtgørelse nr. 570 af  

 23. juni 1994, som ændret ved § 2 i lov nr. 1121 af 21. december 1994,  

 foretages følgende ændringer:
 1. I § 5, stk. 2, ændres »stk. 4-5« til:  

 »stk. 4-6«.
§ 5. - - - Stk. 2. For øvrige skattepligtige gælder § 5, stk. 4-5, og § 6,  

 stk. 1, samt statsskattelovens §§ 4-6.
 2. I § 5, stk. 5, affattes 3. pkt. således:
 »En skyldners overtagelse af en forpligtelse, der er stiftet på de  

 vilkår, som er nævnt i 1. pkt., betragtes som stiftelse af en ny  

 forpligtelse.«.
 3. I § 5, stk. 5, indsættes efter 3. pkt.:
 »I disse tilfælde opgøres den skattepligtige gevinst efter 1. pkt.  

 som forskellen mellem fordringens værdi på overtagelsestidspunktet og det  

 beløb, som skyldneren skal indfri.«.
§ 5. - - - Stk. 5. Hvis en fordring, som omfattes af § 1, stiftes på sådanne  

 vilkår, at fordringens værdi på tidspunktet for skyldnerens påtagelse af  

 forpligtelsen overstiger det beløb, som skyldneren skal indfri, skal  

 skyldneren medregne denne gevinst ved opgørelsen af den skattepligtige  

 indkomst. § 8, stk. 1 og stk. 2, 4. og 5. pkt., anvendes ikke.
En skyldners  

 overtagelse af en forpligtelse betragtes efter 1. pkt. ikke som stiftelse af  

 en ny forpligtelse, når vilkårene for forpligtelsen i øvrigt forbliver  

 uændrede.
Reglen i 1. pkt. gælder ikke, hvis fordringen ved skyldnerens  

 påtagelse af forpligtelsen er forrentet med indtil 2 procent-points over  

 mindsterenten efter § 7 og fordringshaveren er et af de i § 7, stk. 5, 1.  

 pkt., nævnte institutter.
 4. I § 5 indsættes som stk. 6:
 »Stk. 6. Hvis en fordring, som omfattes af § 1, stiftes på  

 sådanne vilkår, at fordringen forrentes med en pålydende rente, der har  

 varierende sats i adskilte perioder i fordringens løbetid, skal gevinst, som  

 ikke er omfattet af stk. 5, og som en skyldner realiserer ved frigørelse for  

 forpligtelser ifølge en sådan fordring, medregnes ved opgørelsen af den  

 skattepligtige indkomst.«.
Efter 2. behandling den 30. marts 1995 § 1 I lov om skattemæssig behandling af gevinst og tab på fordringer, gæld og  

 finansielle kontrakter (kursgevinstloven), jf. lovbekendtgørelse nr. 570 af  

 23. juni 1994, som senest ændret ved § 4 i lov nr. 90 af 8. februar 1995,  

 foretages følgende ændringer:
 1. I § 5, stk. 2, ændres »stk. 4-5« til:  

 »stk. 4-6«.
 2. I § 5, stk. 5, affattes 3. pkt. således:
»En skyldners overtagelse af en forpligtelse, der er stiftet på de  

 vilkår, som er nævnt i 1. pkt., betragtes som stiftelse af en ny  

 forpligtelse.« 3. I § 5, stk. 5, indsættes efter 3. pkt.:
»I disse tilfælde opgøres den skattepligtige gevinst efter 1. pkt.  

 som forskellen mellem fordringens værdi på overtagelsestidspunktet og det  

 beløb, som skyldneren skal indfri.« 4. I § 5 indsættes som stk. 6:
»Stk. 6. Hvis en fordring, som omfattes af § 1, stiftes på  

 sådanne vilkår, at fordringen forrentes med en pålydende rente, der har  

 varierende sats i adskilte perioder i fordringens løbetid, skal gevinst, som  

 ikke er omfattet af stk. 5, og som en skyldner realiserer ved frigørelse for  

 forpligtelser ifølge en sådan fordring, medregnes ved opgørelsen af den  

 skattepligtige indkomst.
Reglen i 1. pkt. gælder ikke, hvis renten varierer  

 månedsvis og lånet er baseret på fast forrentede realkreditobligationer eller  

 værdipapirer og fordringshaveren er et af de i § 7, stk. 5, 1. pkt., nævnte  

 institutter.« § 2 Stk. 1. Loven træder i kraft dagen efter bekendtgørelsen i  

 Lovtidende og har virkning fra den 1. februar 1995, jf. dog stk. 2-4.
Stk. 2. Personer, som før den 1. februar 1995 har overtaget en  

 forpligtelse, der er stiftet på de vilkår, som er nævnt i kursgevinstlovens §  

 5, stk. 5, 1. pkt., skal den 1. februar 1995 medregne gevinst opgjort efter §  

 1, nr. 3, til den skatttepligtige indkomst.
Den skattepligtige kan ved  

 opgørelse af gevinsten vælge at anvende forpligtelsens værdi den 1. februar  

 1995 i stedet for forpligtelsens værdi på overtagelsestidspunktet.
Har  

 gevinsten ved stiftelsen af den overtagne forpligtelse skullet medregnes til  

 den skattepligtige indkomst efter de hidtidige regler i kursgevinstlovens §  

 5, stk. 5, finder 1. og 2. pkt. ikke anvendelse, hvis overtagelsen er sket  

 før den 1. februar 1995.
 Stk. 3. § 1, nr. 4, har virkning for lån, der er stiftet eller  

 overtaget den 1. februar 1995 eller senere.
 Stk. 4. Loven omfatter ikke gæld, der er stiftet før den 11.  

 december 1985.
