 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om valg af danske repræsentanter til Europa-Parlamentet (De  

 europæiske Fællesskabers Forsamling), jfr. lovbekendtgørelse nr. 309 af 22.  

 juni 1983, foretages følgende ændringer:
 1. § 2 affattes således:
 »§ 2.  Danmark udgør eet valgområde, hvori  

 samtlige 16 repræsentanter vælges ved forholdstalsvalg.
Stk. 2.  På Færøerne og i Grønland afholdes ikke valg  

 til Europa-Parlamentet.« 2. § 3, STK. 2, affattes således:
»STK. 2.  Personer, der har fast bopæl på Færøerne  

 eller i Grønland, har ikke valgret til Europa-Parlamentet.« 3. § 45 affattes således:
»§ 45.  Loven gælder ikke for Færøerne og  

 Grønland.« § 2 Stk. 1.  Det mandat, der efter de hidtidige regler er  

 tillagt Grønland, overgår til Danmark, når den repræsentant, der er valgt i  

 Grønland, mister sin valgbarhed ved gennemførelsen af denne lov.
Stk. 2.  Mandatet tilfalder for den resterende del af  

 valgperioden det parti, der efter afholdelsen af valget i 1984 til  

 Europa-Parlamentet ville være berettiget til et 16. mandat efter reglerne i  

 lov om valg af danske repræsentanter til Europa-Parlamentet (De europæiske  

 Fællesskabers Forsamling), jfr. lovbekendtgørelse nr. 309 af 22. juni 1983.  

 For dette parti indtræder den kandidat, der er nærmest berettiget hertil  

 ifølge den fortegnelse, der er nævnt i lovens § 23, stk. 2, eller § 24, stk.  

 3. Reglerne i lovens § 21, stk. 4, § 26 og § 29 finder tilsvarende  

 anvendelse.' § 3 I lov nr. 225 af 31. maj 1979 om vederlag og pension m.v. for de danske  

 repræsentanter i Europa-Parlamentet (De europæiske Fællesskabers Forsamling)  

 foretages følgende ændringer:
 1. § 1, STK. 2, 2. PKT., ophæves.
 2. § 5 affattes således:
»§ 5.  Loven gælder ikke for Færøerne og  

 Grønland.« § 4 Lov nr. 619 af 14. december 1977 for Grønland om valg til  

 Europa-Parlamentet (De europæiske Fællesskabers Forsamling) ophæves.
§ 5 Loven træder i kraft den 1. januar 1985.
GIVET PÅ CHRISTIANSBORG SLOT, DEN 11.  

 APRIL 1984 Under Vor Kongelige Hånd og Segl MARGRETHE R.
