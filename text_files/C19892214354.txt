(Til alle amtsråd og  

 kommunalbestyrelser) Hermed følger Undervisningministeriets cirkulære af 22. december 1989 om  

 ændring af Undervisningsministeriets cirkulære af 23. juni 1987 om  

 tjenestetid, afspadsering af overtimer, afvikling af undertimer,  

 overtimebetaling og aflønning af børnehaveklasseledere.
 I medfør af lov nr. 348 og lov nr. 349 af 24. maj 1989 om henholdsvis  

 ændring af lov om folkeskolen og lov om styrelsen af kommunernes skolevæsen  

 og af virksomhed efter lov om fritidsundervisning mv. ophører lærerråds- og  

 fælleslærerrådsfunktionerne den 1. januar 1990. Som følge heraf bortfalder  

 timereduktionerne til lærerrådsformand og fælleslærerrådsformand ligeledes  

 den 1. januar 1990.
 Ændringen medfører, at § 3, stk. 1 og 2, ophæves, og som en konsekvens  

 heraf udgår følgende bestemmelser:
 1. § 14, stk. 1, litra b).
 2. I § 14, stk. 1, litra e), udgår litra b).
 3. § 14, stk. 2, litra b).
 Ved årsopgørelsen for skoleåret 1989/90 efter § 6 i  

 Undervisningsministeriets cirkulære asf 23. juni 1987 om tjenestetid,  

 afspadsering af overtimer, afvikling af undertimer, overtimebetaling og  

 aflønning af børnehaveklasseledere foretages beregningen af timerne til  

 lærerrådsformand og fælleslærerrådsformand i perioden indtil den 1. januar  

 1990 efter reglerne i § 14 om fratræden og tiltræden i løbet af skoleåret.
 Opmærksomheden henledes på, at § 14 uden de oven for nævnte ændringer  

 lægges til grund ved den forholdsmæssige beregning af timer som  

 lærerrådsformand og fælleslærerrådsformand i perioden 1. august 1989 - 31.  

 december 1989.
 P.mv.
 e.b.
Alice Skovbjerg fm.
