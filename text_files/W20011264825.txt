Der blev aktuelt i 1999 gennemført radiojodbehandling på  

 grund af aktiv sygelig forstørrelse af skjoldbruskirtlen.
Det blev  

 endvidere planlagt, at hun skulle begynde med medicin, som nedsatte  

 funktionen af skjoldbruskkirtlen (Thycapzol), og at hun skulle høre op  

 med den medicin, som forøgede stofskiftet (Eltroxin).  

 Efterfølgende blev hun indlagt på mistanke om for lavt  

 stofskifte, og på baggrund af de kliniske fund og laboratoriedata blev  

 behandlingen med Thycapzol afbrudt. 2 dage senere blev der påbegyndt  

 behandling med medicin, der øgede stofskiftet, idet der var tegn  

 på utilstrækkelig stimulation af skjoldbruskkirtlen.
Cirka 3 uger  

 senere viste kontrol, at stofskiftehormonerne næsten var  

 normaliserede.
 Der blev klaget over, at behandlingen med radioaktiv jod ikke blev  

 kontrolleret tilstrækkeligt.
Klage over, at behandling med radioaktiv jod  

 ikke blev kontrolleret tilstrækkeligt Nævnet fandt grundlag for at kritisere den overlæge, der havde  

 iværksat radiojodbehandlingen i 1999. Nævnet lagde vægt  

 på, at den medicinske behandling i 1996 forsøgsvis var blevet  

 indstillet, hvilket havde medført tilbagefald af det forhøjede  

 stofskifte.
Nævnet fandt, at radiojodbehandlingen, da den medicinske  

 behandling blev indstillet, ikke havde haft den fulde effekt, hvorfor et  

 tilbagefald på daværende tidspunkt ikke kunne begrunde  

 udførelse af fornyet radiojodbehandling 3 år senere.
Nævnet lagde endvidere vægt på, at overlægen i  

 1999 henviste til fornyet radiojodbehandling, og at han ved henvisningen  

 oplyste, at forsøgsvis ophør med Thycapzol og Eltroxin havde  

 medført tilbagefald af forhøjet stofskifte.
Patienten havde  

 imidlertid været i konstant behandling med Thycapzol og Eltroxin siden  

 1996. Yderligere lagde nævnet vægt på, at den givne  

 kombinationsbehandling med Thycapzol og Eltroxin maskerede  

 stofskiftesygdommen, hvorfor behandlingen burde have være  

 forsøgt indstillet på ny, inden stillingtagen til fornyet  

 radiojodbehandling.
 Efter radiojodbehandlingen blev der behandlet med Thycapzol, mens  

 behandlingen med Eltroxin blev indstillet, hvilket efter nævnets  

 opfattelse medførte risiko for, at der hurtigt kunne indtræde  

 forstyrrelser i stofskiftet, hvorfor der derfor burde have været  

 planlagt kontrol af stofskiftet med korte intervaller efter  

 radiojodbehandlingen.
