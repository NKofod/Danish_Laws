 Under hensyntagen til en families økonomiske forhold fandt  

 amtsankenævnet, at der burde ydes tilskud til betaling af en brilleregning.
 MEDDELELSE OM AFGØRELSEN:
En kvinde, hvis ægtefælle på ansøgningstidspunktet modtog sygedagpenge med  

 890 kr. netto pr. uge, eller omregnet til månedsbasis 3.853,70 kr., ansøgte  

 om hjælp til betaling af en brilleregning på i alt 1.026 kr.
Efter  

 ansøgningens indgivelse fik ægtefællen tilkendt førtidig folkepension, det  

 udbetaltes med 3.460 kr. netto pr. måned.
Hustruen havde ikke indtægter.  

 Familiens udgifter blev opgjort til i alt gennemsnitlig 1.818,50 kr. pr.  

 måned.
 Socialudvalget begrundede afslaget med, at sygedagpengebeløbet måtte anses  

 for familiens økonomiske niveau og henviste endvidere til, at der var søgt  

 førtidspension til ægtefællen.
Amtsankenævnet henviste til bistandslovens § 46, stk. 1, og fandt bl.a. ud  

 fra familiens økonomiske forhold, at der burde ydes hustruen et tilskud til  

 de ansøgte briller.
Tilskuddet blev ansat til 500 kr.
