Fremsat den 4. november 2003  

 af Søren Søndergaard (EL), Keld Albrechtsen (EL), Line Barfod (EL)  

 og  

  

 Pernille Rosenkrantz-Theill (EL) Forslag til folketingsbeslutning om  

 retskrav på besøgsvisum Folketinget pålægger regeringen inden den 1. marts 2004 at  

 fremsætte lovforslag om ændring af udlændingeloven, der medfører et retskrav  

 på  

 besøgsvisum, således at danske statsborgere og personer med varig  

 opholdstilladelse i Danmark som minimum kan få besøg af deres nærmeste  

 familie  

 i op til 2 uger om året.
Bemærkninger  

 til forslaget Udlændingelovens § 39, stk. 2, giver ministeren for  

 flygtninge, indvandrere og integration hjemmel til at fastsætte regler om, i  

 hvilket omfang en udlændings pas eller rejselegitimation skal være påtegnet  

 visum til indrejse i eller udrejse af landet.
Denne bemyndigelse til ministeren har medført, at  

 adgangsforholdene til Danmark i dag domineres af en visumpolitik, som ikke i  

 tilstrækkelig grad tager hensyn til, at der med internationaliseringen af  

 verden er fulgt et nyt familiemønster.
I langt højere grad end tidligere  

 knyttes mange ægtefæller og deres respektive familier i dag sammen over  

 landegrænserne.
I en stadig mere globaliseret verden er der derfor behov  

 for at have så smidige regler for besøg og kontakt over landegrænserne som  

 muligt.  

 Det internationale bosætnings- og arbejdsmønster er under konstant udvikling,  

 og tusinde af mennesker er i dag ikke bofaste på samme måde som for blot få  

 årtier siden.
Det stiller nye krav til indretningen af den lovgivning, som  

 regulerer kontakten mellem befolkningerne.
I dag udstedes der årligt på danske repræsentationer i  

 udlandet ca. 70.000 besøgsvisa til personer, som ønsker at komme til Danmark  

 med forskellige formål.
Ifølge Udlændingestyrelsen er hovedparten af disse  

 udstedelser helt rutinemæssige.
Men visse sager, som ikke kan afgøres  

 rutinemæssigt, bliver forelagt Udlændingestyrelsen, som for 2002 traf  

 afgørelse  

 i ca. 23.000 sager, hvoraf knap 10.000 fik afslag.
 Hvert år er der således tusinder af sager, hvor herboende  

 borgere ikke kan få besøg af deres nærmeste familie, for eksempel for at  

 deltage i en familiebegivenhed, et bryllup, en fødselsdag eller på et sidste  

 besøg hos et alvorligt sygt familiemedlem.
Derfor vil Enhedslisten med dette beslutningsforslag  

 pålægge regeringen at indføre et retskrav i udlændingeloven, så danske  

 statsborgere og personer med opholdstilladelse i Danmark kan vide sig sikre  

 på,  

 at deres nærmeste familie ikke bliver forhindret i at komme til Danmark i  

 situationer som for eksempel de ovenfor nævnte.
Samtidig vil et retskrav gøre  

 myndighedernes sagsbehandling mere enkel og gennemskuelig.
 Personkredsen, der skal omfattes af dette retskrav,  

 afgrænses til forældre, svigerforældre, børn og børnebørn, svigerbørn,  

 søskende  

 og deres ægtefæller og disses børn samt deres ægtefællers børn.
 Dispensation fra retskravet på besøgsvisum til nære  

 familiemedlemmer skal kun kunne ske i tilfælde, hvor disse er udvist fra  

 Danmark, eller hvor det kan begrundes i hensynet til statens sikkerhed.
Skriftlig  

 fremsættelse Søren Søndergaard  

  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om retskrav på besøgsvisum.
(Beslutningsforslag nr.
B 35).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
