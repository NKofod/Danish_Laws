Fremsat den 13. december 2006 af Frank Aaen (EL),  

 Line Barfod (EL),  

 Per Clausen (EL) og Rune Lund (EL) Forslag til folketingsbeslutning om  

 regler for udsendelse af danske soldater Folketinget pålægger regeringen følgende, når danske soldater  

 sendes ud på mission:
 I forbindelse med udsendelse af danske militære bidrag vil  

 Danmark afvise at deltage i fælles operationer, hvis der ikke er garanti for,  

 at Genèvekonventionerne overholdes, og for, at eventuelle fanger ikke bliver  

 udsat for tortur, forsvinden, død eller andre menneskerettighedskrænkelser.  

 De  

 danske styrker skal derfor indgå aftaler med koalitionspartnere om, at  

 Danmark  

 skal orienteres om den videre skæbne for eventuelle fanger, der er  

 tilfangetaget under fælles operationer, indtil løsladelse eller domfældelse.
Bemærkninger til forslaget I forbindelse med forlængelsen af mandatet for de danske  

 tropper i Irak stillede Enhedslisten følgende ændringsforslag til  

 beslutningsforslaget (beslutningsforslag nr.
B 139, folketingsåret 2005-06):
»I forbindelse med videreførelse af et dansk militært bidrag i  

 Irak vil Danmark afvise at deltage i fælles operationer, hvor der ikke er  

 garanti for, at eventuelle fanger ikke bliver udsat for tortur, forsvinden,  

 død  

 eller andre menneskerettighedskrænkelser.
De danske styrker skal derfor føre  

 eller modtage fortegnelser over eventuelle fanger, og hvor de måtte befinde  

 sig  

 indtil løsladelse eller domfældelse.« Ændringsforslaget blev stillet, fordi Enhedslisten gennem en  

 række besvarelser fra forsvarsministeren havde fået klarlagt, at Danmark ikke  

 har nogen som helst viden om den videre skæbne for personer, som  

 tilfangetages  

 under operationer, som Danmark leder eller deltager i, heller ikke selv om  

 danske soldater har spillet en central rolle i tilfangetagelsen.
Forsvarsministeren har gjort det klart, at Danmark alene har  

 viden om og forpligtelser over for de fanger, som danske soldater selv  

 tilbageholder.
I de tilfælde, hvor danske soldater ikke i fysisk forstand  

 pågriber fangerne, men alene udfører andre relaterede opgaver, har Danmark  

 intet juridisk ansvar og orienterer sig derfor ikke om fangernes videre  

 skæbne.
Det betyder, at personer, der tilfangetages i danskledede  

 operationer, i princippet kan havne i Guantánamolejren eller i hemmelige  

 CIA-fængsler uden Danmarks viden eller godkendelse.
De kan ligeledes havne i  

 irakiske eller afghanske fængsler, hvor tortur og tidsubestemte anholdelser  

 ifølge menneskerettighedsorganisationer som Amnesty International og Human  

 Rigths Watch mere er reglen end undtagelsen.
Ligeledes kan fangerne idømmes  

 dødsstraf, som anvendes i både Irak og Afghanistan.
Forslagsstillerne mener nu  som under debatten om  

 beslutningsforslag nr.
B 139  at når Danmark deltager i eller leder en  

 fælles  

 operation, der medfører tilfangetagelse af personer, har Danmark en særlig  

 moralsk forpligtelse til at sikre, at de tilfangetagne behandles i  

 overensstemmelse med menneskerettighederne, uanset hvem der fysisk har  

 foretaget anholdelsen, og uanset hvem der efterfølgende internerer de  

 tilfangetagne.
 Derfor bør det efter forslagsstillernes mening slås fast, at  

 Danmark kun deltager i fælles operationer med andre styrker, hvis Danmark kan  

 få garanti for, at eventuelle fanger behandles i overensstemmelse med  

 menneskerettighederne, og hvis der bliver indgået aftaler om, at Danmark skal  

 orienteres om fangernes videre skæbne frem til deres løsladelse eller  

 domfældelse.
Forsvarsministeren hævdede under andenbehandlingen af  

 beslutningsforslag nr.
B 139, at Enhedslistens ændringsforslag ændrede det  

 juridiske ansvar i folkeretten.
Derfor ville man ikke stemme for det.
Det er  

 forslagsstillerne uenige i.
Forslaget drejer sig udelukkende om at føre  

 lister  

 over tilfangetagne personer, ikke om at overtage det juridiske ansvar for  

 disse  

 fanger.
Ligeledes drejer forslaget sig om, at de danske styrker skal føre  

 eller  

 modtage fortegnelser over eventuelle fanger (med navn) med oplysning om, hvor  

 de måtte befinde sig indtil løsladelse eller domfældelse.
Enhedslisten har i gentagne § 20-spørgsmål til  

 forsvarsministeren og udenrigsministeren prøvet at få svar på, hvorfor  

 regeringen tilsyneladende mener, at forslaget ændrer det juridiske ansvar.  

 Det  

 er ikke lykkedes for regeringen at give et sådant svar.
Der er ganske enkelt  

 slet ikke svaret, selv om der er stillet adskillige spørgsmål i sagen hen  

 over  

 sommeren 2006.
Forslagsstillerne mener, det er vigtigt, at Danmark yder en  

 maksimal indsats i kampen for at beskytte menneskerettighederne.
Dette  

 beslutningsforslag vil være et vigtigt skridt i bestræbelserne på at gå foran  

 og vise, hvorledes man med de gældende konventioner kan udvide beskyttelsen  

 af  

 menneskerettighederne.
Forslagsstillerne mener, at den nuværende situation er absurd i  

 og med, at mennesker, der tages til fange i hundrede procent danskplanlagte  

 og  

 hundrede procent danskledede aktioner, efterfølgende kan blive udsat for  

 tortur, uden at den danske regering ønsker at få nogen viden herom.
Hermed  

 fraskriver man sig også muligheden for at handle og kæmpe for overholdelsen  

 af  

 Genèvekonventionerne og menneskerettighederne.
Beslutningsforslaget er en uændret genfremsættelse af  

 beslutningsforslag nr.
B 3 fra indeværende folketingsår, jf.  

 Folketingstidende,  

 tillæg A side 1369 og 1371.
Skriftlig fremsættelse Frank Aaen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om regler for udsendelse af danske soldater.
(Beslutningsforslag nr.
B 62).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
