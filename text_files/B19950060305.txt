I medfør af § 13, § 15, stk. 1, § 17, stk. 1 og 2, § 28, stk. 4, og § 35  i lov om husdyrsygdomme, jf. lovbekendtgørelse  

 nr. 381 af 7.
 juni 1993 fastsættes:
 § 1.  Handelsmænd, slagtere og andre, herunder  

 selskaber og foreninger m.v., der handler erhvervsmæssigt med klovbærende  

 dyr, skal lade sig registrere hos kredsdyrlægen i det amt, hvori de er  

 hjemmehørende, med angivelse af navn, adresse og telefonnummer.
 § 2.  I forbindelse med omsætning af klovbærende dyr,  

 skal de i § 1 nævnte personer, selskaber og foreninger m.v., gøre optegnelse  

 over købers og sælgers navn og adresse, handelstidspunkt og handelssted.  

 Endvidere skal optegnelsen indeholde sådanne oplysninger om det enkelte dyr,  

 at det klart kan identificeres.
 § 3.  Vognmænd og andre, der transporterer klovbærende  

 dyr, skal gøre optegnelse herom med angivelse af dato for transporten samt  

 navn og adresse på henholdsvis afsender og modtager af dyrene.
 § 4.  De i §§ 2 og 3 nævnte optegnelser skal ske i  

 optegnelsesbøger, der kan rekvireres i Veterinærdirektoratet.
 Stk. 2.  For den i stk. 1 nævnte optegnelsesbog betales  

 kr. 50 incl. forsendelsesomkostninger og moms.
 Stk. 3.  Oplysningerne skal opbevares imindst 5 år fra  

 optegnelsestidspunktet og skal på begæring forevises Veterinærdirektoratet.
 § 5.  Overtrædelse af §§ 1-4 straffes med bøde.
Stk. 2.  For overtrædelse, der begås af et aktieselskab,  

 andelsselskab, anpartsselskab eller lignende, kan der i medfør af § 36 i lov  

 om husdyrsygdomme pålægges selskabet som sådant bødeansvar.
Er overtrædelsen  

 begået af en kommune eller et kommunalt fællesskab, jf. § 60 i lov om  

 kommunernes styrelse, kan der i medfør af samme bestemmelse pålægges kommunen  

 eller det kommunale fællesskab bødeansvar.
 § 6.  Bekendtgørelsen træder i kraft den 1. september  

 1995.
 Stk. 2.  Samtidig ophæves bekendtgørelse nr. 65 af 28.  

 januar 1992 om registrering af handelsfolk m.m. og af omsætning med  

 klovbærende dyr.
 § 7.  Bekendtgørelsen gælder ikke for Grønland.
