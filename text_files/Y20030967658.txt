Refusion af  

 registreringsafgift - afskrivningssaldo Ved lov nr. 342 af 27. maj 2002 blev lov om  

 registreringsafgift af motorkøretøjer m.v. ændret således, at der blev indsat  

 en ny § 7 b, stk. 2, hvorefter afgiften af et brugt motorkøretøj efter  

 nærmere  

 fastsatte regler godtgøres, såfremt køretøjet afmeldes fra Motorregisteret og  

 udføres fra landet.
Afgiftsgodtgørelsen kan ikke overstige den afgift, der  

 oprindelig er betalt, fratrukket 15 pct.
 Den nævnte bestemmelse om refusion af  

 registreringsafgift har givet anledning til en henvendelse til Told- og  

 Skattestyrelsen, hvori Styrelsen er blevet spurgt, om ejerens  

 afskrivningssaldo, jf. afskrivningslovens § 5, stk. 2, ved udførsel af en  

 erhvervsmæssigt benyttet bil til salg i udlandet, udover afståelsessummen,  

 skal  

 reduceres med refusionsbeløbet.
Told- og Skattestyrelsen har som svar på  

 forespørgslen udtalt, at refusionsbeløbet efter Styrelsens opfattelse skal  

 fragå i afskrivningssaldoen på linie med bilens eller motorcyklens salgssum.  

 Der er herved lagt vægt på, at der er tale om tilbagebetaling af en afgift,  

 der  

 er aktiveret som en del af købesummen på driftsmiddelsaldoen.
Ligeledes er  

 der  

 lagt vægt på, at efterregulering af registreringsafgift findes at burde  

 behandles  

 på samme måde som efterregulering af købsmoms.
