Sendelektor omfattet af Lektoratsordningen  

 ikke anset som udsendt af dendanske stat Spørgsmål Vil jeg være  

 skattepligtig til Danmark af persontilskud på p.t. 162.836 kr. årligt fra  

 Ministeriet for Videnskab, Teknologi og Udvikling, som ydes i forbindelse med  

 min ansættelse som dansk sendelektor ved universitetet i Y, X-land? Svar Nej.
Se  

 indstilling og begrundelse.
Beskrivelse af de faktiske forhold Spørgeren blev  

 pr. 1. oktober 2006 ansat i en stilling som dansk lektor ved universitetet i  

 Y  

 for en periode på to år.
Ansættelsen vil muligvis kunne forlænges.
Hendes  

 opgave er at undervise på universitetsniveau i dansk sprog og at udbrede  

 kendskabet til Danmark i X-land.
 Spørgeren  

 modtager en løn på ca. 1.500 Euro tretten gange om året fra universitetet i  

 Y.  

 Derudover modtager hun et persontilskud fra Ministeriet for Videnskab,  

 Teknologi og Udvikling (Videnskabsministeriet) på p.t.162.836 kr. årligt.  

 Tilskuddet opfattes som kompensation for merudgifter ved ophold i udlandet.  

 Der  

 foreligger ikke et ansættelsesforhold mellem ministeriet og spørgeren.
 Spørgeren har i  

 forbindelse med ansættelsen i Y opgivet sin bopæl i Danmark.
Lektoratsordningen Lektoratsordningen  

 administreres af Videnskabsministeriet i henhold til bekendtgørelse nr. 499  

 af  

 8. juni 2004 med senere ændringer.
Bekendtgørelsen har hjemmel i  

 tekstanmærkning nr. 158 under § 19.25.13 på finansloven - Internationalt  

 samarbejde.
Bevillingen anvendes til årlige tilskud til dansk deltagelse i  

 internationalt samarbejde inden for uddannelse og forskning.
Videnskabsministeriet  

 er i medfør af tekstanmærkningen bemyndiget "til at yde tilskud mv. i  

 forbindelse  

 med udsendelse af lektorer (sendelektorer) til udlandet med henblik på at  

 udbrede kendskabet til dansk i udlandet." Det fremgår af  

 den nævnte bekendtgørelse, at formålet med Lektoratsordningen er at udbrede  

 kendskabet  

 til dansk sprog, litteratur og kultur i udlandet gennem støtte til  

 danskundervisning ved udenlandske universiteter.
Videnskabsministeriet kan  

 indgå aftale med udenlandske universiteter om bistand ved besættelse af et  

 lektorat i dansk m.v. ved det udenlandske universitet, hvis en sådan aftale  

 er  

 omfattet af formålet.
 Sendelektorerne,  

 der skal have afsluttet en kandidatuddannelse fortrinsvis med dansk som  

 hovedfag,  

 skal stå til rådighed for formidlingen af dansk sprog og kultur i samarbejde  

 med andre danske kulturformidlingsaktiviteter i det pågældende land.
Videnskabsministeriet  

 kan yde tilskud til udenlandske universiteter med henblik på, at  

 universiteterne  

 udbyder undervisning i dansk.
Ministeriet yder personlige tilskud til de  

 danske  

 sendelektorer ved universiteter, hvor der er indgået en aftale mellem  

 ministeriet og det pågældende universitet om medfinansiering.
 Tilskud kan i  

 henhold til bekendtgørelsen omfatte:
Oversigt over  

 årligt tilskud til lektorer i udlandet under Lektoratsordningen pr. 1. januar  

 2006 Land Persontilskud kr.
Bulgarien 214.753 Canada 162.836 Estland 214.753 Frankrig 101.158 Holland 25.959 Italien 162.836 Letland 214.753 Litauen 214.753 Polen 214.753 Rusland 214.753 Schweiz 162.836 Tjekkiet 214.753 Tyskland 162.836 Ungarn 214.753 USA 162.836 Østrig 162.836 * Taksten for  

 Canada er indtil 31. august 2006 kr. 222.089.
Hvis lektorens  

 ansættelse ophører forud for det stipulerede tidspunkt, bortfalder tilskuddet  

 for den resterende periode.
Tilskuddet bortfalder ligeledes for den  

 resterende  

 periode, hvis danskundervisningen ophører ved universitetet.
Udbetalte  

 tilskud  

 kan kræves tilbagebetalt, hvis modtageren ikke opfylder betingelserne for  

 tilskud, eller hvis tilskud er betalt på grundlag af urigtige oplysninger,  

 eller modtageren har misligholdt sine forpligtelser efter ordningen groft.
Videnskabsministeriet  

 kan efter ansøgning afholde udgifter efter regning til bogindkøb,  

 undervisningsmaterialer  

 og tekniske hjælpemidler mv. for sendelektorer.
Materialet tilhører  

 ministeriet.
Ministeriet kan endvidere afholde udgifter efter regning til  

 sendelektorernes rimelige rejse- og opholdsudgifter i forbindelse med det  

 årlige kursus for lektorerne samt regionalmøder.
Udgifterne afholdes i  

 henhold  

 til Finansministeriets regler om tjenesterejser.
Ministeriet kan ligeledes  

 efter ansøgning yde tilskud efter regning til dækning af rimelige udgifter i  

 forbindelse med sendelektorernes deltagelse i relevante kurser og  

 konferencer.
Sendelektorerne  

 skal årligt indsende en rapport om deres virksomhed i indeværende akademiske  

 år  

 til Videnskabsministeriet, herunder for hvilke kulturformidlende aktiviteter,  

 de har deltaget i.
De skal endvidere deltage i det årlige kursus for  

 lektorerne  

 samt i halvandetårlige regionalmøder.
 Videnskabsministeriet  

  

 har i  

 forbindelse med sagens behandling afgivet følgende redegørelse:
"Beskrivelse  

 af Lektoratsordningen Formålet med  

 Lektoratsordningen er at udbrede kendskabet til dansk sprog, litteratur og  

 kultur i udlandet gennem støtte til danskundervisning ved udenlandske  

 universiteter.
 Ordningen  

 omfatter p.t. 25 lektorer, som modtager tilskud fra Videnskabsministeriet.  

 Lektorerne  

 underviser i dansk ved udenlandske universiteter.
Et udvalg under  

 Videnskabsministeriet (Lektoratsudvalget) vurderer løbende de faglige miljøer  

 ved de udenlandske universiteter.
Der gives kun tilskud til lektorer ved  

 universiteter, som findes strategisk vigtige, og hvor det faglige miljø  

 findes  

 tilstrækkeligt højt.
Ordningens  

 historie Lektoratsordningen  

 blev etableret i 1937. Formålet var at give unge forskere mulighed for at  

 undervise  

 i dansk sprog og litteratur ved udenlandske universiteter, samtidig med at de  

 arbejdede med deres projekter i udlandet.
I 1989/1990 blev  

 ordningen omlagt.
Lektorerne er herefter primært ansat til at undervise i  

 dansk  

 sprog og kultur ved udenlandske universiteter.
Forskning indgår kun i  

 stillingerne,  

 hvis det udenlandske universitet ønsker det.
Stillingerne  

 blev tidligere aflønnet med en dansk magisterløn sammensat af en dansk og en  

 udenlandsk løndel.
I forbindelse med omlægningen overgik lektorernes  

 ansættelsesforhold til de udenlandske universiteter, som herefter udreder  

 hele  

 de danske lektorers løn.
Ud over lønnen modtager lektorerne et tilskud fra  

 Videnskabsministeriet.
Procedure ved  

 besættelse af lektorater Det udenlandske  

 universitet, som ønsker at ansætte en dansk lektor, udarbejder et  

 stillingsopslag  

 med en stillingsbeskrivelse.
Videnskabsministeriet indrykker  

 stillingsopslaget  

 i relevante danske fagblade og lægger tillige opslaget på ministeriets  

 hjemmeside.
Efter aftale med  

 det udenlandske universitet gennemgår et udvalg under Videnskabsministeriet  

 (Lektoratsudvalget) ansøgningerne.
Udvalget vurderer, hvorvidt ansøgerne har  

 tilstrækkelige danskfaglige og andre, fx pædagogiske og fremmedsproglige,  

 kvalifikationer.
Lektoratsudvalget  

 afgiver via Videnskabsministeriet en prioriteret indstilling om ansættelse  

 til  

 det udenlandske universitet.
Indstillingen er ikke bindende for  

 universitetet.  

 Det er således alene det udenlandske universitet, som afgør, hvem  

 universitetet  

 ønsker at tilbyde ansættelse.
Det forekommer i praksis, at et universitet  

 vælger  

 en anden ansøger end den, som Lektoratsudvalget har foretrukket.
Ved bedømmelse  

 af ansøgerne lægges ikke vægt på, om de er danske statsborgere.
Der er  

 desuden  

 eksempler på lektorer, som ikke var bosiddende Danmark på  

 ansøgningstidspunktet.
Ansættelsesvilkår Lektorerne  

 ansættes ved de udenlandske universiteter, hvor de skal arbejde.  

 Ansættelsesvilkårene er forskellige fra land til land og fremgår af de  

 enkelte  

 stillingsbeskrivelser og de kontrakter, der indgås mellem lektoren og det  

 udenlandske universitet.
Der eksisterer  

 ikke sideløbende ansættelsesforhold mellem lektorerne og  

 Videnskabsministeriet.  

 Det betyder blandt andet, at universiteterne kan afskedige lektorer uden  

 accept  

 fra Videnskabsministeriet.
Der har for nylig været et eksempel på en sådan  

 afskedigelse.
Lektorerne  

 arbejder alene for det udenlandske universitet.
Lektorerne har ingen  

 arbejdsforpligtigelse i forhold til Videnskabsministeriet.
 Lektorerne og  

 Dansk Magisterforening har på grund af uklarhed omkring lektorernes  

 skatteforhold  

 ønsket, at lektorerne tilbydes ansættelse i Videnskabsministeriet.
Videnskabsministeriet  

 kan imidlertid ikke etablere ansættelsesforhold, der dækker det arbejde, som  

 lektorerne udfører for de udenlandske universiteter, da det vil indebære, at  

 der opstår overlap mellem lektorernes udenlandske ansættelser og deres  

 ansættelser i Videnskabsministeriet.
Overlappende ansættelsesforhold er  

 arbejdsretligt betænkeligt, idet de medfører uklarhed omkring blandt andet  

 arbejdsgiveransvaret.
Spørgsmålet om  

 lektorernes evt. ansættelse i Videnskabsministeriet har været forelagt  

 Personalestyrelsen og Kammeradvokaten.
Begge har frarådet, at lektorerne  

 ansættes i Videnskabsministeriet.
Løn og tilskud Lønnen til de  

 danske lektorer betales af de udenlandske universiteter.
Lønnen afhænger af  

 de  

 overenskomster, regulativer mv., der gælder i de lande, hvor lektorerne  

 ansættes.
Der kan være store forskelle på lønniveauet i de forskellige lande.
Desuden modtager  

 de fleste af de lektorer, der er ansat efter Lektoratsudvalgets indstilling,  

 et  

 månedligt tilskud fra Videnskabsministeriet.
En af tilskudsbetingelserne er  

 at  

 ansættelsen ved det udenlandske universitet opretholdes.
Der er mulighed for  

 at  

 modtage tilskud for en periode af indtil 3 år med mulighed for forlængelse  

 for  

 endnu en periode af indtil 3 år.
Rekrutteringsmulighederne  

 er forskellige fra land til land, blandt andet pga. forskelle i  

 leveomkostninger  

 og merudgifter ved ophold i det pågældende land.
Tilskuddenes størrelse  

 afhænger derfor af, i hvilke lande lektorerne ansættes.
 Tilskuddene er  

 fastsat med udgangspunkt i behovet for at kunne tilbyde vilkår, som kan  

 tiltrække  

 kvalificerede ansøgere og fastholde allerede ansatte lektorer.
Skatteforhold Fra kalenderåret  

 2001 indførte Told- og Skattestyrelsen indberetningspligt for alle offentlige  

 tilskud.
Videnskabsministeriet indberettede tilskuddene for 2001 i starten af  

 2003. Tilskuddene er herefter løbende indberettet til skattemyndighederne i  

 Danmark.
Tilskuddene indberettes som B-indkomst.
 For så vidt  

 angår spørgsmålet om, i hvilket omfang der skal betales skat af tilskuddene,  

 henviser Videnskabsministeriet lektorerne til skattemyndighederne i  

 lektorernes  

 hjemkommuner og i ansættelseslandene.
Videnskabsministeriet  

 har ikke et fuldstændigt overblik over lektorernes skatteforhold.
Det er dog  

 ministeriets indtryk, at de fleste af de lektorer, som opgiver deres bolig i  

 Danmark eller udlejer den uopsigeligt for en periode af 3 år, hidtil er  

 blevet  

 fritaget for at skulle betale dansk skat.
 Der har inden  

 for de seneste år været eksempler på, at skattemyndighederne har anlagt en  

 anden fortolkning, som indebærer, at lektorerne skal betale skat i Danmark.  

 De  

 fleste af disse sager verserer fortsat i skatteankesystemet.
 Det er  

 Videnskabsministeriets erfaring, at det nuværende tilskudsniveau gør det  

 muligt  

 at tiltrække kvalificerede ansøgere, fordi den hidtidige beskatningspraksis  

 har  

 sikret de fleste lektorer rimelige rådighedsbeløb.
Hvis lektorerne  

 fremover skal betale en betydelig dansk skat, vil det formentlig blive  

 vanskeligt at rekruttere og fastholde kvalificerede kandidater.  

 Videnskabsministeriet kan derfor blive nødt til at hæve tilskuddenes  

 størrelse  

 på bekostning af antallet af lektorer.
En sådan ændring vil selvfølgelig få  

 betydning for mulighederne for at udbrede kendskabet til dansk i  

 udlandet." SKATs  

 indstilling og begrundelse Med hensyn til  

 afgørelsen af, om der foreligger et ansættelsesforhold mellem spørgeren og  

 Videnskabsministeriet,  

 bemærkes, at et ansættelsesforhold er karakteriseret ved, at det er baseret  

 på  

 en aftale mellem arbejdsgiveren og lønmodtageren om, at lønmodtageren skal  

 levere  

 en arbejdsydelse mod et vederlag i penge eller andre goder.
 Spørgeren har  

 ikke indgået en aftale om levering af en arbejdsydelse med  

 Videnskabsministeriet,  

 og det beror derfor på en konkret vurdering, om der foreligger et  

 ansættelsesforhold.
 SKAT er af den  

 opfattelse, at der ikke foreligger et ansættelsesforhold mellem spørgeren og  

 Videnskabsministeriet, idet ministeriet ikke har ledelsesbeføjelser over for  

 spørgeren, men alene har pligt til i et vist omfang at føre tilsyn med, at  

 spørgeren anvender det modtagne tilskud i overensstemmelse med formålet med  

 bevillingen.
Da der  

 imidlertid ikke er tvivl om, at modtagelse af tilskud under  

 Lektoratsordningen  

 er forbundet med en forpligtelse til at udføre arbejdsopgaver af en nærmere  

 angiven karakter, er det SKATs opfattelse, at tilskuddet kan sidestilles med  

 et  

 vederlag/honorar for personligt arbejde, der udføres uden for  

 tjenesteforhold,  

 og som ikke kan henføres til selvstændig virksomhed.
For fuldt skattepligtige  

 modtagere er tilskuddet B-indkomst, hvoraf der skal betales  

 arbejdsmarkedsbidrag, jf. arbejdsmarkedsfondslovens § 7, stk. 1, litra c.
Da  

 tilskuddet udbetales bagudrettet i månedsvise rater og er betinget af fortsat  

 ansættelse som danskunderviser ved det udenlandske universitet samt  

 opfyldelse  

 af de øvrige betingelser for at modtage tilskud, anses beskatningstidspunktet  

 at være tidspunktet for de løbende udbetalinger af tilskud.
Tilskuddene anses  

 således ikke at være retserhvervet allerede ved tilsagnet om ydelse af  

 tilskud  

 under Lektoratsordningen.
 Med hensyn til  

 bedømmelsen af spørgerens subjektive skattepligt til Danmark, lægges det til  

 grund, at den fulde skattepligt i henhold til kildeskattelovens § 1, stk. 1,  

 nr. 1, er ophørt, idet det er oplyst, at hun opgav sin bopæl i forbindelse  

 med  

 tiltrædelsen af stillingen i Y.
 Spørgeren kan  

 således kun anses for fuldt skattepligtig til Danmark, såfremt hun er  

 omfattet  

 af kildeskattelovens § 1, stk. 1, nr. 4, om danske statsborgere, som af den  

 danske stat eller kommuner er udsendt til tjeneste uden for riget.
 Det må i den  

 forbindelse lægges til grund, at spørgeren som sendelektor har påtaget sig at  

 udføre arbejde i den danske stats interesse, nemlig ved at medvirke til at  

 udbrede kendskabet til dansk sprog mv. i udlandet, og at hun af den danske  

 stat  

 modtager et vederlag herfor.
 Det fremgår ikke  

 at kildeskattelovens § 1, stk. 1, nr. 4, at det er en forudsætning for  

 reglens  

 anvendelse, at den udsendte skal være i et ansættelsesforhold med den danske  

 stat eller kommuner.
Det må  

 imidlertid i de tilfælde, hvor der ikke foreligger et egentligt  

 ansættelsesforhold med den danske stat eller kommuner, efter SKAT's  

 opfattelse  

 være en forudsætning for at en person kan anses for at være "udsendt til  

 tjeneste"  

 af den danske stat eller kommuner, at vedkommende fremstår som repræsentant  

 for  

 den danske stat eller kommuner og som værende underlagt danske offentlige  

 ledelsesbeføjelser.
Dette ses ikke på det foreliggende grundlag at være  

 tilfældet for sendelektorerne, hvorfor SKAT indstiller, at spørgeren ikke  

 anses  

 for fuldt skattepligtig til Danmark efter opgivelse af sin bopæl her.
Spørgeren er  

 herefter kun skattepligtig af tilskuddene fra Videnskabsministeriet, såfremt  

 der er udtrykkelig hjemmel til at beskatte sådanne ydelser i  

 kildeskattelovens  

 bestemmelser om begrænset skattepligtig indkomst.
Da dette ikke er tilfældet,  

 indstilles det at svare nej til det stillede spørgsmål.
 Dansk  

 Magisterforening  

  

 har fremsat følgende kommentar til indstillingen:
 "For det  

 første tager jeg med glæde til efterretning, at SKAT indstiller, at  

 tilskud til sendelektorer skattemæssigt skal  

 periodiseres i takt med de månedlige udbetalinger og ikke  

 samlet  

 i forbindelse med Videnskabsministeriets indstilling om ansættelse.
For det andet er  

 jeg enig i, at hvis SKATs udkast bliver godkendt af Skatterådet, vil det  

 løse spørgsmålet om skattepligt i Danmark for de sendelektorer, som har  

 opgivet  

 deres bolig i Danmark.
Men for deres vedkommende er der derefter stadig et  

 spørgsmål om deres eventuelle skattepligt og skatteopgørelse i det  

 udland, som de er sendt ud til.
For det tredje -  

 og i forlængelse af ovenstående - løser udkastet ikke problemerne for de  

 lektorer,  

 som af forskellige årsager ikke ønsker at opgive deres bolig i Danmark.
De  

 vil  

 stadig være afhængige af en individuel vurdering og af den konkrete  

 dobbeltbeskatningsaftale mellem Danmark og det respektive udland.
For det fjerde  

 kan jeg konstatere, at der ikke i en skattemæssig sammenhæng er et krav om  

 ansættelse  

 hos en offentlig myndighed for at falde ind under Kildeskattelovens § 1, stk.  

 1, nr. 4. På den anden side mener SKAT ikke, at sendelektorerne "på  

 det foreliggende grundlag" kan anses for udsendte i den danske stats  

 tjeneste.
Dette kunne der godt være behov for en uddybning af.
Hvilke forhold  

 i  

 det foreliggende grundlag er det, som fører til denne konklusion? Det fremgår af  

 bekendtgørelsen, at sendelektorerne varetager den danske stats interesse i  

 udbredelse af danske sprog og kultur.
De har mulighed for dækning af  

 flytteomkostninger  

 m.v. samt rejseomkostninger efter statens regler til de årlige møder i  

 Danmark,  

 som de er forpligtet til at deltage i og de er ligeledes forpligtet til at  

 udarbejde en årsrapport om deres virke.
Dette peger for mig at se på, at de  

 vil  

 være at betragte som udsendte i den danske stats tjeneste, da vilkårene for  

 tilskud dels er ansættelsen ved det udenlandske universitet, men også  

 opfyldelse af den danske stats interesse i formidling af sprog og kultur, som  

 de altså dels skal aflægge rapport om til den danske stat og dels får  

 refunderet udgifter til varetagelse af.
Når jeg er  

 uforstående overfor denne konklusion, kan jeg forestille mig, at medlemmerne  

 af  

 Skatterådet måske også vil være det, og det vil i det mindste ikke være  

 forklarligt over for sendelektorerne selv, hvorved de adskiller sig fra andre  

 udsendte, når det grundlæggende kriterium altså ikke er et ansættelsesforhold  

 hos en statslig eller kommunal myndighed." Skatterådet  

  

 tiltræder SKATs  

 indstilling og begrundelse.
Svaret er bindende for skattemyndighederne i 5 år  

 fra afgørelsens dato.
