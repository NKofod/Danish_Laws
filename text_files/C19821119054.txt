Registertilsynet er blevet opmærksom på, at flere kommuner modtager kopi  

 af oplysninger i kommunens del af et fælleskommunalt register.
Oplysningerne  

 benyttes ofte i forbindelse med løbende ajourføring af et eller flere  

 enkeltkommunale registre eller til enkeltstående samkøringer med et eller  

 flere enkeltkommunale registre, hvorved der kan være tale om samkøringer, for  

 hvilke der i henhold til lov om offentlige myndigheders registre skal  

 fastsættes forskrifter.
 I den anledning skal registertilsynet meddele, at man ikke finder det  

 fornødent, at det af forskriften for det fælleskommunale registersystem  

 fremgår, at der overføres oplysninger til et eller flere nærmere angivne  

 enkeltkommunale registre, så længe overførslen vedrører oplysninger, som den  

 pågældende kommune er registeransvarlig myndighed for.
Derimod er det registertilsynets opfattelse, at kommunerne i henhold til §  

 7, stk. 4, i lov om offentlige myndigheders registre bør beskrive den særlige  

 anvendelse af deres del af et fælleskommunalt register som et særligt vilkår  

 for kommunens tilslutning til vedkommende fælleskommunale registersystem.  

 Herudover bør det tillige fremgå af foreskrifterne for det enkeltkommunale  

 register, at der løbende overføres oplysninger fra kommunens del af det  

 pågældende fælleskommunale register.
Såfremt der er tale om en enkeltstående  

 samkøring mellem et enkeltkommunalt register og kommunens del af et  

 fælleskommunalt register, skal der være fastsat særlige forskrifter for  

 samkøringen.
P.
R.
V.
