Bekendtgørelse om diplomuddannelsen i inkasso I medfør af § 11, stk. 2, § 12, stk. 4, § 13, stk. 4, §  

 15, stk. 5  6, § 19, nr. 1, litra a, § 20 og § 30, stk. 2, i lov nr.  

 488 af  

 31. maj 2000 om erhvervsrettet grunduddannelse og videregående uddannelse  

 (videreuddannelsessystemet)  

 for voksne, og § 2, stk. 9, og § 18, stk. 2 i lov om åben uddannelse, jf.  

 lovbekendtgørelse nr. 311 af 13. maj 2002, fastsættes:
Kapitel 1 Formål og struktur m.v.
 § 1.  

  

 Diplomuddannelsen i inkasso har til formål at forbedre voksnes  

 erhvervskompetence og deres personlige og faglige kompetence til at varetage  

 inkassofunktioner i offentlige institutioner m.v. samt give forudsætninger  

 for  

 videreuddannelse.
 Stk. 2.  

  

 Uddannelsen  

 gennemføres på et niveau, der svarer til niveauet for en mellemlang  

 videregående uddannelse, herunder professionsbacheloruddannelse, eller en  

 bacheloruddannelse.
 Stk. 3.  

  

 Nationale og  

 internationale forskningsresultater, der er relevante for det erhvervsområde,  

 uddannelsen retter sig imod, integreres i størst muligt omfang i  

 undervisningen.
 § 2.  

  

 Uddannelsen er en erhvervsrettet videregående deltidsuddannelse, der udbydes  

 som åben uddannelse.
Stk. 2.  

  

 Uddannelsen er  

 normeret til et studenterårsværk.
Et studenterårsværk er en  

 heltidsstuderendes  

 arbejde i 1 år og svarer til 60 point i European Credit Transfer System  

 (ECTS-point).
 Stk. 3.  

  

 Uddannelsen  

 tilrettelægges som deltidsundervisning inden for en tidsramme på indtil 3 år,  

 men kan tilrettelægges som heltidsundervisning, jf. § 2, stk. 7, i lov om  

 åben  

 uddannelse.
 Stk. 4.  

  

 Uddannelsen  

 tilrettelægges som fagligt afgrænsede moduler, der hver især afsluttes med en  

 bedømmelse, jf. § 2, stk. 3, i lov om åben uddannelse.
Stk. 5.  

  

 Uddannelsen skal  

 være afsluttet senest 6 år efter studiestart.
Institutionen kan ved  

 usædvanlige  

 forhold dispensere herfra.
§ 3.  

  

 Den, der har gennemført diplomuddannelsen i inkasso, har ret til at anvende  

 betegnelsen diplom pantefoged.
Den engelske betegnelse er: Diploma of Dept  

 Collection.
 § 4.  

  

 Uddannelsen udbydes af institutioner, der er godkendt hertil af  

 Undervisningsministeriet.
Kapitel 2 Adgang § 5.  

  

 Adgang til uddannelsen er betinget af, at ansøgeren har gennemført Danmarks  

 Forvaltningshøjskoles grundkursus, Statonomuddannelsen, Kommunomuddannelsen,  

 Dansk Kommunalkursus I og II, en etatsuddannelse eller en anden relevant  

 uddannelse mindst på niveau med en kort videregående uddannelse eller en  

 videregående voksenuddannelse gennemført som et reguleret forløb.
 Stk. 2.  

  

 Institutionen  

 kan i studieordningen, jf. § 8, stk. 1, nr. 1, fastsætte regler om krav til  

 ansøgerens særlige faglige forudsætninger for adgang efter stk. 1.
 Stk. 3.  

  

 Institutionen  

 kan optage ansøgere, der ikke opfylder betingelserne i stk. 1, men som ud fra  

 en konkret vurdering skønnes at have uddannelsesmæssige forudsætninger, der  

 kan  

 sidestilles hermed, herunder ansøgere, der har gennemført en relevant  

 videregående voksenuddannelse som fleksibelt forløb.
 Stk. 4.  

  

 Ansøgere skal  

 tillige have mindst 2 års relevant erhvervserfaring efter gennemført  

 adgangsgivende uddannelse.
Kapitel 3 Indhold m.v.
 § 6.  

  

 Diplomuddannelsen i inkasso omfatter efter nærmere regler fastsat i  

 studieordningen, jf. § 8, stk. 1, nr. 2:
 1)  

 	  

 Inkasso I, der består  

 af fagene formueret, foged- og konkursret samt sociale fordringer, svarende  

 til  

 24 ECTS-point.
 2)  

 	  

 Inkasso II, der består  

 af fagene speciel inkassojura, regnskab og skat, svarende til 24 ECTS-point.
 3)  

 	  

 Afgangsprojekt  

 svarende til 12 ECTS-point.
 Stk. 2.  

  

 I  

 afgangsprojektet skal den studerende inden for et af institutionen godkendt  

 emne i tilknytning til uddannelsens 2 moduler dokumentere, at niveauet for  

 uddannelsen er opnået.
Kapitel 4 Eksamen m.v.
 § 7.  

  

 Hvert af de to moduler afsluttes med en bedømmelse, jf. § 6, stk. 1, nr. 1 og  

 2. Regler herom fastsætte i uddannelsens studieordning, jf. § 8, stk. 1, nr.  

 4.
 Stk. 2.  

  

 Der kan i  

 studieordningen fastsættes regler om yderligere prøver, jf. § 8, stk. 1, nr.  

 4.
 Stk. 3.  

  

 Afgangsprojektet, jf. § 6, stk. 1, nr. 3, afsluttes med en individuel  

 bedømmelse med ekstern censur.
 Stk. 4.  

  

 I øvrigt gælder  

 bekendtgørelse om eksamen ved visse videregående uddannelser under  

 Undervisningsministeriet og Ministeriet for Videnskab, Teknologi og Udvikling  

 (eksamensbekendtgørelsen) og bekendtgørelse om karakterskala og anden  

 bedømmelse.
Stk. 5.  

  

 Der anvendes  

 samme censorkorps som censorkorpset for diplomuddannelsen i offentlig  

 administration.
I øvrigt gælder reglerne i bekendtgørelse om  

 censorinstitutionen for visse videregående uddannelser under  

 Undervisningsministeriet (censorbekendtgørelsen).
Kapitel 5 Studieordning § 8.  

  

 Studieordningen skal indeholde de regler, som institutionen i henhold til  

 denne  

 bekendtgørelse fastsætter om:
 1)  

 	  

 Adgangsgivende  

 uddannelse og særlige faglige forudsætninger, jf. § 5, stk. 2.
 2)  

 	  

 De enkelte fag i  

 uddannelsens moduler, jf. § 6, stk. 1, nr. 1  2:
a)  

 	  

 mål, b)  

 	  

 indhold, c)  

 	  

 omfang, angivet i  

 ECTS-point, d)  

 	  

 undervisnings- og  

 arbejdsformer og e)  

 	  

 tidsmæssig placering,  

 herunder tilrettelæggelse som heltid og deltid.
 3)  

 	  

 Udarbejdelse af  

 afgangsprojekt, jf. § 6, stk. 1, nr. 3.
 4)  

 	  

 Bedømmelse, jf. § 7,  

 stk. 1 - 2.
 5)  

 	  

 Overgangsordninger,  

 jf. § 9, stk. 2.
 6)  

 	  

 Merit, jf. § 10.
 Stk. 2.  

  

 Ud over regler  

 fastsat i henhold til denne bekendtgørelse indeholder studieordningen regler  

 fastsat i henhold til eksamensbekendtgørelsen.
 Stk. 3.  

  

 Det skal af  

 studieordningen fremgå, at institutionen, når det er begrundet i usædvanlige  

 forhold, kan dispensere fra de regler i studieordningen, der alene er fastsat  

 af institutionen.
 § 9.  

  

 Ved  

 udarbejdelse af studieordning og væsentlige ændringer heraf indhenter  

 institutionen udtalelse fra aftagerrepræsentanter og fra censorformandskabet,  

 jf. censorbekendtgørelsen.
 Stk. 2.  

  

 Studieordninger  

 og væsentlige ændringer heraf skal træde i kraft ved et studieårs begyndelse  

 og  

 skal indeholde de fornødne overgangsordninger.
 Stk. 3.  

  

 Gældende  

 studieordninger skal være offentligt tilgængelige på institutionens  

 hjemmeside.
Kapitel 6 Andre regler § 10.  

  

 Beståede uddannelseselementer fra en anden dansk eller udenlandsk  

 videregående  

 uddannelse kan efter institutionens afgørelse i det enkelte tilfælde eller  

 efter regler fastsat i studieordningen træde i stedet for  

 uddannelseselementer,  

 der er omfattet af denne bekendtgørelse (merit). Afgørelsen træffes på  

 grundlag  

 af en faglig vurdering af ækvivalensen mellem de berørte  

 uddannelseselementer.
§ 11.  

  

 Undervisningsministeriet kan tillade fravigelse af denne bekendtgørelse som  

 led  

 i forsøg.
Samtidig fastsætter ministeriet forsøgets varighed og  

 rapporteringsformen.
 § 12.  

  

 Undervisningsministeriet træffer afgørelse om at dispensere fra denne  

 bekendtgørelse, når det er begrundet i usædvanlige forhold, bortset fra det  

 tilfælde, der er nævnt i § 2, stk. 5.
§ 13  

  

 Institutionens afgørelser i henhold til denne bekendtgørelse kan indbringes  

 for  

 Undervisningsministeriet, når klagen vedrører retlige spørgsmål.
Klagen  

 indgives til institutionen, der afgiver en udtalelse, som klageren skal have  

 lejlighed til at kommentere inden for en frist af mindst 1 uge.
Institutionen  

 sender klagen til ministeriet vedlagt udtalelsen og klagerens eventuelle  

 kommentarer hertil.
 Stk. 2.  

  

 Fristen for at  

 indgive klage efter stk. 1 er to uger fra den dag, afgørelsen er meddelt  

 klageren.
Kapitel 7 Ikrafttræden og overgangsbestemmelser § 14.  

  

 Bekendtgørelsen træder i kraft den 1. januar 2003.
 Stk. 2.  

  

 Samtidig ophæves  

 Danmarks Forvaltningshøjskoles regler om Diplomstudiet i Inkasso.
 Stk. 3.  

  

 Danmarks  

 Forvaltningshøjskole fastsætter de fornødne overgangsordninger for  

 studerende,  

 der på ikrafttrædelsestidspunktet er i gang med Diplomstudiet i Inkasso, jf.  

 stk. 2.
