 Ved kgl. resolution af 16. juni 1969 har Danmark ratificeret den i  

 Strasbourg den 20. april 1959 undertegnede europæiske konvention om tvungen  

 forsikring mod erstatningsansvar for motorkøretøjer med dertil hørende  

 undertegnelsesprotokol af samme dato.
 Konventionen og protokollen har følgende ordlyd:
Oversættelse EUROPÆISK KONVENTION om tvungen forsikring mod erstatningsansvar for motorkøretøjer Undertegnede regeringer, der er medlemmer af Europarådet, er i betragtning af, at Europarådets formål er at tilvejebringe større enhed  

 mellem dets medlemmer blandt andet for at lette deres økonomiske og sociale  

 fremskridt ved afslutning af overenskomster og ved fælles optræden i  

 økonomiske, sociale, kulturelle, videnskabelige, juridiske og administrative  

 anliggender, i betragtning af, at det må anses for nødvendigt ved indførelse af en  

 tvungen forsikringsordning at beskytte ofrene for motorcykelulykker, der  

 indtræffer på deres teritorier, i betragtning af, at det vil være vanskeligt at sikre en fuldstændig  

 ensartet lovgivning på dette område, og at det vil være tilstrækkeligt at  

 standardisere de væsentlige grundregler i Europarådets medlemslande, således  

 at hver stat på sit territorium frit kan anvende regler, der yder skadelidte  

 større beskyttelse, i betragtning af, at det desuden må anses for nødvendigt at fremme  

 oprettelsen og driften af internationale forsikringsbureauer og garantifonds  

 eller at træffe tilsvarende foranstaltninger, blevet enige om følgende:
Artikel 1 1. Hver af de kontraherende parter forpligter sig til,  

 inden seks måneder fra datoen for denne konventions ikrafttræden i forhold  

 til vedkommende part, at sikre, at skadelidtes rettigheder ved skade forvoldt  

 af motorkøretøjer på dens territorium beskyttes ved gennemførelse af en  

 tvungen forsikringsordning, som er i overensstemmelse med de bestemmelser,  

 der er optaget som bilag til denne konvention (bilag I).
 2. Hver af de kontraherende parter har dog adgang til  

 at fastsætte regler, der yder skadelidte større beskyttelse.
3. Hver af de kontraherende parter skal til  

 Europarådets generalsekretær fremsende de officielle tekster til de love og  

 vigtigste bestemmelser, der gennemfører dens ordning af tvungen  

 motorkøretøjsforsikring.
Generalsekretæren skal sende disse tekster til de  

 andre parter og til Europarådets øvrige medlemmer.
Artikel 2 Hver af de kontraherende parter har adgang til:
1. fra tvungen forsikring at undtage visse  

 motorkøretøjer, hvis anvendelse den anser for at frembyde ringe, om nogen,  

 fare, 2. fra tvungen forsikring at undtage motorkøretøjer,  

 der ejes af dens egne myndigheder eller af internationale organisationer, 3. at fastsætte mindstebeløb for nødvendig  

 forsikringsdækning; i så fald kan anvendelsen af de bestemmelser, der er  

 optaget som bilag til konventionen, begrænses til at gælde disse beløb.
Artikel 3 1. Hver af de kontraherende parter kan ved sin  

 undertegnelse af denne konvention eller ved deponeringen af sit  

 ratifikations- eller tiltrædelsesinstrument erklære, at den vil gøre brug af  

 et eller flere af de forbehold, der er omhandlet i bilag II til konventionen.
 2. Hver af de kontraherende parter kan helt eller  

 delvis tilbagekalde et forbehold, som den har taget i overensstemmelse med  

 det foregående stykke, ved en meddelelse stilet til Europarådets  

 generalsekretær, der får virkning fra datoen for dens modtagelse.  

 Generalsekretæren skal gøre de andre parter og Europarådets øvrige medlemmer  

 bekendt med meddelelsen.
Artikel 4 1. Begrænsninger, der foretages, og forbehold, der  

 tages af en af de kontraherende parter i medfør af artikel 2 og 3 i denne  

 konvention, skal kun være gyldige på den pågældende parts territorium og skal  

 ikke hindre den fulde anvendelse af andre parters lovgivning om tvungen  

 forsikring, når køretøjet anvendes på deres territorium.
2. Hver af de kontraherende parter skal underrette  

 Europarådets generalsekretær om indholdet af sine retsregler vedrørende de  

 begrænsninger og forbehold, der omhandles i denne konventions artikel 2 og 3.  

 Den pågældende part skal holde generalsekretæren underrettet om alle  

 ændringer, der senere foretages i disse regler.
Generalsekretæren skal sende  

 alle sådanne oplysninger til de andre parter og til Europarådets øvrige  

 medlemmer.
Artikel 5 Når ydelse af erstatning for skade forvoldt af et motorkøretøj angår både  

 tvungen motorkøretøjsforsikring og sociale sikringsordninger, bestemmes  

 skadelidtes rettigheder og forholdet mellem de to ordninger efter det  

 pågældende lands lov.
Artikel 6 1. Hvis det pågældende lands lovgivning åbner adgang  

 til undtagelse fra sædvanlig forsikring som nævnt i artikel 4, stk. 2, i de  

 bestemmelser, der er optaget som bilag til konventionen, forpligter hver af  

 de kontraherende parter sig til på sit territorium at gøre afholdelsen af  

 motorvæddeløb eller -konkurrencer, hvad enten disse gælder hastighed,  

 pålidelighed eller dygtighed, betinget af en offentlig tilladelse.
Sådan  

 tilladelse må kun gives, hvis det erstatningsansvar, der påhviler  

 arrangørerne og de personer som omtales i artikel 3 i de bestemmelser, der er  

 optaget som bilag til konventionen, er dækket ved en særlig forsikring, der  

 er i overensstemmelse med disse bestemmelser.
 2. Erstatning for skade, som overgår personer, der  

 befinder sig i køretøjer, som deltager i væddeløb eller konkurrencer som  

 nævnt i foregående stykke, kan dog undtages.
Artikel 7 1. Motorkøretøjer, der normalt befinder sig uden for  

 en kontraherende stats territorium, skal på det nævnte territorium være  

 undtaget fra anvendelsen af artikel 2 i de bestemmelser, der er optaget som  

 bilag til konventionen, hvis de er forsynede med en af en anden kontraherende  

 stats regering udstedt attest om, at køretøjet tilhører den pågældende stat  

 eller, hvis der er tale om en forbundsstat, tilhører forbundsstaten eller en  

 af dens enkeltstater; i sidstnævnte tilfælde skal attesten være udstedt af  

 forbundsregeringen.
2. Attesten skal angive den myndighed eller det organ,  

 der er ansvarligt for betaling af erstatning i overensstemmelse med det  

 besøgte lands lovgivning, og som kan sagsøges ved de domstole, der efter  

 denne lovgivning er kompetente i sådanne sager.
Den stat eller enkeltstat,  

 som køretøjet tilhører, skal garantere for betalingen.
Artikel 8 De kontraherende parter skal virke for oprettelse og drift af bureauer til  

 at udstede internationale forsikringsattester og dække erstatningskrav i de  

 tilfælde, som nævnes i artikel 2, stk. 2, i de bestemmelser, der er optaget  

 som bilag til konventionen.
Artikel 9 1. Hver af de kontraherende parter forpligter sig til  

 enten at tilvejebringe en garantifond eller at træffe andre tilsvarende  

 foranstaltninger for at yde skadelidte erstatning for skade, der er forvoldt  

 under sådanne omstændigheder, at erstatningsansvar er opstået, når  

 forsikringspligten ikke er opfyldt eller den ansvarlige person er ukendt  

 eller det drejer sig om en skade, som er undtaget fra forsikringen i henhold  

 til artikel 3, stk. 1, 1. pkt., i de bestemmelser, der er optaget som bilag  

 til konventionen.
Betingelserne for ydelse af erstatning og omfanget af  

 retten til erstatning fastsættes af vedkommende kontraherende part.
 2. En kontraherende parts statsborgere skal være  

 berettigede til at rejse krav som nævnt i det foregående stykke i enhver  

 anden kontraherende stat på lige fod med dennes statsborgere.
Artikel 10 1. De kontraherende parter forpligter sig til i deres  

 nationale lovgivning at bestemme, hvilke personer der skal være ansvarlige  

 for, at motorkøretøjet forsikres, og til at træffe alle passende  

 foranstaltninger, om fornødent ledsaget af strafferetlige eller  

 administrative sanktioner, til at håndhæve de forpligtelser, som følger af de  

 bestemmelser, der er optaget som bilag til konventionen.
 2. Med henblik på anvendelsen af bestemmelserne i  

 bilaget til konventionen forpligter de kontraherende parter sig til i deres  

 nationale lovgivning at gennemføre passende bestemmelser om godkendelse eller  

 udløb eller tilbagekaldelse af godkendelse af forsikrere og om fornødent af  

 garantifonden og bureauet såvel som om kontrollen med disses virksomhed.
Artikel 11 1. Hver kontraherende part træffer om fornødent  

 bestemmelse om, hvilken myndighed eller person den meddelelse, som nævnes i  

 artikel 9 i de bestemmelser, der er optaget som bilag til konventionen, skal  

 tilgå.
 2. Hver kontraherende part bestemmer, hvilken virkning  

 forsikringsaftalen skal have i tilfælde af ejerskifte med hensyn til det  

 forsikrede køretøj.
Artikel 12 Bortset fra nødstilfælde kan en kontraherende part ikke opsige denne  

 konvention tidligere end to år efter den dato, da konventionen trådte i kraft  

 for den pågældende parts vedkommende.
Opsigelse skal ske ved skriftlig  

 meddelelse til Europarådets generalsekretær, som skal underrette de andre  

 kontraherende parter derom; den får virkning tre måneder efter den dato, da  

 generalsekretæren modtog meddelelsen.
Artikel 13 1. Dersom en af de kontraherende parter, efter  

 konventionen er trådt i kraft for den pågældende part, finder det nødvendigt  

 at tage et forbehold, der enten ikke er omhandlet i bilag II til denne  

 konvention, eller som er optaget i dette bilag, men som den pågældende part  

 enten ikke tidligere har taget eller senere har tilbagekaldt, skal den  

 underrette Europarådets generalsekretær om det nøjagtigee indhold af sit  

 forslag, om hvilken generalsekretæren da skal give de andre kontraherende  

 parter meddelelse.
2. Hvis de kontraherende parter inden seks måneder  

 efter generalsekretærens meddelelse skriftligt tilkendegiver deres  

 tilslutning til forslaget, kan den kontraherende part, der har fremsat  

 forslaget, ændre sin lovgivning i overensstemmelse dermed.
Generalsekretæren  

 skal bringe de meddelelser, der tilsendes ham i henhold til dette stykke, til  

 de kontraherende parters kundskab.
Artikel 14 Denne konvention finder ikke anvendelse på de kontraherende parters  

 oversøiske territorier.
Artikel 15 1. Denne konvention står åben for undertegnelse af  

 Europarådets medlemmer.
Den skal ratificeres.
Ratifikationsinstrumenterne  

 skal deponeres hos Europarådets generalsekretær.
 2. Denne konvention træder i kraft 90 dage efter  

 datoen for deponeringen af det fjerde ratifikationsinstrument.
 3. For enhver signatarstat, der ratificerer senere,  

 træder konventionen i kraft 90 dage efter datoen for deponeringen af dens  

 ratifikationsinstrument.
 4. Generalsekretæren skal underrette alle rådets  

 medlemmer og de tiltrædende stater om signatarstaternes navne, om  

 konventionens ikrafttræden, om navnene på de kontraherende parter, der har  

 ratificeret den, og om senere deponering af ethvert ratifikations- eller  

 tiltrædelsesinstrument.
Artikel 16 Efter denne konventions ikrafttræden kan Europarådets ministerudvalg  

 opfordre enhver stat, der ikke er medlem af rådet, til at tiltræde den.  

 Enhver stat, der modtager en sådan opfordring, kan tiltræde ved at deponere  

 sit tiltrædelsesinstrument hos rådets generalsekretær, som skal underrette  

 alle de kontraherende parter og Europarådets øvrige medlemmer om en sådan  

 deponering.
Konventionen træder i kraft for så vidt angår enhver stat, der  

 tiltræder den, 90 dage efter datoen for deponeringen af dens  

 tiltrædelsesinstrument.
 Til bekræftelse heraf har undertegnede dertil behørigt befuldmægtigede  

 underskrevet denne konvention.
 Udfærdiget i Strasbourg den 20. april 1959 på engelsk og fransk, idet  

 begge tekster har samme gyldighed, i et enkelt eksemplar, som skal deponeres  

 i Europarådets arkiv, og hvoraf generalsekretæren skal sende bekræftende  

 kopier til hver af signatarstaterne.
 For Nederlandenes regering:
 For Norges regering:
Hans Engen For Det forenede Kongerige Storbritannien og Nordirlands regering:
 For Sveriges regering:
Leif Belfrage For Tyrkiets regering:
 For Forbundsrepublikken Tysklands regering:
von Merkatz For Østrigs regering:
Leopold Figl Bilag I.
Bestemmelser optaget som tillæg til konventionen Artikel 1 I denne lov skal:
betegnelsen »motorkøretøjer« betyde: mekanisk fremdrevne  

 køretøjer, der er beregnet til at køre på jorden, men som ikke kører på  

 skinner, og skal omfatte påhængsvogne, når disse er tilkoblet, samt, for så  

 vidt dette fastsættes af regeringen, ikke-tilkoblede påhængsvogne, der er  

 konstrueret eller indrettet til at trækkes af et motrokøretøj og til at  

 befordre passagerer eller gods, betegnelsen »sikrede« betyde: personer, hvis ansvar er dækket i  

 overensstemmelse med denne lov, betegnelsen »skadelidte« betyde: personer, der er berettigede  

 til erstatning for skade forvoldt af et motorkøretøj, betegnelsen »forsikreren« betyde: det forsikringsfortagende, der  

 er godkendt af regeringen i overensstemmelse med artikel 2, stk. 1, og i det  

 tilfælde, som omhandles i artikel 2, stk. 2, det bureau, der er ansvarligt  

 for dækning af krav i anledning af skade forvoldt på det nationale  

 territorium af køretøjer, som normalt befinder sig uden for dette  

 territorium.
Artikel 2 1. Intet motorkøretøj må føres på offentlig vej, på  

 områder, der er åbne for offentligheden, eller på private områder, hvortil  

 visse personer har adgangsret, medmindre det erstatningsansvar, som kan følge  

 heraf, er dækket ved forsikring i overensstemmelse med reglerne i denne lov.
 Forsikringen skal tegnes hos en forsikrer, der er godkendt hertil af  

 regeringen.
 2. Motorkøretøjer, der normalt befinder sig uden for  

 det nationale territorium, må dog føres på dette territorium på betingelse  

 af, at et bureau, der er anerkendt hertil af regeringen, påtager sig direkte  

 ansvar for i overensstemmelse med den nationale lovgivning at yde skadelidte  

 erstatning for skade forvoldt af sådanne køretøjer.
Artikel 3 1. Forsikringen skal dække det erstatningsansvar, der  

 påhviler ejeren og enhver fører eller besidder af det forsikrede  

 motorkøretøj, med undtagelse af personer, der har bemægtiget sig det enten  

 ved tyveri eller vold eller blot uden samtykke fra ejeren eller besidderen.  

 Dog skal forsikringen i det sidstnævnte tilfælde dække førerens  

 erstatningsansvar, hvis han har været i stand til at bemægtige sig køretøjet  

 på grund af fejl begået af ejeren eller besidderen, eller hvis han er en  

 person, som er ansat til at føre køretøjet.
 2. Forsikringen skal omfatte skade, der voldes  

 personer og ejendom på det nationale territorium, med undtagelse af skade på  

 det forsikrede køretøj og på ejendom, der befordres med dette.
Artikel 4 1. Følgende kan udelukkes fra dækning af forsikringen:
 2. Skade forvoldt af motorkøretøjet under deltagelse i  

 tilladte motorvæddeløb eller -konkurrencer, hvad enten disse gælder  

 hastighed, pålidelighed eller dygtighed, kan undtages fra den normale  

 forsikring.
Artikel 5 Selv om det er fastsat i policen, at den sikrede selv skal yde et bidrag  

 til dækning af skaden, er forsikreren dog over for den skadelidte forpligtet  

 til at betale det bidrag, som ifølge aftalen skal betales af den sikrede.
Artikel 6 1. Den skadelidte har et direkte krav mod forsikreren.
2. Hvis der er mere end een skadelidt, og den samlede  

 erstatning overstiger forsikringssummen, skal de skadelidtes retmæssige krav  

 på forsikreren nedsættes i forhold til denne sum.
Dog skal en forsikrer, som  

 på grund af uvidenhed om, at andre krav foreligger, i god tro har udbetalt en  

 skadelidt mere end hans rette andel, over for de andre skadelidte kun være  

 ansvarlig for resten af forsikringssummen.
Artikel 7 1. De sikrede skal give forsikreren meddelelse om alle  

 ulykkestilfælde, som de har kendskab til.
Forsikringstageren skal forsyne  

 forsikreren med alle de i policen omhandlede oplysninger og dokumenter.
Andre  

 sikrede personer end forsikringstageren skal på forsikrerens anmodning  

 forsyne denne med de oplysninger og dokumenter, han behøver.
 2. Forsikreren kan gøre den sikrede til part i en sag  

 anlagt mod ham af skadelidte.
Artikel 8 1. Skadelidte kan ikke sagsøge forsikreren på grundlag  

 af sit direkte krav mod ham, når der er forløbet to år fra tidspunktet for  

 ulykkestilfældet.
2. Skriftligt påkrav suspenderer forældelsesfristen  

 over for forsikreren indtil det tidspunkt, da denne skriftligt erklærer, at  

 han har afbrudt forhandlingerne.
Forældelsesfristen suspenderes ikke ved  

 senere påkrav.
Artikel 9 1. Forsikreren kan ikke over for skadelidte påberåbe  

 sig de rettigheder, som tilkommer ham i henhold til aftalen eller  

 lovbestemmelser, der vedrører denne, til over for den sikrede at tilbageholde  

 eller nedsætte forsikringsydelsen.
2. Forsikringsaftalens ugyldighed eller ophør eller  

 suspension af aftalen eller af garantien i henhold dertil kan af forsikreren  

 kun gøres gældende over for skadelidte med hensyn til ulykkestilfælde, der  

 indtræffer mere end 16 dage efter, at forsikreren gav meddelelse om  

 ugyldigheden, ophøret eller suspensionen.
I tilfælde af efterfølgende  

 forsikringer gælder denne bestemmelse kun den seneste forsikrer.
 3. Bestemmelserne i de foregående stykker kommer dog  

 ikke til anvendelse i det omfang skaden effektivt er dækket af en anden  

 forsikring.
 4. Bestemmelserne i stk. 1 og 2 i denne artikel skal  

 på ingen måde begrænse forsikrerens ret til at anlægge sag mod  

 forsikringstageren eller en anden sikret person end forsikringstageren.
Artikel 10 Der kan ikke ved aftale mellem enkeltpersoner gøres afvigelse fra de  

 bestemmelser i denne lov, der tilsigter at beskytte skadelidte, medmindre  

 adgang hertil følger af de nævnte bestemmelser.
 Bilag II.
Forbehold over for konventionen Hver af de kontraherende parter kan erklære at ville:
1. undtage fra tvungen forsikring motorkøretøjer, der  

 ejes af offentlig- eller privatretlige juridiske personer, som er i stand til  

 at stille tilstrækkelig økonomisk garanti til at kunne være selvforsikrere, 2. tillade sikkerhedsstillelse i stedet for forsikring  

 for så vidt angår nærmere angivne personer, dog forudsat at sådan sikkerhed  

 giver skadelidte en beskyttelse, som svarer til den, der ydes ved forsikring, 3. undtage fra tvungen forsikring forsætlig skade  

 forvoldt af den sikrede, 4. undtage fra tvungen forsikring de tilfælde, som  

 nævnes i artikel 3, stk. 1, 2. pkt., i de bestemmelser, der er optaget som  

 bilag til konventionen, 5. undtage fra tvungen forsikring tilfælde, hvor  

 køretøjet føres uden tilladelse fra ejeren eller besidderen eller i strid med  

 deres anvisninger, dog forudsat at skadelidte i sådanne tilfælde har en  

 garanti for erstatning, i det mindste for personskade, 6. undtage fra tvungen forsikring godtgørelse for svie  

 og smerte, 7. udelukke dækning i henhold til forsikringen, når  

 sikrede er en jurisk person eller et handelsselskab, som ikke er en juridisk  

 person, til sikredes legale repræsentanter og disses ægtefæller og, under de  

 betingelser, som er angivet i artikel 4, stk. 1 (c), i de bestemmelser, der  

 er optaget som bilag til konventionen, til medlemmer af sådanne  

 repræsentanters familier, 8. udelukke fra dækning i henhold til forsikringen af  

 et motorkøretøj enhver, som med sit samtykke befordres i det pågældende  

 køretøj, skønt han ved eller burde vide, at køretøjet er frataget den  

 retmæssige besidder ved en ulovlig handling, eller at det bruges under  

 udførelsen af en forbrydelse, 9. undtage fra tvungen forsikring skade på passagerer  

 i det køretøj, der var årsag til skaden, hvis de blev befordret gratis eller  

 som en tjeneste, 10. undtage fra tvungen forsikring motorkøretøjer,  

 medens de føres på privat område, hvortil visse personer har adgangsret, samt  

 motorkøretøjer, når de andetsteds end på offentlig vej tager del i  

 motorvæddeløb eller -konkurrencer, hvad enten disse gælder hastighed,  

 pålidelighed eller dygtighed, 11. fravige udelukkende i forholdet mellem dens egne  

 statsborgere reglerne i artikel 5 i de bestemmelser, der er optaget som bilag  

 til konventionen, med hensyn til tingsskade, der andrager småbeløb, 12. overlade til sine domstole at bestemme, hvorvidt i  

 tilfælde af skade forvoldt på dens territorium artikel 6 i de bestemmelser,  

 der er optaget som bilag til konventionen, skal komme til anvendelse, således  

 at der om fornødent gives domstolene retningslinier for afgørelsen heraf, 13. fravige reglerne i artikel 6, stk. 2, i de  

 bestemmelser, der er optaget som bilag til konventionen, for at tilvejebringe  

 en alternativ metode til fordeling af forsikringssummen, 14. fravige reglerne i artikel 8, stk. 2, i de  

 bestemmelser, der er optaget som bilag til konventionen, 15. fravige reglerne i artikel 9 i de bestemmelser,  

 der er optaget som bilag til konventionen, når skadelidte i de tilfælde, som  

 er nævnt i denne artikel, har garanti for at få erstatning for person- og  

 tingsskade; det erstatningsbeløb, som skadelidte kan have krav på, skal i  

 tilfælde af personskade dog være det samme, som hvis der havde foreligget en  

 forsikring; med hensyn til tingsskade kan erstatningsbeløbet fastsættes på  

 anden måde, 16. fravige reglerne i artikel 9, stk. 2, i de  

 bestemmelser, der er optaget som bilag til konventionen, med hensyn til  

 køretøjer, der normalt befinder sig uden for dens territorium.
Undertegnelsesprotokol Ved undertegnelsen af den europæiske konvention om tvungen forsikring mod  

 erstatningsansvar for motorkøretøjer er de undertegnede regeringer enige om,  

 at udtrykket »motorkøretøjer« som anvendt i artikel 1, stk. 1, i de  

 bestemmelser, der er optaget som bilag til konventionen, må forstås som  

 omfattende alle mekanisk fremdrevne køretøjer, der er beregnet til at køre på  

 jorden, selv om de er forbundet med elektriske ledninger - dog ikke  

 køretøjer, der kører på skinner - samt tillige cykler, der er udstyret md  

 hjælpemotor.
(Samme underskrifter som på konventionen) Konventionen undertegnedes på Danmarks vegne den 24. juni 1969, og  

 Danmarks ratifikationsinstrument deponeredes hos Europarådets generalsekretær  

 samme dag.
I forbindelse med ratifikationen blev der afgivet en erklæring om,  

 at Danmark i henhold til artikel 3 vil gøre brug af de i bilag II omhandlede  

 forbehold under pkt. 10 (1. del), 14 og 16, samt at konventionens  

 bestemmelser indtil videre ikke finder anvendelse på Grønland og Færøerne.
 Efter at det i konventionens artikel 15, stk. 2, foreskrevne vilkår var  

 blevet opfyldt, trådte konventionen i kraft den 22. september 1969 for  

 Danmark, Grækenland, Norge og Forbundsrepublikken Tyskland.
 Sverige har den 26. juni 1969 ratificeret konventionen med forbehold som  

 nævnt i artikel 2 samt i bilag II under pkt. 8, 10, 14 og 16. Konventionen  

 trådte i kraft for Sverige den 24. september 1969.
 Udenrigsministeriet, den 29. december  

 1969.
 Poul Hartling.
