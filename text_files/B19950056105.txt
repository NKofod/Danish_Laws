 I medfør af § 4 i lov om VækstFonden, jf. lovbekendtgørelse nr. 888 af 26.  

 oktober 1994 som ændret ved lov nr. 366 af 14. juni 1995, fastsættes:
Formål § 1.  Fonden har til formål at styrke erhvervslivets  

 udviklingspotentiale gennem medfinansiering af risikobetonede og  

 perspektivrige udviklingsprojekter og gennem medfinansiering af mindre  

 virksomheders investeringer i væsentlige kapacitetsudvidelser.
 § 2.  Fondens medfinansiering udøves gennem  

 medfinansiering af:
 Der kan ydes medfinansiering til projekterne hver for sig eller i  

 kombination.
Udviklingsprojekter § 3.  Formålet med forsknings- og udviklingsprojekter  

 er at fremme udviklingen af nye produkter, produktionsmetoder og  

 serviceydelser.
Stk. 2.  Der kan ydes medfinansiering til perspektivrige  

 og risikobetonede projekter, som har en nyhedsværdi.
I projekter, hvori  

 indgår teknologiudvikling, skal projekterne normalt have en teknologisk  

 nyhedsværdi.
 Stk. 3.  Det er en forudsætning for medfinansiering, at  

 den ansøgende virksomhed kan dokumentere ledelsesmæssig kompetence til at  

 føre projektet ud i livet, samt at der foreligger en veldokumenteret og  

 sammenhængende udviklingsplan, som bl.a. sandsynliggør, at projektet kan  

 gennemføres og vil være rentabelt inden for den betragtede tidsperiode.
§ 4.  Formålet med markedsudviklingsprojekter er at  

 fremme små og mellemstore virksomheders introduktion på nye markeder.
Ved små  

 og mellemstore virksomheder forstås virksomheder, som er omfattet af  

 Europa-Kommissionens rammebestemmelser for statsstøtte til små og mellemstore  

 virksomheder.
Stk. 2.  Der kan ydes medfinansiering til perspektivrige  

 og risikobetonede projekter.
Medfinansiering ydes til opbygning af  

 international erfaring og ekspertise i virksomhederne.
Det er en  

 forudsætning, at der er tale om et nyt marked for den pågældende virksomhed.
 Stk. 3.  Det er en forudsætning for medfinansiering, at  

 den ansøgende virksomhed kan dokumentere ledelsesmæssig kompetence til at  

 føre projektet ud i livet, samt at der foreligger en veldokumenteret og  

 sammenhængende udviklingsplan, som bl.a. sandsynliggør, at projektet kan  

 gennemføres og vil være rentabelt inden for den betragtede tidsperiode.
§ 5.  Formålet med kompetenceudviklingsprojekter er at  

 fremme små og mellemstore virksomheders overvindelse af barrierer for  

 udnyttelse af ny viden.
Ved små og mellemstore virksomheder forstås  

 virksomheder, som er omfattet af Europa-Kommissionens rammebestemmelser for  

 statsstøtte til små og mellemstore virksomheder.
Stk. 2.  Der kan ydes medfinansiering til perspektivrige  

 og risikobetonede projekter, som har en nyhedsværdi i forhold til  

 virksomheden, og som ud fra en generel erhvervsmæssig betragtning indeholder  

 væsentligt nyt.
Der kan ikke ydes medfinansiering til projekter, som er et  

 naturligt led i virksomhedens normale drift og udvikling.
 Stk. 3.  Det er en forudsætning for medfinansiering, at  

 den ansøgende virksomhed kan dokumentere ledelsesmæssig kompetence til at  

 føre projektet ud i livet, samt at der foreligger en veldokumenteret og  

 sammenhængende udviklingsplan, som blandt andet sandsynliggør, at projektet  

 kan gennemføres og vil få en konstaterbar effekt.
 Stk. 4.  Kompetenceudviklingsprojekter kan f.eks. bestå  

 af et eller flere af følgende elementer:
 Stk. 5.  Ved vurderingen af de enkelte projekter lægges  

 vægt på, om miljø- og energiforhold indgår som en del af projektet.
 § 6.  Det er en forudsætning for medfinansiering, at  

 projekterne ellers ikke ville være blevet igangsat, eller at de vil blive  

 fremrykket væsentligt som følge af medfinansieringen.
 Stk 2.  Medfinansiering kan især ydes til projekter med  

 et langt eller mellemlangt sigte.
 Stk. 3.  Medfinansiering kan ydes såvel til  

 enkeltvirksomheders projekter som til samarbejdsprojekter mellem flere  

 virksomheder, herunder til virksomheders udgifter i forbindelse med  

 udviklingskontrakter mellem virksomheder og offentlige myndigheder eller  

 institutioner.
Stk. 4.  Medfinansieringen kan udgøre op til 50 pct. af  

 virksomhedernes udgifter til gennemførelse af projektet.
Der vil kunne  

 fastsættes en nedre beløbsgrænse for medfinansieringens størrelse.
§ 7.  Fonden skal i forbindelse med medfinansieringen  

 kunne henvise til kvalificeret og uafhængig ledelsesmæssig rådgivning.
Med  

 henblik herpå etablerer fonden et panel af ledelsesrådgivere.
Rådgivningen  

 skal også kunne omfatte de udfordringer, som erhvervslivet - såvel nationalt  

 som internationalt - vil blive stillet over for i de kommende år på  

 miljøområdet.
 Stk. 2.  Virksomhedernes udgifter til denne  

 ledelsesrådgivning kan indgå i medfinansieringsgrundlaget.
Investeringer i kapacitetsudvidelser § 8.  Formålet med medfinansieringen til investeringer  

 i kapacitetsudvidelser er at fremme udviklingen af mindre virksomheder.
Ved  

 mindre virksomheder forstås virksomheder med op til ca. 50 ansatte.
 § 9.  Medfinansieringen ydes i form af garanti for  

 betaling af lån i pengeinstitut m.v. til anlægsinvesteringer i  

 kapacitetsudvidelser af væsentligt omfang.
 Stk. 2.  Kapacitetsudvidelsen skal være i  

 størrelsesorden 25 pct. eller derover målt i forhold til virksomhedens  

 omsætning det foregående regnskabsår.
Stk. 3.  Der kan ikke ydes garanti for omlægning af lån  

 og overtagelse af eksisterende virksomhed eller dele heraf.
Der kan ikke ydes  

 garanti for lån til etablering af ny virksomhed.
Der kan ikke ydes garanti  

 for lån, der allerede er udbetalt.
 § 10.  Ansøgning om garanti skal med udgangspunkt i  

 virksomhedens regnskab og budget for det kommende år, indeholde en  

 veldokumenteret og sammenhængende beskrivelse af projektet, som  

 sandsynliggør, at projektet kan gennemføres og gøres rentabelt.
 Stk. 2.  Det er en forudsætning for medfinansiering, at  

 projekterne ellers ikke ville være blevet igangsat, eller at de vil blive  

 fremrykket væsentligt som følge af medfinansieringen.
 Stk. 3.  Efter VækstFonden har modtaget de nødvendige  

 oplysninger, er fonden forpligtiget til, så vidt muligt inden 15 arbejdsdage  

 at godkende eller afslå en ansøgning.
Kapitalforhold § 11.  Fondens midler består af den ved etableringen  

 indbetalte indskudskapital og løbende indbetalinger i form af afkast af  

 indskudskapitalen, tilbagebetalte ydelser, renteindtægter, præmieydelser o.l.  

 Samtlige udgifter til fondens administration afholdes af fonden.
 Stk. 2.  Bestyrelsen skal forvalte fondens midler i  

 overensstemmelse med bestemmelserne i lovens § 6.
Vilkår for medfinansieringen § 12.  Medfinansieringen kan ydes som tilskud, lån,  

 der tilbagebetales i tilfælde af kommerciel succes, lån som er rente- og  

 afdragsfrie i projektperioden, dog maksimalt 2 år og garantier.
Stk. 2.  Medfinansiering i form af tilskud kan især  

 finde sted ved forprojekter.
Medfinansiering til forprojekter skal ikke  

 tilbagebetales.
§ 13.  Medfinansiering til forsknings- og  

 udviklingsprojekter og markedsudviklingsprojekter forrentes på et niveau  

 svarende til markedsrenten og tilbagebetales ved kommerciel succes.  

 Virksomhederne kan vælge mellem en tilbagebetaling i faste ydelser og en  

 tilbagebetaling i form af en royalty af den omsætning, som projektet  

 genererer.
Tilbagebetalingen vil maksimalt kunne udgøre det udbetalte beløb  

 med tillæg af tilskrevne renter.
Der vil kunne fastsættes en øvre grænse for  

 tilbagebetalingsperiodens længde.
 Stk. 2.  Der skal endvidere ske tilbagebetaling, hvis  

 virksomheden i øvrigt ønsker at beholde rettighederne til projektet.
 Stk. 3.  Rentetilskrivningen skal finde sted fra  

 projektets start, men rentebetalingen skal følge tilbagebetalingen, således  

 at renterne først skal betales ved den kommercielle udnyttelse af  

 resultaterne.
§ 14.  Medfinansiering til  

 kompetenceudviklingsprojekter er rente- og afdragsfri i projektperioden.  

 Tilbagebetalingen og tilskrivningen af renter på niveau svarende til  

 markedsrenten skal senest påbegyndes efter 2 år.
Tilbagebetalingen sker i  

 faste rater og påbegyndes, når projektet er afsluttet, dog senest efter 2 år.  

 Tilbagebetalingen udgør hele det udbetalte beløb med tillæg af renter.
§ 15.  Medfinansieringen af forsknings- og  

 udviklingsprojekter og markedsudviklingsprojekter kan også ydes i form af  

 garantier, som pålægges en risikopræmie.
Præmiens størrelse skal fastsættes  

 under hensyntagen til, at fondens grundkapital på sigt skal opretholdes.
Stk. 2.  Garantibeløbet kan udbetales, når det er  

 konstateret, at udviklingsprojektet mislykkes.
Ved udbetaling skal der ske et  

 forholdsmæssigt fradrag på basis af den indtil da genererede omsætning.
 Stk. 3.  Risikopræmien tilskrives og betales fra  

 projektets start.
 § 16.  Medfinansieringen af kapacitetsudvidelser kan  

 alene ydes som garanti for betaling af lån, og garantien gives i form af en  

 selvskyldnerkaution fra VækstFonden for 50 pct. af det tab långiver lider  

 ved, at lånet ikke indfries, og at eventuelt stillede sikkerheder m.v. ikke  

 fuldt ud dækker lånet.
Stk. 2.  VækstFonden kan maksimalt kautionere for 50  

 pct. af et lån, som en virksomhed optager i et pengeinstitut m.v. til  

 gennemførelse af investeringen.
Der kan maksimalt kautioneres for 400.000 kr.  

 årligt pr. virksomhed.
Det mindste beløb, der kan kautioneres for er 50.000  

 kr.
Kautionen kan maksimalt løbe i 8 år fra ydelsen af lånet.
Stk. 3.  Fondens bestyrelse fastsætter en risikopræmie  

 for garantien.
Præmiens størrelse skal fastsættes under hensyn til, at  

 fondens grundkapital på sigt skal opretholdes.
 Stk. 4.  VækstFonden betaler ved forfaldsdag efter  

 påkrav 50 pct. af det forfaldne beløb mod senere endelig opgørelse af tabet  

 efter realisering af sikkerhed m.v.
Stk. 5.  Virksomheden hæfter overfor VækstFonden for  

 tilbagebetaling af udbetalte garantibeløb.
VækstFonden kan lade sin fordring  

 inddrive gennem Hypotekbanken.
Bestyrelse § 17.  Fondens bestyrelse består af en formand og 4  

 andre medlemmer, der udnævnes af erhvervsministeren.
Bestyrelsen kan vælge en  

 næstformand.
Stk. 2.  Formanden og medlemmerne udpeges for indtil 3  

 år ad gangen og kan udnævnes i alt 2 gange.
Medlemmerne afgår på skrift.
Der  

 kan ikke udnævnes suppleanter.
 Stk. 3.  Ingen, som er fyldt 67 år, kan udnævnes eller  

 genudnævnes.
§ 18.  Bestyrelsen fastsætter selv sin  

 forretningsorden.
Forretningsordenen skal forelægges erhvervsministeren til  

 godkendelse.
 § 19.  Personer, der som bestyrelsesmedlem eller på  

 anden måde er beskæftiget med fondens virksomhed, er forpligtet til at  

 behandle oplysninger, de kommer i besiddelse af fortroligt.
§ 20.  Bestyrelsen udarbejder en gang årligt en  

 overordnet prioritering af indsatsen.
Fondens prioritering drøftes med  

 Erhvervsudviklingsrådet og erhvervsministeren orienteres herefter.
§ 21.  Bestyrelsen træffer afgørelse i ansøgninger om  

 medfinansiering på grundlag af indstilling fra fondens sekretariat.  

 Bestyrelsen kan fastsætte nærmere regler for henlæggelse af visse, ikke  

 principielle afgørelser til sekretariatet.
Bestyrelsens afgørelser er  

 endelige.
 § 22.  Bestyrelsen kan indgå aftaler om overtagelse og  

 videreførelse af et projekt, hvortil der er ydet medfinansiering.
§ 23.  Bestyrelsen fastsætter nærmere vilkår for  

 medfinansieringen, herunder dokumentationskrav og afgrænsning af  

 medfinansieringsgrundlaget.
Vilkårene koordineres med vilkårene i  

 Erhvervsministeriets øvrige erhvervsfremmesystem, således at der ud fra  

 brugervirksomheder er enstrengethed i Erhvervsministeriets samlede udbud af  

 erhvervsfremmeordninger.
Det påhviler formændene for fondsbestyrelsen og  

 Erhvervsudviklingsrådet at sikre koordinationen.
En repræsentant for  

 Erhvervsministeriet deltager som observatør i bestyrelsens møder.
§ 24.  Bestyrelsen aflægger årligt et regnskab samt en  

 beretning om sin virksomhed til erhvervsministeren.
Beretningen skal foruden  

 oplysninger om medfinansieringens form og indhold også indeholde oplysninger  

 om, hvilke typer af projekter, der ikke har kunnet opnå medfinansiering.
 Stk. 2.  Bestyrelsen fremsender hvert kvartal en  

 opgørelse til Erhvervsministeriet over afgivne tilsagn til hver enkelt  

 aktivitetstype, fordelt på virksomhedsstørrelse, brancher og amter.  

 Opgørelserne skal endvidere indeholde oplysninger om ikke udnyttede tilsagn,  

 fordelt på de enkelte aktivitetstyper og den periode, hvor tilsagnet blev  

 givet, samt om hensættelser.
Administrationen § 25.  Fondens administration varetages af et  

 selvstændigt sekretariat placeret i Erhvervsfremme Styrelsen.
 Stk. 2.  Bestyrelsen ansætter fondens direktør og  

 fastsætter dennes arbejdsopgaver og ansættelsesvilkår.
 Stk. 3.  Fondens øvrige personale ansættes af  

 direktøren, jf. dog stk. 4.
 Stk. 4.  Fondens administrative systemer, bl.a. med  

 hensyn til tilbagebetalingsregler, ansøgningernes udformning og behandling  

 samt virksomhedernes regnskabsaflæggelser, skal tilrettelægges således, at de  

 er i overensstemmelse med de tilsvarende systemer i Erhvervsfremme Styrelsen.  

 Dele af fondens administrative opgaver, f.eks. interne servicefunktioner  

 varetages af Erhvervsfremme Styrelsen mod fuld omkostningsdækning fra fonden.
 § 26.  Fonden tegnes af bestyrelsens formand eller  

 næstformand hver for sig eller af to andre bestyrelsesmedlemmer i forening  

 med direktøren.
 Stk. 2.  Bestyrelsen kan meddele prokura og  

 bankfuldmagter til to medarbejdere i forening.
Tilsyn, regnskab og revision § 27.  Erhvervsministeren fører tilsyn med fonden,  

 herunder med fondens anbringelse af midler i overensstemmelse med lovens §§ 3  

 og 6.
 § 28.  Fondens regnskabsår er kalenderåret.
Stk. 2.  Fondens regnskab revideres i overensstemmelse  

 med lovens §§ 8 og 10 af Rigsrevisionen og en statsautoriseret revisor  

 udnævnt af bestyrelsen for 3 år ad gangen.
Udnævnelsen skal godkendes af  

 erhvervsministeren og kan til enhver tid tilbagebetales af bestyrelsen.
 Stk. 3.  Fondens regnskab udarbejdes i overensstemmelse  

 med god regnskabsskik.
 Stk. 4.  Det reviderede regnskab godkendes af  

 bestyrelsen og indsendes til erhvervsministeren inden 6 måneder efter  

 regnskabsårets udgang.
Evaluering § 29.  Fonden skal foretage en løbende evaluering af  

 sin virksomhed.
Der skal hvert tredje år foretages en samlet ekstern  

 evaluering af fondens virksomhed, herunder af samspillet med det øvrige  

 erhvervsfremmesystem.
Ikrafttrædelse § 30.  Bekendtgørelsen træder i kraft den 15. juli  

 1995.
 Stk. 2.  Samtidig bortfalder bekendtgørelse nr. 686 af  

 23. august 1993 om VækstFondens virke.
