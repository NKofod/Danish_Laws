 I medfør af færdselslovens § 24, stk. 2, jfr. lovbekendtgørelse nr. 123 af  

 9. marts 1973, fastsættes følgende:
§ 1.  Justitsministeriet godkender herved et gult  

 armbind af en bredde på mindst 8 cm med 3 cirkelrunde sorte pletter som mærke  

 for personer, der lider af en legemlig mangel eller sygdom, som er til ulempe  

 for dem i færdslen.
Bindet, der kan være reflekterende, bør bæres på begge  

 arme.
 § 2.  Justitsministeriet godkender samtidig en hvid  

 stok som kendetegn for, at bæreren lider af svækket syn.
 § 3.  Bekendtgørelsen træder i kraft den 1. april  

 1976.
 Stk. 2.  Samtidig ophæves bekendtgørelse nr. 195 af 30.  

 juni 1932 om færdselsmærke for personer, der mangler synet eller hørelsen  

 eller har særlig svagt syn eller hørelse.
 Justitsministeriet, den 9. marts 1976.
 Orla Møller.
/P.
Wiese.
