I medfør af §§ 1, 3 og 5 i lov om udførsel og indførsel af levende dyr m.v., jf. lovbekendtgørelse nr. 61 af 2. februar 1988, og § 18 samt § 35, stk. 2 i lov nr. 814 af 21. december 1988 om husdyrsygdomme fastsættes:
§ 1.  Bekendtgørelsen omfatter indførsel og udførsel  

 af sæd fra alle husdyr undtagen kvæg, samt befrugtede æg (embryoner) og  

 ubefrugtede æg fra alle husdyr undtagen fjerkræ. Med hensyn til æg fra kvæg  

 omfatter bekendtgørelsen dog kun ubefrugtede æg samt embryoner, der er blevet  

 befrugtet ved in vitro befrugtning og embryoner, der har været genstand for  

 kønssortering, deling, kloning eller anden behandling, der indvirker på zona  

 pellucida (ægskallen), jf.
Veterinærdirektoratets bekendtgørelse nr. 36 af  

 21. januar 1991 om indførsel og udførsel af embryoner af tamkvæg.
§ 2.  Indførsel af sæd, befrugtede æg (embryoner) og  

 ubefrugtede æg må kun finde sted mod forevisning for toldvæsenet af  

 indførselstilladelse fra Veterinærdirektoratet og på de betingelser, som  

 måtte være stillet i tilladelsen til sikring mod indslæbning af sygdomme Stk. 2.  Undtaget fra reglen i stk. 1. er hundesæd, som  

 er opsamlet i og indføres fra Færøerne, Island, Norge, Sverige, Storbritanien  

 og Nordirland, Irland, Japan, New Zealand eller Australien.
Sådant sæd kan  

 indføres mod fremlæggelse for toldvæsenet af en dansk- eller engelsksproget  

 veterinærattest med angivelse af:
 Stk. 3.  Undtaget fra reglen i stk. 1. er endvidere  

 hingstesæd som er opsamlet i og indføres fra Norge, Sverige, Finland eller et  

 land, som er medlem af det Europæiske Økonomiske Fællesskab (EØF). Sådan sæd  

 kan indføres mod fremlæggelse for toldvæsenet af en dansk- eller  

 engelsksproget veterinærattest med angivelse af:
 § 3.  Udførsel af sæd, befrugtede æg (embryoner) og  

 ubefrugtede æg må kun finde sted, såfremt sæden, de befrugtede æg eller de  

 ubefrugtede æg er ledsaget af en veterinærattest udfærdiget på en formular  

 godkendt af Veterinærdirektoratet.
 § 4.  Udgifter, som afholdes i medfør af denne  

 bekendtgørelse, er det offentlige uvedkommende.
 § 5.  Overtrædelse af bestemmelserne i §§ 2 og 3  

 straffes med bøde.
 § 6.  Er en overtrædelse begået af et aktieselskab,  

 anpartsselskab, andelsselskab eller lignende, kan der efter § 36 i lov nr.  

 814 af 21. december 1988 om husdyrsygdomme pålægges selskabet som sådant  

 bødeansvar.
 § 7.  Bekendtgørelsen træder i kraft den 1. februar  

 1991.
 Stk. 2.  Samtidig ophæves §§ 1 og 3 i bekendtgørelse nr.  

 25 af 22. januar 1981 om indførsel og udførsel af sæd, bortset fra tyresæd,  

 og befrugtede æg fra husdyr samt om avlsdyr og stambogsregistrering af  

 avlsdyr som ændret ved bekendtgørelse nr. 373 af 1. juni 1990. Bestemmelserne  

 finder dog fortsat anvendelse på embryoner af tamkvæg, der er indsamlet,  

 behandlet eller indgivet til opbevaring i en EØF medlemsstat inden den 1.  

 januar 1991, jf. bekendtgørelse nr. 36 af 21. januar 1991 om indførsel og  

 udførsel af embryoner af tamkvæg.
