 I tilslutning til udenrigsministeriets bekendtgørelse nr. 29 af 22. marts  

 1982, Lovtidende C, meddeles det, at der ved noteveksling i Dar es Salaam den  

 28. februar og den 8. marts 1983 er indgået en overenskomst mellem Danmark og  

 Tanzania, ifølge hvilken den danske regering yder et beløb på 255.000.000  

 kroner til fortsatte leverancer af medicin til Tanzania.
 Hovedformålet med overenskomsten er at sikre fortsat forsyning af  

 nødvendig medicin til Tanzanias landdistrikter og at afhjælpe akutte  

 forsyningsvanskeligheder for derigennem at sikre videreførelsen af landets  

 sundhedsprogrammer.
