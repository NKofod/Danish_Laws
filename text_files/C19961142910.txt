 Efter § 15, stk. 1, nr. 2, i Justitsministeriets cirkulære nr. 138 af 29.  

 august 1995 om våben og ammunition m.v. (våbencirkulæret) kan der til  

 medlemmer af en skytteforening under De Danske Skytteforeninger, Dansk Skytte  

 Union og Dansk Firmaidrætsforbund gives våbentilladelse til en pistol, hvis  

 ansøgeren i mindst 2 år har været aktivt skydende medlem af skytteforeningen.
Efter § 15, stk. 4, kan medlemmer af en skytteforening under forbundet af  

 Danske Sortkrudtskytteforeninger få våbentilladelse til forladepistoler.
I  

 den forbindelse finder bl.a. reglen om 2 års anciennitet i § 15, stk. 1, nr.  

 2, tilsvarende anvendelse.
 Det følger af våbencirkulærets § 36, at politiet kun kan meddele samtykke  

 til en våbenpåtegning til pistol, hvis betingelserne i § 15 er opfyldte.
På et møde i Justitsministeriets Våbenlovskontaktudvalg har De Danske  

 Skytteforeninger og Dansk Skytte Union stillet forslag om, at den  

 anciennitet, der er opnået som aktivt skydende medlem med en almindelig  

 pistol, skal kunne medregnes som anciennitet i forbindelse med ansøgning om  

 våbentilladelse eller våbenpåtegning til sortkrudtpistol.
De Danske  

 Skytteforeninger og Dansk Skytte Union har endvidere foreslået, at  

 anciennitet, der er opnået med sortkrudtpistol, skal kunne medregnes ved  

 ansøgning om våbentilladelse eller våbenpåtegning til almindelige pistoler.
 Medlemmerne af Våbenlovskontaktudvalget har ikke haft indvendinger  

 herimod.
 I den anledning skal man meddele, at Justitsministeriet ikke har noget at  

 indvende imod, at politiet ved behandling af ansøgninger om våbentilladelse  

 til sortkrudtpistol eller om samtykke til våbenpåtegning til sortkrudtpistol  

 lægger vægt på anciennitet, der er opnået med en almindelig pistol.  

 Justitsministeriet har endvidere ikke noget at indvende imod, at  

 ancienniteten overføres fra en sortkrudtpistol til almindelige pistoler.
 Det samme gælder for så vidt angår kravet om anciennitet i forbindelse med  

 tilladelse til indkøb af sortkrudt i medfør af våbencirkulærets § 9.
 P.M.V.
 E.B.
