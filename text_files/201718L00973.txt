Ændringsforslag stillet den 15. maj 2018 Ændringsforslag til 3. behandling af Forslag til lov om ændring af lov om fremme af vedvarende energi, lov om elforsyning og lov om Energinet (Afholdelse af udbud af pristillæg, særordning for forsøgsmøller og overgangsordning for landmøller samt udvidelse af værditabsordningen, køberetsordningen og garantifonden for visse solcelleanlæg m.v.) [af energi-, forsynings- og klimaministeren (Lars Christian Lilleholt)]:
Til § 1 Af energi-, forsynings- og klimaministeren:
 1) I indledningen indsættes efter »23. december 2016,«: »og som ændres ved det af Folketinget den 17. maj 2018 vedtagne forslag til lov om ændring af lov om fremme af vedvarende energi (Afholdelse af udbud af pristillæg for elektricitet produceret på solcelleanlæg),«.
[Konsekvensændring som følge af forventet vedtagelse af lovforslag nr.
L 166] 2) I den under nr. 4 foreslåede ændring af § 6, stk. 1, 1. pkt., ændres »50 b« til: »50 c«.
[Konsekvensændring som følge af ændringsforslag nr. 4] 3) I den under nr. 18 foreslåede ændring af § 13, stk. 1, ændres »50 b« til: »50 c«.
[Konsekvensændring som følge af ændringsforslag nr. 4] 4) Nr. 53 affattes således:
 »53. Efter § 50 b indsættes før overskriften før § 51:
»§ 50 c.
Denne bestemmelse omhandler udbud af pristillæg for elektricitet produceret på havvindmøller omfattet af § 25, jf. § 23, stk. 4, landvindmøller og solcelleanlæg bortset fra anlæg, som er tilsluttet i egen forbrugsinstallation.
Stk. 2. Energi-, forsynings- og klimaministeren afholder maksimalt to udbud i perioden 2018-2019.«« [Lovteknisk ændring] Bemærkninger Til nr. 1 Der er tale om en konsekvensændring, som følge af at lovforslag nr.
L 166 også indeholder ændringer i lov om fremme af vedvarende energi og forventes vedtaget før lovforslag nr.
L 190.
Til nr. 2 Der er tale om en konsekvensændring som følge af ændringsforslag nr. 4. Det foreslås i ændringsforslag nr. 4, at indsættelsen i lovforslagets § 1, nr. 53, flyttes fra § 50 b til § 50 c.
Henvisningen i § 6, stk. 1, 1. pkt., skal derfor ændres tilsvarende til § 50 c.
Til nr. 3 Der er tale om en konsekvensændring som følge af ændringsforslag nr. 4. Det foreslås i ændringsforslag nr. 4, at indsættelsen i lovforslagets § 1, nr. 53, flyttes fra § 50 b til § 50 c.
Henvisningen i § 13, stk. 1, skal derfor ændres tilsvarende til § 50 c.
Til nr. 4 I lovforslagets § 1, nr. 53, er bestemmelsen foreslået indsat som § 50 b i lov om fremme af vedvarende energi.
Den foreslåede ændring er en konsekvens af, at lovforslag nr.
L 166, fremsat den 28. februar 2018, ligeledes indeholder et forslag til § 50 b under overskriften »Udbud af pristillæg« i lov om fremme af vedvarende energi.
Da lovforslag nr.
L 166 forventes vedtaget før lovforslag nr.
L 190, foreslås det, at § 50 b ændres til § 50 c, og at overskriften udgår.
Forslaget indebærer således ikke nogen indholdsmæssig ændring.
