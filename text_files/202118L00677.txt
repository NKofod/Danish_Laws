Ændringsforslag stillet den 6. april 2022 Ændringsforslag til 3. behandling af Forslag til lov om ændring af lov om dansk indfødsret (Frakendelse af statsborgerskab for strafbare forhold, som er til alvorlig skade for statens vitale interesser, m.v.) [af udlændinge- og integrationsministeren (Mattias Tesfaye)]:
Til § 1 Af Peter Skaarup (DF):
 1) I det under nr. 2 foreslåede § 8 A, stk. 2, udgår », og medmindre barnet derved bliver statsløst«.
[Frakendelse af børns statsborgerskab skal ske i videst mulige omfang inden for Danmarks internationale forpligtelser, hvis forældres statsborgerskab er opnået ved svig] Bemærkninger Til nr. 1 Ændringsforslaget indebærer, at frakendes nogen sin indfødsret efter indfødsretslovens § 8 A, stk. 1, skal også vedkommendes barn ved dom frakendes statsborgerskabet, hvis barnet har erhvervet indfødsretten gennem vedkommende, medmindre dette vil være i strid med Danmarks internationale forpligtelser.
Frakendelse skal ske, uanset om den pågældende efter frakendelsen af sit danske statsborgerskab ikke er statsborger i nogen stat og heller ikke automatisk kan registrere sig som statsborger i nogen stat.
