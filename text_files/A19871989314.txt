(Dagpengeloven) Denne datasammenskrivning omfatter lov om dagpenge ved  

 sygdom eller fødsel, jf. lovbekendtgørelse nr. 949 af 23. december. 1986, med  

 de ændringer, der følger af lov nr. 872 af 23 december. 1987.  

 Datasammenskrivningen gælder først fuldt ud fra den 1. april 1988, jf. § 2 i  

 lov nr. 872 af 23. december 1987, der gengives i datasammenskrivningens  

 slutning.
INDLEDNING § 1.  Dagpenge efter denne lov ydes som erstatning for  

 tab af indtægt ved uarbejdsdygtighed på grund af sygdom, herunder  

 tilskadekomst, eller fødsel.
 Stk. 2.  Personer, der udfører husligt arbejde i eget  

 hjem, kan sikre sig dagpenge efter kapitel 11.
§ 2.  Dagpenge ydes på grundlag af lønindtægt og anden  

 erhvervsindtægt, som i væsentlig grad skyldes den sikredes egen  

 arbejdsindsats, samt delpension efter lov om delpension.
Socialministeren  

 fastsætter regler om, hvilke indtægter der skal henregnes til lønindtægt, og  

 hvilke indtægter der skal henregnes til anden erhvervsindtægt.
 Stk. 2.  Retten til dagpenge er betinget af, at  

 indtægten er skattepligtig her i landet.
Stk. 3.  Chefen for Sikringsstyrelsen kan fastsætte  

 bestemmelser om, at personer med indtægter, der ikke er skattepligtige her i  

 landet, har ret til dagpenge.
Chefen for styrelsen kan endvidere fastsætte  

 bestemmelser om, at personer, der har ret til dagpenge i et andet land, ikke  

 har ret til dagpenge her i landet.
Dagpenge ved sygdom i arbejdsgiverperioden BETINGELSER FOR UDBETALING § 3.  Lønmodtagere, der ved sygdommens indtræden har  

 været beskæftiget hos arbejdsgiveren i mindst 40 timer inden for de sidste 4  

 uger, og som ikke får udbetalt fuld løn under sygdommen, har ret til at få  

 udbetalt dagpenge fra arbejdsgiveren i 1 uge regnet fra 1. hele fraværsdag  

 (arbejdsgiverperioden).
 Stk. 2.  Ved tilbagefald på grund af samme sygdom inden  

 for 12 kalenderdage fra og med 1. arbejdsdag efter den foregående  

 fraværsperiodes udløb regnes arbejdsgiverperioden fra 1. hele fraværsdag i  

 den første fraværsperiode.
Stk. 3.  Retten til dagpenge fra arbejdsgiveren  

 indtræder tidligst 3 uger efter ansættelsen.
Chefen for Sikringsstyrelsen kan  

 fastsætte nærmere bestemmelser herom.
 Stk. 4.  Beskæftigelseskravene i stk. 1 og stk. 3 gælder  

 ikke for lønmodtagere, der er beskæftiget i kortvarige eller tilfældige  

 arbejdsforhold hos arbejdsgivere, der ikke har frigjort sig for forpligtelsen  

 efter § 13.
Stk. 5.  Retten til dagpenge fra arbejdsgiveren gælder,  

 uanset om ansættelsen ophører inden udløbet af arbejdsgiverperioden.
For  

 andre end lønmodtagere, der er beskæftiget i kortvarige eller tilfældige  

 arbejdsforhold, ophører retten dog ved ansættelsens ophør, hvis  

 arbejdsgiveren dokumenterer, at fratrædelsestidspunktet var fastsat før  

 sygdommens indtræden.
Chefen for Sikringsstyrelsen fastsætter nærmere regler,  

 hvorefter bestemmelserne i dette stykke fraviges, når der foreligger ganske  

 særlige omstændigheder.
 § 4.  Dagpenge ydes ved fuld uarbejdsdygtighed på  

 grund af sygdom.
 Stk. 2.  Ved delvis uarbejdsdygtighed kan der ydes  

 nedsatte dagpenge efter regler fastsat af chefen for Sikringsstyrelsen.
§ 5.  Retten til dagpenge fra arbejdsgiveren  

 bortfalder, såfremt lønmodtageren har pådraget sig sygdommen ved forsæt eller  

 grov uagtsomhed eller han ved stillingens overtagelse har fortiet  

 helbredsoplysninger af væsentlig betydning for ansættelsesforholdet.
Det  

 samme gælder, såfremt han under ansættelsen har fortiet helbredsoplysninger,  

 der har betydning for arbejdsgiverens mulighed for ved aftale at frigøre sig  

 fra forpligtelsen til at udbetale dagpenge efter regler fastsat i medfør af §  

 12.
 Stk. 2.  Retten til dagpenge fra arbejdsgiveren  

 bortfalder ligeledes under strejke eller lockout.
 Stk. 3.  Retten til dagpenge fra arbejdsgiveren  

 bortfalder, såfremt lønmodtageren har pådraget sig sygdommen under tjeneste,  

 som er omfattet af lov om erstatning til skadelidte værnepligtige m.fl.  

 Retten til dagpenge består dog i forhold til den offentlige arbejdsgiver, i  

 hvis tjeneste sygdommen er pådraget.
§ 6.  Sygdomstilfælde skal hurtigst muligt anmeldes  

 til arbejdsgiveren.
Undladelse heraf medfører bortfald af krav på dagpenge  

 fra arbejdsgiveren, medmindre særlige omstændigheder foreligger.
Kravet på  

 dagpenge fra arbejdsgiveren består dog, hvis arbejdsgiveren ikke hurtigst  

 muligt gør sin indsigelse vedrørende anmeldelsen gældende over for  

 lønmodtageren.
§ 7.  Arbejdsgiveren kan forlange, at lønmodtageren  

 inden en rimelig frist dokumenterer, at fraværet skyldes sygdom.
Opfylder  

 lønmodtageren ikke kravet om dokumentation, uden at der foreligger særlige  

 omstændigheder, bortfalder retten til dagpenge fra arbejdsgiveren.
 Stk. 2.  Kravet på dagpenge fra arbejdsgiveren består,  

 hvis arbejdsgiveren ikke hurtigst muligt gør sin indsigelse vedrørende  

 dokumentationens form eller forsinkelse gældende over for lønmodtageren.
 Stk. 3.  Forpligtelsen til at yde dagpenge bortfalder,  

 såfremt den sikrede mod lægens opfordring hertil nægter at lade sig indlægge  

 på sygehus eller at modtage nødvendig lægebehandling eller at deltage i  

 hensigtsmæssig optræning for at generhverve arbejdsevnen.
 § 8.  Udbetaling af dagpenge ophører den dag,  

 lønmodtageren er arbejdsdygtig, uanset om han undlader at træde i arbejde  

 eller at raskmelde sig.
DAGPENGENES STØRRELSE § 9.  Dagpenge, som skal udbetales af arbejdsgiveren,  

 beregnes på grundlag af lønmodtagerens gennemsnitlige ugentlige lønindtægt  

 hos arbejdsgiveren i de sidste 4 uger før sygdommens indtræden eller, hvis  

 lønmodtageren har været beskæftiget hos arbejdsgiveren i mindre end 4 uger,  

 den gennemsnitlige ugentlige lønindtægt i den tid, lønmodtageren har været  

 beskæftiget hos arbejdsgiveren.
Chefen for Sikringsstyrelsen kan inden for et  

 område efter anmodning fastsætte en anden beregningsperiode.
 Stk. 2.  Chefen for Sikringsstyrelsen fastsætter særlige  

 regler om beregning af indtægtsgrundlaget for lønmodtagere med skiftende  

 ugentlig arbejdstid.
 § 10.  Dagpengene udgør 90 pct. af indtægtsgrundlaget  

 efter § 9 og beregnes for en uge ad gangen.
 Stk. 2.  Dagpengene for en udbetalingsperiode afrundes  

 til nærmeste hele kronebeløb.
Stk. 3.  Dagpenge, der udbetales af en arbejdsgiver, kan  

 ikke udgøre mere end 2.052 kr. for en uge.
Beløbet reguleres een gang årligt  

 den 1. juli med en procent, der fastsættes på finansloven for det pågældende  

 år.
Beløbet afrundes til nærmeste hele kronebeløb.
Reguleringen sker med  

 virkning fra den mandag, der ligger nærmest reguleringstidspunktet.
 Stk. 4.  Chefen for Sikringsstyrelsen fastsætter særlige  

 regler for udbetaling af dagpenge, der beregnes efter de regler, der er  

 fastsat efter § 9, stk. 2.
Stk. 5.  Udbetaler arbejdsgiveren løn under sygdom med  

 et beløb, der overstiger de dagpenge, som beregnes efter stk. 1- 4,  

 bortfalder dagpengene.
Er lønnen mindre end de beregnede dagpenge, skal det  

 manglende beløb udbetales som supplement til lønnen.
FRITAGELSE FRA FORPLIGTELSEN § 11.  Socialministeren fastsætter regler om, at visse  

 grupper af arbejdsgivere kan frigøre sig fra forpligtelsen til at udbetale  

 dagpenge mod at betale et bidrag til staten.
Forpligtelsen overtages af det  

 sociale udvalg.
 § 12.  Socialministeren kan fastsætte regler,  

 hvorefter arbejdsgiveren i særlige tilfælde ved aftale med lønmodtageren kan  

 frigøre sig fra forpligtelsen til at udbetale dagpenge.
§ 13.  Chefen for Sikringsstyrelsen kan fastsætte  

 regler om, at arbejdsgivere ikke har pligt til at udbetale dagpenge til  

 lønmodtagere med kortvarige eller tilfældige arbejdsforhold mod at betale et  

 særligt bidrag til staten.
Forpligtelsen overtages af det sociale udvalg.
KLAGEADGANG M.
V.
§ 14.  Der nedsættes et udvalg (Dagpengeudvalget), for  

 hvilket tvistigheder om ret til dagpenge efter reglerne i dette afsnit kan  

 indbringes.
Dagpengeudvalgets afgørelser kan ikke indbringes for anden  

 administrativ myndighed.
Stk. 2.  Dagpengeudvalget består af 3 medlemmer samt en  

 opmand, der alle udnævnes af Socialministeren. 1 medlem udnævnes efter  

 indstilling fra Dansk Arbejdsgiverforening og 1 medlem efter indstilling fra  

 Landsorganisationen i Danmark.
Opmanden, der skal have indsigt i  

 arbejdsretlige forhold, udnævnes efter indstilling fra Arbejdsrettens  

 formandskab.
Socialministeren udnævner tillige på samme måde suppleanter for  

 medlemmer og opmand.
Medlemmer, opmand og suppleanter udnævnes for en periode  

 af 3 år.
Stk. 3.  Dagpengeudvalgets afgørelse træffes af de tre  

 medlemmer, medmindre et af disse forlanger, at opmanden tilkaldes.
I så fald  

 træffes Dagpengeudvalgets afgørelse af opmanden.
Stk. 4.  Socialministeren bestemmer, hvem af  

 Dagpengeudvalgets medlemmer der skal være formand for udvalget.
Ministeren  

 fastsætter endvidere en forretningsorden for udvalget.
§ 15.  Undlader en arbejdsgiver helt eller delvis at  

 udbetale dagpenge i arbejdsgiverperioden, og skønner det sociale udvalg, at  

 undladelsen er uberettiget, eller skyldes undladelsen manglende  

 betalingsevne, skal udvalget udbetale forskud på dagpengene.
Træffes der  

 afgørelse om udbetaling af forskud, skal arbejdsgiveren underrettes herom.  

 Spørgsmålet om arbejdsgiverens pligt til at yde dagpengene skal indbringes  

 for Dagpengeudvalget af lønmodtageren eller af det sociale udvalg, medmindre  

 arbejdsgiveren forinden har refunderet udvalgets forskud.
Stk. 2.  Træffer Dagpengeudvalget afgørelse om, at  

 arbejdsgiveren har pligt til at yde dagpenge, skal arbejdsgiveren refundere  

 det udbetalte forskud inden 4 uger efter, at han har modtaget underretning om  

 afgørelsen.
Beløbet kan inddrives ved udlæg.
Dagpenge i øvrigt og fællesbestemmelser DET SOCIALE UDVALGS FORPLIGTELSE § 16.  Det sociale udvalg udbetaler dagpenge 1) til  

 lønmodtagere ved sygdom ud over arbejdsgiverperioden, 2) til lønmodtagere,  

 der ikke har ret til dagpenge fra arbejdsgiveren, 3) til personer med  

 dagpengegivende anden erhvervsindtægt samt 4) til andre, der har ret til  

 dagpenge, herunder dagpenge ved fødsel og adoption samt ved bortfald af  

 delpension.
 Stk. 2.  Dagpenge udbetales af det sociale udvalg i den  

 kommune, hvor den sikrede har bopæl.
BETINGELSER FOR UDBETALING § 17.  Dagpenge ydes ved fuld uarbejdsdygtighed på  

 grund af sygdom.
 Stk. 2.  Ved delvis uarbejdsdygtighed kan der ydes  

 nedsatte dagpenge efter regler fastsat af chefen for Sikringsstyrelsen.
 § 18.  Har arbejdsgiveren udbetalt dagpenge i  

 arbejdsgiverperioden, har den sikrede ret til dagpenge fra det sociale udvalg  

 fra 1. fraværsdag efter periodens udløb, såfremt den sikrede har indgivet  

 anmodning inden 1 uge efter periodens udløb.
 Stk. 2.  I andre tilfælde har lønmodtageren ret til  

 dagpenge fra 1. fraværsdag, såfremt anmodning indgives denne dag.
Stk. 3.  Personer med anden dagpengegivende  

 erhvervsindtægt har ret til dagpenge fra 1. fraværsdag efter 3 ugers sygdom,  

 såfremt anmodning indgives senest samme dag.
Har vedkommende sikret sig  

 frivilligt efter § 28, har han ret til dagpenge fra 1. fraværsdag efter  

 sygdommens indtræden, såfremt anmodning indgives samme dag.
 Stk. 4.  Ret til dagpenge, der erstatter tab af  

 delpension, indtræder 1. fraværsdag, efter at retten til delpension er  

 bortfaldet efter § 10, stk. 1, i lov om delpension, når anmodning om  

 dagpenge, der erstatter lønindtægt eller anden erhvervsindtægt, er indgivet  

 senest samme dag.
 Stk. 5.  Personer, der udfører husligt arbejde i eget  

 hjem for mindst een person foruden sig selv, og som har sikret sig frivilligt  

 efter § 29, har ret til dagpenge fra 1. sygedag efter 1 uges sygdom, såfremt  

 anmodning indgives senest samme dag.
 Stk. 6.  Indgives anmodning senere end angivet i stk. 1-  

 5, udbetales dagpenge først fra dagen for anmodningen.
 Stk. 7.  Chefen for Sikringsstyrelsen kan fastsætte  

 regler, hvorefter der også ved anmodning efter fristens udløb, men inden 6  

 måneder efter sygdommens indtræden, kan udbetales dagpenge for tiden før  

 anmodningen.
§ 19.  Arbejdsgiveren, en anerkendt  

 arbejdsløshedskasse eller arbejdsformidlingen skal afgive erklæring om  

 lønmodtagerens indtægtsforhold.
Disse oplysninger skal bekræftes af sikrede,  

 som tillige skal afgive erklæring om årsagen til uarbejdsdygtigheden samt om  

 andre forhold af betydning ved afgørelsen af spørgsmålet om sikredes ret til  

 dagpenge.
 Stk. 2.  Personer, der har anden dagpengegivende  

 erhvervsindtægt, og personer, der er frivilligt sikret efter § 29, skal  

 afgive erklæring om årsagen til uarbejdsdygtigheden samt om andre forhold af  

 betydning ved afgørelsen af spørgsmålet om sikredes ret til dagpenge.  

 Personer, der har anden dagpengegivende erhvervsindtægt, skal tillige afgive  

 erklæring om indtægtsforhold.
 Stk. 3.  Anmodning om dagpenge skal indgives på en  

 blanket, der er godkendt af chefen for Sikringsstyrelsen.
§ 20.  Det sociale udvalg kan om fornødent forlange en  

 lægeerklæring af den sikrede.
Erklæringen betales af det sociale udvalg.
 Stk. 2.  Erklæringen skal afgives på en blanket, der er  

 godkendt af chefen for Sikringsstyrelsen.
DAGPENGENES STØRRELSE § 21.  Dagpenge, der erstatter tab af lønindtægt,  

 beregnes på grundlag af den sikredes årlige lønindtægt.
 § 22.  Dagpenge, der erstatter tab af anden  

 erhvervsindtægt, beregnes på grundlag af den sikredes årlige anden  

 erhvervsindtægt.
 § 22 a.  Dagpenge, der erstatter tab af delpension  

 efter lov om delpension, beregnes på grundlag af den sikredes delpension.
 § 23.  Socialministeren fastsætter regler 1) om  

 anvendelse af indtægtsoplysninger fra skattevæsenet ved beregning af dagpenge  

 på grundlag af de sikredes årlige dagpengegivende indtægter, 2) om regulering  

 af de årlige dagpengegivende indtægter efter indkomstudviklingen og 3) om  

 beregning af dagpenge på et andet grundlag end de årlige dagpengegivende  

 indtægter i tilfælde, hvor indtægtsforholdene har ændret sig væsentligt ved  

 uarbejdsdygtighedens indtræden, og i tilfælde, hvor indtægtsforholdene ville  

 have ændret sig væsentligt, såfremt uarbejdsdygtigheden ikke var indtrådt, 4)  

 om beregning af dagpenge til arbejdsløse, dagpengeberettigede medlemmer af en  

 anerkendt arbejdsløshedskasse, 5) om beregning af dagpenge til modtagere af  

 delpension i henhold til lov om delpension.
 § 24.  Dagpengene udgør 90 pct. af den dagpengegivende  

 indtægt og beregnes for en uge ad gangen.
 Stk. 2.  Dagpengene for en udbetalingsperiode afrundes  

 til nærmeste hele kronebeløb.
Stk. 3.  Dagpengenes højeste beløb udgør 2.052 kr. for  

 en uge.
Beløbet reguleres een gang årligt den 1. juli med en procent, der  

 fastsættes på finansloven for det pågældende år.
Beløbet afrundes til  

 nærmeste hele kronebeløb.
Reguleringen sker med virkning fra den mandag, der  

 ligger nærmest reguleringstidspunktet.
 Stk. 4.  Beløb, der beregnet for en uge er mindre end 10  

 pct. af dagpengenes højeste beløb, udbetales ikke.
Stk. 5.  Hvis dagpengene sammen med andre løbende  

 kontantydelser, der udbetales i anledning af sygefraværet, overstiger den  

 dagpengegivende indtægt, nedsættes dagpengene eller refusionen til  

 arbejdsgiveren med det overskydende beløb.
Ved nedsættelse af dagpengene ses  

 dog bort fra sociale pensioner, offentlig hjælp samt supplement til  

 dagpengene fra faglige sygelønsfonds o.l. til dækning af det aktuelle løntab.
 Stk. 6.  I forbindelse med udbetaling af dagpenge, der  

 ikke sker på en arbejdsgivers vegne, medregnes dagpenge eller løn under  

 sygdom, graviditet og barsel vedrørende andre arbejdsforhold og dagpenge fra  

 en frivillig sikring efter kapitel 11 ved opgørelsen efter stk. 3.
OPHØR § 25.  Udbetaling af dagpenge ophører den dag, den  

 sikrede er arbejdsdygtig, uanset om han undlader at træde i arbejde eller at  

 raskmelde sig.
 Stk. 2.  Udbetaling af dagpenge ophører endvidere, når  

 der er udbetalt dagpenge for mere end 103 uger i de 36 forudgående  

 kalendermåneder.
Stk. 3.  Ved beregning af dagpengeperioder efter stk. 2  

 medregnes ikke dage, hvori der er udbetalt dagpenge eller løn Stk. 4.  Hvis dagpengeretten er opbrugt under en  

 sammenhængende sygeperiode på mere end 103 uger, er det endvidere en  

 betingelse for fornyet udbetaling, at den sikrede godtgør, at han har været  

 arbejdsdygtig efter dagpengerettens ophør.
 Stk. 5.  Når ganske særlige omstændigheder taler for  

 det, kan det sociale udvalg forlænge dagpengeperioden efter stk. 2. Chefen  

 for Sikringsstyrelsen fastsætter regler herom.
§ 26.  Er der i de 12 forudgående kalendermåneder  

 udbetalt dagpenge eller løn under sygdom for mere end 13 uger, kan dagpenge  

 ikke udbetales i en kalendermåned til personer, Stk. 2.  Ved beregning af dagpengeperioder efter stk. 1  

 medregnes ikke dage, hvori der er udbetalt dagpenge eller løn 1) fra  

 arbejdsgiveren i arbejdsgiverperioden, 2) fra det sociale udvalg i den første  

 uge af fraværsperioden for lønmodtagere og i de første 3 uger af  

 fraværsperioden for personer med anden dagpengegivende erhvervsindtægt og 3)  

 i anledning af fødsel eller adoption efter kapitel 12.
Stk. 3.  Er dagpengeretten opbrugt under en  

 sammenhængende sygeperiode på mere end 13 uger, er det endvidere en  

 betingelse for fornyet udbetaling, at den sikrede godtgør, at han efter  

 dagpengerettens ophør efter stk. 1 har været raskmeldt og i mindst 13 uger  

 har haft dagpengegivende indtægt, der berettiger til dagpenge på mindst 10  

 pct. af dagpengenes højeste beløb.
Er den pågældende sikret efter § 29, skal  

 han i stedet godtgøre, at han efter det nævnte tidspunkt har været raskmeldt,  

 og at der er gået 13 uger, inden han på ny er blevet sygemeldt.
Stk. 4.  Udbetalingen af dagpenge til sikrede eller  

 refusion til arbejdsgiveren ophører, når det sociale udvalg ved afgivelse af  

 indstilling til revaliderings- og pensionsnævnet skønner det sandsynligt, at  

 der vil blive tilkendt sikrede social pension bortset fra invaliditetsydelse,  

 og forskud på pension er bevilget.
Udbetalingen standses ligeledes, når  

 udvalget skønner, at det vil blive fastslået, at sikrede er omfattet af stk.  

 1, nr. 2. Standsningen sker fra den 1. i den følgende måned, dog tidligst  

 efter udløbet af dagpengeperioder af den i stk. 1, jf. stk. 2, angivne  

 varighed.
Stk. 5.  Dagpenge, som er ydet efter den dag, fra  

 hvilken der beregnes social pension bortset fra invaliditetsydelse til  

 modtageren, fradrages i videst muligt omfang ved udbetalingen af pensionen.  

 Fradraget foretages dog kun i det omfang, der er ydet dagpenge for mere end  

 13 uger fra et tidspunkt, der ligger 3 måneder forud for den dag, pensionen  

 beregnes fra.
For lønmodtagere bortses der fra den første uge og for personer  

 med anden dagpengegivende indtægt fra de første 3 uger af hver  

 fraværsperiode.
Fradraget foretages, uanset om dagpengene er udbetalt til en  

 arbejdsgiver efter § 27, eller om de er udbetalt til sikrede selv.
Stk. 6.  Når udbetaling af dagpenge til sikrede eller  

 refusion til arbejdsgiveren er ophørt efter stk. 4, og revaliderings- og  

 pensionsnævnet meddeler afslag på ansøgning om pension, efterbetaler det  

 sociale udvalg dagpenge eller refusion for tidsrum, hvor ansøgeren har  

 opfyldt betingelserne herfor, herunder betingelsen om uarbejdsdygtighed.
Ved  

 efterbetalingen fradrages i videst muligt omfang udbetalte forskud på pension  

 for samme tidsrum.
 Stk. 7.  Når særlige omstændigheder taler herfor, kan  

 det sociale udvalg forlænge dagpengeperioden for de personer under 70 år, der  

 er nævnt i stk. 1 og 4. Chefen for Sikringsstyrelsen fastsætter regler herom.
ARBEJDSGIVERENS RET TIL DEN SIKREDES  

 DAGPENGE § 27.  En arbejdsgiver, der yder løn under fravær fra  

 arbejdet, er berettiget til at få udbetalt de dagpenge, som den sikrede  

 ellers ville have ret til, dog højst med beløb svarende til den udbetalte løn  

 for samme tidsrum.
Dagpenge, der erstatter tab af delpension, udbetales dog  

 til lønmodtageren.
Ved sygdom regnes tidsrummet fra 1. fraværsdag efter  

 udløbet af arbejdsgiverperioden eller fra den fraværsdag, hvor arbejdsgiveren  

 er fritaget for dagpengepligten efter bestemmelserne i lovens kapitel 2 og 4.  

 Ved graviditet og barsel regnes tidsrummet fra og med den fraværsdag, hvor  

 den sikrede har ret til dagpenge efter kapitel 12.
 Stk. 1a. (Udeladt).
 Stk. 2.  Har den sikrede løn under fravær fra flere  

 arbejdsgivere, deles dagpengene mellem arbejdsgiverne i forhold til  

 størrelsen af den udbetalte løn.
 Stk. 3.  Chefen for Sikringsstyrelsen fastsætter regler  

 om arbejdsgiveres pligt til at anmelde lønmodtageres fravær samt om  

 anmeldelse af krav om udbetaling af dagpenge til arbejdsgiverne.
FRIVILLIG SIKRING § 28.  Personer, der har anden dagpengegivende  

 erhvervsindtægt end lønindtægt, kan sikre sig dagpenge i de første 3 uger af  

 sygeperioden.
§ 29.  Personer, der udfører husligt arbejde i eget  

 hjem for mindst een person foruden sig selv, kan sikre sig dagpenge fra 1.  

 sygedag efter 1 uges sygdom.
For hver husstand kan der kun tegnes sikring for  

 een person.
 § 30.  Socialministeren fastsætter nærmere regler om  

 den frivillige sikring.
 § 31.  (Ophævet).
 § 32.  (Ophævet).
SÆRLIGE REGLER OM DAGPENGE VED GRAVIDITET,  

 BARSEL OG ADOPTION § 33.  En kvinde er under fravær fra arbejdet på grund  

 af graviditet og barsel berettiget til dagpenge fra det tidspunkt, hvor der  

 skønnes at være 4 uger til fødslen.
Efter fødslen kan der ydes dagpenge i  

 tilsammen indtil 24 uger under fravær fra arbejdet til barnets forældre,  

 heraf indtil 10 uger til faderen.
Dagpenge til faderen kan ydes efter den 14.  

 uge efter fødslen og er betinget af, at begge forældre har dagpengegivende  

 indtægt.
Dagpenge kan kun ydes til een af forældrene ad gangen.
Stk. 2.  En adoptionssøgende har ret til dagpenge i 24  

 uger efter modtagelsen af barnet, når de adoptionsundersøgende myndigheder  

 bestemmer, at pågældende skal være fraværende fra arbejdet i forbindelse med  

 modtagelsen.
Til adoptionssøgende ægtefæller kan dagpenge kun ydes til den  

 ene ad gangen og kun, såfremt begge har dagpengegivende indtægt.
Stk. 3.  Uafhængigt af dagpengeretten efter stk. 1 har  

 barnets fader ret til dagpenge under fravær fra arbejdet i indtil 2 uger  

 efter fødslen eller barnets modtagelse i hjemmet.
En tilsvarende ret til  

 dagpenge gælder for en adoptionssøgende efter barnets modtagelse i hjemmet,  

 når vedkommende ikke modtager dagpenge efter stk. 2, og når de  

 adoptionsundersøgende myndigheder bestemmer, at en af de adoptionssøgende  

 ægtefæller i en periode skal være i hjemmet.
Stk. 4.  En person, der er omfattet af stk. 1, stk. 2  

 eller stk. 3, og som i forbindelse med barnets ophold på sygehus genoptager  

 arbejdet inden 24 ugers eller 2 ugers periodens udløb, har ret til dagpenge  

 for den del af perioden, der var tilbage ved arbejdets genoptagelse, i det  

 omfang den pågældende i tilknytning til barnets udskrivelse på ny er  

 fraværende fra arbejdet, og såfremt udskrivelsen finder sted inden 9 måneder  

 fra fødslen eller modtagelsen.
Hvis barnet på grund af sygdom, for tidlig  

 fødsel eller for lav fødselsvægt er indlagt på sygehus i forlængelse af  

 fødslen, har kvinden ret til dagpenge i indtil 3 måneder under barnets  

 indlæggelse med en tilsvarende udsættelse af dagpengeretten efter stk. 1, når  

 hun undlader at genoptage arbejdet.
Stk. 5.  En kvinde er under fravær fra arbejdet inden 4  

 ugers perioden før fødslen berettiget til dagpenge, når det efter en lægelig  

 bedømmelse skønnes, at graviditeten har et sygeligt forløb, der ved fortsat  

 beskæftigelse vil medføre risiko for kvindens helbred eller for fosteret,  

 eller arbejdets særlige karakter medfører risiko for fosteret.
Kvinden er  

 endvidere berettiget til dagpenge, når hendes graviditet på grund af  

 offentligt fastsatte bestemmelser forhindrer hende i at varetage sit arbejde  

 og arbejdsgiveren ikke har tilbudt hende anden passende beskæftigelse.
 Stk. 6.  Når ganske særlige omstændigheder taler for  

 det, kan den ene af barnets forældre indtræde i den andens ret til dagpenge.
§ 33 a.  Der kan ydes en sikret nedsatte dagpenge  

 under delvis fravær fra arbejdet såvel ved sygeligt forløbende graviditet som  

 i 4 ugers perioden før fødslen og ved adoption.
Der kan endvidere ydes  

 nedsatte dagpenge til personer, der i begrænset omfang varetager borgerlige  

 ombud i fraværsperioden ved barsel eller adoption.
Chefen for  

 sikringsstyrelsen fastsætter nærmere regler om nedsatte dagpenge.
 § 34.  Dagpenge efter dette kapitel udbetales når den  

 sikrede opfylder følgende betingelser:
Stk. 2.  Ved opgørelsen af indtægts- og  

 beskæftigelsesperioder efter stk. 1, nr. 1 b og c og nr. 2 medregnes den  

 indtægt, den sikrede ville have haft i tidsrum, i hvilke Stk. 3.  Chefen for Sikringsstyrelsen kan tillade, at  

 indtægter, der på grund af bestemmelsen i § 2, stk. 2, ikke er  

 dagpengegivende, medtages efter stk. 1, nr. 1 b og c og nr. 2, og at  

 perioder, hvor den sikrede på grund af arbejdsforholdets særlige karakter har  

 måttet ophøre med arbejdet inden 4 uger før fødslen, sidestilles med perioder  

 med dagpengegivende indtægt efter stk. 1, nr. 2.
 § 35.  Uden at skulle opfylde betingelserne i § 34 kan  

 den, som har gennemført en erhvervsmæssig uddannelse af mindst 18 måneders  

 varighed, opnå ret til dagpenge efter dette kapitel 1 måned efter optagelse  

 som medlem af en anerkendt arbejdsløshedskasse, såfremt begæring herom  

 fremsættes inden 2 uger efter den erhvervsmæssige uddannelses afslutning.
 § 36.  En kvinde, der er sikret efter § 29, har efter  

 barsel ret til dagpenge i 4 uger.
Stk. 2.  Retten til dagpenge efter stk. 1 indtræder 10  

 måneder efter indgivelse af anmodning om frivillig sikring.
Anmodning om  

 forhøjelse af sikrede dagpenge får efter 10 måneder virkning for dagpenge ved  

 fødsel.
§ 37.  Anmodning om dagpenge ved graviditet og barsel  

 eller adoption skal indgives til det sociale udvalg inden 9 måneder efter  

 fødslen eller modtagelsen af barnet.
Hvis anmodningen ikke er indgivet inden  

 denne frist, bortfalder retten til dagpenge.
SÆRLIGE TILFÆLDE OMFATTET AF LOVGIVNINGEN  

 OM ARBEJDSSKADEFORSIKRING § 38.  Enhver, der pådrager sig en arbejdsskade, som  

 omfattes af lovgivningen om arbejdsskadeforsikring, har ret til dagpenge fra  

 1. fraværsdag efter arbejdsskadens indtræden.
 § 39.  For personer, der ikke er fuldt beskæftiget ved  

 erhvervsmæssigt arbejde, eller som normalt er uden erhvervsmæssig  

 beskæftigelse, fastsættes den dagpengegivende indtægt efter et skøn.
FINANSIERING § 40.  Udgifter til dagpenge i arbejdsgiverperioden  

 afholdes af arbejdsgiveren.
De øvrige udgifter til dagpenge afholdes af den  

 kommune, hvor den sikrede har bopæl.
 Stk. 1  a. (Udeladt).
§ 41.  Bidraget til hver af de frivillige sikringer  

 fastsættes af chefen for Sikringsstyrelsen i forhold til størrelsen af de  

 sikrede dagpenge.
De samlede bidrag fastsættes således, at de skønnes at  

 dække 1/8 af udgifterne til den frivillige sikring efter § 28 og 3/8 af  

 udgifterne til den frivillige sikring efter § 29.
Stk. 2.  Socialministeren fastsætter nærmere regler om  

 beregningen af bidraget for arbejdsgivere, der efter § 11 har frigjort sig  

 fra forpligtelsen til at udbetale dagpenge i arbejdsgiverperioden.
Bidraget  

 for arbejdsgivere efter § 13 fastsættes af chefen for Sikringsstyrelsen  

 således, at de samlede bidrag skønnes at dække alle udgifterne til de af  

 forsikringen omfattede løsarbejdere.
 § 41.  a. (Ophævet).
 § 42.  Staten refunderer 75 pct. af kommunens samlede  

 udgifter.
 Stk. 2.  Socialministeren fastsætter nærmere regler om  

 fremgangsmåden ved refusion af udgifter og om regnskabsaflæggelse og  

 revision.
ADMINISTRATION M.
V.
§ 43.  I Københavns Kommune varetager magistraten de  

 funktioner, som ved denne lov er henlagt til det sociale udvalg.
Disse  

 funktioner kan ligeledes varetages af magistraten i kommuner, i hvilke  

 socialministeren har godkendt en særlig styrelsesordning efter § 8 i loven om  

 styrelse af sociale og visse sundhedsmæssige anliggender.
 § 44.  Der oprettes en Sikringsstyrelse, som bistår  

 kommunerne ved administrationen af denne lov.
 § 45.  Socialministeren fastsætter særlige regler om  

 dagpenge til sømænd.
 § 46.  Socialministeren fastsætter regler om, i  

 hvilket omfang der kan ydes dagpenge under ophold i udlandet.
 § 47.  Det sociale udvalg skal i den tid, hvori  

 udvalget yder dagpenge, påse, at betingelserne for at modtage dagpenge  

 fortsat er opfyldt, og vurdere, om der er grund til at iværksætte særlige  

 foranstaltninger.
Stk. 2.  Det sociale udvalg skal senest 3 måneder efter  

 sygdommens indtræden tage den sikredes forhold op til vurdering med henblik  

 på, om der fortsat er ret til dagpenge, og om der er behov for behandling,  

 optræning, overgang til pension samt vejledning og eventuel anden hjælp til  

 den sikrede og hans familie.
Dette må ske i fornødent samarbejde med læger,  

 hospitals- og revalideringsinstitutioner samt arbejdsformidlingen.
 Stk. 3.  Fortsætter udbetalingen af dagpenge, skal den  

 sikredes forhold på ny tages op til vurdering mindst hver 3. måned.
 § 48.  Forpligtelsen til at yde dagpenge bortfalder,  

 såfremt den sikrede mod det sociale udvalgs og lægens opfordring hertil  

 nægter at lade sig indlægge på sygehus eller at modtage nødvendig  

 lægebehandling eller at deltage i hensigtsmæssig optræning for at generhverve  

 arbejdsevnen.
 § 49.  Det sociale udvalg har ret til at rejse sag om,  

 hvorvidt den sikrede skal overgå til at modtage en social pension på grund af  

 svigtende helbred.
 § 50.  Personer, der modtager ydelser efter denne lov,  

 skal underrette arbejdsgiveren og det sociale udvalg om forandringer i deres  

 økonomiske forhold, der kan medføre ændring eller bortfald af ydelserne.
 Stk. 2.  Har en person undladt at give oplysninger som  

 krævet i stk. 1 eller i øvrigt mod bedre vidende uberettiget modtaget ydelser  

 efter denne lov, skal det beløb, der med urette er modtaget, tilbagebetales.
 Stk. 3.  Inddrivelsen sker efter reglerne for  

 inddrivelse af personlige skatter.
 § 51.  Udbetaling af dagpenge fra det sociale udvalg  

 kan ikke danne grundlag for regreskrav imod en skadevolder.
 § 52.  Den myndighed, der behandler en sag efter denne  

 lov, kan kræve oplysninger fra arbejdsgivere, sikrede, kommunalbestyrelser,  

 skattevæsenet, sygehuse, klinikker, behandlende læger m.v., herunder indhente  

 sygehusjournaler eller udskrifter heraf.
 Stk. 2.  Chefen for Sikringsstyrelsen kan pålægge de  

 sociale udvalg at tilvejebringe statistiske oplysninger.
 § 53.  Bidrag til den frivillige sikring og bidrag fra  

 arbejdsgivere efter §§ 11 og 13 indbetales til staten efter regler, der  

 fastsættes af chefen for Sikringsstyrelsen.
 Stk. 2.  Arbejdsgivernes bidrag samt påløbne renter kan  

 inddrives ved udlæg.
KLAGEADGANG § 54.  Det sociale udvalgs afgørelser om ret til  

 dagpenge kan indbringes for amtsankenævnet, i Københavns og Frederiksberg  

 Kommuner for Den Sociale Ankestyrelse.
 Stk. 2.  Sikringsstyrelsens afgørelser om ret til  

 dagpenge kan indbringes for Den Sociale Ankestyrelse.
Stk. 3.  Uenighed mellem kommunerne om deres  

 forpligtelse efter denne lov afgøres af det amtsankenævn, hvorunder den  

 kommune, som forpligtelsen gøres gældende mod, hører.
Gøres forpligtelsen  

 gældende mod Københavns eller Frederiksberg Kommuner, træffes afgørelsen af  

 Den Sociale Ankestyrelse.
Stk. 4.  Amtsankenævnets afgørelser kan ikke indbringes  

 for anden administrativ myndighed.
Den Sociale Ankestyrelse kan dog optage en  

 sag til behandling, når Ankestyrelsen skønner, at sagen er af principiel  

 betydning.
Stk. 5.  Klage til amtsankenævnet eller Ankestyrelsen  

 skal indgives inden 4 uger efter, at klageren har fået meddelelse om  

 afgørelsen.
Anmodning til Ankestyrelsen om optagelse af en sag til behandling  

 i medfør af stk. 4, 2. pkt., skal indgives inden for samme tidsfrist.  

 Amtsankenævnet og Ankestyrelsen kan se bort fra overskridelse af fristen, når  

 der er særlig grund hertil.
Afgørelse herom træffes af formanden for  

 amtsankenævnet eller chefen for Ankestyrelsen.
 Stk. 6.  Socialministeren kan fastsætte nærmere regler  

 om behandlingen af klagesager.
 § 55.  (Ophævet).
STRAFFEBESTEMMELSER M.
V.
 § 56.  Med bøde eller hæfte straffes, medmindre  

 strengere straf er forskyldt efter den borgerlige straffelov, den, der giver  

 urigtige eller vildledende oplysninger til brug ved afgørelser efter denne  

 lov eller fortier oplysninger af betydning for sådanne afgørelser.
Stk. 2.  Med bøde straffes den arbejdsgiver, der  

 undlader at Er lovovertrædelsen begået af et aktieselskab, et andelsselskab eller  

 lignende, kan der pålægges selskabet som sådant bødeansvar.
 Stk. 3.  Med bøde straffes den sikrede, der undlader at  

 efterkomme et krav om oplysninger efter § 52, stk. 1.
§ 57.  Krav på ydelser efter denne lov kan ikke gøres  

 til genstand for arrest, eksekution eller anden retsforfølgning.
Aftaler om  

 sådanne krav er ugyldige.
INTERNATIONALE FORPLIGTELSER § 58.  Socialministeren kan i det omfang,  

 internationale forpligtelser gør det nødvendigt, fastsætte bestemmelser, der  

 fraviger § 2, stk. 2, § 26, stk. 1, § 30, § 33, § 33 a, § 34, stk. 1, § 36 og  

 § 46.
IKRAFTTRÆDELSES- OG OVERGANGSBESTEMMELSER § 59.  Loven træder i kraft den 1. april 1973.  

 Bestemmelsen om oprettelse af en Sikringsstyrelse efter § 44 har dog virkning  

 fra et tidspunkt, der fastsættes af socialministeren.
 Stk. 2.  Bidraget efter § 41, stk. 2, opkræves fra og  

 med kalenderåret 1973 og udgør for dette år 3/ 4 pct. af det beløb, hvoraf  

 indkomstskat til staten beregnes.
 §§ 60-66. (Overgangsbestemmelser, udladt).
 § 67.  Loven gælder ikke for Færøerne og Grønland.
---- Lov nr. 348 af 4. juni 1986 (Ændringer som følge af indførelse af  

 delpension) (* 1) indeholder følgende bestemmelse:
§ 2 Loven træder i kraft den 1. januar 1987.
---- Lov nr. 351 af 4. juni 1986 (konsekvensændringer som følge af  

 skattereformen) (* 2) indeholder følgende bestemmelse:
§ 3 Loven har virkning fra og med indkomståret 1987.
---- Lov nr. 948 af 23. december 1986 (Ændrede reguleringsbestemmelser)(* 3)  

 indeholder følgende bestemmelse:
§ 19 Loven træder i kraft den 1. januar 1987.
---- Lov nr. 947 af 23. december 1986 (Ophævelse af karensdag m.v.) (* 4)  

 indeholder følgende bestemmelser:
§ 3 Loven træder i kraft den 1. januar 1987.
Stk. 2.  Den i § 1, nr. 1, (* 5) foretagne ændring af  

 arbejdsgiverperioden, samt § 1, nr. 3, (* 6) 10 (* 7) og 11 (* 8) træder dog  

 først i kraft den 1. april 1987. Disse bestemmelser finder anvendelse på  

 sygdomstilfælde, der indtræffer denne dato eller senere.  

 ------------------------------------ Lov nr. 872 af 23. december 1987 (Nedsættelse af arbejdsgiverperioden) (*  

 9) indeholder følgende bestemmelser: §2 Stk. 1.  Loven træder i kraft den 1. april 1988 og har  

 virkning for sygdomstilfælde, der indtræffer denne dato eller senere.
 Stk. 2.  Socialministeren fremsætter inden 15. januar  

 1988 lovforslag om administrationen af dagpengeordningen for lønmodtagere i  

 2.-5. fraværsuge.
 (* 1) vedrører § 2, stk. 1, 1. pkt., § 16, stk. 1, nr. 4, § 18, stk. 4 og  

 5, § 22 a, § 27, stk. 1.
 (* 2) vedrører § 41.
 (* 3) vedrører § 10, stk. 3-8, § 24, stk. 3-9.
 (* 4) vedrører § 3, stk. 1, 2, 3 og 5, § 5, stk. 3, § 11, 1. pkt. § 13, 1.  

 pkt., § 14, stk. 4, § 18, stk. 2 og 3, § 23, stk. 1, nr. 4, § 25, stk. 3, nr.  

 2 og stk. 5, § 26, stk. 2, nr. 2 og stk. 5, 3. pkt., § 28, § 30, § 31, § 32,  

 § 33, stk. 4, 2. pkt., § 33, stk. 6, § 34, § 37, 1. pkt., § 41, stk. 1 og 2,  

 § 42, stk. 1, § 53, stk. 1, § 58.
 (* 5) vedrører § 3, stk. 1, 1. pkt.
 (* 6) vedrører § 3, stk. 3.
 (* 7) vedrører 23, stk. 1, nr. 4, § 25, stk. 3, nr. 2, § 26, stk. 2, nr. 2  

 og stk. 5, 3. pkt.
 (* 8) vedrører § 25, stk. 2 og stk. 4.
 (* 9) vedrører § 3, stk. 1, § 23, nr. 4, § 25, stk. 2, 3 og 4, § 26, stk.  

 2 og 5, og § 41, stk. 1.
