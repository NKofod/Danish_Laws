Bekendtgørelse om tilskud til nedsættelse af  

 deltagerbetalingen til kurser på folkehøjskoler for elever fra en række  

 EU-ansøgerlande I medfør af § 27 a, stk. 3 og 4, i lov om folkehøjskoler,  

 efterskoler, husholdningsskoler og håndarbejdsskoler (frie kostskoler), jf.  

 lovbekendtgørelse nr. 749 af 3. september 2002, som ændret ved § 1 i lov nr.  

 1083 af 17. december 2002  

  

 ,  

  

 fastsættes:
 § 1.  

  

 Center for Information og Rådgivning om Internationale Uddannelses- og  

 Samarbejdsaktiviteter (CIRIUS) fordeler og administrerer tilskud efter lovens  

 §  

 27 a, stk. 1, til folkehøjskoler til hel eller delvis dækning af  

 deltagerbetalingen for visse udenlandske elever, jf. lovens § 27 a, stk. 2,  

 med  

 henblik på, at så mange elever fra så mange lande som muligt får tilskud.
§ 2.  

  

 En  

 folkehøjskole, der ønsker tilskud, jf. § 1, indgiver ansøgning herom til  

 CIRIUS.
Ansøgningsskema rekvireres hos CIRIUS eller udskrives fra  

 CIRIUSs  

 hjemmeside på internettet fra www.ciriusonline.dk.
Stk. 2.  

  

 CIRIUS  

 offentliggør den på finansloven fastsatte bevilling til tilskud, jf. § 1, på  

 sin hjemmeside.
CIRIUS fastsætter ansøgningsprocedurer og ansøgningsfrister,  

 der offentliggøres på CIRIUSs hjemmeside.
§ 3.  

  

 CIRIUS meddeler skriftligt tilsagn og afslag til ansøgere.
Tilsagn  

 offentliggøres på CIRIUSs hjemmeside.
§ 4.  

  

 Senest en måned efter afslutning af hvert kursus, hvortil der er afgivet  

 tilsagn om tilskud, sender folkehøjskolen dokumentation for den faktisk  

 gennemførte kursusaktivitet til CIRIUS.
CIRIUS bestemmer, hvilke oplysninger,  

 der skal afgives for beregning af tilskuddet og kan bestemme, at  

 oplysningerne  

 skal afgives på et skema, som CIRIUS udarbejder.
 Stk. 2.  

  

 På grundlag af  

 dokumentation for opfyldelsen af tilskudsbetingelserne, jf. stk. 1, udbetaler  

 CIRIUS senest en måned efter modtagelsen af dokumentationen tilskud til  

 folkehøjskolen for de faktisk gennemførte kursusuger.
 § 5.  

  

 Udbetalt tilskud til en folkehøjskole indgår i folkehøjskolens årsregnskab.
§ 6.  

  

 CIRIUS sender til Undervisningsministeriet senest den 1. marts i året efter  

 bevillingsårets afslutning en beretning over bevillingens fordeling og  

 administration.
Beretningen offentliggøres på CIRIUSs hjemmeside.
 § 7.  

  

 Bekendtgørelsen træder i kraft den 15. juli 2003.
