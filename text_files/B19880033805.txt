 I medfør af § 26, stk. 4, jfr. § 26, stk. 3, § 27, nr. 3 og § 42, stk. 2,  

 i lov nr. 306 af 4. juni 1986 om saltvandsfiskeri, fastsættes følgende  

 bestemmelser for anbringelse af nedgarn (bundsatte og flydende):
 § 1.  Langs kyststrækninger, udfor havneanlæg, og  

 andre bygværker på fiskeriterritoriet, i havne og havneløb, sejlrender og  

 rede, er det hele året forbudt i en afstand af 100 m fra lavvandslinien at  

 anvende nedgarn.
 Stk. 2.  For nedenstående geografiske områder fastsættes  

 følgende afvigelser fra stk. 1:
Nr. 1: Bortset fra det område, der er nævnt i nr. 2, er det hele året  

 forbudt at anbringe nedgarn i Vadehavet.
Vadehavet afgrænses mod vest af  

 rette linier mellem følgende punkter:
 Derfra retvisende syd til dansk/tyske søgrænse.
Mod land og øer er farvandet afgrænset af den linie, der kan fastlægges på  

 grundlag af højeste daglige vandstand. (kortbilag) Nr. 2 På Fanø, Manø og Rømø og fra Blåvandshuk Fyr til sydspidsen af  

 Skallingen, vest for de i nr. 1 nævnte linier, fastsættes ingen nedgarnszone.
 Nr. 3 For Ringkøbing, Nissum og Stadil Fjorde fastsættes inden  

 nedgarnszone.
Nr. 4 I Køge-Bugt fastlægges et vandområde, indenfor hvilket fiskeri med  

 nedgarn er forbudt hele året.
Området afgrænses mod nordvest af sænkekassen  

 ved den sydlige havnemole ved Køge trafikhavn og mod sydøst af bølgebryderen  

 ved Strøby Ladeplads, og i øvrigt i en afstand af 500 meter regnet fra  

 lavvandslinien.
 Nr. 5 I Roskilde fjord, Inderfjorden, syd for linien Egehoved-Risø havn er  

 det, udover det i stk. 1 nævnte forbud, forbudt at anvende nedgarn i perioden  

 1. maj-15. juni.
 Nr. 6 I Isefjorden, vandområdet Tempelkrogen, afgrænset mod fjorden af  

 Munkholmbroen, er det hele året forbudt at anvende nedgarn.
Nr. 7 Ved Bornholms kyst, på strækningen fra Hasle havns ydermole til  

 Hammeren, og fra Hammeren til Neksø havns ydermole samt ved Ertholmene er det  

 forbudt at anvende nedgarn i det i stk. 1 nævnte område i perioden 1.  

 december-31. august.
Ved fiskeri med nedgarn udenfor den nævnte periode, skal  

 der i ovennævnte område benyttes nedgarn med et maskemål på højst 26 mm.  

 (halvmaske).
 § 2.  Overtrædelse af § 1, stk. 1, stk. 2 nr. 1, nr.  

 4, nr. 5, nr. 6, nr. 7, straffes med bøde.
 Stk. 2.  Bekendtgørelsen træder i kraft dagen efter  

 offentliggørelsen i Lovtidende og samtidig ophæves bekendtgørelse nr. 775 af  

 19. december 1986.
