 På given foranledning har Færdselsstyrelsen revurderet retsopfattelsen  

 vedrørende ikrafttrædelse af reglerne om lysgennemgang i bagruder og bageste  

 sideruder i personbil M1.
 Færdselsstyrelsen kan herefter meddele, at kravet om mindst 70%  

 lysgennemgang i bagruder og bageste sideruder (jf. punkt 10.03.021 (5) i  

 Detailforskrifter for Køretøjer) alene gælder for personbiler, der er  

 registreret første gang den 1. april 1992  eller senere.
 Det tilføjes, at for så vidt angår ruder med solfilterfilm  

  (påsprøjtet/påklæbet) er kravet om mindst 70% lysgennemgang i bagrude og  

 bageste siderude fortsat gældende uanset bilens 1. registreringsdato.
 Meddelelse nr. 1631 af 15.02.93 ophæves hermed.
