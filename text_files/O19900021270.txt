Resumé I en sag vedrørende krav om efterbetaling af for meget bevilget  

 friplads udtalte ombudsmanden, at han ikke kunne være enig med Den Sociale  

 Ankestyrelse i, at en kommunes klage til ankestyrelsen var rettidig.  

 Ombudsmanden henviste til Socialministeriets vejledning om klageregler og  

 tilsyn på det sociale område og Justitsministeriets vejledning om  

 forvaltningsloven,  

 hvorefter klagefristen i almindelighed begynder at løbe dagen efter  

 afsendelsen, og ikke - som angivet af ankestyrelsen - fra afgørelsens  

 datering  

 med tillæg af et par dage.
Endvidere udtalte ombudsmanden, at han ikke kunne være enig med  

 Den Sociale Ankestyrelse i, at de subjektive betingelser (jf. bekendtgørelse  

 om betaling for ophold i daginstitutioner m.v. § 5, stk. 2 og 3) for at  

 fremsætte  

 krav over for A om efterbetaling var opfyldte.
Ombudsmanden henviste til, at  

 A  

 ikke forud for kommunens afgørelse var blevet orienteret om, at  

 inventarafskrivninger  

 ud over 10% betragtes som "specielle skattetekniske fradrag", der  

 ikke anerkendes i relation til fripladsberegning.
 Ombudsmanden henstillede til ankestyrelsen at overveje sagen på  

 ny. (J. nr. 1990-190-061).
 Beregning af klagefrist samt efterbetaling af for meget  

 bevilget friplads.
 En advokat klagede over Den  

 Sociale Ankestyrelses afgørelse, hvorefter B Kommune kunne kræve  

 efterbetaling for A's børns ophold i daginstitution i året 1987.
Det fremgik af de  

 foreliggende oplysninger, at A, der er selvstændig erhvervsdrivende, efter  

 ansøgning herom i december 1983 fik bevilget indtægtsbestemt friplads.
For  

 året 1987 forelå ikke ny ansøgning, idet kommunen selv regulerede størrelsen  

 af fripladser på grundlag af de oplysninger, som kommunen indhentede fra  

 skattevæsenet.
Fripladsmodtagere orienteres om ændringerne, og grundlaget  

 for beregningen af fripladsen gennem en "Meddelelse om ændring af  

 betaling for ophold i daginstitution".
 I forbindelse med ansøgningen  

 om friplads og de efterfølgende meddelelser om ændring var A gjort bekendt  

 med reglerne i Socialministeriets bekendtgørelse om betaling for ophold i  

 daginstitutioner, herunder beregningsgrundlaget (bekendtgørelsens § 4, stk.  

 2) og pligten til at oplyse kommunen om ændringer i indtægten (§ 5, stk. 2).  

 I  

 den meddelelse, som kommunen udsendte den 11. december 1985, var A endvidere  

 gjort bekendt med, at "henlæggelse til investeringsfond, overført  

 underskud fra tidligere år, forskudsafskrivning samt indskud på  

 etableringskonto ikke kan benyttes til nedsættelse af den skattepligtige  

 indkomst m.v. ved beregning af friplads".
 A's friplads for året 1987  

 blev beregnet på grundlag af en skattepligtig indtægt ifølge  

 forskudsregistrering på i alt 87.119 kr., hvorefter der blev ydet 55%  

 friplads.
I forbindelse med kommunens  

 kontrol af fripladser for året 1987 udviste årsopgørelsen en skattepligtig  

 indtægt på 48.116 kr., men ved en gennemgang af A's årsregnskab blev der  

 konstateret  

 skattetekniske fradrag, der medførte forhøjelse af indkomsten, således at  

 beregningsgrundlaget retteligt udgjorde 174.647 kr.
Herefter havde A ikke  

 været berettiget til sin friplads.
Beregningsgrundlaget fremkom således:
- skattepligtig indtægt        .kr.  

 48.116 - fald nedskrivning på  

 varelagre    ..kr. 500 - inventarafskrivninger på over 10%  

   ..  

  

 kr. 127.081 beregningsgrundlag  

  

 kr.  

 174.647 I den anledning fremsatte  

 kommunen i skrivelse af 3. februar 1989 krav over for A om efterbetaling af i  

 alt 2.463 kr.
Kommunen oplyste, at visse skattetekniske fradrag ikke kunne  

 benyttes til nedsættelse af den skattepligtige indtægt ved beregning af  

 friplads og vedlagde en fortegnelse over disse fradrag.
I A's tilfælde  

 beroede  

 forhøjelsen af indtægten, som det fremgik ovenfor på, at kommunen ikke  

 anerkendte inventarafskrivninger ud over 10%.
 A's revisor klagede til  

 Amtsankenævnet for Nordjyllands Amt over kommunens afgørelse.
På et møde i amtsankenævnet i  

 august 1989 traf nævnet afgørelse om at ændre kommunens afgørelse.
I nævnets  

 skrivelse herom af 21. august 1989 var anført følgende begrundelse for  

 afgørelsen:
 "Nævnet er enig med  

 kommunen i, at inventarafskrivninger på over 10% - uanset at de anerkendes  

 ved  

 fastsættelsen af den skattepligtige indtægt - må betragtes som specielle  

 skattetekniske fradrag, som ikke kan medtages ved beregning af  

 daginstitutionsbetaling,  

 jfr. betalingsbekendtgørelsens § 4, stk. 2. De har derfor ikke været  

 berettiget  

 til friplads for Deres børn i 1987.
Nævnet skal imidlertid  

 bemærke, at det forhold, at bevillingen efterfølgende viser sig at have været  

 forkert ikke i sig selv er tilstrækkeligt til at begrunde et krav om  

 efterbetaling.
Betingelsen herfor er, at ansøgeren har givet urigtige  

 oplysninger eller at der efterfølgende er sket ændringer i indtægter eller  

 andre forhold, der har betydning for retten til bortfald eller nedsættelse af  

 betalingen, jfr. betalingsbekendtgørelsens § 5, stk. 2 og stk. 3.
 I Deres tilfælde havde  

 kommunen ved skrivelse af 12. december 1986 bevilget 55% friplads fra 1987 på  

 grundlag af en forskudsregistreret indtægt på kr. 87.119. Den endelige  

 skattepligtige  

 indtægt fra 1987 udgjorde kr. 48.116. Der er således ikke sket nogen stigning  

 i  

 indtægten, hvorfor der ikke på dette grundlag kan stilles krav om  

 efterbetaling.
Den fejlagtigt beregnede  

 friplads skyldes således ikke urigtige oplysninger fra Deres side eller  

 ændringer i forholdene, men beror alene på en forvaltningsfejl, idet kommunen  

 ved bevillingen ikke har taget højde for de skattetekniske fradrag.
Nævnet  

 finder, at ansvaret for denne fejl ikke kan pålægges Dem og ophæver derfor  

 kommunens  

 krav om efterbetaling." I en skrivelse, modtaget den  

 21. september 1989, anmodede B Kommune Den Sociale Ankestyrelse om at  

 optage sagen til behandling.
Til støtte for at sagen var principiel, henviste  

 kommunen bl.a. til, at skattetekniske fradrag normalt først aftales mellem  

 skatteyder og revisor, når en virksomheds bruttoregnskabsresultat er kendt.  

 Kommunen var derfor af den opfattelse, at forskudsregistreringens  

 oplysninger, naturligvis reguleret med de skattetekniske fradrag, der kunne  

 udledes af forskudsregistreringen, skulle lægges til grund ved den årlige  

 omberegning af fripladser.
Kommunen var således uenig i amtsankenævnets  

 opfattelse, hvorefter kommunen for senere at kunne foretage efterregulering  

 skal indhente supplerende oplysninger om forventede skattetekniske fradrag.
 I skrivelse af 13. oktober  

 1989 meddelte Den Sociale Ankestyrelse A, at ankestyrelsen havde anset sagen  

 for at være af principiel betydning og derfor havde optaget sagen til  

 behandling.  

 Samtidig bad ankestyrelsen amtsankenævnet om en udtalelse.
Amtsankenævnet fastholdt i  

 skrivelse af 13. november 1989 sin afgørelse, hvorefter den for lidt erlagte  

 betaling efter nævnets opfattelse skyldtes en fejl fra kommunens side.
Efter  

 nævnets opfattelse var der endvidere ikke grundlag for at antage, at A burde  

 have været opmærksom på denne fejl, idet han havde givet kommunen de  

 oplysninger,  

 han var blevet afkrævet.
Amtsankenævnet henviste  

 endvidere til en tilsvarende sag, som nævnet havde behandlet samtidig med  

 A's.  

 I denne sag havde kommunen i ansøgningsskemaet redegjort for, hvilke  

 specielle skattetekniske fradrag der ikke kunne medtages.
I denne sag havde  

 nævnet på baggrund heraf tiltrådt kommunens afgørelse om at kræve  

 efterbetaling.
 I skrivelse af 17. november  

 1989 traf Den Sociale Ankestyrelse følgende afgørelse:
 "Ankestyrelsen finder,  

 at (B) Kommune kan foretage regulering af betalingen for børnenes ophold i  

 daginstitution i året 1987.
Ankestyrelsen har lagt vægt  

 på, at der er tale om specielle skattetekniske fradrag, jfr.
SM 0-45-86.
 Ankestyrelsen finder  

 endvidere, at det forhold, at den skattepligtige indkomst ved slutopgørelsen  

 er mindre end den forskudsregistrerede, ikke kan afskære kommunen fra at  

 regulere, når nedgangen skyldes specielle skattetekniske fradrag.
Ankestyrelsen har ikke  

 iøvrigt fundet, at der foreligger en forvaltningsfejl, som med rimelighed kan  

 tillægges kommunen." Efter henvendelse fra  

 advokaten meddelte Den Sociale Ankestyrelse i skrivelse af 5. januar 1990, at  

 en klage til ankestyrelsen efter praksis anses for rettidig, hvis den er  

 poststemplet 2 hverdage + 4 uger efter datoen for afsendelse af  

 amtsankenævnets  

 afgørelse.
Da klagen over amtsankenævnets afgørelse af 21. august 1989 var  

 modtaget den 21. september 1989 måtte ankestyrelsen herefter anse klagen for  

 rettidig.
I advokatens klage til mig  

 anførte han vedrørende ankestyrelsens afgørelse af 17. november 1989, at A på  

 intet tidspunkt af kommunen var orienteret om, at afskrivninger i forbindelse  

 med beregning af friplads alene anerkendes op til en vis procentsats.
I denne  

 forbindelse henviste han til en vedlagt meddelelse af 8. december 1989 fra  

 kommunen, hvormed kommunen havde fremsendt en fortegnelse over skattetekniske  

 fradrag, der ikke kunne benyttes til nedsættelse af den skattepligtige  

 indkomst  

 ved beregning af friplads.
Advokaten henviste i øvrigt til det, der var  

 anført  

 i amtsankenævnets afgørelse af 21. august 1989.
 Den Sociale Ankestyrelse  

 henholdt sig ved fremsendelse af sagen til mig til sin afgørelse.
 I et brev til advokaten  

 udtalte jeg følgende:
"1. Ankestyrelsens anerkendelse af kommunens klage som rettidig Efter bistandslovens § 15,  

 stk. 4, skal en klage til ankestyrelsen indgives "inden 4 uger efter, at  

 klageren har fået meddelelse om afgørelsen." Jeg er fra tidligere sager  

 bekendt med den praksis, der er beskrevet i ankestyrelsens skrivelse af 5.  

 januar 1990, hvorefter klagefristen administreres således, at fristen som  

 udgangspunkt beregnes fra datoen for den afgørelse, der ønskes påklaget med  

 tillæg af et par dage, og at klage anses for rettidig, når den er  

 poststemplet  

 (eller må antages at være poststemplet) inden klagefristens udløb.
Jeg  

 henviser bl.a. til den sag, der er omtalt i ombudsmandens beretning for året  

 1983, s.  

 219 f.
 I den nævnte sag henstillede  

 ombudsmanden til Socialministeriet at tage initiativ til, at der blev søgt  

 tilvejebragt ensartet praksis med hensyn til myndighedernes beregning af  

 klagefrister i relation til lovbestemmelser under Socialministeriets ressort.
Socialministeriet har  

 herefter i vejledning af 11. januar 1988 om klageregler og tilsyn på det  

 sociale område fastsat nærmere regler om bl.a. klagefrister.
Vejledningens  

 pkt. 9 indeholder nærmere regler om beregningen heraf.
I pkt.  

 9 a  

 er anført:
 "...
 Klagefristen begynder at løbe  

 fra det tidspunkt, meddelelsen om afgørelsen er nået frem til adressaten.  

 Hvis meddelelsen er sendt med posten, kan den i almindelighed anses for at  

 være  

 kommet frem dagen efter afsendelsen.
..." I pkt. 211 i  

 Justitsministeriets vejledning om forvaltningsloven (1986) er ligeledes  

 angivet, at meddelelsen i almindelighed kan anses for at være kommet frem  

 dagen  

 efter afgørelsens datering, forudsat at afgørelsen er afsendt samme dag.
Amtsankenævnets afgørelse i  

 den foreliggende sag er dateret den 21. august 1989 og ifølge amtsankenævnets  

 telefonnotat af 13. december 1989 afsendt samme dag.
Afgørelsen må derfor i  

 overensstemmelse med det ovenfor anførte anses for at være kommet frem til  

 (A)  

 og (B) Kommune tirsdag den 22. august 1989, hvorefter klagefristen udløb  

 tirsdag den 19. september 1989.
 Der foreligger ikke nærmere  

 oplysninger om, hvilken dag kommunens klage er poststemplet, men klagen er  

 først modtaget i amtsankenævnet torsdag den 21. september 1989. Jeg kan  

 derfor  

 ikke være enig med ankestyrelsen i, at kommunens klage er rettidigt indgivet.
 Jeg har gjort Den Sociale  

 Ankestyrelse bekendt med min opfattelse.
 Da ankestyrelsen imidlertid i  

 bistandslovens § 15, stk. 4, 3. pkt. har hjemmel til at bortse fra  

 overskridelse af klagefristen, har jeg fundet også at burde tage stilling til  

 sagens materielle spørgsmål.
2. Efterbetalingskravet Kravet over for (A) om  

 efterbetaling af for meget bevilget friplads for året 1987 er truffet på  

 grundlag af Socialministeriets bkg. nr. 848 af 11. december 1986 om betaling  

 for ophold i daginstitutioner m.v. for børn.
Bekendtgørelsen, der er udstedt  

 med hjemmel i bistandslovens § 73, stk. 2, indeholder bl.a. følgende  

 bestemmelser:
 "§ 4. Det sociale udvalg  

 træffer afgørelse om bortfald eller nedsættelse af betalingen, når forældrene  

 godtgør, at deres aktuelle indtægter ligger inden for nedennævnte beløb:
Indtægt Betaling i pct. af fuld takst Under  

 40.001 0 40.001 kr.  

 - 41.000 5 41.001 kr.  

 - 135.000 Betalingen  

 forhøjes med 1 pct. for hver 1.000 kr's indtægts- stigning 135.001 kr.  

 eller derover 100 Er der mere end 1 barn under  

 18 år i hjemmet, forhøjes indtægtsgrænserne med 7.000 kr. for hvert barn ud  

 over det første.
Stk. 2.  

  

 Ved opgørelsen af den aktuelle indtægt tages udgangspunkt  

 i den aktuelle skattepligtige indtægt.
Hvis den faktiske indtægt, som  

 forældrene har til rådighed, væsentligt overstiger den skattepligtige  

 indtægt,  

 f.eks. på grund af specielle skattetekniske fradrag, træffer det sociale  

 udvalg  

 afgørelse efter en samlet vurdering af familiens økonomiske og sociale  

 forhold.....
 ...
 § 5. Det sociale udvalg giver  

 forældrene underretning om, på hvilket indtægtsgrundlag betalingen er  

 bortfaldet eller nedsat, samt om reglerne i stk. 2 og 3.
 Stk. 2.  

  

 Forældrene har pligt til at underrette det sociale udvalg  

 om varige ændringer i årets løb i indtægter eller andre forhold, der har  

 betydning for retten til bortfald eller nedsættelse af betalingen.
Stk. 3.  

  

 En indtægtsfremgang på under 20 pct. giver i almindelighed  

 ikke anledning til en regulering af betalingen.
I øvrigt kan betalingen  

 reguleres med tilbagevirkende kraft fra det tidspunkt, da forældrenes forhold  

 har ændret sig." Det fremgår af  

 bekendtgørelsens § 4, stk. 2, at friplads som udgangspunkt beregnes på  

 grundlag af den aktuelle skattepligtige indtægt.
Hvis den faktiske indtægt,  

 som  

 forældrene har til rådighed, væsentligt overstiger den skattepligtige  

 indtægt,  

 f.eks. på grund af specielle skattetekniske fradrag, skal der dog efter  

 bestemmelsens 2. pkt. i stedet træffes afgørelse efter en samlet vurdering af  

 familiens økonomiske og sociale forhold (forventet fremtidig indtægt).
 Den Sociale Ankestyrelse har  

 i en afgørelse, der er refereret i SM 0-45-86 (sag 2), anset bl.a.  

 inventarafskrivninger  

 ud over 10% i en landbrugsbedrift for specielle skattetekniske fradrag i  

 relation til beregning af friplads efter bekendtgørelsens § 4, stk. 2.
Under sagens behandling har  

 myndighederne lagt til grund, at inventarafskrivninger på over 10% i (A's)  

 virksomhed må betragtes som specielle skattetekniske fradrag i henhold til  

 bekendtgørelsens § 4, stk. 2. Da De ikke over for mig har bestridt denne  

 regelanvendelse, har jeg ikke tilstrækkelig anledning til at foretage en  

 nærmere efterprøvelse heraf.
I det følgende lægger jeg således til grund, at  

 (A) for 1987 faktisk har modtaget friplads, som han ikke har været berettiget  

 til.
Spørgsmålet er herefter, om  

 den for lidt erlagte betaling kan kræves efterbetalt.
Dette skal bedømmes på  

 grundlag af bestemmelserne i bekendtgørelsens § 5, stk. 2 og 3, samt  

 almindelige socialretlige principper for tilbagebetaling af ydelser, der er  

 modtaget uretmæssigt.
 Da inventarafskrivninger ud  

 over 10% ikke anerkendes ved beregningen af friplads efter bekendtgørelsens §  

 4, stk. 2, er oplysning herom relevant ved beregningen og dermed for så vidt  

 omfattet af oplysningspligten efter bekendtgørelsens § 5, stk. 2.
 I en sag, der er omtalt i  

 Folketingets Ombudsmands Beretning for året 1977, s. 553 ff, udtalte  

 Socialstyrelsen sig om fortolkningen af tilbagebetalingsreglerne i den  

 dagældende bekendtgørelse om betaling for ophold i daginstitutioner m.v.  

 Styrelsen udtalte, at afgørelsen af, om der skulle kræves efterbetaling (når  

 betingelserne vedrørende indtægtsfremgang i øvrigt var opfyldte) måtte bero  

 på et konkret skøn, hvori bl.a. indgik, at den pågældende "ikke mod  

 bedre  

 vidende havde oppebåret friplads, ...", se s. 558, 1. sp.
Bestemmelsen i § 5, stk. 3, i  

 bekendtgørelse 848/1986 om regulering med tilbagevirkende kraft må i øvrigt  

 efter min opfattelse - i mangel af holdepunkter for det modsatte - fortolkes  

 i  

 overensstemmelse med den almindelige regel i bistandslovens § 25, nr. 1, om  

 tilbagebetaling af ydelser efter loven, hvorefter krav om tilbagebetaling  

 forudsætter et subjektivt dadelværdigt forhold hos ydelsesmodtageren.
Jeg  

 henviser også til højesteretsdommen i UfR 1988, s. 1017, kommenteret i UfR  

 1989 B, s. 227 ff.
 Efterbetalingskravet over for  

 (A) er opstået som følge af, at han faktisk har oppebåret friplads, som han  

 ikke har været berettiget til. Årsagen hertil er, at (A) i forbindelse med  

 udarbejdelse af regnskab for dette år har foretaget inventarafskrivninger ud  

 over 10%.
(A) er orienteret om  

 indholdet af reglerne i bekendtgørelse 848/1986, herunder om § 4, stk. 2,  

 hvorefter "specielle skattetekniske fradrag" kan føre til en  

 fravigelse  

 af udgangspunktet om beregning på grundlag af den aktuelle skattepligtige  

 indtægt.
Ved kommunens meddelelse af 11. december 1985 om ændringer for året  

 1985 er (A) endvidere orienteret om visse af disse specielle skattetekniske  

 fradrag, som ikke kan lægges til grund ved beregningen af friplads (uanset at  

 de anerkendes ved opgørelsen af den skattepligtige indtægt). Efter de for mig  

 foreliggende oplysninger ses (A) imidlertid ikke forud for kommunens  

 afgørelse af 3. februar 1989 at være orienteret om, at inventarafskrivninger  

 ud over 10% ikke anerkendes i relation til fripladsberegning efter § 4, stk.  

 2, i bekendtgørelsen.
Det bemærkes, at kommunen faktisk kunne have orienteret  

 (A) herom i meddelelsesskrivelsen af 12. december 1986 om  

 beregningsgrundlaget  

 for året 1987, sammenhold kommunens orientering i meddelelser året før om  

 visse skattetekniske fradrag.
 På denne baggrund mener jeg  

 ikke, at det kan bebrejdes (A), at han ikke gav oplysninger om de foretagne  

 inventarafskrivninger  

 ud over 10%, eller at det i øvrigt kan lægges til grund, at (A) har modtaget  

 fripladsen mod bedre vidende.
Herefter kan jeg ikke anse  

 betingelserne i bekendtgørelsens § 5, stk. 2 og 3, for at kræve efterbetaling  

 for opfyldte." Jeg gjorde Den Sociale  

 Ankestyrelse bekendt med min opfattelse og henstillede samtidig, at  

 ankestyrelsen overvejede sagen på ny.
Jeg udbad mig underretning om  

 resultatet  

 af ankestyrelsens fornyede overvejelser.
 Den Sociale Ankestyrelse traf  

 herefter afgørelse om at ændre sin tidligere afgørelse, således at kommunen  

 ikke kunne kræve efterbetaling for A's børns ophold i daginstitution i året  

 1987.
 Jeg meddelte herefter  

 ankestyrelsen, at jeg havde taget det oplyste til efterretning og ikke  

 foretog  

 videre i sagen.
