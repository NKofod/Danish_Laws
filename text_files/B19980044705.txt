 I medfør af § 103 i lov om almene boliger samt støttede private  

 andelsboliger m.v., jf. lovbekendtgørelse nr. 145 af 26. februar 1998,  

 fastsættes efter bemyndigelse:
 § 1.  For byggerier, hvortil kommunalbestyrelsen giver  

 tilsagn (skema A) i 1998, jf. § 100, § 115 og § 160 b i lov om almene boliger  

 samt støttede private andelsboliger m.v., skal Bolig- og Byministeriets  

 godkendelse foreligge, før byggeriet kan påbegyndes.
 Stk. 2.  Kommunalbestyrelsen skal i tilsagnet til  

 bygherren tage forbehold for Bolig- og Byministeriets godkendelse.
 Stk. 3.  Bestemmelsen i stk. 1 finder ikke anvendelse  

 for mertilsagn som følge af projektudvidelser af begrænset omfang til  

 projekter, hvortil der er givet tilsagn før den 4. juli 1998.
 § 2.  Bolig- og Byministeriet beslutter på baggrund af  

 udviklingen i den samlede byggeaktivitet, dog under hensyntagen til  

 byggeriets karakter, om kommunalbestyrelsens tilsagn kan godkendes.
 § 3.  Kommunalbestyrelsen er forpligtet til at  

 foretage indberetning til Bolig- og Byministeriets informations- og  

 forvaltningssystem BOSSINF umiddelbart efter kommunalbestyrelsen har truffet  

 endelig og ubetinget beslutning om at meddele de i § 1, stk. 1, nævnte  

 tilsagn.
 Stk. 2.  På baggrund af den i stk. 1 nævnte indberetning  

 meddeler Bolig- og Byministeriet godkendelse eller afslag via BOSSINF.
Stk. 3.  Afslår Bolig- og Byministeriet at godkende  

 kommunalbestyrelsens tilsagn, kan byggeriet ikke påbegyndes.
Dette medfører,  

 at tilsagnet bortfalder.
 § 4.  Bekendtgørelsen træder i kraft den 4. juli 1998.
 Stk. 2.  Kravet om ministeriets godkendelse omfatter  

 projekter, som kommunalbestyrelsen ikke inden bekendtgørelsens ikrafttræden  

 har truffet endelig og ubetinget beslutning om at meddele tilsagn til på  

 grundlag af en af bygherren fremsendt skema A-ansøgning eller dertil svarende  

 ansøgning.
Bolig- og Byministeriet, den 26. juni  

 1998 P.M.V.
 E.B.
