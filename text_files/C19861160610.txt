 I tiden fra den 29. september til den 10. oktober 1986 gennemfører Rådet  

 for Større Færdselssikkerhed en dæk- og lygekampagne.
 I den anledning skal justitsministeriet anmode om, at der på vejene i  

 politikredsene må blive afholdt nogle eftersyn i medfør af færdselslovens §  

 77 i tiden efter kampagnens afslutning og indtil midt i november 1986.
Mindst et af § 77-eftersynene bedes afholdt straks efter den 10. oktober  

 og særligt angå motorkøretøjernes dæk og lygter.
I øvrigt bedes politiet  

 ligeledes være opmærksom på bilisternes korrekte anvendelse af  

 sikkerhedsseler, jfr. færdselslovens § 80.
 Personale fra statens bilinspektion kan deltage i disse særlige §  

 77-eftersyn i den udstrækning, det af personalemæssige grunde kan lade sig  

 gøre.
 Der kan rekvireres assistance hos rigspolitichefens færdselspoliti i det  

 omfang, det skønnes nødvendigt for at gøre eftersynene så effektive som  

 muligt.
 Af hensyn til tilrettelæggelsen af bistanden fra færdselspolitiets  

 begrænsede styrke bedes ønsker om assistance fremsat i god tid før  

 afholdelsen af eftersynene.
I perioden 29. september - 10. oktober bør politiet medvirke til, at der i  

 videst mulig udstrækning gives vejledning til trafikanterne om de gældende  

 bestemmelser om dæk og lygter.
Rapport om nedslidte dæk bør kun optages,  

 såfremt kravet om 1 mm slidbanemønster klart er overtrådt.
 Skemaet på bagsiden om forløbet af eftersynene bedes udfyldt samlet for  

 kredsen og inden den 21. november 1986 indsendt til Rådet for Større  

 Færdselssikkerhed.
 P.M.V.
 E.B.
/Walsted Hansen Til politiet og Statens bilinspektion.
Bilag Beretning om § 77-eftersyn afholdt i efteråret 1986 Politikreds nr.
 Dato for eftersyn:
