VEJLEDNING OM BEHANDLINGEN  

 AF ANMODNINGER OM GENSIDIG RETSHJÆLP I STRAFFESAGER OG OVERFØRSEL AF  

 RETSFORFØLGNING 1.
Indledning 2.
Gensidig retshjælp i straffesager 2.1.
Dansk ret 2.2.
 Internationale konventioner m.v.
 2.2.1.
Europarådets konvention af 14. april 1959 vedrørende  

 gensidig retshjælp i straffesager samt den tilhørende tillægsprotokol af 17.  

 marts 1978 2.2.1.1.
Hvad er retshjælp 2.2.1.2.
Retsanmodninger 2.2.1.3.
Forkyndelser 2.2.1.4.
Fremsendelse 2.2.2.
Schengen-konventionen 2.2.3.
Den nordiske overenskomst af 26. april 1974 om gensidig  

 retshjælp 2.2.4.
Andre internationale konventioner 2.2.5.
God praksis i sager om gensidig retshjælp i straffesager 2.3 Det europæiske retlige netværk 2.4.
Eurojust 3.
Behandlingen af anmodninger om gensidig retshjælp i  

 straffesager 3.1.
Anmodninger fra Danmark 3.1.1.
Fremsendelse af retsanmodninger 3.1.2.
Retsanmodningens indhold 3.1.3.
Anmodninger om forkyndelse 3.1.4.
Anmodninger til lande, der ikke har tiltrådt de relevante  

 konventioner 3.1.5.
Justitsministeriets opgaver 3.2.
Anmodninger til Danmark 3.2.1.
Fremsendelse af retsanmodninger 3.2.2.
Retsanmodningens indhold 3.2.3.
Anmodninger om forkyndelse 3.2.4.
Anmodninger til Danmark fra lande, der ikke har tiltrådt  

 de relevante konventioner 3.2.5.
Justitsministeriets opgaver 3.3.
Schengen-Konventionen 3.3.1.
Behandlingen af retsanmodninger mellem Danmark og  

 Schengen-landene 3.3.2.
Behandlingen af anmodninger om forkyndelse mellem Danmark  

 og  

 Schengen-landene 3.4.
Statistiske oplysninger 4.
Overførsel af retsforfølgning 4.1.
Dansk ret 4.2.
Den europæiske konvention af 15. maj 1972 om overførsel  

 af retsforfølgning i straffesager 4.3.
Rigsadvokatens meddelelser om overførsel af  

 retsforfølgning mellem de nordiske lande 5.
Behandlingen af anmodninger om overførsel af  

 retsforfølgning 5.1.
Anmodninger fra Danmark 5.2.
Anmodninger til Danmark 6.
Yderligere oplysninger Bilag til vejledningen  

 :
 Bilag 1  

 :
 Oversigt over lande, der har ratificeret den europæiske  

 konvention af 14. april 1959 om gensidig retshjælp i straffesager og den  

 tilhørende tillægsprotokol.
 Bilag 2.
 De øvrige landes erklæringer vedrørende sprog.
 Bilag 3  

 :
Danmarks erklæring om god praksis i sager om gensidig  

 retshjælp i straffesager Bilag 4  

 :
Oversigt over de danske kontaktpersoner i Det europæiske  

 retlige netværk 1. INDLEDNING Rådet for Den Europæiske  

 Union vedtog den 5. december 1997 en fælles aktion vedrørende indførelse af  

 en  

 ordning for evaluering af, hvordan de internationale forpligtelser med hensyn  

 til bekæmpelse af organiseret kriminalitet udmøntes og efterleves i de  

 enkelte  

 medlemslande (EFT L 344 af 15. december 1997). Efterfølgende blev det  

 besluttet, at emnet for den første evaluering  

 skulle være forsinkelser i forbindelse med gennemførelse af anmodninger  

 om gensidig retshjælp i straffesager, herunder hasteanmodninger om  

 beslaglæggelse af formuegoder, med særligt henblik på tilfælde, hvor der er  

 tale om organiseret kriminalitet.
Evalueringen af de enkelte medlemslande er  

 blevet foretaget af særligt udpegede ekspertgrupper i samarbejde med  

 Rådssekretariatet.
Justitsministeriet  

 orienterede ved cirkulæreskrivelse af 15. december 1999 om evalueringen af  

 Danmark og om indholdet af den rapport, der blev udarbejdet om Danmarks  

 behandling af anmodninger om bistand i straffesager.
Selv om rapporten  

 vedrørende Danmark generelt er meget positiv, har ekspertgruppen rettet  

 enkelte  

 henstillinger til Danmark med henblik på yderligere at forbedre behandlingen  

 af  

 anmodninger om gensidig retshjælp i straffesager.
På denne baggrund har  

 Justitsministeriet udarbejdet denne vejledning om behandlingen af anmodninger  

 om gensidig retshjælp i straffesager.
Vejledningen tager hensyn til de  

 henstillinger, som ekspertgruppen er fremkommet med i rapporten vedrørende  

 Danmark, ligesom vejledningen tager hensyn til, at Danmark den 25. marts 2001  

 indtrådte i det praktiske Schengen-samarbejde, hvilket nødvendiggør en række  

 ændringer af behandlingen af anmodninger om gensidig retshjælp i straffesager  

 mellem Danmark og de øvrige Schengen-lande.
Vejledningen indeholder  

 for det første en kort gennemgang af bestemmelserne i de internationale  

 konventioner, som har størst betydning i forbindelse med behandlingen af  

 anmodninger om retshjælp i straffesager.
Dernæst indeholder vejledningen  

 retningslinier for de danske myndigheders behandling af anmodninger om  

 gensidig  

 retshjælp i straffesager, herunder præcisering af kompetencefordelingen  

 mellem  

 Justitsministeriet, anklagemyndigheden og politiet.
 Vejledningen redegør  

 endvidere for de ændringer i behandlingen af anmodninger mellem  

 Schengen-landene, som følger af, at Danmark den 25. marts 2001 indtrådte i  

 det  

 praktiske Schengen-samarbejde.
Evalueringsrapporten om  

 Danmark indeholder en henstilling om, at edb-systemerne i Justitsministeriet  

 og  

 hos politi og anklagemyndighed tilpasses, således at der med henblik på  

 sagsstyring kan føres statistik over antallet af indgående og udgående  

 anmodninger.
Vejledningen indeholder derfor tillige retningslinier med  

 henblik  

 på tilvejebringelse af sådanne statistiske oplysninger.
 Endelig indeholder  

 vejledningen en kort gennemgang af reglerne for behandling af anmodninger om  

 overførsel af retsforfølgning samt retningslinier for behandlingen af sådanne  

 anmodninger.
 Vejledningen omfatter  

 ikke anmodninger om udlevering af lovovertrædere og anmodninger om  

 international fuldbyrdelse af straf, herunder overførelse af domfældte.
2. GENSIDIG RETSHJÆLP I STRAFFESAGER Gensidig retshjælp i  

 straffesager omfatter navnlig fremskaffelse af beviser, udlevering af  

 bevismateriale, udlevering af akter eller dokumenter, udlevering af  

 oplysninger  

 fra kriminalregistre samt forkyndelse af dokumenter i straffesager.
2.1. Dansk ret Danmark har  med enkelte  

 undtagelser  ikke gennemført særlig lovgivning om gensidig retshjælp i  

 straffesager.
Det antages imidlertid med støtte i retspraksis, at udenlandske  

 begæringer om efterforskningsskridt i Danmark kan imødekommes, uanset om  

 fremsættelsen og behandlingen af retsanmodninger er reguleret i en aftale,  

 der  

 finder anvendelse mellem Danmark og den anmodende stat.
De relevante  

 efterforskningsskridt gennemføres i givet fald på grundlag af en analogisk  

 anvendelse af de relevante bestemmelser i retsplejeloven, idet en udenlandsk  

 anmodning om efterforskning, herunder ransagning, beslaglæggelse samt  

 edition,  

 kan imødekommes, hvis det pågældende efterforskningsskridt kunne gennemføres  

 i  

 forbindelse med en tilsvarende national strafferetlig efterforskning.
 Dette indebærer bl.a., at  

 anmodninger fra udenlandske myndigheder om gennemførelsen af  

 efterforskningsskridt, der kræver rettens medvirken, alene vil kunne  

 imødekommes, hvis det forhold, der ligger til grund for den udenlandske  

 anmodning om bistand, er strafbart efter dansk lovgivning.
 Den omstændighed, at  

 retsplejeloven anvendes analogt i forbindelse med behandlingen af anmodninger  

 om gensidig retshjælp i straffesager, medfører endvidere, at anmodninger fra  

 Danmark til udenlandske myndigheder om gennemførelsen af  

 efterforskningsskridt,  

 der ville kræve rettens medvirken, hvis det pågældende efterforskningsskridt  

 skulle gennemføres her i landet, tillige skal forelægges for en dansk  

 domstol,  

 forinden der fremsættes anmodning over for de udenlandske myndigheder.
Retsplejeloven indeholder  

 enkelte bestemmelser, der direkte tager sigte på sager om gensidig retshjælp.  

 Efter retsplejelovens § 190 finder lovens regler således også anvendelse på  

 vidneafhøringer, der gennemføres på begæring af en udenlandsk myndighed.
Det  

 fremgår af bestemmelsen, at en anmodning om iagttagelse af en særlig form  

 eller  

 fremgangsmåde så vidt muligt bør imødekommes, medmindre dette vil være  

 åbenbart  

 uforeneligt med landets retsorden, jf. afsnit 3.2.2.
 Retsplejelovens § 191  

 indeholder særlige regler i den situation, hvor en person, der er  

 frihedsberøvet i udlandet, og som har meddelt samtykke hertil, på begæring af  

 danske myndigheder overføres her til landet for i en straffesag at afgive  

 forklaring  

 eller medvirke ved en konfrontation, jf. artikel 11 i den europæiske  

 konvention  

 af 20. april 1959 om gensidig retshjælp i straffesager.
Efter retsplejelovens §  

 806 træffes afgørelse vedrørende pålæg om edition af retten efter politiets  

 begæring.
Ifølge § 806, stk. 6, 1. pkt., skal der, inden retten træffer  

 afgørelse vedrørende pålæg om edition, være givet den, der har rådighed over  

 genstanden, adgang til at udtale sig.
Efter bestemmelsens sidste punktum,  

 finder 1. pkt. imidlertid ikke anvendelse, hvis rettens afgørelse skal danne  

 grundlag for en international retsanmodning om edition, hvilket indebærer, at  

 f.eks. udenlandske banker ikke skal have lejlighed til at udtale sig forud  

 for  

 afsigelsen af en kendelse.
 2.2. Internationale konventioner m.v.
2.2.1 Den europæiske konvention af 20. april 1959 om  

 gensidig retshjælp i straffesager og den tilhørende tillægsprotokol af 17.  

 marts 1978 Danmark har ratificeret  

 den europæiske konvention af 20. april 1959 om gensidig retshjælp i  

 straffesager  

  

 (herefter Retshjælpskonventionen)  

  

 samt tillægsprotokollen til konventionen af 17. marts 1978  

  

 (herefter Tillægsprotokollen). De fleste retsanmodninger, som  

 Danmark modtager og fremsender, fremsættes i medfør af  

 Retshjælpskonventionen,  

 der fortsat vil være hovedkonventionen i forbindelse med fremsættelse af  

 anmodninger om gensidig retshjælp i straffesager, idet formålet med  

 Schengen-konventionen  

 er at supplere Retshjælpskonventionen.
 Retshjælpskonventionen er  

 ratificeret af langt de fleste europæiske lande, herunder alle EU-lande.  

  

 Bilag  

 1  

 indeholder den seneste opdaterede liste over de lande, der har  

 ratificeret Retshjælpskonventionen og Tillægsprotokollen (jf. i øvrigt afsnit  

 6).
2.2.1.1. Hvad er retshjælp Efter  

 Retshjælpskonventionens artikel 3 skal det anmodede land efterkomme  

 retsanmodninger, der vedrører en straffesag, og som fremsættes af det  

 anmodende  

 lands judicielle myndigheder med henblik på fremskaffelse af beviser eller  

 udlevering af bevismateriale, akter eller dokumenter.
I henhold til  

 konventionens artikel 7 skal det anmodede land endvidere lade stævninger og  

 retsafgørelser forkynde, når disse af det anmodende land fremsendes i dette  

 øjemed.
Efter artikel 13 i konventionen skal det anmodede land fremsende  

 udskrifter af og oplysninger fra strafferegistre, hvorom der til brug for  

 straffesager fremsættes begæring fra det anmodende land, i samme udstrækning  

 som disse udskrifter og oplysninger kan meddeles til dets egne judicielle  

 myndigheder i tilsvarende sager.
 De typiske former for  

 anmodninger om retshjælp angår:
-  

 	  

 uden- og indenretlig  

 afhøring af mistænkte/sigtede/tiltalte/vidner -  

 	  

 ransagning -  

 	  

 beslaglæggelse -  

 	  

 edition -  

 	  

 forkyndelse af domme,  

 retsmødeindkaldelser, anklageskrifter samt bødeforlæg -  

 	  

 oplysninger om domme Retshjælpskonventionens  

 artikel 3 omfatter ikke udtrykkeligt bistand til gennemførelse af  

 telefonaflytning eller andre efterforskningsskridt, der ikke var aktuelle, da  

 konventionen blev vedtaget i 1959. Det afhænger således af den nationale  

 retsorden,  

 om anmodninger vedrørende sådanne efterforskningsskridt imødekommes.
 Selvom landene efter  

 artikel 3 har forpligtet sig til at yde retshjælp i de situationer, som er  

 omfattet af konventionen, er der en række undtagelser til denne forpligtelse.
Efter artikel 2, litra a,  

 kan anmodninger om retshjælp afslås, hvis anmodningen angår en forbrydelse,  

 der  

 af det anmodede land betragtes som en politisk forbrydelse, en forbrydelse,  

 der  

 har forbindelse med en politisk forbrydelse, eller en fiskal forbrydelse.
En  

 række lande har forbeholdt sig retten til ikke at yde retshjælp i sager af  

 fiskal karakter.
I henhold til artikel 2 i Tillægsprotokollen kan landene  

 imidlertid ikke længere afslå at yde retshjælp alene med den begrundelse, at  

 sagen er af fiskal karakter.
De lande, som har forbeholdt sig retten til ikke  

 at yde retshjælp i sager af fiskal karakter, har imidlertid ikke ratificeret  

 Tillægsprotokollen.
En anmodning om retshjælp  

 kan endvidere efter konventionens artikel 2, litra b, afslås, hvis det  

 anmodede  

 land finder, at anmodningens efterkommelse vil kunne krænke landets  

 suverænitet, bringe dets sikkerhed i fare, stride mod dets almindelige  

 retsprincipper, eller skade andre livsvigtige interesser.
Flere lande,  

 herunder  

 Danmark, har i medfør af denne bestemmelse forbeholdt sig retten til at afslå  

 at imødekomme en retsanmodning under henvisning til forbudet mod dobbelt  

 strafforfølgning (ne bis in idem).
2.2.1.2  

 Retsanmodninger Efter  

 Retshjælpskonventionens artikel 14 skal en retsanmodning indeholde følgende:
-  

 	  

 Angivelse af den  

 myndighed, der fremsætter anmodningen -  

 	  

 Anmodningens genstand  

 og dens begrundelse -  

 	  

 Personlige oplysninger  

 (identitet og nationalitet) -  

 	  

 Anmodninger efter  

 artikel 3  5 skal tillige angive lovovertrædelsens art og en kort  

 fremstilling  

 af sagens karakter Udgangspunktet efter  

 Retshjælpskonventionens artikel 16, stk. 1, er, at anmodninger om retshjælp  

 ikke kan kræves oversat.
En række lande, herunder Danmark, har afgivet en  

 erklæring vedrørende denne bestemmelse.
Danmark har således erklæret, at  

 anmodninger til Danmark kan fremsendes på engelsk, fransk, tysk og dansk, dog  

 således at de danske myndigheder efter en konkret vurdering under alle  

 omstændigheder kan kræve en anmodning oversat til dansk.
De øvrige landes  

 erklæringer vedrørende artikel 16 fremgår af  

  

 bilag 2.
 For så vidt angår  

 Tyskland bemærkes, at Danmark og Tyskland har indgået en bilateral aftale om,  

 at retsanmodninger mellem de to lande kan fremsendes på dansk eller tysk.
Det bemærkes i den  

 forbindelse, at det anmodede land altid kan tilbagesende et svar på en  

 rets-anmodning på sit eget sprog.
De danske myndigheder vil således som  

 udgangspunkt besvare anmodninger på dansk, uanset at det kan være vanskeligt  

 for det anmodende land at få materialet oversat.
 I henhold til  

 konventionens artikel 17 er det ikke nødvendigt at foretage legalisering af  

 bevismateriale eller dokumenter, der fremsendes i henhold til konventionen.
2.2.1.3. Anmodninger om forkyndelse Efter artikel 7 i  

 Retshjælpskonventionen skal den anmodede stat lade stævninger og  

 retsafgørelser  

 forkynde.
Forkyndelsen kan ske ved, at stævningen eller dokumentet formløst  

 overleveres til vedkommende person, medmindre andet fremgår af anmodningen.
 Anmodninger om  

 forkyndelse skal indeholde følgende:
-  

 	  

 Angivelse af den  

 myndighed, der fremsætter begæringen -  

 	  

 Anmodningens genstand  

 og dens begrundelse (stævning/dom/vidneindkaldelse/ankemeddelelse) -  

 	  

 Navn og adresse på den  

 person, over for hvem forkyndelse skal ske Derudover bør anmodningen  

 indeholde oplysninger om vidnegodtgørelse og dækning af rejse- og  

 opholdsudgifter samt eventuelle særlige formkrav til forkyndelsen.
En række lande har i  

 forbindelse med ratifikationen af konventionen angivet en tidsfrist på  

 minimum  

 en måned for forkyndelse af stævninger og vidneindkaldelser.
Tidsfristen  

 indebærer, at dokumenter, der skal forkyndes for personer, som opholder sig i  

 de pågældende lande, skal være myndighederne i hænde, senest en måned før den  

 tiltalte eller vidnet skal give møde.
 Efter konventionens  

 artikel 8 må et vidne, som ikke har givet møde, selvom vidnet var lovlig  

 tilsagt, ikke straffes eller undergives nogen tvangsforanstaltning, medmindre  

 vidnet senere frivilligt rejser ind på den anmodende stats territorium, og  

 der  

 på ny foretages forkyndelse for den pågældende.
 Efter Tillægsprotokollens  

 artikel 3 finder konventionens bestemmelser om forkyndelse ligeledes  

 anvendelse  

 på forkyndelse af dokumenter vedrørende fuldbyrdelse af en straffedom,  

 inddrivelse  

 af en bøde eller betaling af sagsomkostninger.
2.2.1.4. Fremsendelse Efter  

 Retshjælpskonventionens artikel 15, stk. 1, skal retsanmodninger efter  

 konventionens artikel 3, 4, 5 samt 11 som hovedregel fremsendes gennem de  

 respektive landes centrale myndigheder.
I medfør af konventionens artikel 15,  

 stk. 2, kan retsanmodninger i hastende sager fremsendes direkte fra den  

 anmodende stats judicielle myndigheder til den anmodede stats judicielle  

 myndigheder.  

 Svar på anmodningen tilbagesendes gennem de centrale myndigheder.
Anmodninger  

 om udskrifter af og oplysninger fra strafferegistre kan frem- og  

 tilbagesendes  

 direkte mellem de judicielle myndigheder i det anmodende land og den  

 kompetente  

 myndighed i det anmodede land, jf. artikel 15, stk. 3. I henhold til artikel  

 15, stk. 4, kan retsanmodninger om forkyndelser oversendes direkte mellem de  

 judicielle myndigheder.
Direkte fremsendelse kan efter artikel 15, stk. 5,  

 ske  

 gennem Interpol.
Landene har i forbindelse  

 med ratifikationen af konventionen angivet, hvilken myndighed der er den  

 centrale myndighed, og hvilke myndigheder der er judicielle myndigheder.
I  

 Danmark er Justitsministeriet den centrale myndighed, og Danmark har i medfør  

 af konventionens artikel 24 angivet domstolene samt anklagemyndigheden, der  

 omfatter Justitsministeriet, Rigsadvokaten, statsadvokaterne,  

 Politidirektøren  

 i København og politimestrene, som de myndigheder, der er kompetente til at  

 udfærdige  

 retsanmodninger  

  

 (judicielle myndigheder).
2.2.2. Schengen-konventionen af 19. juni 1990 Schengen-konventionen  

 indeholder en række bestemmelser om strafferetligt samarbejde, herunder  

 gensidig retshjælp i straffesager.
Formålet med Schengen-konventionens  

 bestemmelser om gensidig retshjælp i straffesager er at supplere og lette  

 anvendelsen af Retshjælpskonventionen mellem de lande, der deltager i  

 Schengen-samarbejdet.
Schengen-konventionen finder anvendelse mellem  

 Frankrig,  

 Tyskland, Østrig, Holland, Luxembourg, Belgien, Italien, Spanien, Portugal,  

 Grækenland, Danmark, Sverige, Finland, Norge og Island.
 I medfør af  

 Schengen-konventionens artikel 49 ydes der udover de situationer, der er  

 omfattet af Retshjælpskonventionen, ligeledes retshjælp i følgende sager:
-  

 	  

 retsforfølgning for  

 handlinger, der ifølge det ene eller begge landes nationale ret betragtes som  

 overtrædelser af bestemmelser, som kan afgøres af administrative myndigheder,  

 hvis afgørelser kan indankes for en domstol med kompetence i straffesager -  

 	  

 sager vedrørende  

 erstatning for uberettiget retsforfølgning eller domfældelse -  

 	  

 benådningssager -  

 	  

 civile søgsmål anlagt  

 i forbindelse med straffesager, så længe retten ikke har truffet endelig  

 afgørelse i straffesagen -  

 	  

 forkyndelse af  

 retsdokumenter i forbindelse med fuldbyrdelse  

 af en straf eller sikkerhedsforanstaltning, inddrivelse af bøder eller  

 betaling  

 af sagsomkostninger -  

 	  

 foranstaltninger i  

 forbindelse med udsættelse af domfældelsen eller udsættelse af fuldbyrdelsen  

 af  

 en straf eller en sikkerhedsforanstaltning, betinget løsladelse, suspension  

 af  

 fuldbyrdelsen eller afbrydelse af fuldbyrdelsen af en straf eller  

 sikkerhedsforanstaltning Konventionens artikel 49  

 udvider således området for retshjælp i forhold til Retshjælpskonventionens  

 bestemmelser, navnlig således at der også kan ydes retshjælp i forbindelse  

 med  

 den efterfølgende behandling af en straffesag.
Derudover indebærer artikel  

 49,  

 at der kan ydes retshjælp i visse nærmere definerede sager af administrativ  

 karakter.
Efter artikel 50 i  

 konventionen forpligter Schengen-landene sig til at yde hinanden gensidig  

 retshjælp ved overtrædelser af love og bestemmelser vedrørende punktafgifter,  

 moms og told.
Sådanne anmodninger kan ikke afvises under henvisning til, at  

 den  

 anmodede stat ikke opkræver punktafgifter for de varer, der er nævnt i  

 anmodningen.
Retshjælp i denne type sager kan dog afslås, når de for lidt  

 indbetalte eller unddragne afgifter skønnes at udgøre et beløb på 25.000 Euro  

 eller derunder, eller når de ulovligt udførte eller indførte varer skønnes at  

 have en værdi på 100.000 Euro eller derunder.
Efter artikel 52 kan  

 retsdokumenter af et Schengen-land sendes direkte med posten til personer,  

 der  

 opholder sig på et andet Schengen-lands område.
Hvis der er grund til at  

 antage, at modtageren ikke forstår det sprog, retsdokumentet er affattet på,  

 skal dette, eller i det mindste de væsentligste dele heraf, oversættes til  

 det  

 eller et af de nationale sprog i det land, hvor modtageren opholder sig.
Hvis  

 de fremsendende myndigheder er bekendt med, at modtageren kun forstår ét  

 sprog  

  et andet sprog end det eller de nationale sprog - skal dokumentet,  

 eller i  

 det mindste de væsentligste dele heraf, oversættes til dette sprog.
 Retsdokumenter kan efter  

 artikel 52, stk. 5, fremsendes gennem de judicielle myndigheder, hvis  

 modtagerens adresse er ukendt, eller når den anmodende stat kræver personlig  

 forkyndelse.
Efter artikel 52, stk. 1,  

 sidste punktum, indgiver Schengen-landene en liste over de retsdokumenter,  

 der  

 af det pågældende lands myndigheder kan fremsendes direkte med posten.
I  

 forbindelse med Danmarks indtræden i det praktiske Schengen-samarbejde har  

 Danmark således afgivet en erklæring om, hvilke dokumenter danske myndigheder  

 kan fremsende direkte med posten til personer, der opholder sig i de øvrige  

 Schengen-lande.
Justitsministeriet har  i lighed med Sverige   

 fundet det mest  

 hensigtsmæssigt at afgive en generel erklæring, der indebærer, at danske  

 myndigheder som udgangspunkt kan fremsende alle typer af processuelle  

 dokumenter, der udfærdiges som led i en straffesag, direkte med posten.
 Den danske erklæring har  

 følgende ordlyd:
 Dokumenter og  

 meddelelser, der udsendes af en judiciel myndighed som led i straffesagers  

 behandling, samt visse meddelelser fra administrative myndigheder vedrørende  

 afgørelser, der har tilknytning til straffesagers behandling.
 I de tilfælde, hvor der  

 er krav om personlig forkyndelse, eller hvor det anses for hensigtsmæssigt,  

 at  

 der foretages personlig forkyndelse, vil der skulle fremsendes en anmodning  

 om  

 personlig forkyndelse direkte til den relevante myndighed i det andet  

 Schengen-land.
 De dokumenter, der vil  

 kunne fremsendes i medfør af artikel 52, er bl.a.:
-  

 	  

 Bødeforlæg -  

 	  

 Advarsler -  

 	  

 Meddelelser om  

 betaling af sagsomkostninger -  

 	  

 Beslutninger i medfør  

 af retsplejelovens § 721 vedrørende påtaleopgivelse -  

 	  

 Beslutninger i medfør  

 af retsplejelovens § 722 vedrørende tiltalefrafald -  

 	  

 Beslutninger om ikke  

 at indlede efterforskning i medfør af retsplejelovens § 749 -  

 	  

 Underretning om  

 indgreb i medfør af retsplejelovens § 788 -  

 	  

 Underretning til  

 erstatningsparter m.v. i medfør af retsplejelovens § 724 -  

 	  

 Meddelelser om  

 erstatning i medfør af retsplejelovens kapitel 93 a -  

 	  

 Tilkendegivelser  

 vedrørende erstatningsspørgsmål i medfør af retsplejelovens kapitel 93 -  

 	  

 Forkyndelse af  

 anklageskrifter i visse typer af sager -  

 	  

 Forkyndelse af  

 retsmødebegæringer i visse typer af sager -  

 	  

 Forkyndelser af  

 stævninger i visse typer af sager -  

 	  

 Forkyndelser af  

 vidneindkaldelser i visse typer af sager -  

 	  

 Forkyndelse af domme  

 og kendelser i visse typer af sager -  

 	  

 Meddelelser om  

 udsættelse af afsoning -  

 	  

 Meddelelser om  

 benådning -  

 	  

 Administrativ  

 inddragelse af kørekort -  

 	  

 Meddelelser om  

 afgørelser i Politiklagenævnssager efter retsplejelovens kapitel 93 b og 93 c -  

 	  

 Meddelelser om forbud  

 i medfør af politivedtægten -  

 	  

 Advarsler i medfør af  

 straffelovens § 265 -  

 	  

 Meddelelser om forbud  

 i medfør visse særlove, herunder restaurationsloven -  

 	  

 Tilkendegivelser  

 vedrørende udvisning i medfør af udlændingeloven -  

 	  

 Visse afgørelser om  

 indrejseforbud i medfør af udlændingeloven Efter artikel 52, stk. 3,  

 må et vidne eller en sagkyndig, der ikke har efterkommet en stævning, der er  

 fremsendt med posten, ikke pålægges nogen sanktion eller  

 tvangsforanstaltning,  

 medmindre den pågældende senere frivilligt tager til den begærende stats  

 område  

 og dér på behørig vis indstævnes på ny.
Den myndighed, der fremsender  

 stævninger med posten, skal påse, at disse ikke indeholder nogen form for  

 advarsel om straf for udeblivelse.
Efter artikel 53, stk. 1  

 og 2, fremsendes anmodninger om retshjælp og svar herpå som hovedregel  

 direkte  

 mellem de judicielle myndigheder, men anmodninger kan dog fortsat fremsendes  

 gennem de centrale myndigheder eller via Interpol.
Anmodninger om midlertidig  

 overførelse eller transit af personer, der er midlertidigt anholdt,  

 varetægtsfængslet eller underkastet anden form for frihedsberøvelse, samt  

 regelmæssig eller lejlighedsvis udveksling af oplysninger om straffeattester  

 skal fremsendes via de centrale myndigheder.
Artikel 53 lægger således  

 for så vidt angår Schengen-landene op til en ændring af den hidtidige  

 praksis,  

 hvorefter hovedreglen er, at anmodninger om retshjælp og svar herpå sendes  

 mellem de centrale myndigheder.
For Danmarks vedkommende nødvendiggør  

 bestemmelsen derfor visse ændringer i behandlingen af anmodninger om  

 retshjælp  

 i straffesager.
Disse ændringer er gennemgået under afsnit 3.3.
2.2.3. Den nordiske overenskomst af 26. april 1974  

 om gensidig retshjælp Danmark har sammen med de  

 øvrige nordiske lande (Finland, Island, Norge og Sverige) indgået Den  

 Nordiske  

 Overenskomst af 26. april 1974 om gensidig retshjælp.
Efter artikel 1 i  

 overenskomsten fremsendes anmodninger om forkyndelse og bevisoptagelse  

 direkte  

 mellem de pågældende landes judicielle myndigheder.
Den nordiske overenskomst  

 supplerer Retshjælpskonventionen for så vidt angår fremsendelse af  

 retsanmodninger og anmodninger om forkyndelse.
Den nordiske overenskomst  

 berøres ikke af Schengen-konventionens anvendelse i forhold til de nordiske  

 lande.
Dog vil Schengen-konven-tionens artikel 52 om fremsendelse af  

 retsdokumenter direkte med posten have selvstændig betydning mellem de  

 nordiske  

 lande, idet den nordiske overenskomst ikke indeholder en tilsvarende  

 bestemmelse.
2.2.4. Andre internationale konventioner Udover  

 Retshjælpskonventionen og Schengen-konventionen har Danmark ratificeret en  

 række andre konventioner, der indeholder bestemmelser om gensidig retshjælp i  

 straffesager.
For disse konventioner, herunder den europæiske konvention af  

 8.  

 november 1990 om hvidvaskning, efterforskning samt beslaglæggelse og  

 konfiskation af udbyttet fra strafbart forhold  

  

 (Hvidvaskkonventionen)  

  

 og  

 FNs konvention af 20. december 1988 om ulovlig handel med narkotika og  

 psykotrope stoffer  

  

 (FN-konventionen)  

  

 ,  

 gælder, at anmodninger som hovedregel skal fremsendes mellem de centrale  

 myndigheder, men at anmodninger i hastende tilfælde vil kunne fremsendes  

 mellem  

 de judicielle myndigheder.
FN-konventionen har  

 selvstændig betydning i de tilfælde, hvor danske myndigheder i sager  

 vedrørende  

 overtrædelser af narkotikalovgivningen har behov for at fremsende anmodninger  

 til lande, der ikke har tiltrådt Retshjælpskonventionen.
Hvidvaskkonventionen  

 bør anvendes som grundlag for en retsanmodning  eventuelt i kombination  

 med  

 Retshjælpskonventionen  i den type sager, der er omfattet af  

 konventionens  

 anvendelsesområde 2.2.5. God praksis i sager om gensidig retshjælp i  

 straffesager Rådet for Den Europæiske  

 Union vedtog den 29. juni 1998 en fælles aktion om god praksis i forbindelse  

 med gensidig retshjælp i straffesager (EFT L 191 af 7. juli 1998). I henhold  

 til artikel 1 i den fælles aktion har Danmark i lighed med de øvrige EU-lande  

 afgivet en erklæring om god praksis.
Danmarks erklæring vedlægges som  

  

 bilag  

 3.
2.3. Det europæiske retlige netværk Den 29. juni 1998 vedtog  

 Rådet for Den Europæiske Union en fælles aktion om oprettelse af et Europæisk  

 Retligt Netværk (EFT L 191 af 7. juli 1998). Netværket består af  

 kontaktpersoner, der er udpeget af medlemslandene.
Kontaktpersonerne kommer  

 fra  

 de centrale myndigheder, anklagemyndigheden og domstolene i medlemslandene.
Kontaktpersonerne skal  

 bl.a. medvirke til at smidiggøre samarbejdet i forbindelse med bekæmpelse af  

 alvorlig kriminalitet og forbedre koordineringen af samarbejdet i konkrete  

 sager.
Dette skal de bl.a. gøre ved at fungere som aktivt forbindelsesled  

 mellem de retlige myndigheder i henholdsvis deres eget land og andre  

 medlemslande.
Danmark har i henhold til  

 den fælles aktion udpeget kontaktpersoner hos Justitsministeriet,  

 Rigsadvokaten, Statsadvokaten for særlig økonomisk kriminalitet samt  

 Politidirektøren i København.
Endvidere er Rigspolitichefen, Afdeling A,  

 Internationale  

 Relationer, udpeget som kontaktpunkt.
De nuværende kontaktpersoner og deres  

 ansvarsområde fremgår af bilag 4. Kontaktpersonerne vil kunne yde bistand i  

 konkrete straffesager ved gennem netværket at formidle kontakt mellem danske  

 myndigheder  

 og de relevante udenlandske myndigheder.
Det europæiske retlige  

 netværk er for tiden ved at udarbejde en standardformular, der skal anvendes  

 ved fremsendelse af retsanmodninger, således at det anmodede land hurtigt kan  

 få et overblik over, hvad anmodningen omfatter.
Det er endvidere hensigten,  

 at  

 det anmodede land efter modtagelsen skal tilbagesende formularen til det  

 anmodende land med underretning om, hvilken myndighed der behandler sagen  

 tillige med oplysninger om navn og telefonnummer på en kontaktperson hos den  

 pågældende myndighed.
Endvidere er netværket i  

 færd med at udvikle et europæisk retligt atlas.
Det retlige atlas skal sætte  

 de  

 judicielle myndigheder i EU-landene i stand til straks  ved at  

 konsultere det  

 retlige atlas  at finde frem til den rette judicielle myndighed i et  

 andet  

 EU-land.
2.4. Eurojust Rådet vedtog den 14.  

 december 2000 under henvisning til EU-traktatens artikel 31 og 34, stk. 2,  

 litra c, rådsafgørelse om oprettelse af en midlertidig samarbejdsenhed for de  

 nationale anklagemyndigheder (midlertidig Eurojust-enhed). Justitsministeriet  

 har ved cirkulæreskrivelser af 23. marts 2001 og 24. oktober 2001 orienteret  

 om  

 formålet med oprettelsen af Eurojust og Danmarks repræsentant i enheden.
3. Behandlingen af anmodninger om gensidig retshjælp  

 i straffesager Det følgende afsnit  

 indeholder en beskrivelse af den praktiske fremgangsmåde, når danske  

 myndigheder fremsender eller modtager anmodninger om gensidig retshjælp i  

 straffesager.
Beskrivelsen tager udgangspunkt i de regler, der gælder efter  

 Retshjælpskonventionen.
Den afgørende forskel  

 mellem Retshjælpskonventionen og Schengen-konventionen er reglerne for  

 fremsendelse af retsanmodninger og anmodninger om forkyndelse, hvilket  

 fremgår  

 af nedenstående figur.
Efter Retshjælpskonventionen sendes anmodninger mellem  

 de centrale myndigheder i medlemslandene, mens anmodninger mellem  

 Schengen-landene sendes direkte mellem de judicielle myndigheder, d.v.s.  

 f.eks.  

 fra en dansk politimester til den tilsvarende myndighed i et andet  

 Schengen-land.
 De særlige regler for  

 fremsendelse af anmodninger mellem Schengen-landene er beskrevet i afsnit  

 3.3.
Schengen-konventionen  

 udgør som nævnt et supplement til Retshjælpskonventionen, og i de tilfælde  

 hvor  

 Schengen-konventionen ikke indeholder særlige regler, vil det således fortsat  

 være Retshjælpskonventionens regler, der finder anvendelse.
Dette gælder  

 f.eks.  

 indholdet af en rets-anmodning, hvor det fortsat er artikel 14 i  

 Retshjælpskonventionen, der skal følges.
3.1. Anmodninger fra Danmark Det er politiet og  

 anklagemyndigheden, der afgør, hvilke konkrete efterforskningsskridt der skal  

 gennemføres i en straffesag, herunder om der skal gennemføres  

 efterforskningsskridt, som kræver bistand fra udenlandske myndigheder.
Forinden der fremsættes  

 en retsanmodning over for udenlandske myndigheder, er der en række forhold,  

 der  

 skal overvejes.
Det gælder for det første, om den konkrete sag falder inden  

 for  

 områder, der dækkes af en konvention, som Danmark og det pågældende land har  

 tiltrådt.
Hvis det pågældende land ikke har tiltrådt en af de relevante  

 konventioner, må det undersøges, om der eventuelt er praksis for, at landet  

 alligevel kan yde retshjælp og i givet fald på hvilke betingelser, herunder  

 om  

 principperne i Retshjælpskonventionen følges.
I de tilfælde, hvor det  

 pågældende land har tiltrådt en af de relevante konventioner, skal det  

 undersøges, om der er afgivet erklæringer eller taget forbehold, som har  

 betydning for den konkrete sag.
Endelig kan det overvejes at søge bistand hos  

 kontaktpersoner, der kan vejlede om den hurtigste og bedste løsning i den  

 konkrete sag.
3.1.1. Fremsendelse af retsanmodninger Justitsministeriet er i  

 medfør af Retshjælpskonventionen udpeget som den centrale myndighed her i  

 landet.
Retsanmodninger til udenlandske myndigheder skal derfor som  

 udgangspunkt fremsendes gennem Justitsministeriet.
For så vidt angår  

 fremsendelse  

 af retsanmodninger til Schengen-landene henvises til afsnit 3.3.
Hvis anmodningen er af  

 hastende karakter, kan anmodningen fremsendes direkte  eventuelt via  

 Interpol  

 - til den kompetente myndighed i udlandet.
En række lande kræver imidlertid,  

 at  

 anmodningen tillige fremsendes gennem Justitsministeriet, hvorfor det er mest  

 hensigtsmæssigt generelt at følge denne fremgangsmåde.
Det skal i givet fald  

 fremgå af fremsendelsesskrivelsen til Justitsministeriet, at anmodningen  

 allerede er fremsendt direkte til den kompetente myndighed i udlandet.
Det er  

 endvidere muligt at få bistand fra de nordiske forbindelsesofficerer i  

 udlandet  

 med henblik på, at forbindelsesofficererne overdrager anmodningen til de  

 udenlandske myndigheder.
En sådan fremsendelse skal tillige fremgå af  

 fremsendelsesskrivelsen til Justitsministeriet.
 Justitsministeriet vil  

 kunne sørge for oversættelse af retsanmodningen, men af hensyn til  

 tidsfaktoren  

 kan ministeriet anbefale, at politi/anklagemyndighed sørger for oversættelse  

 ved statsautoriseret translatør, forinden retsanmodningen fremsendes til  

 Justitsministeriet.
 Retsanmodningen skal som  

 hovedregel vedlægges i to eksemplarer, hvoraf den ene skal være en original.  

 Ved fremsendelse af retsanmodninger til lande, der ikke har tiltrådt  

 konventionen, skal retsanmodningen vedlægges i tre eksemplarer, idet  

 anmodningen sendes via diplomatiske kanaler.
Ved fremsendelse af  

 retsanmodninger til udenlandske myndigheder anvender Justitsministeriet en  

 række standardskrivelser, der er oversat til engelsk, tysk, fransk og spansk.  

 Der vil derfor som hovedregel ikke være oversættelsesudgifter forbundet med  

 udfærdigelsen af Justitsministeriets fremsendelsesskrivelse.
I de tilfælde,  

 hvor der er behov for ændringer og tilføjelser til ministeriets  

 standardskrivelse, vil skrivelsen blive oversat af en statsautoriseret  

 translatør tillige med  

 rets-anmodningen,  

 hvis denne ikke er oversat ved politiets/anklagemyndighedens foranstaltning.  

 Hidtil har Justitsministeriet efterfølgende sendt regningen for oversættelsen  

 til den relevante politimester eller statsadvokat til videre foranstaltning.  

 Med henblik på at gennemføre en rationalisering af denne procedure og  

 samtidig  

 sikre rettidig betaling af regningerne, vil Justitsministeriet fremover  

 betale  

 regningerne, hvorefter beløbet ved Justitsministeriets foranstaltning vil  

 blive  

 trukket direkte hos politikredsen/statsadvokaten.
Efter  

 Retshjælpskonventionen tilbagesendes resultatet af de efterforskningsskridt,  

 der er gennemført som udgangspunkt ad de samme kanaler, som blev benyttet ved  

 fremsendelsen.
Justitsministeriet fremsender snarest efter modtagelsen af  

 efterforskningsmaterialet  

 fra udlandet dette til politimesteren/statsadvokaten.
3.1.2. Retsanmodningens indhold Artikel 14 i  

 Retshjælpskonventionen indeholder alene minimumskrav til retsanmodningens  

 indhold.
Udover de oplysninger, der udtrykkeligt er nævnt i bestemmelsen, bør  

 anmodningen endvidere indeholde navn og telefonnummer på én eller flere  

 kontaktpersoner hos den myndighed, der har fremsat anmodningen.
Hvis  

 retsanmodningen er af hastende karakter, bør retsanmodningen tillige  

 indeholde  

 en begrundelse herfor samt oplysning om, at anmodningen er fremsendt direkte  

 til de kompetente myndigheder i det anmodede land.
 For så vidt angår den  

 praktiske udformning af retsanmodningen henvises til Anklagemyndighedens  

 Dokumentsamling, der indeholder en række standarddokumenter, som bør anvendes  

 i  

 forbindelse med fremsættelse af retsanmodninger.
Foruden de praktiske  

 oplysninger skal en retsanmodning indeholde en redegørelse for sagens  

 omstændigheder, herunder sagens opståen, lovovertrædelsens art, hvilke  

 personer  

 der er involveret, hvorfor der er behov for den udenlandske myndigheds  

 bistand,  

 og hvilken bistand der ønskes.
Anmodningen skal indeholde de oplysninger, der  

 er nødvendige for, at den udenlandske myndighed kan forstå sagens sammenhæng  

 og  

 tage stilling til, om anmodningen kan efterkommes.
Endvidere skal anmodningen  

 indeholde kopi af de lovbestemmelser, som sagen vedrører.
Retsanmodningen bør som  

 udgangspunkt ikke indeholde kopi af det danske efterforskningsmateriale,  

 bortset fra en eventuel resumérapport og eventuelle kendelser.
Baggrunden  

 herfor er, at udgifterne ved oversættelse af efterforskningsmaterialet kan  

 være  

 betydelige, ligesom gennemførelsen af retsanmodningen vil blive forsinket,  

 hvis  

 det er nødvendigt for den anmodede myndighed at gennemlæse mange sagsakter  

 for  

 at forstå sagens omstændigheder.
Hvis det vurderes, at der  

 er behov for, at repræsentanter for danske myndigheder deltager i forbindelse  

 med det pågældende efterforskningsskridts gennemførelse i udlandet, skal  

 dette  

 og begrundelsen herfor tillige fremgå af retsanmodningen.
Dette gælder  

 tillige,  

 hvis der foruden polititjenestemænd og repræsentanter for anklagemyndigheden  

 ønskes en dansk forsvarers tilstedeværelse.
3.1.3. Anmodninger om forkyndelse Anmodninger om  

 forkyndelse fremsendes som udgangspunkt gennem de centrale myndigheder, men  

 efter Retshjælpskonventionen kan anmodningerne tillige fremsendes direkte  

   

 eventuelt via Interpol - til den judicielle myndighed i udlandet.
For så vidt  

 angår forkyndelse til personer i Schengen-landene henvises til afsnit 3.3.
Anmodninger om  

 forkyndelse behøver ikke at indeholde en redegørelse for sagens  

 omstændigheder,  

 men det bør fremgå, hvad tiltalen vedrører.
Ligeledes behøver anmodninger om  

 forkyndelse ikke at indeholde kopi af de lovbestemmelser, som sagen vedrører.
Indkaldelse af vidner,  

 der opholder sig i udlandet, kan udformes på samme måde som vidneindkaldelser  

 i  

 danske sager  dog med to væsentlige undtagelser.
For det første skal  

 der tages  

 hensyn til, at et vidne, der opholder sig i udlandet, ikke vil kunne  

 tilbageholdes i tilfælde af manglende fremmøde.
Dernæst skal indkaldelsen  

 eller  

 Justitsministeriets fremsendelsesskrivelse indeholde oplysninger om  

 vidnegodtgørelse samt dækning af rejse- og opholdsudgifter, eller oplysninger  

 om navn og telefonnummer på en person i politikredsen/statsadvokaturen, som  

 vidnet kan kontakte herom.
Ved fremsendelse af  

 anmodninger om forkyndelser spiller tidsfaktoren en særlig rolle.
Der bør  

 derfor ved berammelse af retsmøder tages højde for, at der skal ske  

 forkyndelse  

 for tiltalte eller vidner i udlandet.
Det er Justitsministeriets erfaring, at  

 der som minimum må påregnes tre måneder til forkyndelser i de europæiske  

 lande,  

 og væsentligt længere tid i lande uden for Europa.
Ved forkyndelser i  

 Thailand  

 må der f.eks. påregnes at forløbe mere end et år, inden forkyndelse har  

 fundet  

 sted.
Det bør derfor også nøje overvejes, om der er behov for at indkalde det  

 pågældende vidne.
Hvis den anmodning om forkyndelse, der fremsendes til  

 Justitsministeriet, ikke er oversat, skal politikredsen/statsadvokaten  

 således være opmærksom på, at der udover den  

 tid, der medgår til forkyndelsen, skal beregnes yderligere tid med henblik på  

 oversættelse af dokumenterne.
 I de tilfælde, hvor der  

 skal forkyndes et anklageskrift for en tiltalt, bør sagen samtidig søges  

 berammet, således at anklageskriftet og stævningen kan forkyndes samtidig.
 Hvis der er tale om  

 særligt hastende tilfælde, vil Justitsministeriet kunne være behjælpelig med  

 eventuelt at kontakte den danske ambassade i det pågældende land med henblik  

 på  

 at søge bistand til forkyndelse.
 Det kan i øvrigt  

 anbefales at kontakte Justitsministeriet, forinden der foretages endelig  

 berammelse af domsforhandling m.v., hvis der er tvivl om, hvorvidt  

 forkyndelse  

 vil kunne ske rettidigt.
3.1.4. Anmodninger til lande, der ikke har tiltrådt  

 de relevante konventioner Anmodninger til lande,  

 der ikke har tiltrådt Retshjælpskonventionen eller andre relevante  

 konventioner, skal fremsendes ad diplomatisk vej, d.v.s. at anmodningen  

 fremsendes af Justitsministeriet gennem Udenrigsministeriet.
Hvis anmodningen  

 er hastende, kan anmodningen imidlertid fremsendes gennem Interpol, men i  

 disse  

 tilfælde skal den originale anmodning altid fremsendes gennem  

 Justitsministeriet til de udenlandske myndigheder.
For så vidt angår  

 retsanmodninger til Gibraltar har Storbritannien og Spanien indgået en  

 bilateral aftale, der trådte i kraft den 1. juni 2000. Aftalen indebærer  

 bl.a.,  

 at retsanmodninger fra EU-lande til Gibraltar skal fremsendes til  

 myndighederne  

 på Gibraltar gennem en postboks i det britiske Foreign and Commonwealth  

 Office.  

 Hvis en retsanmodning til Gibraltar er af hastende karakter, bør  

 Justitsministeriet derfor kontaktes med henblik på, at ministeriet telefonisk  

 eller via E-mail kan orientere de britiske myndigheder om, at der vil blive  

 fremsendt en anmodning af hastende karakter.
Anmodninger til lande,  

 der ikke har tiltrådt de relevante konventioner, kan udformes i  

 overensstemmelse med principperne i Retshjælpskonventionen og bør som  

 udgangspunkt indeholde samme oplysninger som de anmodninger, der fremsættes i  

 medfør af denne konvention.
Dette gælder bl.a. anmodninger til USA, Canada og  

 en række af de sydamerikanske lande.
Nogle lande stiller imidlertid særlige  

 krav til udformning og indhold af retsanmodninger.
Justitsministeriet vil i  

 det  

 omfang, ministeriet har tidligere erfaringer med det pågældende land, kunne  

 yde  

 vejledning herom, og Justitsministeriet vil i øvrigt kunne være behjælpelig  

 med  

 at søge at indhente oplysninger via Udenrigsministeriet.
Det bemærkes endvidere,  

 at en række lande ikke kan imødekomme retsanmodninger, hvis der ikke mellem  

 Danmark og det pågældende land er indgået en aftale om gensidig retshjælp i  

 straffesager.
Dette spørgsmål vil eventuelt kunne søges afklaret ved  

 henvendelse til Justitsministeriet eller ved forespørgsel gennem Interpol,  

 forinden der udfærdiges en retsanmodning.
3.1.5. Justitsministeriets opgaver Kompetencen til at  

 beslutte, om der er grundlag for at fremsætte en retsanmodning i en konkret  

 sag, tilkommer som nævnt politiet og anklagemyndigheden.
Justitsministeriet  

 foretager derfor som udgangspunkt ikke en materiel gennemgang af sagen,  

 medmindre sagen rejser principielle spørgsmål.
Justitsministeriet påser som  

 hovedregel alene, at de formelle betingelser i konventionen er opfyldt,  

 herunder at anmodningen er affattet på det korrekte sprog, og at anmodningen  

 i  

 øvrigt indeholder de oplysninger, som konventionen kræver.
Det er  

 anklagemyndighedens opgave at vurdere, om et efterforskningsskridt kræver en  

 retskendelse og i givet fald at indhente de fornødne kendelser i forbindelse  

 med fremsendelse af en rets-anmodning.
Hvis der er tale om et  

 efterforskningsskridt,  

 der efter de anmodede myndigheders opfattelse kræver en retskendelse, påser  

 Justitsministeriet, at der i Danmark er indhentet de fornødne retskendelser  

 forud for retsanmodningens fremsættelse.
I forbindelse med  

 videresendelse af efterforskningsmateriale fra udlandet kontrollerer  

 Justitsministeriet ikke, om de udenlandske myndigheder helt eller delvist har  

 imødekommet anmodningen.
Det er således hensigtsmæssigt, hvis de danske  

 myndigheder  

 snarest efter modtagelsen af materialet fra de udenlandske myndigheder  

 foretager en gennemgang heraf, således at der om nødvendigt kan fremsendes en  

 opfølgende retsanmodning.
3.2. Anmodninger til Danmark Retsanmodninger til  

 Danmark fremsættes som hovedregel i medfør af Retshjælpskonventionen og  

 Tillægsprotokollen.
En række anmodninger fremsættes imidlertid i medfør af  

 Hvidvaskkonventionen eller i medfør af begge konventioner.
Endelig modtager  

 Danmark en række anmodninger fra lande, der ikke har tiltrådt hverken  

 Retshjælpskonventionen eller Hvidvaskkonventionen.
3.2.1. Fremsendelse af retsanmodninger For så vidt angår  

 retsanmodninger fra Schengen-landene henvises til afsnit 3.3.
Retsanmodninger fra  

 lande, der ikke deltager i Schengen-samarbejdet, fremsendes fortsat som  

 hovedregel fra den centrale myndighed i udlandet til Justitsministeriet.
Ofte  

 fremsendes anmodninger imidlertid direkte  eventuelt gennem Interpol -  

 til de  

 danske myndigheder.
I de fleste tilfælde vil en anmodning, der fremsendes  

 direkte, tillige blive fremsendt gennem de centrale myndigheder.
Det er  

 imidlertid ikke i alle situationer, at Justitsministeriet underrettes om, at  

 anmodningen tillige er fremsendt direkte til den kompetente danske myndighed,  

 og Justitsministeriet er således heller ikke bekendt med, hvilken dansk  

 myndighed  

 der har modtaget anmodningen.
Dette kan give anledning til vanskeligheder i  

 de  

 sager, hvor flere politikredse kan anses for kompetente.
Når anmodningen modtages  

 direkte fra de udenlandske myndigheder, kan politikredsen påbegynde  

 gennemførelsen af anmodningen uden at afvente modtagelsen af den originale  

 anmodning via Justitsministeriet.
Der kan i værste fald forløbe flere  

 måneder,  

 før anmodningen fremsendes gennem de centrale myndigheder, og gennemførelsen  

 af  

 anmodningen bør ikke afvente denne fremsendelse.
I de tilfælde, hvor  

 retsanmodningen modtages af Justitsministeriet, vil anmodningen blive  

 videresendt til den kompetente danske myndighed i overensstemmelse med  

 retsplejelovens kompetenceregler.
Hvis flere politikredse er kompetente, vil  

 Justitsministeriet fremsende anmodningen til de relevante politikredse.  

 Samtidig vil ministeriet, hvis anmodningen skønnes at give anledning hertil,  

 anmode en af kredsene om at koordinere anmodningens gennemførelse.
 Justitsministeriet vil  

 samtidig med fremsendelsen til den relevante politikreds underrette den  

 udenlandske myndighed om, at anmodningen er modtaget, og hvilken myndighed  

 der  

 behandler anmodningen.
Når en anmodning er  

 udført, tilbagesendes sagen til Justitsministeriet, der videresender det  

 danske  

 efterforskningsmateriale til de udenlandske myndigheder.
For så vidt angår  

 anmodninger, som politimesteren har modtaget direkte fra den udenlandske  

 myndighed, bør efterforskningsmaterialet tilbagesendes gennem  

 Justitsministeriet i overensstemmelse med Retshjælpskonventionens artikel  

 15.
3.2.2. Retsanmodningens indhold Udenlandske begæringer om  

 efterforskningsskridt i Danmark kan imødekommes, uanset om fremsættelsen og  

 behandlingen af retsanmodninger er reguleret i en konvention eller aftale,  

 der  

 finder anvendelse mellem Danmark og den anmodende stat.
Som nævnt gennemføres  

 de anmodede efterforskningsskridt i givet fald på grundlag af en analog  

 anvendelse af de relevante regler i retsplejeloven.
Anmodninger om bistand  

 fra udenlandske myndigheder skal vurderes på samme grundlag, som hvis  

 foranstaltningen skulle gennemføres i en national sag.
For så vidt angår  

 anmodninger om bistand, der kræver rettens medvirken, skal det forhold, der  

 ligger til grund for anmodningen, være strafbart efter dansk ret.
Dette  

 fremgår  

 af en erklæring, som Danmark har afgivet i tilknytning til artikel 5 i  

 Retshjælpskonventionen.
De danske myndigheder skal endvidere være opmærksom  

 på  

 forbudet mod dobbelt strafforfølgning (ne bis in idem), hvis der anmodes om  

 bistand  

 i en sag, hvor der allerede er faldet endelig dom i Danmark, eller påtale er  

 endelig opgivet, jf. principperne i straffelovens § 10 a.
En række lande har  

 en  

 anderledes forståelse af begrebet ne bis in idem end de regler,  

 der fremgår  

 af straffeloven, og danske myndigheder bør således være tilbageholdende med  

 at  

 udlevere akter fra den danske efterforskning.
I visse tilfælde bør de  

 udenlandske myndigheder således alene orienteres om resultatet af  

 straffesagen  

 i Danmark.
I nogle tilfælde vil  

 udenlandske myndigheder anmode om, at der iagttages særlige formkrav i  

 forbindelse med gennemførelsen af et efterforskningsskridt i Danmark.
Det  

 gælder f.eks.
Storbritannien og USA, der jævnligt anmoder om, at  

 vidneforklaringer  

 afgives under ed, eller at forklaringer afgives i form af en  

 statement.
Efter  

 retsplejelovens § 190 bør sådanne særlige krav til form eller fremgangsmåde  

 så  

 vidt muligt imødekommes, medmindre dette vil være åbenbart uforeneligt med  

 dansk retsorden.
Danmark har afgivet en erklæring i tilknytning til artikel 3  

 i  

 Retshjælpskonventionen, hvorefter en begæring om, at en forklaring af et  

 vidne  

 eller en sagkyndig skal bekræftes under ed, skal kunne afslås, hvis  

 vedkommende  

 danske domstol ikke finder sådan bekræftelse påkrævet.
Uanset udformningen af  

 erklæringen er det Justitsministeriets praksis, at  

 anmodninger om edsaflæggelse i almindelighed  

 bliver afslået, uden at spørgsmålet forelægges for retten i forbindelse med  

 en  

 indenretlig afhøring.
Det er imidlertid efter praksis muligt at udforme en  

 vidneforklaring afgivet til politiet således, at der som bilag til en  

 afhøringsrapporten vedlægges en statement, der indeholder vidnets  

 forklaring.
En anmodning, der  

 indeholder en begæring om, at repræsentanter for udenlandske myndigheder kan  

 være til stede her i landet i forbindelse med gennemførelsen af de relevante  

 efterforskningsskridt, bør som udgangspunkt imødekommes, medmindre der er  

 hensyn, der taler afgørende imod anmodningen.
Efterforskningen gennemføres  

 imidlertid af dansk politi, og repræsentanterne for de udenlandske  

 myndigheder  

 må ikke foretage selvstændige efterforskningsskridt her i landet.
Politirapporter, der  

 udarbejdes i forbindelse med efterforskning gennemført på anmodning af en  

 udenlandsk myndighed, udfærdiges af dansk politi på dansk.
Dette indebærer  

 således også, at der  uanset om den afhørte har krav herpå  skal  

 medvirke en  

 tolk i de tilfælde, hvor repræsentanter for en udenlandsk myndighed får  

 lejlighed til at stille spørgsmål til den afhørte.
Politirapporter m.v.  

 fremsendes herefter til de udenlandske myndigheder, der selv forestår  

 oversættelse af rapporterne.
Der kan eventuelt træffes aftale om, at den  

 tolk,  

 der har medvirket ved afhøringen, forestår oversættelsen af politirapporten,  

 og  

 at udgifterne hertil refunderes af de udenlandske myndigheder Efter  

 Retshjælpskonventionens artikel 11 kan det anmodende land fremsætte en  

 begæring  

 om, at en person, der er frihedsberøvet i det anmodede land og skal give  

 personligt fremmøde som vidne eller med henblik på konfrontation i det  

 anmodende  

 land, overføres til det anmodende land eller til det land, hvor afhøringen  

 agtes foretaget.
Overførelsen kan bl.a. nægtes, hvis den frihedsberøvede ikke  

 samtykker i overførelsen, eller hvis der er andre afgørende grunde til ikke  

 midlertidigt at overføre den pågældende til udlandet.
Når Danmark modtager en  

 anmodning efter konventionens artikel 11, er det den politimester, der  

 efterforsker eller har efterforsket den straffesag, der har givet anledning  

 til  

 frihedsberøvelsen her i landet, der - eventuelt efter forelæggelse for den  

 overordnede anklagemyndighed - skal tage stilling til anmodningen.
Hvis  

 anmodningen vedrører en person, der er varetægtsfængslet, skal det indgå i  

 vurderingen, under hvilke vilkår den pågældende vil kunne varetægtsfængsles i  

 det anmodende land.
Det er således ikke alle lande, der kan gennemføre  

 varetægtsfængsling i isolation eller brev- og besøgskontrol.
Det kan i den  

 forbindelse overvejes at lade imødekommelse af anmodningen være betinget af,  

 at  

 en dansk polititjenestemand er til stede i forbindelse med den pågældendes  

 midlertidige overførelse til det anmodende land.
3.2.3. Anmodninger om forkyndelse For så vidt angår  

 anmodninger om forkyndelse fra Schengen-landene henvises til afsnit 3.3.
Anmodninger om  

 forkyndelse fremsendes også fortsat som hovedregel gennem de centrale  

 myndigheder.
Anmodninger om forkyndelse vil dog altid kunne fremsendes  

 direkte  

  eventuelt gennem Interpol - til de judicielle myndigheder her i  

 landet.
 Anmodninger om  

 forkyndelser vil som hovedregel angive en tidsfrist for forkyndelsens  

 gennemførelse, og den politimester, der modtager anmodningen om forkyndelse,  

 skal bestræbe sig på i videst muligt omfang at overholde sådanne frister.  

 Forkyndelse  

 bør ske personligt over for den pågældende, medmindre andet fremgår af  

 anmodningen.
Påtegning om forkyndelse  

 udfærdiges på samme måde som ved forkyndelse af dokumenter i danske sager,  

 men  

 man bør være opmærksom på, at et forkyndelsesstempel kan være vanskeligt at  

 læse for udenlandske myndigheder, hvorfor forkyndelsesstemplet skal være  

 meget  

 tydeligt.
Alternativt kan forkyndelsespåtegning anføres på en særskilt side,  

 der vedlægges dokumenterne som bilag.
Udenlandske myndigheder  

 fremsender ofte dokumenter, der skal forkyndes på et af de sprog, som Danmark  

 har erklæret vil kunne anvendes i forbindelse med fremsendelse af  

 retsanmodninger.
Efter Justitsministeriets opfattelse dækker denne erklæring  

 imidlertid ikke de dokumenter, som ønskes forkyndt, og det er således det  

 anmodende land, der skal sørge for oversættelse til et sprog, som den person,  

 over for hvem der skal foretages forkyndelse, forstår.
Dette indebærer, at  

 det  

 ved forkyndelsen skal afklares, om den pågældende forstår det sprog, som  

 dokumenterne er affattet på.
Hvis den pågældende erklærer ikke at kunne  

 forstå  

 sproget, bør dette bemærkes i forkyndelsespåtegningen.
Justitsministeriet  

 modtager en lang række anmodninger fra bl.a.
Ungarn og Tjekkiet, hvori der  

 anmodes om forkyndelse for anmelderen/forurettede i sager, hvor de  

 udenlandske  

 myndigheder har besluttet at opgive påtale eller indstille efterforskningen i  

 en straffesag.
Efter Justitsministeriets opfattelse er der ikke i disse sager  

 behov for personlig forkyndelse, hvorfor ministeriet fremsender anmodningen  

 til  

 den relevante politimester med bemærkning om, at det er tilstrækkeligt, at  

 den  

 pågældende underrettes om påtaleopgivelsen.
3.2.4. Anmodninger til Danmark fra lande, der ikke  

 har tiltrådt de relevante konventioner Danmark modtager jævnligt  

 anmodninger fra lande, der ikke har tiltrådt Retshjælpskonventionen eller  

 andre  

 relevante konventioner.
Som nævnt under pkt. 3.2. kan anmodninger  

 imødekommes,  

 uanset om der mellem Danmark og det anmodende land er indgået en aftale  

 herom.  

 Retsanmodninger fra disse lande behandles således som udgangspunkt på samme  

 måde, som anmodninger fra lande, der har tiltrådt de relevante konventioner.  

 Dette indebærer bl.a., at retsanmodningerne bør opfylde de formelle krav, der  

 følger af Retshjælpskonventionen.
Forskellen mellem disse anmodninger og  

 anmodninger fra lande, der har tiltrådt de relevante konventioner, er, at  

 Danmark  

 ikke er forpligtet til at yde  

 bistand.
Udgangspunktet er imidlertid, at Danmark yder bistand i det omfang,  

 der er mulighed herfor i medfør af retsplejeloven, og bistanden ikke i øvrigt  

 strider mod grundlæggende retsprincipper.
Der bør i den forbindelse  

 udvises særlig forsigtighed ved behandlingen af anmodninger fra lande, der  

 har  

 et retssystem, som er meget forskelligt fra det danske.
I en række lande kan  

 politirapporter anvendes som direkte bevis under en straffesag, og forinden  

 en  

 anmodning fra sådanne lande imødekommes, er det Justitsministeriets praksis,  

 at  

 det pågældende land anmodes om at tilkendegive, at politirapporter ikke  

 anvendes som direkte bevis under en straffesag i videre omfang, end det ville  

 være muligt efter retsplejelovens regler.
 For så vidt angår  

 retsanmodninger, der vedrører forbrydelser, som efter det anmodende lands  

 lovgivning kan medføre dødsstraf, kan sådanne anmodninger ikke imødekommes,  

 medmindre det anmodende land afgiver en erklæring om, at der ikke i den  

 konkrete sag vil blive nedlagt påstand om dødsstraf, eller at en eventuel  

 dødsstraf ikke vil blive eksekveret.
3.2.5. Justitsministeriets opgaver Retsanmodninger fra  

 udenlandske myndigheder behandles som nævnt på grundlag af en analog  

 anvendelse  

 af de relevante regler i retsplejeloven.
Dette indebærer, at det er  

 politimesteren, der beslutter, om anmodningen kan imødekommes, og i givet  

 fald  

 på hvilken måde.
Justitsministeriet foretager således i almindelighed ikke en  

 gennemgang af sagens materielle indhold.
Forinden Justitsministeriet  

 fremsender  

 en udenlandsk retsanmodning til den kompetente danske myndighed til videre  

 foranstaltning, foretager ministeriet imidlertid en vurdering af, om  

 Retshjælpskonventionens formelle betingelser er opfyldt, herunder at  

 anmodningen vedrører en straffesag, og at anmodningen er fremsendt på enten  

 dansk, tysk, engelsk eller fransk.
Hvis der er behov for oversættelse af  

 anmodningen, sker dette ved politimesterens foranstaltning.
 Hvis Justitsministeriet  

 allerede ved modtagelsen af anmodningen kan konstatere, at formkravene i  

 Retshjælpskonventionen ikke er overholdt, at der mangler dokumenter eller  

 oplysninger i anmodningen, eller at der anmodes om efterforskningsskridt, som  

 helt åbenbart ikke vil kunne imødekommes, tilbagesender ministeriet  

 umiddelbart  

 anmodningen til de udenlandske myndigheder.
Hvis politimesteren  

 finder, at en anmodning kun delvist kan imødekommes, eller at en anmodning  

 ikke  

 kan gennemføres inden for den frist, som det anmodende land har angivet, bør  

 politimesteren drøfte dette spørgsmål direkte med den kompetente myndighed i  

 det anmodende land.
I de tilfælde, hvor anmodningen giver anledning til  

 principielle overvejelser, bør anmodningen dog drøftes med  

 Justitsministeriet,  

 forinden der tages kontakt til de udenlandske myndigheder.
I de tilfælde, hvor  

 politimesteren finder, at en anmodning i sin helhed bør afslås, f.eks. på  

 grund  

 af ne bis in idem eller under henvisning til, at det forhold, der  

 ligger til  

 grund for anmodningen, ikke er strafbart i Danmark, skal anmodningen  

 tilbagesendes  

 gennem Justitsministeriet, idet politimesteren samtidig skal begrunde,  

 hvorfor  

 anmodningen ikke kan imødekommes.
Justitsministeriet vil herefter vurdere  

 sagen  

 og underrette de udenlandske myndigheder om sagens udfald.
3.3. Schengen-konventionen af 19. juni 1990 Danmark indtrådte den 25.  

 marts 2001 i det praktiske Schengen-samarbejde, og Schengen-konventionens  

 bestemmelser om gensidig retshjælp i straffesager finder fremover anvendelse  

 på  

 behandlingen af anmodninger mellem Danmark og de øvrige Schengen-lande.
Som  

 det  

 fremgår af gennemgangen under afsnit 2.2.2., vil konventionens regler om  

 gensidig retshjælp i straffesager indebære ændringer i forbindelse med  

 behandlingen af anmodninger om gensidig retshjælp, idet hovedreglen efter  

 Schengen-konventionen er, at anmodninger skal fremsendes direkte mellem de  

 judicielle myndigheder.
3.3.1. Behandlingen af retsanmodninger mellem  

 Danmark og Schengen-landene Retsanmodninger kan  

 fremsendes direkte fra de judicielle myndigheder i Danmark til de judi-cielle  

 myndigheder i de andre Schengen-lande i overensstemmelse med disse landes  

 retningslinier herfor.
De judicielle myndigheder i Danmark er defineret på  

 samme måde som i medfør af Retshjælpskonventionen, d.v.s. at domstolene og  

 anklagemyndigheden, der omfatter Justitsministeriet, Rigsadvokaten,  

 statsadvokaterne, Politidirektøren i København og politimestrene er  

 kompetente  

 til at fremsende retsanmodninger.  

 De  

 judicielle myndigheder i Danmark vil ligeledes kunne behandle og besvare  

 anmodninger modtaget direkte fra de judicielle myndigheder i de øvrige  

 Schengen-lande.
Retsanmodninger mellem  

 Schengen-landene og Danmark skal fremover alene fremsendes eller  

 tilbagesendes  

 gennem Justitsministeriet, hvis sagen har principiel karakter, eller sagen i  

 øvrigt rejser spørgsmål af mere generel betydning for behandlingen af  

 anmodninger om retshjælp i straffesager.
Endvidere skal sager, hvor de  

 judicielle myndigheder i Danmark ikke er indstillet på at imødekomme en  

 anmodning fra et andet Schengen-land, tilbagesendes gennem Justitsministeriet  

 med henblik på, at Justitsministeriet kan få lejlighed til at vurdere sagen.
Sager af principiel  

 karakter vil typisk vedrøre anmodninger om efterforskningsskridt, som efter  

 retsplejeloven kan give anledning til særlige overvejelser.
Det kan f.eks.  

 være  

 anmodninger om anvendelse af agenter, eller anmodninger om iagttagelse af  

 særlige  

 procedurer i forbindelse med gennemførelsen af efterforskningsskridt.
Justitsministeriet har  

 endnu ikke modtaget oversigter vedrørende judicielle myndigheder fra alle de  

 øvrige Schengen-lande.
Oversigterne vil blive fremsendt, når de er modtaget i  

 Justitsministeriet.
3.3.2. Behandlingen af anmodninger om forkyndelse  

 mellem Danmark og Schengen-landene Schengen-konventionens  

 regler om forkyndelser indebærer, at hovedreglen fremover vil være, at  

 dokumenter til forkyndelse fremsendes direkte med posten til den, der skal  

 modtage dokumenterne.
De enkelte Schengen-lande har afgivet erklæring om,  

 hvilke dokumenter der kan fremsendes på denne måde.
Der henvises til afsnit  

 2.2.2.
Justitsministeriet har  

 endnu ikke modtaget en samlet oversigt over disse dokumenter fra de øvrige  

 Schengen-lande.
Justitsministeriet vil fremsende oversigten, når den er  

 modtaget.
Danske myndigheder vil  

 fremover kunne fremsende dokumenter direkte med posten til de personer i de  

 øvrige Schengen-lande, der skal modtage dokumenterne.
Hvis der er grund til  

 at  

 tro, at personen ikke forstår dansk, skal dokumenterne, eller i det mindste  

 de  

 væsentligste dele heraf, oversættes til de eller et af de nationale sprog i  

 det  

 land, hvor modtageren opholder sig.
Hvis de danske myndigheder er bekendt  

 med,  

 at modtageren kun forstår ét sprog  et andet sprog end det eller de  

 nationale  

 sprog  skal dokumenterne, eller i det mindste de væsentligste dele  

 heraf,  

 oversættes til dette sprog.
Anmodninger om forkyndelse skal således fremover  

 alene fremsendes til de judicielle myndigheder, hvis modtageres adresse er  

 ukendt, eller når der efter retsplejelovens regler er krav om personlig  

 forkyndelse.
3.4. Statistiske oplysninger Evalueringsrapporten om  

 Danmark indeholder som nævnt i indledningen en henstilling om, at der med  

 henblik på sagsstyring bør føres statistik over antallet af indgående og  

 udgående anmodninger.
 Justitsministeriet skal  

 anmode politi og anklagemyndighed om at foretage det videre fornødne, således  

 at følgende oplysninger fremover vil kunne tilvejebringes:
Indgående anmodninger 1.  

 	  

 Retsanmodninger 1.1.  

 	  

 antallet af  

 retsanmodninger fra udlandet 1.2.  

 	  

 antallet af  

 retsanmodninger fra Schengen-lande 1.3.  

 	  

 antallet af  

 retsanmodninger modtaget direkte fra myndigheder i Schengen-lande 1.4.  

 	  

 antallet af  

 retsanmodninger modtaget gennem Justitsministeriet fra Schengen-lande 1.5.  

 	  

 antallet af  

 retsanmodninger fra andre lande 1.6.  

 	  

 antallet af  

 retsanmodninger modtaget direkte fra myndigheder i andre lande 1.7.  

 	  

 antallet af  

 retsanmodninger modtaget gennem Justitsministeriet fra andre lande 2.  

 	  

 Forkyndelser 2.1.  

 	  

 antallet af  

 anmodninger om forkyndelser fra udlandet 2.2.  

 	  

 antallet af  

 anmodninger om forkyndelser fra Schengen-lande 2.3.  

 	  

 antallet af  

 anmodninger om forkyndelser modtaget direkte fra myndigheder i Schengen-lande 2.4.  

 	  

 antallet af  

 anmodninger om forkyndelser modtaget gennem Justitsministeriet fra  

 Schengen-lande 2.5.  

 	  

 antallet af  

 anmodninger om forkyndelser fra andre lande 2.6.  

 	  

 antallet af  

 anmodninger om forkyndelser modtaget direkte fra myndigheder i andre lande 2.7.  

 	  

 antallet af  

 anmodninger om forkyndelser modtaget gennem Justitsministeriet fra andre  

 lande II.  

 	  

 Udgående anmodninger 1.  

 	  

 Retsanmodninger 1.1.  

 	  

 antallet af  

 retsanmodninger til udlandet 1.2.  

 	  

 antallet af  

 retsanmodninger til Schengen-lande 1.3.  

 	  

 antallet af  

 retsanmodninger fremsendt direkte til Schengen-lande 1.4.  

 	  

 antallet af  

 retsanmodninger fremsendt gennem Justitsministeriet til Schengen-lande 1.5.  

 	  

 antallet af  

 retsanmodninger til andre lande 1.6.  

 	  

 antallet af  

 retsanmodninger fremsendt gennem Justitsministeriet til andre lande antallet af  

 retsanmodninger fremsendt direkte til andre lande Forkyndelser 2.1.  

 	  

 antallet af  

 anmodninger om forkyndelser til udlandet 2.2.  

 	  

 antallet af  

 anmodninger om forkyndelser til Schengen-lande 2.3.  

 	  

 antallet af  

 anmodninger om forkyndelser fremsendt direkte til modtageren i et  

 Schengen-land 2.4.  

 	  

 antallet af  

 anmodninger om forkyndelser fremsendt direkte til myndigheder i  

 Schengen-lande 2.5.  

 	  

 antallet af  

 anmodninger om forkyndelser fremsendt gennem Justitsministeriet til  

 Schengen-lande 2.6.  

 	  

 antallet af  

 anmodninger om forkyndelser til andre lande 2.7.  

 	  

 antallet af  

 anmodninger om forkyndelser fremsendt direkte til myndigheder i andre lande antallet af  

 anmodninger om forkyndelser fremsendt gennem Justitsministeriet til andre  

 lande 4. OVERFØRSEL AF RETSFORFØLGNING Overførsel af  

 retsforfølgning anvendes i praksis som et alternativ til en anmodning om  

 udlevering i de tilfælde, hvor der ikke vil være grundlag for at anmode om  

 udlevering.
En anmodning om overførsel af retsforfølgningen i en straffesag  

 vil  

 ligeledes være relevant, hvis den sigtede har fast bopæl i et andet land, og  

 retsforfølgningen mest hensigtsmæssigt finder sted i dette land, f.eks. fordi  

 vidnerne i sagen i forvejen befinder sig i det pågældende land.
4.1. Dansk ret Efter § 1 i lov nr. 252  

 af 12. juni 1975 om overførsel til andet land af retsforfølgning i  

 straffesager  

 kan lovovertrædelser, som er omfattet af den europæiske konvention af 15. maj  

 1972 om overførsel af retsforfølgning i straffesager, retsforfølges efter  

 reglerne i konventionen.
Sager, som skal afgøres  

 af en domstol her i landet, indbringes af anklagemyndigheden for retten på  

 det  

 sted, hvor den pågældende bor, jf. lovens § 2. Efter § 3 i loven finder  

 retsplejelovens regler om straffesagers behandling anvendelse i det omfang  

 konventionen ikke indeholder modstående regler.
Når en fremmed stat  

 tilkendegiver, at den agter at fremsætte anmodning om retsforfølgning, og  

 danske domstole alene er kompetente til at behandle sagen efter straffelovens  

 §  

 8, stk. 1, nr. 5, kan den sigtede anholdes og fængsles i overensstemmelse med  

 reglerne i konventionens artikel 27-29. I henhold til § 5 kan  

 justitsministeren  

 på grundlag af gensidighed bestemme, at loven også skal anvendes i forholdet  

 mellem Danmark og en stat, der ikke har tiltrådt konventionen.
4.2. Den europæiske konvention af 15. maj 1972 om  

 overførsel af retsforfølgning i straffe-sager Danmark har tiltrådt den  

 europæiske konvention af 15. maj 1972 om overførsel af retsforfølgning i  

 straffesager.
Efter konventionens artikel 2, stk. 1, skal enhver af de lande,  

 der har tiltrådt konventionen, ved anvendelsen heraf have kompetence til at  

 foretage retsforfølgning efter egne strafferegler for enhver lovovertrædelse,  

 der omfattes af en anden stats lovgivning.
 Denne bestemmelse i  

 konventionen er der taget højde for i jurisdiktionsreglen i straffelovens §  

 8,  

 stk. 1, nr. 5, hvorefter handlinger foretagne uden for den danske stat, uden  

 hensyn til, hvor gerningsmanden hører hjemme, hører under dansk  

 straffemyndighed,  

 når handlingen er omfattet af en mellemfolkelig overenskomst, ifølge hvilken  

 Danmark er forpligtet til at foretage retsforfølgning.
 Jurisdiktionsreglerne i §  

 8 har selvstændig betydning, hvis handlingen ikke berører det danske  

 territorium og er begået af en fremmed uden en sådan tilknytning til Danmark  

 som beskrevet i straffelovens § 7.
Konventionens afsnit III  

 indeholder nærmere regler om overførsel af retsforfølgning.
Efter  

 konventionens  

 artikel 6 kan det anmodende land, når en person mistænkes for at have begået  

 en  

 lovovertrædelse i henhold til dette lands lovgivning, anmode et andet land om  

 at overtage retsforfølgningen i de tilfælde og under de betingelser, der er  

 fastsat i konventionen.
De kompetente myndigheder i det anmodede land har  

 pligt  

 til at overveje anmodningen.
 Efter konventionens  

 artikel 7 gælder der et almindeligt princip om dobbelt strafbarhed, idet der  

 kun kan foretages retsforfølgning i det anmodede land, hvis lovovertrædelsen  

 ville have været en lovovertrædelse, såfremt den var begået på dette lands  

 territorium, og lovovertrædelsen i dette tilfælde kunne være pålagt en  

 sanktion  

 i henhold til det anmodede lands lovgivning.
Konventionens artikel 8  

 fastsætter, i hvilke tilfælde landene kan anmode om overførsel af  

 retsforfølgning.
Det gælder for det første, hvis den mistænkte har bopæl  

 og/eller er statsborger i det anmodede land.
Endvidere kan overførsel af  

 retsforfølgning  

 være aktuel, hvis den mistænkte er fængslet eller vil blive fængslet i det  

 anmodede land, hvis hovedparten af beviserne befinder sig i det anmodede  

 land,  

 eller hvis det anmodende land finder, at det ikke vil kunne fuldbyrde en dom,  

 men at det anmodede land vil kunne foretage fuldbyrdelse.
 Efter konventionens  

 artikel 10 kan det anmodede land ikke træffe foranstaltninger i anledning af  

 anmodningen, hvis dette land ikke opfylder betingelserne i konventionens  

 artikel 6, stk. 1, og artikel 7, stk. 1, hvis retsforfølgning strider mod  

 konventionens artikel 35 om forbud mod dobbelt strafforfølgning, eller hvis  

 der  

 er indtrådt forældelse i det anmodede land.
 Konventionens artikel 11  

 omhandler de tilfælde, hvor landene, udover de tilfælde der er nævnt i  

 artikel  

 10, kan afslå at imødekomme en anmodning om overførsel af retsforfølgning.  

 Det  

 gælder bl.a. i de tilfælde, hvor grundlaget for anmodningen efter artikel 8  

 er  

 utilstrækkeligt.
Efter artikel 13 skal  

 alle anmodninger fremsættes skriftligt, og som hovedregel fremsendes gennem  

 landenes justitsministerier.
Anmodningen om overførsel af retsforfølgning  

 skal  

 være ledsaget af straffesagens akter og alle andre nødvendige dokumenter i  

 original eller bekræftet genpart.
 I henhold til  

 konventionens artikel 16 skal det anmodede land omgående underrette det  

 anmodende land om sin afgørelse vedrørende anmodningen om retsforfølgning, og  

 det anmodede land skal tillige underrette det anmodende land om den  

 afgørelse,  

 der træffes efter overtagelse af retsforfølgningen.
Efter artikel 21  

 indebærer en anmodning om overførsel af retsforfølgning, at det anmodende  

 land  

 ikke længere kan retsforfølge den mistænkte for den lovovertrædelse, som  

 anmodningen vedrører, eller fuldbyrde en dom, som tidligere er afsagt mod ham  

 i  

 det anmodende land for den samme lovovertrædelse.
Retten til retsforfølgning  

 og  

 straffuldbyrdelse tilkommer igen det anmodende land, bl.a. hvis det anmodede  

 land meddeler, at det i henhold til artikel 10 har besluttet ikke at træffe  

 foranstaltninger, hvis det anmodede land afslår anmodningen efter artikel 11,  

 eller hvis det anmodede land meddeler, at det har besluttet ikke at indlede  

 retsforfølgning eller at indstille denne.
4.3. Rigsadvokatens meddelelser m.v. om overførsel  

 af retsforfølgning mellem de nordiske lande I februar måned 1970  

 indgik de nordiske rigsadvokater en samarbejdsaftale om retsforfølgning i  

 andet  

 nordisk land end der, hvor den strafbare handling er begået.  

 Samarbejdsaftalen  

 er ændret flere gange, senest i forbindelse med, at Danmark, Sverige og Norge  

 ratificerede den europæiske konvention af 15. maj 1972 om overførsel af  

 retsforfølgning i straffesager.
Finland og Island har fortsat ikke  

 ratificeret  

 konventionen.
Samarbejdsaftalen fremgår  

 af Anklagemyndighedens Årsberetning 1976, s. 53 ff, samt af Rigsadvokatens  

 meddelelse nr. 5/78. Samarbejdsaftalen gælder i sin helhed i forholdet mellem  

 nordiske lande, der ikke begge har tilsluttet sig den europæiske konvention,  

 og  

 aftalens §§ 4, 5, 7 og 8 gælder udover og i stedet for konventionens  

 bestemmelser i forholdet mellem nordiske lande, som har tilsluttet sig  

 konventionerne.
Disse bestemmelser vedrører bl.a. krav til begæringens  

 indhold  

 og fremsendelse af begæringen.
Ved Rigsadvokatens  

 meddelelse nr. 11/1982 er der fastsat særlige regler om overførsel til andet  

 nordisk land af retsforfølgning i mindre narkotikasager.
Efter meddelelsen  

 skal  

 forfølgningen af narkotikasager, som ikke skønnes at ville medføre  

 fængselsstraf, i almindelighed søges overført til det land, hvor den  

 mistænkte  

 er bosat, medmindre væsentlige grunde taler imod overførslen, herunder  

 hensynet  

 til bevisførelsen.
5. Behandlingen af anmodninger om overførsel af  

 retsforfølgning Anmodninger om overførsel  

 af retsforfølgning fremsendes som udgangspunkt gennem landenes  

 justitsministerier, jf. konventionens artikel 13, dog således at begæringer  

 mellem de nordiske lande fremsendes i overensstemmelse med reglerne i  

 samarbejdsaftalens § 5, der for Danmarks vedkommende indebærer, at  

 anmodninger  

 fra Danmark fremsættes af politimestrene, og at anmodninger til Danmark  

 ligeledes sendes til politimesteren i den politikreds, hvor den mistænkte bor  

 eller opholder sig.
5.1. Anmodninger fra Danmark Det er politimesteren  

 eventuelt efter forelæggelse for den overordnede anklagemyndighed, der  

 beslutter, om der i en konkret sag er grundlag for at anmode et andet land om  

 at overtage retsforfølgningen i en sag.
Anmodningen fremsendes i givet fald  

 til  

 Justitsministeriet, der videresender denne til justitsministeriet i det andet  

 land.
Ved fremsendelse af  

 anmodninger om overførsel af retsforfølgning bør der foretages en nøje  

 gennemgang af sagens bilag, idet der i første omgang  af hensyn til  

 oversættelsesomkostningerne - alene skal vedlægges de bilag, der er  

 nødvendige,  

 for at den udenlandske myndighed kan træffe afgørelse om overtagelse af  

 retsforfølgning.
Hvis der er tvivl om, hvorvidt et andet land, f.eks. på  

 grund  

 af kravet om dobbelt strafbarhed, regler om strafmyndighed, manglende  

 ratifikation af den europæiske konvention m.v., vil kunne overtage  

 retsforfølgningen, vil der eventuelt kunne fremsendes en foreløbig  

 forespørgsel  

 til de udenlandske myndigheder.
Denne foreløbige forespørgsel skal i givet  

 fald  

 indeholde en kort redegørelse for sagens omstændigheder og en præcis  

 redegørelse for det strafbare forhold.
5.2. Anmodninger til Danmark En anmodning om  

 overførsel af strafforfølgning fra udlandet vil af Justitsministeriet snarest  

 blive fremsendt til den relevante politikreds efter reglerne i lov om  

 overførsel til andet land af retsforfølgning i straffesager.
Samtidig hermed  

 vil Justitsministeriet underrette de udenlandske myndigheder om, at  

 anmodningen  

 er modtaget, og hvilken politikreds der behandler anmodningen.
 Forinden der træffes  

 beslutning om, at retsforfølgningen overtages, kan det overvejes at  

 underrette  

 de udenlandske myndigheder om, at sagen i givet fald vil blive afsluttet med  

 en  

 advarsel, eller at påtale eventuelt vil blive opgivet i medfør af  

 retsplejelovens  

 § 721, stk. 1, nr. 2 og/eller nr. 3. De udenlandske myndigheder vil herefter  

 have mulighed for at vurdere, om man under de omstændigheder fortsat ønsker,  

 at  

 Danmark overtager retsforfølgningen.
6. Yderligere oplysninger Den 29. maj 2000 vedtog  

 EU-landene en konvention om gensidig retshjælp i straffesager, hvis formål er  

 at supplere Retshjælpskonventionen, Tillægsprotokollen samt  

 Schengen-konventionens  

 bestemmelser om gensidig retshjælp i straffesager.
EU-konventionen indeholder  

 således bestemmelser om gensidig retshjælp i forbindelse med anmodninger om  

 videoafhøringer, telefonafhøringer, etablering af fælles efterforskningshold  

 samt aflytning af telekommunikation.
Konventionen træder i kraft, når  

 konventionen er ratificeret af otte af de lande, der var medlem af EU den 29.  

 maj 2000, da konventionen blev undertegnet.
Justitsministeriet vil i  

 forbindelse med konventionens ikrafttræden i Danmark udarbejde en revideret  

 vejledning om gensidig retshjælp i straffesager.
Spørgsmål om behandlingen  

 af anmodninger om gensidig retshjælp i straffesager kan rettes til Det  

 internationale kontor i Justitsministeriet.
Ministeriet kan endvidere være  

 behjælpelig med oplysninger om, hvilke lande der har ratificeret de relevante  

 internationale konventioner, samt om hvilke forbehold og erklæringer de  

 pågældende lande måtte have afgivet til konventionerne.
Sådanne oplysninger  

 vil  

 imidlertid tillige kunne findes på Europarådets hjemmeside, hvis adresse er  

 http://conventions.coe.int.
 Vejledning om  

 behandlingen af anmodninger om gensidig retshjælp i straffesager kan  

 endvidere  

 hentes i Anklagemyndighedens Årsberetning 1996 og 1999 samt hos  

 Statsadvokaten  

 for særlig økonomisk kriminalitet for så vidt angår anmodninger i sager om  

 økonomisk kriminalitet.
Justitsministeriet, den 5. december  

 2001 Jakob Scharf Bilag 1 Bilag 2 Den Europæiske Konvention af 20. april 1959 om  

 gensidig retshjælp i straffesager   Artikel 16-deklarationer Albanien:
engelsk, fransk Belgien:
 Bulgarien:
engelsk, fransk Cypern:
engelsk, græsk Danmark:
engelsk, fransk, tysk, norsk,  

 svensk England:
engelsk Estland:
engelsk Finland:
engelsk, fransk, tysk, dansk,  

 norsk, svensk Frankrig:
 Georgien:
engelsk, russisk Grækenland:
 Holland:
engelsk Irland:
engelsk Island:
engelsk, dansk, norsk, svensk Israel:
engelsk, fransk Italien:
engelsk, fransk Kroatien:
engelsk Letland:
engelsk Liechtenstein:
tysk Litauen:
engelsk, fransk Luxembourg:
engelsk, fransk, tysk Malta:
engelsk Moldavien:
engelsk, fransk Norge:
engelsk, dansk, svensk Polen:
engelsk, fransk Portugal:
fransk Rumænien:
engelsk, fransk Rusland:
russisk Schweiz:
fransk, tysk, italiensk Slovakiet:
engelsk, fransk Slovenien:
 Spanien:
spansk Sverige:
dansk, norsk Tjekkiet:
 Tyrkiet:
 Tyskland:
engelsk, fransk, tysk, (dansk) Ukraine:
engelsk, fransk Ungarn:
engelsk, fransk Østrig:
