Berettiget at standse sygedagpenge til K, der ikke var fuldt  

 uarbejdsdygtig og afventede plads i beskyttet beskæftigelse.
K skønnedes at  

 kunne arbejde i samme omfang som før sygemelding, d.v.s.
 15 timer ugentlig.
 REDEGØRELSE FOR SAGEN:
Den 35-årige K led af svært regulerbar sukkersyge.
K havde arbejdet som  

 rengøringsassistent 15 timer ugentlig, men blev sygemeldt i februar 1986 på  

 grund af træthed og forskellige smerteklager m.v.
 Der var flere gange givet afslag på førtidspension, senest tiltrådt af  

 Ankestyrelsen i marts 1986.
Da K's helbredsmæssige tilstand fortsat ikke gav grundlag for førtidspension, og det heller ikke var sandsynligt, at hun ville kunne vende tilbage til arbejdsmarkedet, besluttede det sociale udvalg i september 1986 at godkende hende til beskyttet beskæftigelse på deltid.
I januar 1987 var det fortsat ikke lykkedes at finde en beskyttet  

 beskæftigelse.
Egen læge oplyste i februar 1987 at K's helbredstilstand havde  

 været uforandret.
 Det sociale udvalg besluttede herefter at standse udbetalingen af dagpenge  

 med udgangen af februar måned 1987. Afgørelsen blev begrundet med, at man  

 ikke kunne fortsætte udbetalingen af dagpenge, blot fordi det endnu ikke var  

 lykkedes at finde en beskyttet beskæftigelse.
 K's tilstand betragtedes som stationær, og hun kunne påtage sig beskyttet  

 beskæftigelse, som man fortsat søgte at placere hende i.
 I september 1987 fik K beskyttet beskæftigelse med 20 timer ugentlig.
 AFGØRELSEN, DER KLAGES OVER:
 Amtsankenævnet fandt, at det sociale udvalg ikke havde haft grundlag for  

 at standse udbetalingen af dagpenge til K pr. 1. marts 1987.
 Nævnet lagde ved afgørelsen vægt på, at K ikke pr. 1. marts 1987 var  

 raskmeldt og derfor fortsat ikke kunne anses for arbejdsdygtig.
 Nævnet henviste til dagpengelovens § 47, stk. 1, jf. § 25, stk. 1, og til  

 Sikringsstyrelsens vejledning af 30. januar 1987, pkt. 54 afsnit 3.
 Under behandlingen af sagen indhentede amtsankenævnet en udtalelse fra  

 Embedslægeinstitutionen, som udtalte, at K ikke var fuldt uarbejdsdygtig på  

 grund af sygdom den 1. marts 1987. Problemet var at finde et arbejde, der  

 passede til den belastning, K kunne klare.
 KLAGEN TIL ANKESTYRELSEN:
 Afgørelsen blev anket af det sociale udvalg, som henviste til, at K den 1.  

 marts 1987 ikke var fuldt uarbejdsdygtig p.g.a. sygdom.
 At det ikke var muligt pr. 1. marts 1987 at finde en egnet  

 erhvervsplacering/beskyttet beskæftigelse, fandt man ikke kunne være  

 begrundelse for fortsat udbetaling af sygedagpenge, idet sygedagpenge ikke  

 kan ydes som en kompensation for mistet arbejdsindtægt, indtil klageren  

 finder en egnet beskæftigelse, når hun er erklæret for ikke fuldt  

 uarbejdsdygtig.
 Det sociale udvalg fandt ej heller, at beskyttet beskæftigelse kunne  

 ligestilles med revalidering, men at beskyttet beskæftigelse måtte  

 ligestilles med erhvervsarbejde i almindelighed, idet der i den beskyttede  

 stilling blev ydet en løn svarende til mindstelønnen for husassistenter.
 Endelig henviste det sociale udvalg til Sikringsstyrelsens vejledning af  

 30. januar 1987 om dagpenge fra det sociale udvalg, punkt. 48.
 LOVGRUNDLAG:
 Lov om dagpenge ved sygdom eller fødsel, § 17, § 25 stk. 1 og § 47.
 Sikringsstyrelsen's vejledning af 30. januar 1987 om dagpenge fra det  

 sociale udvalg, punkt 48.
 ANKESTYRELSENS AFGØRELSE:
 Det sociale udvalg var berettiget til at standse udbetalingen af dagpenge  

 til K med udgangen af februar måned 1987.
 Ankestyrelsen lagde herved vægt på, at K efter det oplyste ville kunne  

 påtage sig et arbejde af samme omfang som tidligere, og at hun derfor ikke  

 kunne anses for at være fuldt uarbejdsdygtig, jf. dagpengelovens § 25, stk.  

 1, og punkt 48 i Sikringsstyrelsen's vejledning af 30. januar 1987 om  

 dagpenge fra det sociale udvalg.
 Ankestyrelsen ændrede således amtsankenævnets afgørelse.
