Resumé  



  

 Århus Kommune afslog at yde refusion af dagpenge til en arbejdsgiver fordi  

 den ansatte ved udfyldning af dagpengeskemaet nægtede at oplyse sin læges  

 navn, arten af sin sygdom og om han havde været indlagt.
Den ansatte rettede  

 henvendelse til Dagpengeudvalget og bad alene udvalget om at tage stilling  

 til  

 hvorvidt kommunen havde ret til at kræve oplysningerne udleveret.
 Dagpengeudvalget besluttede at tage stilling til dagpengesagen  

 i sin helhed og indhentede til brug herfor (i medfør af dagpengelovens § 36)  

 oplysninger fra ansøgerens egen læge og hospitalsjournalakter vedrørende den  

 ansatte.
 Sagen gav ombudsmanden lejlighed til at udtale at myndighederne  

 har en ulovhjemlet ret til at udvide sagens ramme ud over hvad der specifikt  

 er klaget over.
 Ombudsmanden mente derfor ikke der var grundlag for at kritisere  

 at Dagpengeudvalget indhentede journaloplysningerne, men udtalte at  

 myndighederne enten bør forsøge at fremskaffe borgerens samtykke før  

 oplysninger om private forhold indhentes, eller - som kommunen gjorde - afslå  

 ansøgningen. (J.nr. 1996-1700-025).
Afslag på dagpengerefusion på grund af sikredes nægtelse af  

 at afgive helbredsoplysninger A klagede over  

 Dagpengeudvalgets sagsbehandling og afgørelse.
Det fremgik af sagens akter  

 at A den 19. oktober 1994 blev sygemeldt.
A var sygemeldt indtil den 1.  

 december 1994. Under hele sygeperioden fik han udbetalt løn fra sin  

 arbejdsgiver, C.
Den 17. november 1994 søgte C  

 om dagpengerefusion.
Søgningen skete ved udfyldning af skemaet "dp  

 201". Bagsiden af dette skema blev udfyldt af A den 18. november  

 1994. A  

 anførte bl.a. at han fortsat  

 var sygemeldt, og at han ville genoptage sit arbejde i fuldt omfang den 1.  

 december  

 1994. A  

 skrev bl.a. under på følgende:
 "...
 Jeg er indforstået med at  

 kommunen indhenter helbredsmæssige oplysninger til brug ved behandling af  

 anmodningen, og at kommunen kan indhente oplysninger om mine økonomiske  

 forhold, herunder i elektronisk form og med henblik på kontrol, fra  

 skattemyndigheder, Statens Uddannelsesstøtte samt arbejdsløshedskasser og  

 arbejdsmarkedsuddannelsescentre.
..." Samtidig fremgik det dog af  

 skema "dp 201" at A nægtede at oplyse sin læges navn, sygdommens  

 art,  

 samt om A havde været indlagt, herunder hvor og hvornår.
 Ved brev af 1. februar 1995  

 til C afslog Århus Kommune at yde dagpengerefusion. Århus Kommune skrev i sit  

 afslag bl.a.:
 "...
Man har pr. 28.12.1994  

 forsøgt at indhente lægeerklæring fra sikrede, hvilket dog ikke har været  

 muligt.
Man har derfor ikke fundet det tilstrækkelig godtgjort, at  

 lønmodtagerens fravær skyldes fuld uarbejdsdygtighed på grund af sygdom jfr.  

 dagpengelovens § 5 stk. 1, idet der ikke kan fremskaffes lægelig  

 dokumentation.
..." Den 10. februar 1995  

 henvendte en repræsentant for C sig telefonisk til Århus Kommune med en  

 forespørgsel om hvorvidt det var tilstrækkelig dokumentation at en læge  

 bekræftede sygdommen.
Henvendelsen blev besvaret ved brev af 13. februar 1995  

 hvori Århus Kommune fastholdt sin afgørelse.
Den 22. februar 1995 klagede  

 A til Dagpengeudvalget, Den Sociale Ankestyrelse, over Århus Kommunes  

 afgørelse.
A skrev i sin klage bl.a.:
"Med brev dateret 1.2.95  

 har Social- og Sundhedsforvaltningen, Århus Kommune, meddelt  

 Lønsekretariatet,  

 (C) afslag på ansøgning om dagpengerefusion.
I en følgeskrivelse anføres at  

 klageadgangen også gælder undertegnede.
 ...
 Primo januar 1995 modtog jeg  

 fra Social- og Sundhedsforvaltningen en anmodning om lægeerklæring (LÆ 355).  

 Blanketten indeholder en række rubrikker om forventet varighed mv samt en  

 rubrik for  

  

 diagnose og  

 hospitalsindlæggelser.
Jeg betragtede henvendelsen  

 som en misforståelse, da jeg på det tidspunkt havde genoptaget mit arbejde en  

 måned i forvejen.
Den 18.1 meddelte kommunen at blanketten  

  

 skulle  

  

 udfyldes.
Der blev ikke anført nogen begrundelse.
Jeg anmodede ved et  

 rekommanderet brev den 24.1.95 kommunen om dokumentation for kravet om så  

 specifikke sygdomsoplysninger.
Jeg har til dato  

  

 intet  

  

 svar modtaget.
Den 1.2 modtog jeg en kopi af skrivelse fra  

 dagpengekontoret til (C), hvor (C)'s krav om refusion afslås med henvisning  

 til  

 'manglende lægelig dokumentation'.
Min påstand er:  

  

 Social- og Sundhedsforvaltningen har til  

 brug for sin sagsbehandling intet berettiget krav om specifikke  

 sygdomsoplysninger i form af diagnoser og hospitalsindlæggelser  


.  

  

 " Den 7. marts 1995 bekræftede  

 Dagpengeudvalget sagens modtagelse.
Udvalget skrev bl.a. følgende:
 "...
 Dagpengeudvalgets sekretariat  

 vil snarest muligt rette henvendelse til Dem, hvis der er behov for  

 yderligere  

 oplysninger.
..." Den 22. marts 1995 skrev  

 Dagpengeudvalget til A's læge, B, og bad om udlån af journalmateriale  

 vedrørende A.
Ved tilbagesendelsesbrev af 24. marts 1995 oplyste B i hvilken  

 periode A havde været behandlet på hospitalet.
Under henvisning til at sagen  

 drejede sig om hvilke lægelige oplysninger myndighederne kunne kræve i  

 forbindelse med A's uarbejdsdygtighed, ønskede B dog ikke at medsende sin  

 lægejournal.
 Ved brev af 3. april 1995 bad  

 Dagpengeudvalget herefter om udlån af hospitalets journalakter vedrørende A.  

 Dagpengeudvalget modtog journalakterne den 7. april 1995.
 Ved brev af 15. september  

 1995 oplyste Dagpengeudvalget at udvalget den 7. september 1995 havde truffet  

 afgørelse om at hjemsende sagen til fornyet behandling hos Århus Kommune.  

 Afgørelsen var begrundet med at der i sagen var fremkommet nye oplysninger om  

 A's fraværsårsag.
I brev af 2. oktober 1995  

 klagede A til Dagpengeudvalget over afgørelsen.
A skrev i sin klage bl.a.:
"I brev dateret 15.  

 september meddeler ankestyrelsen at man har tilbagesendt sagen til Århus  

 Kommune med henblik på fornyet behandling.
Det fremgår at ankestyrelsen har  

 bilagt journaludskrift fra (hospitalet).
Sagen drejer sig imidlertid  

  

 ikke  

  

 om hvorvidt en (...) diagnose  

 berettiger til sygedagpenge, da dette vel må anses for indlysende.
Min klage  

 vedrørte, som det tydeligt fremgik, berettigelsen af kommunens krav om  

 specifikke oplysninger om diagnoser og hospitalsindlæggelser.
Helt konkret  

 betyder det naturligvis at jeg modsætter mig at oplysninger om min  

 (...)sygdom  

 figurerer i socialforvaltningens journal.
 Jeg må konstatere at:
 Ankestyrelsen har undladt at tage stilling til anken.
 Ankestyrelsen har uden mit vidende indhentet lægelige  

 oplysninger, som i bedste fald er irrelevant for ankens behandling.
 Ankestyrelsen har uden mit vidende forsynet Århus  

 Kommune med præcis den oplysning om min (...)sygdom, som jeg har afslået at  

 udlevere.
Jeg skal hermed anmode om et  

 svar, som nøje forholder sig til ovenstående tre punkter." Dagpengeudvalget besvarede  

 A's henvendelse ved brev af 2. november 1995. Dagpengeudvalget skrev bl.a.:
 "...
 Dagpengeudvalgets sekretariat  

 har i forbindelse med behandlingen af spørgsmålet om refusion i dagpenge til  

 Deres arbejdsgiver i medfør af dagpengelovens § 36 stk. 1, indhentet de  

 lægelige oplysninger, der efter sekretariatets vurdering var nødvendige for  

 at  

 afgøre spørgsmålet om Deres ret til dagpenge i forbindelse med Deres fravær  

 19.  

 oktober til 30. november 1994. Selvom De har fået løn under sygdom, skal der  

 træffes afgørelse om Deres ret til dagpenge, idet det er en forudsætning for,  

 at Deres arbejdsgiver kan få refusion i dagpenge.
 ...
I forbindelse med udfyldelsen  

 af blanket DP 201 om anmodning om dagpenge har De med Deres underskrift  

 erklæret Dem indforstået med, at kommunen måtte indhente helbredsmæssige  

 oplysninger til brug ved behandlingen af anmodningen.
Dagpengeudvalgets  

 sekretariat har kun tilsendt relevante lægelige oplysninger til Århus  

 kommune,  

 som kommunen selv kunne have fremskaffet." Den 15. juli 1996 klagede A  

 til mig over Dagpengeudvalgets sagsbehandling og afgørelse.
Den 19. juli 1996 bad jeg  

 Dagpengeudvalget om en udtalelse i anledning af A's klage.
Dagpengeudvalget  

 anførte bl.a. følgende den 9. september 1996:
 "...
Med hensyn til spørgsmålet om  

 hjemvisningen bemærkes, at det er korrekt, at udvalget ikke derved har taget  

 direkte stilling til klagen over kommunens afgørelse i sagen.
Begrundelsen  

 herfor er, at Dagpengeudvalget har fundet, at de afgørende nye oplysninger i  

 sagen gav kommunen et grundlag for at træffe en ny afgørelse.
Hvis  

 Dagpengeudvalget havde truffet afgørelse på det nye grundlag, ville man have  

 afskåret klageren eller dennes arbejdsgiver muligheden for at klage over den  

 nye afgørelse på det nye grundlag.
 Dagpengeudvalgets sekretariat  

 har i forbindelse med behandlingen af spørgsmålet om refusion i dagpenge til  

 arbejdsgiveren i medfør af dagpengelovens § 36 stk. 1, indhentet de lægelige  

 oplysninger, der efter sekretariatets vurdering var nødvendige for at afgøre  

 spørgsmålet om sikredes ret til dagpenge i forbindelse med dennes fravær 19.  

 oktober til 30. november 1994. Selvom sikrede har fået løn under sygdom, skal  

 der træffes afgørelse om sikredes ret til dagpenge, idet det er en  

 forudsætning  

 for, at arbejdsgiveren kan få refusion i dagpenge.
Endvidere bemærkes, at det er  

 Dagpengeudvalgets opfattelse, at det er nødvendigt for kommunens og dermed  

 Dagpengeudvalgets afgørelse i en sag om ret til sygedagpenge eller  

 arbejdsgiverrefusion, at der foreligger oplysning om sygdommens art.
Dette er  

 i tråd med kravet om oplysning om sygdommens art i rubrikken fraværsårsag på  

 anmodningsskemaet.
Kommunen har efter Dagpengeudvalgets opfattelse krav på  

 specifikke sygdomsoplysninger i form af diagnose på fraværstidspunktet for at  

 løse sine opgaver i henhold til dagpengeloven.
Da Dagpengeudvalget skal  

 foretage en selvstændig vurdering af, om betingelserne er opfyldt, er det  

 nødvendigt med oplysning om diagnose.
Det beror på en konkret vurdering, hvor  

 meget der er behov for i den enkelte sag.
Udvalget har tidligere været inde i  

 den tilsvarende problemstilling, som offentliggjort i vedlagte SM D-30-95.
I forbindelse med udfyldelsen  

 af blanket dp 201 om anmodning om dagpenge har klageren med sin underskrift  

 erklæret sig indforstået med, at kommunen måtte indhente helbredsmæssige  

 oplysninger til brug ved behandlingen af anmodningen.
Dagpengeudvalgets  

 sekretariat har kun tilsendt relevante lægelige oplysninger til Århus  

 kommune,  

 som kommunen selv kunne have fremskaffet." Den 13. september 1996 sendte  

 jeg kopi af Dagpengeudvalgets udtalelse til A.
A fremkom med sine kommentarer  

 den  

 30. januar 1997.
Ombudsmandens udtalelse "  

  

 Retsgrundlaget Lov nr. 852 af 20. december 1989 om dagpenge ved sygdom og fødsel indeholder  

 i § 36 følgende bestemmelse:
'  

  

 § 36.  

  

 Den myndighed, der behandler en sag efter denne lov, kan kræve de oplysninger  

 fra arbejdsgivere, sikrede, offentlige myndigheder, arbejdsløshedskasser,  

 sygehuse, klinikker, behandlende læger mv, der er nødvendige for afgørelse om  

 dagpenge og beregning heraf, herunder indhente sygehusjournaler eller  

 udskrifter heraf.
Oplysninger om sikredes økonomiske forhold kan også  

 indhentes i elektronisk form fra offentlige myndigheder og  

 arbejdsløshedskasser.
 Stk. 2.  

  

 Socialministeren kan pålægge kommunen og den offentlige arbejdsgiver at  

 tilvejebringe statistiske oplysninger.
Stk. 3.  

  

 Kriminalforsorgen underretter kommunen, såfremt en dagpengemodtager  

 undergives strafafsoning eller andre frihedsberøvende foranstaltninger,  

 herunder varetægtsfængsling.' Forvaltningsloven (lov nr. 571 af 19. december 1985) indeholder i §§ 28 og 29  

 følgende bestemmelser:
 '  

  

 § 28.  

  

 Oplysninger om enkeltpersoners rent private forhold, herunder oplysninger om  

 race, religion og hudfarve, om politiske, foreningsmæssige, seksuelle og  

 strafbare forhold samt oplysninger om helbredsforhold, væsentlige sociale  

 problemer og misbrug af nydelsesmidler og lignende, må ikke videregives til  

 en anden forvaltningsmyndighed.
Stk. 2.  

  

 Videregivelse af de i stk. 1 nævnte oplysninger kan dog ske, når den, oplysningen angår, har givet samtykke, det følger af lov eller bestemmelser fastsat i henhold  

 til lov, at oplysningen skal videregives, videregivelsen sker til varetagelse af private eller  

 offentlige interesser, der klart overstiger hensynet til de interesser, der  

 begrunder hemmeligholdelse, herunder hensynet til den, oplysningen angår,  

 eller videregivelsen er et nødvendigt led i sagens behandling  

 eller er nødvendig for, at en myndighed kan gennemføre tilsyns- eller  

 kontrolopgaver.
 Stk. 3.  

  

 Andre fortrolige oplysninger må ud over de i stk. 2 nævnte  

 tilfælde kun videregives til en anden forvaltningsmyndighed, når det må  

 antages, at oplysningen vil være af væsentlig betydning for myndighedens  

 virksomhed eller for en afgørelse, myndigheden skal træffe.
Stk. 4.  

  

 Samtykke efter stk. 2, nr. 1, skal meddeles skriftligt og  

 indeholde oplysning om, hvilken type oplysninger der må videregives, til hvem  

 oplysninger må videregives og til hvilket formål.
Kravet om skriftlighed kan  

 dog fraviges, når sagens karakter eller omstændighederne i øvrigt taler  

 derfor.
 Stk. 5.  

  

 Samtykke efter stk. 2, nr. 1, bortfalder senest et år efter  

 det er givet.
 Stk. 6.  

  

 Lokale administrative organer, som ved lov er tillagt en  

 selvstændig kompetence, anses som en selvstændig myndighed efter stk. 1 og 3.
 § 29.  

  

 I sager, der rejses ved ansøgning, må oplysninger om  

 ansøgerens rent private forhold ikke indhentes fra andre dele af  

 forvaltningen  

 eller fra en anden forvaltningsmyndighed.
Stk. 2.  

  

 Bestemmelsen i stk. 1 gælder ikke, hvis ansøgeren har givet samtykke hertil, andet følger af lov eller bestemmelser fastsat i  

 henhold til lov eller særlige hensyn til ansøgeren eller tredjemand klart  

 overstiger ansøgerens interesse i, at oplysningen ikke indhentes.' Dagpengeudvalgets sagsbehandling og afgørelse af 15. september 1995 Dagpengeudvalgets generelle vurdering af nødvendigheden af at indhente  

 helbredsoplysninger i medfør af dagpengelovens § 36 Der er her tale om at den  

 myndighed der behandler sagen, vurderer hvilke oplysninger der er nødvendige  

 til sagsoplysning af hvorvidt fravær grundet sygdom berettiger til refusion  

 af  

 dagpenge. § 36 giver hjemmel til at indhente nødvendige helbredsoplysninger.  

 Da Dagpengeudvalget skal foretage en selvstændig vurdering af udbetaling af  

 sygedagpenge, finder jeg ikke grundlag for at kritisere at Dagpengeudvalget  

 indhenter journaloplysninger hvis Dagpengeudvalget skal vurdere om en  

 ansøgers sygdom berettiger til refusion af dagpenge.
Jeg finder det dog bedst  

 stemmende med god forvaltningsskik at man forinden indhentelse af  

 oplysningerne  

 indhenter samtykke fra ansøgeren selv om myndigheden ikke er forpligtet  

 hertil.  

 Jeg henviser i den forbindelse til Justitsministeriets vejledning af 1986 om  

 forvaltningsloven, pkt. 189, samt Folketingstidende 1985-86, tillæg A, sp.  

 108f.
Jeg gør endvidere opmærksom  

 på Socialministeriets vejledning nr. 172 af 11. december 1989 om  

 tavshedspligt,  

 videregivelse og indhentelse af fortrolige oplysninger m.v. inden for den  

 sociale lovgivning, pkt.
VII, 4, hvorefter manglende samtykke ikke automatisk  

 bør føre til at oplysningerne indhentes med hjemmel i øvrig lovgivning.  

 Virkningen af det manglende samtykke kan i stedet være at en ansøgning ikke  

 imødekommes.
Der henvises i den forbindelse i øvrigt til SM D-30-95 i hvilken  

 sag Dagpengeudvalget gav afslag på refusion af udbetalte dagpenge, idet en  

 lønmodtager nægtede at give oplysninger om sin sygdom.
Udvidelse af sagens ramme og tilbagesendelse af denne til Århus Kommune Spørgsmålet er om  

 myndighederne har en ulovhjemlet ret til at udvide sagens ramme ud over hvad  

 der specifikt er klaget over.
Der fremgår følgende af  

 Karsten Loiborg mfl.
Forvaltningsret (1994), s. 651:
 '...
Det principielle udgangspunkt  

 i forbindelse med de fleste rekursordninger er, at rekursinstansen skal  

 træffe  

 den materielt rigtige afgørelse i den rekurrerede sag.
Modsat i civile  

 domstolssager (se kapitel 19.I.F, s. 540) gælder ikke ved administrativ  

 rekurs  

 et forhandlingsprincip, men et officialprincip.
Officialprincippet indebærer  

 som minimum, at det er rekursmyndighedens ansvar, at rekurssagen er  

 tilstrækkeligt oplyst (jf. herom kapitel 11.I.A, s. 297). Rent faktisk vil  

 klagen ofte afgrænse de spørgsmål, rekursinstansen behandler og tager  

 stilling  

 til, og det praktisk vigtigste spørgsmål om sagens ramme er derfor, hvorvidt  

 rekursinstansen af egen drift kan tage stilling til spørgsmål i sagen, som  

 ikke  

 er indeholdt i klagen.
Dette vil oftest være tilfældet, i alle fald for så  

 vidt  

 angår indholdsmæssige spørgsmål til gunst for parten, og formentlig også for  

 så  

 vidt angår alle sagsbehandlingsspørgsmål.
...' Synspunktet finder tillige  

 støtte i Jens Garde mfl., Forvaltningsret, almindelige emner (1997), s. 274,  

 samt Bent Christensen, Prøvelse (1994), s. 255. Endvidere anfører Bent  

 Christensen  

 i samme bog følgende på s. 253:
 '...
Den almindelige  

 forvaltningproces' maksime eller principper gælder også for sagsbehandlingen  

 i  

 den administrative rekurs, men med modifikationer.
Der foreligger jo allerede  

 en sagsbehandling og en afgørelse.
Denne kendsgerning kan præge både  

 rammefastlæggelsen og oplysningsprocessen i rekursinstansen.
...' Der synes således enighed om  

 at en rekursinstans har mulighed for at udvide sagens ramme ud over den ramme  

 der fremgår af en klage.
 I den konkrete sag har jeg  

 ikke fundet grundlag for at kritisere at Dagpengeudvalget, med henvisning til  

 officialprincippet, udvidede sagens ramme og tilbagesendte sagen til Århus  

 Kommune til fornyet vurdering.
Dagpengeudvalgets indhentelse af journaloplysninger i klagesagen Det fremgår af sagen at De  

 klagede over at Århus Kommune gav afslag på udbetaling af dagpenge, grundet  

 manglende lægelige oplysninger.
De har ved underskrift af blanket 'dp 201'  

 givet Århus Kommune samtykke til indhentelse af lægelige oplysninger.
Dette  

 samtykke er ikke gentaget over for Dagpengeudvalget.
Det fremgår af  

 forvaltningslovens § 29 at oplysninger om ansøgers rent private forhold som  

 hovedregel ikke må indhentes medmindre ansøger har givet samtykke hertil.
Se  

 hertil også Justitsministeriets vejledning af 1986 om forvaltningsloven, pkt.  

 185, hvoraf bl.a. fremgår følgende:
 '...
Bestemmelsen har til formål  

 at sikre, at en ansøger får indflydelse på, hvilke oplysninger om rent  

 private  

 forhold, der inddrages i en sag, som den pågældende selv har rejst ved  

 ansøgning overfor forvaltningen.
Der må således i almindelighed ikke fra  

 andre  

 dele af forvaltningen indhentes oplysninger om den pågældendes rent private  

 forhold til brug for sagsbehandlingen uden ansøgerens udtrykkelige samtykke.
...' Generelt bør en klagers  

 samtykke således forsøges indhentet før myndighederne indhenter oplysninger  

 om  

 klagers private forhold.
Dette er ikke sket i denne sag hvilket jeg finder er  

 i  

 strid med god forvaltningsskik.
I den konkrete sag fremgik  

 det af Deres klage til Dagpengeudvalget at De ikke ønskede at udlevere de  

 omtalte private oplysninger, ligesom det fremgik af Dagpengeudvalgets brev af  

 7. marts 1995 til Dem at De ville få en henvendelse fra udvalget hvis  

 udvalget  

 havde behov for yderligere oplysninger.
På denne baggrund finder jeg det så  

 meget desto mere beklageligt at Dagpengeudvalget indhentede oplysningerne  

 uden  

 først at forsøge at indhente Deres samtykke.
 Hvis SM D-30-95 som  

 Dagpengeudvalget henviser til i sin udtalelse af 9. september 1996, er udtryk  

 for Dagpengeudvalgets gældende praksis, er denne konkrete sags behandling i  

 øvrigt også i strid med udvalgets almindelige praksis.
 Jeg har gjort  

 Dagpengeudvalget bekendt med min opfattelse og foretager mig herefter ikke  

 yderligere i sagen.
