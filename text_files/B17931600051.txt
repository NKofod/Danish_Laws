Kongen erklærer benævnte Bibliothek for et offentligt Bibliothek, og vil,  

 at Chefen for Samme iagttager og paaseer Efterlevelsen af følgende Punkter:  

 Adgangen til Bibliotheket skal alle Søgnedage staae aaben fra Klokken 10 til  

 12 om Formiddagen for Enhver, der ønsker at benytte sig heraf.
I disse  

 offentlige Timer skal der leveres til Alle og Enhver de Bøger og Verker, som  

 forlanges, for der paa Stedet at efterslaae og læse, eller excerpere.
Derimod  

 forbydes aldeles, at tage dem paa egen Haand ud af Reolerne.
De skal fordres  

 af Bibliotheksecretairene, som bringe og sætte dem igjen paa deres behørige  

 Plads.
Foruden denne Brug af Bibliotheket, der tilstaaes enhver Ven af lærde  

 og almeennyttige Kundskaber, vil Kongen, for at det kan stifte desstørre  

 Nytte, meddele Overbibliothecaren Tilladelse til at udlaane Bibliothekets  

 Bøger, i hvilken Henseende følgende Forskrivter skal tjene til bestandig  

 Regel for hans Forhold: 1) Ingen Bog maa udleveres af Bibliotheket, uden at  

 Laaneren i Forveien har indsendt en Seddel med den forlangte Bogs Titel og  

 sit Navns Underskrivt.
Indleveringen af Udlaaningssedlen skeer i en af de  

 offentlige Timer den ene Dag, og den følgende Dag faaes de tilstædeværende  

 Bøger; hvo der ønsker sig mere end een Bog ad Gangen, maa opgive Enhver paa  

 en enkelt med Navns Underskrivt forsynet Seddel; 2) Overbibliothecaren er  

 berettiget og forpligtet til, naar fremmede eller ham ganske ubekjendte  

 Personer forlange Bøger til Laans, foruden Laanerens egen Underskrivt, at  

 æske, før Laanet skeer, en her i Byen bosiddende eller bekjendt Mands Haand;  

 3) ordentligviis bliver der af Verker, som bestaae af adskillige Dele, kun  

 udleveret een Deel ad Gangen; meget sjeldne, eller med mange Kobbere  

 forsynede og overhovedet kostbare Verker, hvis Forliis er vanskeligt at  

 erstatte, saavelsom Ordbøger, og videnskabelige Repertorier maae ikke  

 udlaanes uden Bibliothekchefens Samtykke; paa Biblioteket selv derimod har  

 Alle og Enhver uden Undtagelse, Lov til at betjene sig af dem; 4) Bøger  

 udlaanes sædvanlig på 14 Dage; for Smaaskrivter og saadanne, som kun ere til  

 underholdende Læsning, maa der, med Hensyn til den hyppigere Efterspørsel,  

 sættes en endnu kortere Termin; Hvo der, efter 14 Dages Forløb, behøver at  

 bruge en Bog længere, melder det, ved at indsende et nyt Beviis, der gjelder  

 for de næstpaafølgende 14 Dage; forlanges, naar disse 14 Dage ere tilende,  

 atter Udsættelse af Terminen, maa ogsaa Beviset atter fornyes; Slutningen af  

 den sjette Uge er Grendsen, som Overbibliothecaren ikke maa overskride;  

 Tilladelse til at have Bøger fra Bibliotheket i længere Tid end sex Uger, maa  

 ansøges hos Bibliothekets Chef, og kun han kan, naar særdeles Omstændigheder  

 tale for Sagen, bevilge den; 5) Tilladelse til at benytte sig af  

 Manuscripterne, kan Ingen uden Bibliothekchefen give; den skrivtlige  

 Ansøgning om dem ledsages med Overbibliothecarens Erklæring; 6) naar en Bog  

 har været udlaant, og leveres beskadiget tilbage, beholder Bibliotheket Samme  

 i sin Forvaring saalænge, indtil et nyt Exemplar kan blive anskaffet, og da  

 faaer Laaneren Bibliothekets beskadigede Exemplar, mærket med  

 Doublet-Stemplet, tilbage som sin Eiendom, hvorimod han strax haver at  

 erstatte Beløbet af de i den Anledning forvoldte Omkostninger; 7) og, for  

 endelig altid at vedligeholde den væsentlig nødvendige Orden, og for at  

 forebygge en for Samme skadelig Misbrug, paalægger Kongen Overbibliothecaren,  

 som en streng Pligt, ved Slutningen af hvert Halvaar at indsende en nøiagtig  

 Fortegnelse over de i det løbende Tidsrum uindløste Beviser til det danske  

 Cancellie, som ufortøvet haver at foranstalte det Fornødne til Bibliothekets  

 Eiendoms Sikkerheds Haandthævelse; i Tilfælde af Forsømmelse skal han  

 erstatte alt det Tab der ved denne Pligts Efterladelse forvoldes det  

 Kongelige fra nu af til offentligt Brug bestemte Bibliothek.
