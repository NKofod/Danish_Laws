I.
Fælles regler for privatkort og firmakort § 1.  I forbindelse med tjenesterejser kan der  

 anvendes betalingskort, såfremt institutionen ønsker det, jf.  

 Finansministeriets cirkulære af 1. november 1991 om aftale om tjenesterejser,  

 § 6. Betalingskortene udstedes efter rekvisition fra institutionen, der  

 forestår udlevering til medarbejderen.
Betalingskortene tilhører således  

 institutionen, der afgør, i hvilket omfang disse skal anvendes på  

 tjenesterejser.
Stk. 2.  Det er institutionen, der afgør, om der skal  

 anvendes firmakort eller privatkort og hvilket betalingskortselskab, der  

 ønskes anvendt.
Institutionen betaler årskontingent og gebyrer for begge  

 typer kort.
 Stk 3.  I tilfælde af kortets bortkomst (tab/tyveri)  

 skal medarbejderen straks give meddelelse herom til institutionen og til  

 betalingskortselskabet.
 Stk. 4.  Betalingskortselskabernes vilkår for  

 anvendelsen af betalingskortene skal altid følges.
§ 2.  Flere betalingskortselskaber tilbyder  

 forskellige former for forsikringer under rejser i udlandet.
Disse tilbud må  

 ikke anvendes, idet forsikring på statslige tjenesterejser skal tegnes i  

 henhold til Finansministeriets cirkulære af 2. juli 1992 om den kollektive  

 statslige forsikringsordning for tjenesterejser i udlandet samt Grønland og  

 Færøerne (APD. nr. 79/92).
II.
Firmakort § 3.  Ved firmakort forstås et kort, der er udstedt  

 til institutionen til brug for en bestemt medarbejder.
Ud over  

 standardoplysninger skal firmakortet være forsynet med den pågældende  

 medarbejders navn samt navnet på institutionen.
 Stk. 2. Firmakortet må kun anvendes under tjenesterejser og kun til  

 afholdelse af udgifter, der kan godtgøres i henhold til  

 tjenesterejsecirkulæret.
Stk. 3.  Firmakortet må ikke anvendes til at hæve  

 kontanter i Danmark.
I udlandet må kortet kun anvendes som hævekort i særlige  

 tilfælde, eksempelvis hvis rejsen forlænges, eller medarbejderen påføres  

 uforudsete udgifter.
Det anbefales, at institutionen fastsætter nærmere  

 regler herom samt fastsætter en beløbsgrænse.
 Stk. 4.  Hvis en medarbejder fratræder, eller hvis der  

 ikke længere er behov for firmakortet, skal institutionen sørge for, at dette  

 inddrages og returneres i overklippet stand til betalingskortselskabet.  

 Tilsvarende gælder i tilfælde af at kortet inddrages på grund af  

 medarbejderens misbrug.
§ 4.  Når en tjenesterejse er afsluttet, gøres  

 rejseregnskabet op, og der afregnes med medarbejderen efter sædvanlige  

 retningslinier.
Institutionens økonomiske forpligtelser over for  

 betalingskortselskabet i forbindelse med rejsen registreres regnskabsmæssigt  

 ud fra de grundbilag, der skal foreligge for kortets benyttelse.
Såfremt der  

 undtagelsesvis er afholdt ikke godtgørelsesberettigede udgifter (private  

 udgifter), skal disse ligeledes gøres op og afregnes med medarbejderen ved  

 tjenesterejsens afslutning.
 Stk. 2.  Udgifterne gøres op ud fra valutakursen på  

 tidspunktet for rejsens afslutning (leveringstidspunktet).
§ 5.  Institutionen noterer endnu ikke betalte  

 rejseomkostninger til betalingskortselskabet på en særskilt kreditorkonto,  

 indtil betaling finder sted.
Når opgørelsen modtages fra  

 betalingskortselskabet, kontrolleres det, at der ikke på opgørelsen findes  

 andre udgiftsposter end dem, der er meddelt institutionen ved tjeneterejsens  

 afslutning.
 Stk. 2.  Såfremt der ikke findes sådanne udgiftsposter,  

 kan alene ændringer i valutakurserne, medføre forskelle mellem det beløb, der  

 opkræves af betalingskortselskabet og det beløb, der er noteret på ovennævnte  

 kreditorkonto.
Stk. 3.  En sådan valutabetinget forskel (uafhængigt af  

 fortegn) registreres i forbindelse med betalingen på en for alle  

 tjenesterejser fast/fælles udgiftskonto (regnskabskonto 19.80 kasse, kurs- og  

 momsdifferencer, jf.
Statens Kontoplan).
III.
Privatkort § 6.  Ved privatkort, forstås kort, der på  

 institutionens foranledning er udstedt i den pågældende medarbejders navn.  

 Privatkort rekvireres af institutionen efter aftale med medarbejderen.
§ 7.  Indehaveren af privatkort hæfter personligt for  

 de køb, der foretages på kortet, og restancer og andre forhold  

 kortindehaveren og betalingskortselskabet imellem er institutionen  

 uvedkommende.
Institutionen er forpligtet til ved bestilling af kortet at  

 gøre betalingskortselskabet udtrykkeligt opmærksom herpå.
 Stk. 2.  Betalingskortselskabernes udstedelse af  

 privatkort sker på basis af kreditvurdering af den pågældende medarbejder,  

 hvorfor betalingskortselskaberne er berettiget til at nægte at udstede kort,  

 såfremt de ikke finder oplysningerne tilfredsstillende.
§ 8.  Institutionen skal som led i rejseafregningen af  

 en tjenesterejse udbetale medarbejderen et beløb til dækning af  

 refusionsberettigede merudgifter ved tjenesterejsen, jf.
Finansministeriets  

 cirkulære om tjenesterejser (APD nr. 96/91), herunder udgifter betalt med  

 betalingskort.
Udgifterne skal dokumenteres ved originalbilag påført  

 kvittering.
 Stk. 2.  Eventuelle kursdifferencer mellem fakturabeløb  

 og de beløb, der senere opkræves af betalingskortselskabet, er institutionen  

 uvedkommende.
 § 9.  Anvendelse af betalingskort må ikke have  

 opsættende virkning på afregningen af tjenesterejser.
IV.
Statsaftale § 10.  Statens indkøb har indgået en statsaftale om  

 rekvirering og udstedelse af betalingskort til statens institutioner.  

 Aftalen, der omfatter såvel firmakort som privatkort, indebærer, at der ikke  

 betales oprettelsesgebyrer, og at der opnås væsentlige rabatter på  

 årskontingenterne.
 Stk. 2.  Aftalen omfatter følgende  

 betalingskortselskaber:
 American Express International Inc.
Amagertorv 18, 1146 København K Tlf.: 33 11 50 05 Telefax: 33 12 29 80 Ref: aftalenr.
STI-77A Årskontingent: kr. 200,00 pr. kort.
Diners Club Danmark A/S H.J.
Holstvej 5 Postboks 240, 2600 Glostrup Tlf.: 36 72 36 72. Telefax: 36 72 00 15 Ref: aftalenr.
STI-77B Årskontingent: kr. 195,00 pr. kort.
Eurocard Danmark A/S Lautrupbjerg 10, 2750 Ballerup Tlf.: 44 68 44 68 Telefax: 42 97 60 56 Ref: aftalenr.
STI-77C Årskontingent: kr. 210,00 pr. kort.
 De anførte årskontingenter gælder for såvel firmakort som privatkort.
 Når den nuværende aftale udløber vil meddelelse om en eventuel ny aftale  

 samt i givet fald vilkårene for anvendelse af denne blive udsendt af Statens  

 Indkøb.
 Stk. 3.  Rekvirerering af betalingskort sker ved direkte  

 henvendelse til de enkelte betalingskortselskaber med reference til det  

 respektive aftalenummer, jf. stk. 2.
Spørgsmål omkring de aftalte vilkår rettes i første omgang til  

 betalingskortselskaberne.
I tvivlstilfælde eller ved forhold af principiel  

 karakter kan der rettes henvendelse til Statens Indkøb Suomisvej 2 1927 Frederiksberg Tlf. 31 35 95 00 1cent 0cent V.
Ikrafttrædelse § 11.  Cirkulæret har virkning fra 1. juli 1993 Stk. 2.  Samtidig ophæves Finansministeriets cirkulærer  

 om anvendelse af betalingskort (firmakort) på tjenesterejser i udlandet og om  

 anvendelse af betalingskort på tjenesterejser nr. 168 af 3. oktober 1991 og  

 nr. 14 af 17. januar 1992 (APD nr. 88/91 og 8/92).
Finansministeriet Administrations- og Personaledepartementet Den 6. juli 1993 P.M.V.
 E.B.
