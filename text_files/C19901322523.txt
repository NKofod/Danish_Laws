INSTRUKTION FOR KONTROLLØRER AF MARKFRØAVL Instruktionen er udarbejdet efter Regler for Avlskontrol og Certificering  

 af Markfrø og Grønsagsfrø af 12. marts 1990.
 Instruktionen, der er godkendt af Landbrugsministeriets Certifikatudvalg  

 for Frø, afløser tidligere instruktion udsendt i marts 1988.
INDHOLDSFORTEGNELSE Bilag 1 Oplysninger om sorter Bilag 2 Oversigt over sortskendetegn Bilag 3 Besigtigelsesskema 1. Indledning Reglerne for avlskontrol af markfrø er fastsat ved Plantedirektoratets  

 Regler for Avlskontrol og Certificering af Markfrø og Grønsagsfrø, af 12.  

 marts 1990. Efter avlskontrolreglernes punkt 6.2 nr. 5 fastsættes i det  

 følgende de nærmere retningslinier for udførelse af markbesigtigelser af  

 frøavlsarealer.
Retningslinierne er gældende for besigtigelser ved såvel officielle  

 kontrollører som ved autoriserede firmakontrollører.
For arealer besigtiget  

 af autoriserede firmakontrollører skal Plantedirektoratet efter punkt 6.1.2 i  

 avlskontrolreglerne foretage en stikprøvekontrol af 20 pct. af arealerne.  

 Denne officielle kontrol benævnes som efterkontrol.
 Formålet med markkontrollen er at indsamle nøjagtige oplysninger om  

 dyrkningsmæssige forhold og at foretage besigtigelse af arealet med henblik  

 på en vurdering af afgrødens tilstand med hensyn til arts- og sortsrenhed.
Indberetningen om markbesigtigelse sker ved at udfylde og indsende  

 besigtigelsesskemaer.
Det indberettede danner - sammen med bl.a.  

 kontrolmarksundersøgelser - grundlag for Plantedirektoratets bedømmelse af,  

 om avlen imødekommer kravene for godkendelse til certificering.
2. AVLSBESTEMMELSER 2.1 Avl af flere sorter/høstkontrol Hvis der på en ejendom eller på ejendomme i samdrift er a. frøavl af to sorter af samme art, b. frøavl til udsæd og avl af frø til andet formål, skal arealet være anmeldt til høstkontrol efter pkt. 10 i  

 avlskontrolreglerne.
Efter anmeldelserne tilrettelægger Plantedirektoratet høstkontrollen ved  

 skriftligt at meddele retningslinierne til avler og firma/firmaer.  

 Høstkontrollen udføres normalt af firmaerne.
Officielle kontrollører, der  

 inddrages, vil få tilsendt særlig instruktion.
2.2 Flere høstår Af de flerårige arter kan der på en ejendom i samme høstår forekomme avl  

 af samme sort fra forskellige udlægsår.
En forudsætning for godkendelse af  

 sådanne arealer er, at alle arealer hvert år har været anmeldt og godkendt  

 under avlskontrollen.
 Der må højst høstes frø i følgende antal høstår:
 * Avl på arealer udlagt i 1989 eller tidligere kan indtil 1. april 1992  

 godkendes som C2 i yderligere 3 høstår.
2.3 Forfrugt For at undgå forurening med afvigende typer (anden sort) eller med andre  

 arter skal der overholdes mindst følgende tidsintervaller til tidligere  

 frøavl på arealet:
 Tidsintervallerne angiver det antal hele kaldenderår, hvor arealet skal  

 være fri for angivne arter/sorter.
2.4 Sorts- og artsrenhed Græsmarksplanter Ved markbesigtigelsen må antallet af planter, der ikke er sortsægte, ikke  

 overstige følgende angivelser:
Græsmarksplanter 2.5 Mindsteafstand For selvbefrugtede arter (markært, hør) og apomiktiske arter (engrapgræs)  

 skal der være en afstand på mindst 1 meter mellem forskellige sorter.
 For fremmedbefrugtede arter skal der være følgende afstande mellem  

 frømarker og andre pollenkilder, hvorved forstås:
a.
Andre frømarker med anden sort - for rajgræs- arterne dog kun for  

 sorter med samme ploidi.
b.
Andre frømarker med beslægtede arter, som kan indkrydses, f.eks. arter  

 af rajgræs med samme ploidi.
c.
Marker og udyrkede områder med ukendte sorter af arten, der kommer til  

 blomstring.
Derfor gælder den anførte mindsteafstand for fremmedbefrugtende arter af  

 græsser tillige for to rajgræsmarker af forskellige sorter eller arter med  

 samme ploidi, medens der kun kræves 1 meters afstand mellem to rajgræsmarker  

 med forskellig ploidi De anførte afstande gælder også i forhold til stokløbere i en 1-års mark  

 og til planter af strandbede, der blomstrer på samme tid som frøavlsarealet.
3. MARKBESIGTIGELSEN Markbesigtigelsen skal gennemføres i den del af værkstperioden, hvor der  

 er størst mulighed for at konstatere afgrødens sortsrenhed og eventuel  

 iblanding af andre plantearter, d.v.s. i perioden fra begyndende blomstring -  

 for græssernes vedkommende fra begyndende skridning til begyndelsen af juli.
 For arter, hvor gunstigste tidspunkt for at kontrollere sortsægthed er for  

 tidligt for kontrol med forekomst af flyvehavre, kan det være nødvendigt med  

 en senere særlig besigtigelse for flyvehavre.
3.1 Besigtigelsesskemaet Resultaterne af markbesigtigelsen noteres på besigtigelsesskemaer, som i  

 forvejen er påført oplysninger om firma, avlers navn og adresse, art, sort,  

 udlægsår, udlægsparti samt kontraheret areal.
Der benyttes følgende typer af  

 besigtigelsesskemaer:
3.2 Arealstørrelse Høstarealet afviger ofte fra det kontraherede areal, der er angivet på  

 skemaet.
Da det ved markkontrollen påførte høstareal indgår i opgørelser over  

 frøhøsten, er det vigtigt, at arealet opgives så korrekt som muligt.
3.3 Besigtigelse for sortsægthed og sortsrenhed Forurening med anden sort kan skyldes enten forurening af udlægspartiet  

 eller forurening fra tidligere frøavl på arealet.
Når der forekommer flere afvigende planter (anden sort) pr. arealenhed end  

 de i pkt. 2.4 anførte marknormer, bør der indhentes oplysninger om arealets  

 sædskifte.
Især bør det søges oplyst, om der har været frøavl af anden sort  

 af pågældende art.
Oplysninger herom kan eventuelt anføres på bagsiden af  

 besigtigelsesskemaet.
Plantedirektoratet skal straks orienteres om sagen.
 Afvigende planter skal optælles flere steder i marken og skal opgives som  

 antal pr. arealenhed efter Pkt. 2.4 (10, 20, 30 (m2)).
Ved forureninger lige omkring det højst tilladte skal der foretages mindst  

 15 optællinger.
Resultatet af hver optælling anføres i den afsatte plads på  

 indberetningsskemaet eller eventuelt på bagsiden.
 Hvis forureningen er uens fordelt, f.eks. kun i dele af marken, markeres  

 dette på en skitse, der kan tegnes på bagsiden af skemaet.
3.3.1 Sortsægthed Ved besigtigelsen søges fastslået om bestanden er af den angivne sort  

 (sortsægthed). Til støtte for dette er i bilag 1 anført en række sorter af  

 rajgræsserne, engrapgræs og markært med oplysninger om sortsgruppe m.v.
3.3.2 Sortsrenhed Til støtte ved besigtigelsen for sortsrenhed er der i bilag 2 opført  

 oversigter med vigtige sortskendetegn for de enkelte arter.
3.4 Forurening med andre arter Forekomst af anden rajgræsart i rajgræs opgives som antal planter pr. 10,  

 50 eller 100 (m2). Ved forureninger lige omkring det højst tilladte (se pkt.  

 2.4) skal der foretages mindst 15 optællinger.
I den beregnede rubrik skrives  

 »Vend«, og resultaterne anføres på skemaets bagside.
 Ved bedømmelsen af afgrødens forurening med andre plantearter -  

 kulturarter og ukrudt - benyttes følgende karakterskala:
 Da besigtigelsesskemaet skal give et helhedsindtryk af en frømark, skal  

 ovennævnte karakterskala principielt benyttes for alle de arter, der findes i  

 marken, uanset om arten let kan frarenses.
Ved markkontrollen må man i særlig grad have opmærksomheden henledt på  

 forurening med andre kulturarter eller ukrudtsarter, der er vanskelige at  

 frarense.
Som for eksempel på særligt generende forureninger kan nævnes:
3.5 Forekomst af flyvehavre Hvis der ved besigtigelsen konstateres flyvehavre, skal markkontrolløren  

 gøre avleren bekendt med forekomsten, og det skal rapporteres på  

 besigtigelsesskemaet, som angivet i pkt. 4.5.
Firmaets kontrollør: Hvor firmaets kontrollør skønner, at en forsvarlig  

 aflugning kan foretages, kan han/hun aftale aflugning med avleren.
Efter  

 aflugning skal der foretages en ny besigtigelse.
Ved den afsluttende  

 besigtigelse må der ikke forekomme flyvehavre.
 Den officielle kontrollør: Den officielle kontrollør bør ikke - uden  

 særlig aftale med Plantedirektoratet - aftale aflugning med avleren.  

 Forekomst, indberettet af den officielle kontrollør, vil Plantedirektoratet  

 skriftligt meddele avler og firma, så firmakontrolløren kan træffe aftale og  

 foretage ny besigtigelse som ovenfor.
4. RAPPORT OM MARKKONTROLLEN 4.1 Udfyldning af besigtigelsesskemaet Besigtigelsesskemaet er et arbejdsdokument og bør derfor udfyldes under  

 markkontrollens udførelse.
4.2 Høstareal Høstarealet opgives i ha med en decimal.
Ved omregning fra td.ld. kan  

 benyttes omregningsfaktoren 2 td.ld. = 1.1 ha.
4.3 Forurening med anden sort Antallet af planter af anden sort noteres, og der angives, hvordan de  

 afviger fra den øvrige bestand f.eks. med hensyn til tidlighed og højde.
Se  

 endvidere under pkt. 3.3 side 11.
 De afvigende planter opgives som antal planter pr. 10, 20 eller 30 (m2).  

 Ved mindre forureninger kan antallet f.eks. opgives som 1 pr. 50 (m2) eller 1  

 pr. 100 (m2).
4.4 Forurening med andre arter Forurening med kulturplanter og ukrudt bedømmes i henhold til den i punkt  

 3.4 (side 13) omtalte skala, dog angives eventuel forurening af rajgræs med  

 anden rajgræsart som antal planter pr. 10, 50 eller 100 (m2). Ved flere  

 optællinger (se pkt. 3.4) kan resultaterne anføres på bagsiden.
 Hvis der forekommer enkelte planter af f.eks. hundegræs fordelt over hele  

 arealet, anføres det som: hundegræs 2. Er nævnte foruerening suppleret med  

 stærk hundegræsforurening af et begrænset areal, anføres det som: hundegræs  

 2(5).
 Se i øvrigt det udfyldte besigtigelsesskema i bilag 3.
4.5 Forekomst af flyvehavre Ved forekomst af flyvehavre noteres antal enkeltstående planter og antal  

 kolonier.
F.eks. noteres 5 enkeltstående og 2 kolonier med i alt 30 planter  

 som »Fly: 5 enk. + 2(30)» Fordelingen i marken angives ved en  

 skitse på bagsiden af skemaet.
4.6 Besvarelse af de øvrige spørgsmål på skemaet 4.7 Markskitse Markkontrollen kan i mange tilfælde suppleres med en skitse på bagsiden af  

 skemaet.
En skitse kan give værdifulde oplysninger om placering af arealet i  

 forhold til andre marker, hvor krydsningsfare er til stede.
En skitse kan  

 også benyttes til orientering om pletvis forekomst af andre arter eller  

 afvigende typer samt om forekomst af flyvehavre.
5. SÆRLIGE KRAV OM OPLYSNINGER VEDRØRENDE RODFRUGTER  

 SAMT OLIE- OG SPINDPLANTER Oplysninger om sædskifte er af afgørende betydning ved frøavl af bederoer  

 og korsblomstrede arter.
Har der ikke været frøavl eller avl af frø til andet  

 formål inden for det krævede åremål, kan der på besigtigelsesskemaet anføres  

 »Mere end .. år siden«.
 Af hensyn til krydsningsfare skal afstanden til frømarker af samme art  

 eller af beslægtet art opgives, når de ligger inden for de på side 9 anførte  

 minimumsafstande.
Ved frøavl af såvel bederoe som kålroe og turnips kræves der oplysninger  

 om, hvornår der sidst har været avl af roer af samme eller beslægtet art på  

 arealet.
Desuden skal afstanden til nærmeste arealer med mulighed for  

 blomstrende stokløbere oplyses.
 For bederoer skal endvidere oplyses om afstanden til blomstrende planter  

 af strandbede inden for 1.000 m.
 I korsblomstrede frøafgrøder er det særlig vigtigt at forurening med andre  

 korsblomstrede arter bliver registreret.
 Ved markkontrol af raps, rybs og sennep skal der på besigtigelsesskemaet  

 oplyses om al avl af arten og beslægtede arter på ejendomme i samdrift,  

 uanset om det er avl af udsæd eller avl med henblik på oliepresning.
6. INDSENDELSE AF BESIGTIGELSESSKEMAER 6.1 Officielle besigtigelser De officielle kontrollører - herunder efterkontrollører (pkt. 1) - skal  

 indsende indberetninger om markbesigtigelser dagen efter, at besigtigelsen er  

 foretaget.
Kontrollørerne skal ikke indstille om avlens godkendelse eller  

 kassation, men hvis der ved en besigtigelse konstateres forhold, der går ud  

 over bestemmelserne, bedes dette særligt bemærket ved indsendelsen.
Dette kan ske ved, at der på følgesedlen om indberetningerne noteres  

 avlspartinummer og et stikord om mangelen.
F.eks.: 733331: anden sort,  

 733332: anden rajgræsart, 733333: flyvehavre, 733334: afstand.
 Derved sikres, at Plantedirektoratet først gennemgår disse indberetninger,  

 så mangelfulde forhold hurtigst muligt kan blive fulgt op.
Samtlige besigtigelser/indberetninger skal være foretaget senest: 5. juli  

 for arter, der ikke er udsået i høståret 20. juli for arter, der er udsået i høståret 15. august for bederoer 6.2 Firma besigtigelser Indberetninger fra firmakontrollører skal indsendes umiddelbart efter  

 besigtigelsen, og samtlige indberetninger skal være indsendt senest 20. juli.  

 For bederoer dog senest 1. september.
 Indberetninger om eventuelle firmabesigtigelser af bælgsæd bedes kun  

 indsendt efter Plantedirektoratets særlige anmodning for den enkelte avl.
Plantedirektoratet, den 17. april 1990 Erik Madsen / Hans Jørgen Andersen Bilag 1 Oplysninger om sorter til brug ved besigtigelse-for  

 sortsægthed.
Pkt. 3.3.1 Tabellerne omfatter rajgræsarterne, engrapgræs og markært.
Der kan være  

 anmeldt besigtigelse af sorter, der ikke er medtaget i tabellerne.  

 Oplysninger om sådanne sorters ploidi (rajgræsser) og sortsgruppe  

 (engrapgræs) kan fås ved henvendelse til Plantedirektoratet på telefon 42 88  

 33 66, lokal 256 eller 257.
OVERSIGT OVER SORTER AF ALM.
RAJGRÆS MED OPLYSNINGER OM PLOIDI OG TIDLIGHED.
DIPLOIDE SORTER (2N) BILAG 2 Oversigt over sortskendetegn til brug ved besigtigelse for sortsrenhed Karaktererne, der i oversigterne er angivet med *, er de mest anvendelige,  

 medens karaktererne mærket med x i de fleste tilfælde vil være vanskelige at  

 anvende under markforhold.
 Ved brug af karaktererne må man tage i betragtning, at en besigtigelse kun  

 giver et øjebliksbillede af bestanden, og at alle karakterer ikke kan  

 anvendes på samme tidspunkt.
