Fremsat den 15. marts 2000 af  

 arbejdsministeren (Ove Hygum) Forslag til Lov om ændring af lov om  

 arbejdsløshedsforsikring m.v. og lov om en aktiv  

 arbejdsmarkedspolitik (Sikring af udbetaling af dagpengegodtgørelse for 1.  

 og 2. ledighedsdag samt harmonisering af fradragsregler) § 1 I lov om arbejdsløshedsforsikring m.v., jf.  

 lovbekendtgørelse nr. 592 af 14. juli 1999, som ændret ved lov  

 nr. 1084 af 29. december 1999, foretages følgende ændringer:
 1. I § 52 a, stk. 2, 1. pkt., indsættes  

 efter »kapitel 6«: »og 8«.
 2. I § 55, stk. 2, 1. pkt., indsættes efter  

 »kapitel 6«: »og 8«.
 3. I § 57, stk. 1, 2. pkt., ændres  

 »§ 84, stk. 7« til: »§ 84, stk. 11«.
 4. I § 79, stk. 1, ændres »og § 77 a«  

 til: »§ 77 a og § 84, stk. 6«.
 5. § 84, stk. 6 og 7, ophæves, og i stedet  

 indsættes:
»Stk. 6. Hvis dagpengegodtgørelsen ikke betales  

 rettidigt, jf. stk. 5, har arbejdsløshedskassen efter anmodning  

 fra medlemmet pligt til at hjælpe med at få beløbet  

 udbetalt hos arbejdsgiveren, hvis kassen finder, at medlemmet utvivlsomt har  

 krav på dagpengegodtgørelsen.
Arbejdsløshedskassen sender  

 med henblik herpå en skriftlig begrundet anmodning til arbejdsgiveren  

 om betaling af dagpengegodtgørelse inden 14 dage.
Udbetaler  

 arbejdsgiveren ikke dagpengegodtgørelsen inden udløbet af den  

 anførte frist, og finder kassen fortsat, at kravet er berettiget,  

 lægger kassen godtgørelsen ud til medlemmet. § 86 finder  

 tilsvarende anvendelse på udlagt godtgørelse efter 3. pkt.
 Stk. 7. Samtidig med udbetaling efter stk. 6, 2. pkt.,  

 fremsender arbejdsløshedskassen sagen med en begrundet indstilling til  

 Arbejdsmarkedets Ankenævn, der træffer afgørelse i sagen,  

 jf. stk. 8. Finder ankenævnet, at medlemmet er berettiget til  

 dagpengegodtgørelse, skal arbejdsgiveren indbetale godtgørelsen  

 til Direktoratet for Arbejdsløshedsforsikringen inden for en  

 nærmere angivet frist, som fastsættes af ankenævnet.
Stk. 8. Tvivlsspørgsmål om ret til  

 dagpengegodtgørelse kan indbringes for Arbejdsmarkedets  

 Ankenævn.
Ankenævnets afgørelse kan ikke indbringes for  

 anden administrativ myndighed.
Stk. 9. Krav mod arbejdsgiveren om betaling af  

 dagpengegodtgørelse, jf. stk. 7, kan med tillæg af  

 omkostninger inddrives af Finansstyrelsen, hvis kravet ikke betales inden for  

 den fastsatte frist.
Finansstyrelsen kan inddrive det skyldige beløb  

 ved udpantning, når kravet er fastslået af Arbejdsmarkedets  

 Ankenævn.
 Stk. 10. Finansstyrelsen kan indhente oplysninger hos  

 skattemyndigheder og andre myndigheder om arbejdsgiveren, som er  

 nødvendige for at varetage inddrivelsen af det skyldige beløb  

 efter stk. 7.
Stk. 11. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet regler om anvendelse af bestemmelserne i  

 stk. 1-7 og kan herunder fastsætte regler om, at  

 dagpengegodtgørelsen kan bortfalde i særlige tilfælde ud  

 over de i stk. 3 nævnte.
Arbejdsministeren fastsætter regler  

 om betaling af gebyr for Arbejdsmarkedets Ankenævns og Direktoratet for  

 Arbejdsløshedsforsikringens behandling af sager efter stk. 7 og  

 8.«.
 6. I § 99, stk. 8, indsættes efter »efter«:  

 »§ 84, stk. 9 og 10,«.
 7. I § 100, stk. 1, 2. pkt., og stk. 5,  

 ændres »§ 84, stk. 6« til: »§ 84, stk. 7 og 8«.
§ 2 I lov om en aktiv arbejdsmarkedspolitik, jf. lovbekendtgørelse nr.  

 666 af 19. august 1999, som ændret ved lov nr. 1082 af 29. december  

 1999, foretages følgende ændringer:
 1. I § 9 indsættes efter stk. 1 som nyt  

 stykke:
 »Stk. 2. Ledige dagpengemodtagere, der i henhold til en  

 individuel handlingsplan får tilbud om vejledningsforløb, hvori  

 der indgår undervisning, kan modtage uddannelsesgodtgørelse  

 efter § 17.«.
 Stk. 2 og 3 bliver herefter stk. 3 og 4.
 2. § 17, stk. 4, affattes således:
 »Stk. 4. Ved udbetaling af uddannelsesgodtgørelse  

 foretages der fradrag i ydelsen for arbejde og indtægter efter regler  

 fastsat i medfør af § 58, stk. 1, nr. 3, litra d, i lov om  

 arbejdsløshedsforsikring m.v.«.
§ 3 Loven træder i kraft den 21. august 2000.
Bemærkninger til lovforslaget Almindelige bemærkninger Lov nr. 114 af 24. marts 1970 om arbejdsformidling og  

 arbejdsløshedsforsikring m.v. (Folketingstidende 1969/70, FF. sp.  

 3222, 3605 og 4473, tillæg A sp. 2369, tillæg B sp. 673,  

 tillæg C sp. 321) er senest bekendtgjort ved lovbekendtgørelse  

 nr. 592 af 14. juli 1999, som ændret ved lov nr. 1084 af 29. december  

 1999.
 Det bemærkes, at der den 17. december 1999 er  

 fremsat L 161 om ændring af lov om arbejdsløshedsforsikring m.v.  

 (Sanktioner, renter, tilbagebetaling m.v.). Lovforslaget er 1. behandlet den  

 20. januar 2000.
 Lov nr. 434 af 30. juni 1993 om en aktiv  

 arbejdsmarkedspolitik (Folketingstidende 1992/93, FF sp. 8335, 8771, 11401 og  

 12017, tillæg A sp. 8789, tillæg B sp. 1975 og 3339, tillæg  

 C sp. 1793) er senest bekendtgjort ved lovbekendtgørelse nr. 666 af  

 19. august 1999, som ændret ved lov nr. 1082 af 29. december 1999.
I.
Indledning Lovforslaget består af 2 elementer:
1. Forslag til sikring af større betalingssikkerhed for  

 udbetaling af dagpengegodtgørelse for 1. og 2. ledighedsdag  

 (G-dage) Forslaget udmønter den aftale, der er indgået  

 som led i aftalen om finansloven for 2000 mellem regeringen, Centrum  

 Demokraterne, Socialistisk Folkeparti og Enhedslisten.
Aftaleteksten har  

 følgende ordlyd:
»For at sikre, at den enkelte ledige inden for en rimelig  

 frist får G-dagene fra arbejdsgiveren, får  

 arbejdsløshedskasserne fremover pligt til at hjælpe ledige, der  

 anmoder herom, med at opkræve godtgørelsen hos arbejdsgiveren.  

 Såfremt det ikke lykkes, udbetaler a-kassen godtgørelsen til  

 medlemmet, hvorefter Direktoratet for Arbejdsløshedsforsikringen, mod  

 et gebyr til dækning af de administrative omkostninger, inddriver  

 beløbet hos arbejdsgiveren.« Baggrunden for aftalen er, at det har vist sig vanskeligt  

 at få arbejdsgiverne til at udbetale dagpengegodtgørelse efter  

 reglerne i § 84.
Udbetaling af dagpengegodtgørelse er som  

 udgangspunkt et privatretligt forhold mellem arbejdsgiver og  

 lønmodtager.
En rundspørge til forskellige  

 arbejdsløshedskasser har vist, at kasserne allerede i dag i et vist  

 omfang yder medlemmet hjælp i forbindelse med at få  

 dagpengegodtgørelsen udbetalt.
Det er ligeledes erfaringen, at  

 også det faglige system hjælper medlemmet i disse sager.
Med  

 lovforslaget formaliseres hjælpen ved, at kassen får pligt til at  

 hjælpe.
Efter udløbet af betalingsfristen i lovens  

 § 84, stk. 5, får arbejdsløshedskassen efter  

 medlemmets anmodning pligt til at hjælpe medlemmet med at få  

 beløbet udbetalt hos arbejdsgiveren.
Betaler arbejdsgiveren ikke, og  

 vurderer kassen, at der er ret til dagpengegodtgørelse, udlægger  

 kassen beløbet til medlemmet.
Sagen sendes herefter med en begrundet  

 indstilling til afgørelse i Arbejdsmarkedets Ankenævn.  

 Træffer ankenævnet afgørelse om, at der er ret til  

 dagpengegodtgørelse, sendes afgørelsen bl.a. til arbejdsgiveren  

 med anmodning om, at beløbet indbetales til Direktoratet for  

 Arbejdsløshedsforsikringen inden en nærmere angivet frist.
Er  

 betaling ikke modtaget rettidigt, kan kravet oversendes til Finansstyrelsen  

 til inddrivelse.
Beløbet inddrives med tillæg af gebyr til  

 dækning af de administrative omkostninger.
Klagereglerne ændres således, at  

 Arbejdsmarkedets Ankenævn træffer afgørelse i alle sager  

 om dagpengegodtgørelse.
Den fagretlige behandling af visse typer sager  

 om dagpengegodtgørelse bortfalder hermed.
Dermed undgås en  

 overlapning mellem de forskellige typer af klagesager.
2. Harmonisering af fradragsregler Efter de gældende regler, jf. § 58, stk. 1, nr.  

 3, litra d, i lov om arbejdsløshedsforsikring m.v., jf. § 11 i  

 bekendtgørelse nr. 447 af 31. maj 1996 om fradrag i dagpengene for  

 personer, der deltager i jobtræning eller i individuel jobtræning  

 og fradrag i ydelser i henhold til lov om en aktiv arbejdsmarkedspolitik og  

 lov om orlov, modregnes indtægter fra arbejde krone-for-krone i  

 uddannelsesgodtgørelsen.
 Krone-for-krone-fradraget i uddannelsesgodtgørelse  

 og orlovsydelse til uddannelse har været gældende siden 1994.  

 Baggrunden var bl.a., at man ikke fandt det hensigtsmæssigt, at  

 personer på uddannelse havde deltidsarbejde ved siden af uddannelsen.
 Med de ændrede konjunkturer og det forventede  

 øgede behov for arbejdskraft foreslås det, at reglerne  

 ændres med henblik på at øge det økonomiske  

 incitament til at tage job af kortere varighed eller deltidsjob  

 sideløbende med fx uddannelse.
Det foreslås, at reglerne om fradrag for arbejde og  

 indtægter for personer, der modtager uddannelsesgodtgørelse  

 efter lov om en aktiv arbejdsmarkedspolitik, ændres fra det  

 gældende krone-for-krone-fradrag til et timefradrag svarende til  

 reglerne om fradrag for arbejde og indtægter i dagpenge og  

 efterløn.
I tilknytning til lovændringen vil der samtidig ske en  

 ændring af de regler, der i medfør af § 58, stk. 1,  

 nr. 3, litra b og d, i lov om arbejdsløshedsforsikring  

 m.v.	Ændringen vil betyde en harmonisering af fradragsreglerne ved  

 udbetaling af ydelser til forsikrede ledige, idet der vil komme til at  

 gælde ens regler for fradrag i dagpengeperioden og i aktivperioden,  

 ligesom reglerne bliver ens for fradrag i dagpenge, ydelser efter lov om en  

 aktiv arbejdsmarkedspolitik og i orlovsydelse til uddannelse efter lov om  

 orlov.
Krone-for-krone-fradrag i børnepasningsydelse efter  

 lov om orlov opretholdes.
Baggrunden herfor er, at børnepasningsydelse  

 for ikke-forsikrede betales af kommunen, som efter reglerne fradrager  

 indtægter i ydelsen krone-for-krone.
Det er derfor fundet mest  

 hensigtsmæssigt fortsat at have ens fradragsregler for forsikrede og  

 ikke-forsikrede ved børnepasningsorlov.
II. Økonomiske konsekvenser for det offentlige G-dage Forslaget indebærer, at det offentlige i en  

 begrænset periode vil have udgifter til udlæg af  

 dagpengegodtgørelse.
 Ud over den tidsmæssige forskydning skønnes  

 udlæg af dagpengegodtgørelse ikke at medføre  

 økonomiske konsekvenser for det offentlige.
Fradragsregler Der er i 2000 ca. 50.000 helårspersoner på de  

 ordninger, der berøres af forslaget, heraf modtager knap 40.000  

 uddannelsesgodtgørelse.
Der findes ikke oplysninger om omfanget af fradrag i  

 aktiveringsordninger.
En opgørelse af dette kræver en detaljeret  

 undersøgelse i de enkelte arbejdsløshedskasser.
 Det må dog skønnes, at  

 krone-for-krone-fradraget medfører, at omfanget af fradraget er  

 begrænset, fordi der ikke er økonomisk gevinst ved at  

 påtage sig arbejde ved siden af aktiveringen.
De foreslåede fradragsregler vil medføre, at  

 det nuværende fradrag pr. time som hovedregel bliver mindre.
De  

 udbetalte ydelser til uddannelsesgodtgørelse, orlovsydelse til  

 uddannelse mv. kan derfor bliver større, hvis omfanget af arbejde er  

 uændret.
Hensigten med forslaget om nye fradragsregler er at  

 tilskynde aktiverede til i højere grad at påtage sig arbejde ved  

 siden af aktiveringen.
Med den nuværende lave ledighed er der behov for  

 at øge det samlede arbejdsudbud, hvilket forslaget vil bidrage til.  

 Forslaget må derfor forventes at medføre, at der fradrages et  

 større antal timer.
 Det skønnes på den baggrund med betydelig  

 usikkerhed, at forslaget er stort set udgiftsneutralt for det offentlige.
III.
Administrative konsekvenser for det offentlige G-dage Efter forslaget får arbejdsløshedskasserne  

 mulighed for at udlægge dagpengegodtgørelse til medlemmet.  

 Herefter oversendes sagen til Arbejdsmarkedets Ankenævn.
 Der behandles nu årligt ca. 230 sager  

 vedrørende manglende betaling af dagpengegodtgørelse, heraf 200  

 sager i det fagretlige system og ca. 30 sager i Arbejdsmarkedets  

 Ankenævn.
 Forslaget om en enstrenget klageadgang i alle sager om ret  

 til dagpengegodtgørelse kan medføre en administrativ  

 merbelastning af Arbejdsmarkedets Ankenævn som følge af, at den  

 fagretlige behandling af visse typer sager om dagpengegodtgørelse  

 bortfalder.
 Endelig er der en sandsynlighed for, at ordningen vil  

 øge medlemmets opmærksomhed på mulighederne for at  

 få hjælp til at få dagpengegodtgørelsen  

 udbetalt.
 De oven for nævnte forhold trækker i retning  

 af, at forslaget vil medføre flere sager i Arbejdsmarkedets  

 Ankenævn.
Omvendt skønnes det, at et formelt etableret system  

 med henblik på at sikre større betalingssikkerhed kan  

 medføre, at flere arbejdsgivere hurtigere vil betale  

 dagpengegodtgørelse.
Samtidigt er reglerne for arbejdsgivernes frist  

 for rettidig betaling af dagpengegodtgørelse ændret  

 således, at perioden for rettidig betaling er udvidet, og  

 arbejdsgiverens betalingspligt ved arbejdsophør fra  

 beskæftigelse med offentligt løntilskud er bortfaldet.
 Forslaget vil medføre en mindre administrativ  

 merbelastning i Direktoratet for Arbejdsløshedsforsikringen og i  

 Finansstyrelsen i forbindelse med administration og inddrivelse af  

 dagpengegodtgørelsen hos arbejdsgiveren.
Direktoratet for Arbejdsløshedsforsikringen  

 skønnes med et beregningsteknisk udgangspunkt på 500 sager  

 årligt at have forøgede driftsudgifter på ca. 0,5 mio.  

 kr., heraf ca. 2/3 i lønsum.
Merudgifterne vil blive dækket ved  

 tilsvarende indtægter fra gebyrbetaling.
Direktoratet for  

 Arbejdsløshedsforsikringens faktiske merudgifter og indtægter  

 vil afhænge af det faktiske antal sager.
 Forslaget vil endvidere medføre en mindre  

 administrativ merbelastning af arbejdsløshedskasserne som følge  

 af indførelsen af kassernes formelle pligt til at hjælpe  

 medlemmerne samt administration i forbindelse med udlæg af  

 godtgørelse til medlemmer.
Det er yderst vanskeligt at skønne over, hvor mange  

 sager der vil blive tale om efter indførelsen af de foreslåede  

 regler.
Hvis der beregningsteknisk tages udgangspunkt i 500 sager  

 årligt, skønnes de samlede offentlige administrative merudgifter  

 at være ca. 1,7 mio. kr.
Fradragsregler Forslaget om harmonisering af fradragsregler  

 skønnes at medføre en mindre administrativ lettelse i  

 arbejdsløshedskasserne.
IV. Økonomiske konsekvenser for erhvervslivet G-dage Forslaget har ingen økonomiske konsekvenser for  

 private og offentlige arbejdsgivere, hvis dagpengegodtgørelsen  

 udbetales rettidigt eller efter en skriftlig begrundet henvendelse fra  

 arbejdsløshedskassen.
 Kun i de tilfælde, hvor arbejdsgiveren ikke  

 udbetaler dagpengegodtgørelse til medlemmet, vil der blive  

 pålagt et gebyr for behandling af sagen i Arbejdsmarkedets  

 Ankenævn, Direktoratet for Arbejdsløshedsforsikringen samt i  

 forbindelse med Finansstyrelsens inddrivelse.
Fradragsregler Forslaget om harmonisering af fradragsregler  

 skønnes ikke at have erhvervsøkonomiske konsekvenser.
V.
Administrative konsekvenser for erhvervslivet Forslaget har ingen administrative konsekvenser for  

 erhvervslivet, herunder offentlige arbejdsgivere.
VI.
Miljømæssige konsekvenser Forslaget har ingen miljømæssige  

 konsekvenser.
VII.
Administrative konsekvenser for borgerne Forslaget har ingen administrative konsekvenser for  

 borgerne.
VIII.
Ligestillingsmæssige konsekvenser Forslaget har ingen ligestillingsmæssige  

 konsekvenser.
IX.
Forholdet til EU-retten Forslaget indeholder ikke EU-retlige aspekter.
X.
Høringer Forslaget har ikke været udsendt til høring  

 inden fremsættelsen.
Vurdering af konsekvenser af lovforslag Positive  

 konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner Ingen Ingen Administrative konsekvenser for stat, kommuner og  

 amtskommuner G-dage: Ingen Fradrag: Mindre lettelse i arbejdsløshedskasserne G-dage: Flere sager i Arbejdsmarkedets Ankenævn og  

 Direktoratet for Arbejdsløshedsforsikringen.
 Stat: 1,7 mio. kr.
Fradrag: Ingen Økonomiske konsekvenser for erhvervslivet, herunder  

 offentlige arbejdsgivere Ingen G-dage: Gebyr for behandlingen i Arbejdsmarkedets  

 Ankenævn, Direktoratet for Arbejdsløshedsforsikringen og evt.  

 Finansstyrelsen Fradrag: Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Ligestillingsmæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 og 2 Forslaget præciserer, at medlemmer, der er i  

 arbejdspraktik efter kapitel 8 i lov om en aktiv arbejdsmarkedspolitik, ikke  

 er omfattet af indkomstgarantien.
Til nr. 3 og 7 Ændringerne er en konsekvens af forslaget i nr.  

 5.
Til nr. 4 Som følge af forslaget i nr. 5, ad stk. 6,  

 foreslås det, at arbejdsløshedskassen får ret til refusion  

 for udgifter til udlæg af dagpengegodtgørelse.
Der henvises til  

 nr. 5.
Til nr. 5 Der henvises indledningsvis til de almindelige  

 bemærkninger om baggrunden for ændringerne.
Til stk. 6 Forslaget er en udmøntning af aftalen om  

 finansloven for 2000 mellem regeringen, Centrum Demokraterne, Socialistisk  

 Folkeparti og Enhedslisten om at sikre, at der opnås en større  

 betalingssikkerhed for medlemmer af en arbejdsløshedskasse, der er  

 berettiget til dagpengegodtgørelse.
 Hvis dagpengegodtgørelsen ikke udbetales rettidigt,  

 jf. § 84, stk. 5, kan medlemmet anmode sin  

 arbejdsløshedskasse om at hjælpe med at få beløbet  

 udbetalt hos arbejdsgiveren, og arbejdsløshedskassen får pligt  

 til at hjælpe medlemmet, hvis medlemmet utvivlsomt har krav på  

 dagpengegodtgørelse.
Arbejdsløshedskassen skal under alle  

 omstændigheder foretage en vurdering af, om medlemmet er berettiget til  

 dagpengegodtgørelse.
Denne vurdering sker på grundlag af  

 oplysninger fra medlemmet og eventuelt efter indhentelse af oplysninger fra  

 arbejdsgiveren.
Vurderer kassen, at medlemmet har ret til  

 dagpengegodtgørelse, sender den en skriftlig begrundet anmodning til  

 arbejdsgiveren om udbetaling af dagpengegodtgørelsen til  

 medlemmet.
 Udbetaler arbejdsgiveren ikke dagpengegodtgørelsen  

 inden 14 dage efter modtagelsen af anmodningen, udlægger  

 arbejdsløshedskassen dagpengegodtgørelsen.
 Hvis kassen ikke finder grundlag for at udlægge  

 godtgørelsesbeløbet - fx fordi der er en bortfaldsgrund, jf.  

 lovens § 84, stk. 3, og § 6 i bekendtgørelse nr. 1153  

 af 29. december 1999 om arbejdsgiverens betaling af  

 dagpengegodtgørelse for 1. og 2. ledighedsdag, eller medlemmet ikke  

 har afleveret en ønsket erklæring på tro og love inden for  

 14 dages fristen, jf. gældende lovs § 84, stk. 5, og kassen  

 derfor ikke finder, at medlemmet er berettiget til dagpengegodtgørelse  

 - kan medlemmet indbringe sagen direkte for Arbejdsmarkedets Ankenævn,  

 jf. forslag til stk. 8.
En arbejdsgiver har samme mulighed for at indbringe sagen  

 for Arbejdsmarkedets Ankenævn indtil det tidspunkt, hvor  

 arbejdsløshedskassen har sendt meddelelse om, at kassen har udlagt  

 dagpengegodtgørelsen, jf. nedenfor.
Indbringer arbejdsgiveren sagen  

 for ankenævnet efter dette tidspunkt, behandles klagen sammen med  

 ankenævnets behandling af kassens indstilling efter forslagets  

 stk. 7, jf. nedenfor.
 Indbringes tvivlsspørgsmål om  

 dagpengegodtgørelse for Arbejdsmarkedets Ankenævn af medlemmet  

 selv eller af arbejdsgiveren, finder reglerne i forslaget til stk. 6 og  

 7, jf. nedenfor, ikke anvendelse.
 Fastholder arbejdsløshedskassen sin vurdering og  

 udlægger dagpengegodtgørelsen til medlemmet, skal kassen give  

 arbejdsgiveren meddelelse herom og om, at sagen sendes til afgørelse i  

 Arbejdsmarkedets Ankenævn og eventuelt videre til inddrivelse via  

 Finansstyrelsen.
Det foreslås, at reglerne om medlemmets pligt til  

 tilbagebetaling og arbejdsløshedskassens ansvar for fejlagtige  

 udbetalinger mv. i lovens § 86 finder tilsvarende anvendelse på  

 kassens udlæg af dagpengegodtgørelse.
Der er således pligt  

 til tilbagebetaling af ydelser, som et medlem har modtaget med urette, hvis  

 medlemmet har givet kassen urigtige oplysninger eller fortiet  

 omstændigheder, som er af betydning for retten til ydelsen.
Det samme  

 gælder ydelser, som medlemmet i øvrigt mod bedre vidende har  

 modtaget med urette.
Til stk. 7 og 9 Når arbejdsløshedskassen har udlagt  

 dagpengegodtgørelsen, fremsendes sagen med en begrundet indstilling  

 til Arbejdsmarkedets Ankenævn, der herefter træffer  

 afgørelse om ret til dagpengegodtgørelsen.
Forvaltningsloven  

 mv. finder anvendelse ved behandlingen af sagen i ankenævnet.
Hvis  

 ankenævnet finder, at medlemmet har ret til dagpengegodtgørelse,  

 tjener afgørelsen som fundament for inddrivelsen af den udlagte  

 dagpengegodtgørelse hos arbejdsgiveren.
Ankenævnets afgørelse sendes til  

 arbejdsgiveren, medlemmet, Direktoratet for Arbejdsløshedsforsikringen  

 og til arbejdsløshedskassen.
Træffes der afgørelse om, at  

 arbejdsgiveren har pligt til at betale dagpengegodtgørelse, skal det  

 fremgå af afgørelsen, at beløbet skal indbetales til  

 direktoratet inden for en nærmere angivet frist.
Ankenævnet  

 fastsætter denne frist.
Er betalingen ikke modtaget rettidigt, kan  

 kravet oversendes til Finansstyrelsen til inddrivelse.
Kravet inddrives med  

 tillæg af omkostninger, herunder omkostninger ved inddrivelsen i  

 Finansstyrelsen, jf.
Finansministeriets cirkulære nr. 198 af 15.  

 december 1999 og Finansministeriets bekendtgørelse nr. 1130 af 16.  

 december 1999.
Det foreslås, at Finansstyrelsen får adgang  

 til at inddrive det skyldige beløb ved udpantning.
Som anført  

 under de almindelige bemærkninger, udspringer lovforslaget af det  

 forhold, at det har vist sig vanskeligt for medlemmet at få  

 dagpengegodtgørelsen udbetalt fra arbejdsgiveren.
Der vil kunne  

 forventes tilsvarende vanskeligheder for Direktoratet for  

 Arbejdsløshedsforsikringen med at få indbetalt kravet efter den  

 foreslåede ordning.
På den baggrund og da den afgørelse,  

 som tillægges udpantningsret, træffes af et centralt  

 uafhængigt sagkyndigt nævn, og da retten til  

 dagpengegodtgørelse udspringer af let konstaterbare forhold,  

 foreslås direktoratets krav mod arbejdsgiveren tillagt  

 udpantningsret.
Til stk. 8 I forbindelse med forslaget om en større  

 betalingssikkerhed i forbindelse med dagpengegodtgørelsen er det  

 nødvendigt at ændre de gældende klageregler.
Det skyldes,  

 at der vil være overlapning mellem de forskellige typer af  

 klagesager.
Det foreslås derfor, at der indføres en  

 enstrenget klageadgang i alle typer af sager om afgørelse af  

 tvivlsspørgsmål i forhold til dagpengegodtgørelse.
Efter  

 forslaget bliver Arbejdsmarkedets Ankenævn eneste klageinstans.
Det  

 sikres hermed, at der i forbindelse med klagebehandlingen er deltagelse af  

 arbejdsmarkedets parter på samme måde som efter gældende  

 regler.
 Da der er tale om en særlig klageregel i sager om  

 dagpengegodtgørelse, foreslås det, at ankenævnets  

 afgørelse er endelig.
Til stk. 10 Det foreslås, at Finansstyrelsen får adgang  

 til at indhente de nødvendige oplysninger hos skattemyndigheder og  

 andre myndigheder, som er nødvendige for at varetage inddrivelsen af  

 det skyldige beløb.
Bestemmelsen svarer til gældende lovs  

 § 86, stk. 12.
Til stk. 11 Bestemmelsen er en videreførelse af gældende  

 lovs § 84, stk. 7, med indarbejdede konsekvensrettelser.
Den  

 gældende bestemmelse er udmøntet i bekendtgørelse nr.  

 1153 af 29. december 1999 om arbejdsgiverens betaling af  

 dagpengegodtgørelse for 1. og 2. ledighedsdag.
Herudover foreslås det, at arbejdsministeren  

 får adgang til at fastsætte regler om gebyr for behandlingen af  

 sager efter stk. 7 og 8. Adgangen til fastsættelse af gebyr for  

 behandlingen i Arbejdsmarkedets Ankenævn foreslås i den  

 forbindelse overflyttet fra gældende lovs § 84, stk. 6, til  

 nærværende bestemmelse.
Gebyret tænkes i den forbindelse  

 forhøjet fra 100 kr. til 200 kr.
Gebyret for Direktoratet for  

 Arbejdsløshedsforsikringens arbejde i forbindelse med inddrivelsen af  

 afgørelsen om arbejdsgiverens pligt til at betale  

 dagpengegodtgørelse tænkes fastsat på baggrund af  

 direktoratets udgifter i forbindelse hermed.
Til nr. 6 Forslaget sikrer, at Finansstyrelsens afgørelser om  

 inddrivelse af det skyldige beløb hos arbejdsgiveren ved udpantning  

 samt beslutning om at indhente oplysninger hos diverse myndigheder kan  

 indbringes for finansministeren.
Dermed gives samme klagemulighed i disse  

 sager som i andre sager efter arbejdsløshedsforsikringsloven, hvor  

 Finansstyrelsen inddriver skyldige beløb.
Til § 2 Til nr. 1 Der er behov for en præcisering af  

 forsørgelsesgrundlaget for ledige, der får tilbud om  

 vejledningsforløb, hvori der indgår undervisning i henhold til  

 en individuel handlingsplan.
Det præciseres hermed, at der ved tilbud i en  

 handlingsplan om vejledningsforløb, der indeholder undervisning, kan  

 gives uddannelsesgodtgørelse.
Forslaget er således i  

 overensstemmelse med princippet om, at forsørgelsen ved tilbud om  

 uddannelse er uddannelsesgodtgørelse.
Til nr. 2 Efter gældende regler modregnes  

 arbejdsindtægter og andre skattepligtige indtægter i  

 uddannelsesgodtgørelse krone-for-krone, medens fradrag i dagpenge sker  

 time for time.
 Det betyder, at ledige, der får tilbud om uddannelse  

 med uddannelsesgodtgørelse, kan få en mindre ydelse, når  

 de overgår fra dagpenge til uddannelsesgodtgørelse.
Timelønnen på arbejdsmarkedet er i de fleste  

 tilfælde normalt højere end størrelsen af  

 uddannelsesgodtgørelsen pr. time.
Med den ændrede  

 fradragsberegning betyder dette, at den ledige fremover sjældent vil  

 opleve et fald i indtægt ved overgang fra dagpenge til  

 uddannelsesgodtgørelse.
 Der henvises i øvrigt til de almindelige  

 bemærkninger.
Til § 3 Det foreslås, at loven træder i kraft den 21.  

 august 2000.
Forslaget om større betalingssikkerhed for  

 udbetaling af dagpengegodtgørelse vil få virkning for  

 afskedigelser, hjemsendelser mv. fra og med denne dato.
Herved sikres, at de  

 ændrede regler får virkning fra begyndelsen af en hel  

 udbetalingsperiode.
 Forslaget om harmonisering af fradragsregler finder  

 anvendelse på udbetaling af ydelser, der vedrører perioder efter  

 denne dato.
Bilag Lovforslaget sammenholdt med gældende lov Gældende formulering Lovforslaget § 1 § 52 a.
Stk. 1. --- Stk. 2. Efter udløbet af perioden i stk. 1 har  

 medlemmet i en periode på 42 måneder inden for 57 måneder,  

 jf. dog § 55 a, ved deltagelse i et tilbud efter lov om en aktiv  

 arbejdsmarkeds-politik, bortset fra tilbud efter lovens kapitel 6 samt  

 medlemmer omfattet af samme lovs § 32 a eller § 34, stk. 2, 2.  

 pkt., ret til at modtage et beløb, der sammenlagt med den lediges  

 indtægt ved tilbudet efter fradrag af arbejdsmarkedsbidrag svarer til  

 dagpengenes højeste beløb pr. uge for henholdsvis  

 fuldtidsforsikrede og deltidsforsikrede, jf. §§ 47 og 70.  

 Befordrings-godtgørelse medregnes ikke efter 1. pkt.
 1. I § 52 a, stk. 2, 1. pkt., indsættes  

 efter »kapitel 6«: »og 8«.
Stk. 3. - 5. --- § 55.
Stk. 1. --- Stk. 2. Efter udløbet af perioden i stk. 1 har  

 medlemmet i en periode på sammenlagt 36 måneder inden for 48  

 måneder, jf. dog § 52 a, stk. 2, og § 55 a, ved  

 deltagelse i tilbud efter lov om en aktiv arbejdsmarkedspolitik, bortset fra  

 tilbud efter lovens kapitel 6, ret til at modtage et beløb, der  

 sammenlagt med den lediges indtægt ved tilbudet efter fradrag af  

 arbejdsmarkedsbidrag svarer til dagpengenes højeste beløb pr.  

 uge for henholdsvis fuldtidsforsikrede og deltidsforsikrede, jf. § 47 og  

 § 70. Befordringsgodtgørelse medregnes ikke i indtægten  

 efter 1. pkt.
I uger, hvor medlemmet ikke er i tilbud efter lov om en aktiv  

 arbejdsmarkedspolitik, har medlemmet ret til at modtage dagpenge efter  

 § 51, jf. § 47 og § 70.
 2. I § 55, stk. 2, 1. pkt., indsættes efter  

 »kapitel 6«: »og 8«.
Stk. 3. - 8. --- § 57. Dagpenge kan kun udbetales til et medlem, som er ledigt,  

 jf. dog kapitel 11 b og afsnit III a.
Dagpenge kan ikke udbetales for  

 ledighedsperioder, hvor medlemmet er berettiget til en  

 dagpengegodtgørelse fra arbejdsgiveren, jf. § 84, medmindre andet  

 følger af regler fastsat af direktøren for  

 Arbejdsløshedsforsikringen i medfør af § 84,  

 stk. 7.
 3. I § 57, stk. 1, 2. pkt., ændres  

 »§ 84, stk. 7« til: »§ 84, stk. 11«.
Stk. 2 - 6. --- § 79. Staten yder hver kasse refusion af de udgifter, som  

 kassen i det foregående regnskabsår har afholdt efter kapitel 9  

 og 9 a, § 57, stk. 2, kapitel 11 a-c, § 77, stk. 8, og  

 § 77 a, jf. dog §§ 38, 79, stk. 3, 80, stk. 1, og 86,  

 stk. 4.
 4. I § 79, stk. 1, ændres »og § 77 a«  

 til: »§ 77 a og § 84, stk. 6«.
Stk. 2. - 4. --- § 84. Til et medlem betaler arbejdsgiveren ved afskedigelse,  

 hjemsendelse, ophør af opgave- og tidsbestemt akkord og lignende  

 dagpengegodtgørelse for 1. og 2. ledighedsdag.  

 Dagpengegodtgørelsen udgør pr. dag et beløb svarende til  

 7,4/37 af det højeste dagpengebeløb for en uge, jf. § 47,  

 stk. 1, afrundet til nærmeste hele kronebeløb.
Ved ledighed  

 på 4 timer eller derunder betaler arbejdsgiveren en  

 dagpengegodtgørelse svarende til halvdelen af det i 2. punktum  

 omhandlede beløb.
Ved ledighed på over 4 timer betaler  

 arbejdsgiveren fuld dagpengegodtgørelse.
 Stk. 2. Arbejdsgiverens forpligtelse indtræder kun,  

 når medlemmet inden for de sidste 4 uger har været  

 beskæftiget hos arbejdsgiveren svarende til fuld  

 overenskomstmæssig arbejdstid i 2 uger.
Stk. 3. Arbejdsgiverens forpligtelse til at udbetale  

 dagpengegodtgørelse bortfalder, 1)	hvis det godtgøres, at beskæftigelse påbegyndes  

 den efterfølgende arbejdsdag, eller der modtages sygedagpenge eller  

 afholdes ferie i tilslutning til arbejdsophøret, 2)	hvis afskedigelsen væsentligst kan tilregnes medlemmet, 3)	hvis arbejdsophøret skyldes strejke eller lockout på  

 virksomheden, eller hvis arbejdsophøret er nødvendiggjort af  

 strejke eller lockout på anden virksomhed, eller 4)	hvis medlemmet har været i beskæftigelse, hvortil der  

 ydes offentligt tilskud til lønnen i henhold til lov om en aktiv  

 arbejdsmarkedspolitik.
 Stk. 4. Arbejdsgiverens forpligtelse til at udbetale  

 dagpengegodtgørelse til samme person kan højst indtræde  

 16 gange i løbet af et kalenderår.
 Stk. 5. Dagpengegodtgørelsen udbetales snarest muligt,  

 dog senest ved virksomhedens 2. lønudbetaling efter medlemmets  

 arbejdsophør, hjemsendelse m.v., eller efter medlemmets afgivelse af  

 en erklæring på tro og love om kravet i stk. 3, nr. 1.  

 Arbejdsgiveren kan senest 14 dage efter medlemmets afskedigelse, hjemsendelse  

 m.v., anmode medlemmet om at afgive en erklæring efter 1. pkt.  

 Medlemmets ret til dagpengegodtgørelse bortfalder, hvis  

 erklæringen på tro og love ikke er afgivet til arbejdsgiveren  

 senest 14 dage efter arbejdsgiverens anmodning.
 5. § 84, stk. 6 og 7, ophæves, og i stedet  

 indsættes:
Stk. 6. Hvis ansættelsesforholdet er reguleret ved  

 kollektiv overenskomst, behandles uoverensstemmelser om  

 dagpengegodtgørelse ad fagretlig vej, jf. § 22 i lov nr. 183 af  

 12. marts 1997 om arbejdsretten.
I andre tilfælde kan  

 tvivlsspørgsmål om dagpengegodtgørelsen indbringes for  

 Arbejdsmarkedets Ankenævn, hvis afgørelse ikke kan indbringes  

 for anden administrativ myndighed.
Arbejdsministeren fastsætter  

 nærmere regler om betaling af gebyr for behandlingen af sådanne  

 tvivlsspørgsmål.
»Stk. 6. Hvis dagpengegodtgørelsen ikke betales  

 rettidigt, jf. stk. 5, har arbejdsløshedskassen efter anmodning  

 fra medlemmet pligt til at hjælpe med at få beløbet  

 udbetalt hos arbejdsgiveren, hvis kassen finder, at medlemmet utvivlsomt har  

 krav på dagpengegodtgørelsen.
Arbejdsløshedskassen sender  

 med henblik herpå en skriftlig begrundet anmodning til arbejdsgiveren  

 om betaling af dagpengegodtgørelse inden 14 dage.
Udbetaler  

 arbejdsgiveren ikke dagpengegodtgørelsen inden udløbet af den  

 anførte frist, og finder kassen fortsat, at kravet er berettiget,  

 lægger kassen godtgørelsen ud til medlemmet. § 86 finder  

 tilsvarende anvendelse på udlagt godtgørelse efter 3. pkt.
 Stk. 7. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet regler om anvendelse af bestemmelserne i  

 stk. 1-5 og kan herunder fastsætte regler om, at  

 dagpengegodtgørelsen kan bortfalde i særlige tilfælde ud  

 over de i stk. 3 nævnte.
 Stk. 7. Samtidig med udbetaling efter stk. 6, 2. pkt.,  

 fremsender arbejdsløshedskassen sagen med en begrundet indstilling til  

 Arbejdsmarkedets Ankenævn, der træffer afgørelse i sagen,  

 jf. stk. 8. Finder ankenævnet, at medlemmet er berettiget til  

 dagpengegodtgørelse, skal arbejdsgiveren indbetale godtgørelsen  

 til Direktoratet for Arbejdsløshedsforsikringen inden for en  

 nærmere angivet frist, som fastsættes af ankenævnet.
Stk. 8. Tvivlsspørgsmål om ret til  

 dagpengegodtgørelse kan indbringes for Arbejdsmarkedets  

 Ankenævn.
Ankenævnets afgørelse kan ikke indbringes for  

 anden administrativ myndighed.
Stk. 9. Krav mod arbejdsgiveren om betaling af  

 dagpengegodtgørelse, jf. stk. 7, kan med tillæg af  

 omkostninger inddrives af Finansstyrelsen, hvis kravet ikke betales inden for  

 den fastsatte frist.
Finansstyrelsen kan inddrive det skyldige beløb  

 ved udpantning, når kravet er fastslået af Arbejdsmarkedets  

 Ankenævn.
 Stk. 10. Finansstyrelsen kan indhente oplysninger hos  

 skattemyndigheder og andre myndigheder om arbejdsgiveren, som er  

 nødvendige for at varetage inddrivelsen af det skyldige beløb  

 efter stk. 7.
Stk. 11. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet regler om anvendelse af bestemmelserne i  

 stk. 1-7 og kan herunder fastsætte regler om, at  

 dagpengegodtgørelsen kan bortfalde i særlige tilfælde ud  

 over de i stk. 3 nævnte.
Arbejdsministeren fastsætter regler  

 om betaling af gebyr for Arbejdsmarkedets Ankenævns og Direktoratet for  

 Arbejdsløshedsforsikringens behandling af sager efter stk. 7 og  

 8.«.
 § 99.
Stk. 1. - 7. --- Stk. 8. Finansstyrelsens afgørelser efter § 85 b,  

 § 86, stk. 9-13, og § 86 a, stk. 2, kan indbringes for  

 finansministeren.
 6.I § 99, stk. 8, indsættes efter »efter«:  

 »§ 84, stk. 9 og 10,«.
§ 100. Arbejdsmarkedets Ankenævn behandler konkrete  

 klagesager i det omfang, det er fastsat i lovgivningen.
Ankenævnet  

 behandler tvivlsspørgsmål om dagpengegodtgørelse, jf.  

 § 84, stk. 6.
 7. I § 100, stk. 1, 2. pkt., og stk. 5,  

 ændres »§ 84, stk. 6« til: »§ 84, stk. 7 og  

 8«.
Stk. 2. - 4. --- Stk. 5. Ved behandling af tvivlsspørgsmål, jf.  

 § 84, stk. 6, deltager foruden formanden de i stk. 2, nr. 2 og  

 3, nævnte medlemmer.
Stk. 6. - 10. --- § 2 § 9.
 1. I § 9 indsættes efter stk. 1 som nyt  

 stykke:
Stk. 1. - 3. --- »Stk. 2. Ledige dagpengemodtagere, der i henhold til en  

 individuel handlingsplan får tilbud om vejledningsforløb, hvori  

 der indgår undervisning, kan modtage uddannelsesgodtgørelse  

 efter § 17.«.
 Stk. 2 og 3 bliver herefter stk. 3 og 4.
 § 17. Ledige dagpengemodtagere kan modtage  

 uddannelsesgodtgørelse under uddannelsen, jf. dog stk. 3 og  

 4.
Stk. 2. Godtgørelsen svarer til den ydelse, den ledige  

 ellers ville være berettiget til.
For unge under 25 år  

 udgør uddannelsesgodtgørelsen 50 procent af højeste  

 dagpenge for henholdsvis fuldtidsforsikrede og deltidsforsikrede, jf.  

 § 47 og § 70 i lov om arbejdsløshedsforsikring m.v.
For unge  

 under 25 år, der har gennemført en uddannelse, som berettiger  

 til optagelse i en arbejdsløshedskasse, udgør  

 uddannelsesgodtgørelsen dog 82 pct. af højeste dagpenge.
 Stk. 3. Uddannelsesgodtgørelse kan ikke udbetales til  

 unge under 25 år, hvis de har ret til eller deltager i en uddannelse,  

 der berettiger til uddannelsesstøtte fra statens  

 uddannelsesstøtte, dog kan arbejdsløshedskassen efter  

 arbejdsformidlingens bestemmelse udbetale uddannelsesgodtgørelse i op  

 til 18 måneder til unge ledige, der påbegynder et tilbud om  

 uddannelse efter § 32 a, og som ikke er berettiget til  

 uddannelsesstøtte fra statens uddannelsesstøtte, fordi retten  

 er opbrugt.
Stk. 4. Hvis den ledige har supplerende indtægter fra  

 arbejde, der svarer til eller overstiger uddannelsesgodtgørelsen,  

 bortfalder denne.
Hvis indtægterne er lavere end  

 uddannelsesgodtgørelsen, nedsættes denne, så den ledige i  

 alt får et beløb svarende til  

 uddannelsesgodtgørelsen.
 2. § 17, stk. 4, affattes således:
 »Stk. 4. Ved udbetaling af uddannelsesgodtgørelse  

 foretages der fradrag i ydelsen for arbejde og indtægter efter regler  

 fastsat i medfør af § 58, stk. 1, nr. 3, litra d, i lov om  

 arbejdsløshedsforsikring m.v.«.
