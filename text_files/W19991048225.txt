Kendelse fra Pressenævnet i sag nr.  

 104/1999 Direktøren for Kommandørgården  

 på Rømø [K] har klaget til Pressenævnet over den  

 måde, hvorpå bladet Træ & Byg har offentliggjort  

 nævnets kendelse i sag nr. 28/1999.
 I sag nr. 28/1999, [K] mod Træ & Byg, afsagde  

 Pressenævnet den 11. juni 1999 kendelse og pålagde i den  

 forbindelse i medfør af medieansvarslovens § 49 den ansvarshavende  

 redaktør af Træ & Byg at offentliggøre et  

 nærmere anført resumé af nævnets kendelse.
 I forbindelse med fremsendelsen af kendelsen til parterne  

 anførte nævnet:
"Det bemærkes, at nævnet i kendelsen har  

 pålagt den ansvarshavende redaktør af  at offentliggøre  

 et resumé af kendelsen.
Resuméet skal offentliggøres  

 nøjagtig således, som det er anført i kendelsen på  

 side 14-15. Offentliggørelsen skal i henhold til medieansvarslovens §  

 49 ske uden kommenterende tilføjelser og på en så  

 fremtrædende måde, som det med rimelighed kan forlanges." Kendelsen blev offentliggjort på side 7 i bladets  

 august-udgave i forbindelse med en artikel, der omhandlede den virksomhed,  

 klageren er direktør for.
Kendelsen blev offentliggjort i form af en  

 faksimile (en kopi) af nævnets originale kendelse.
Typerne på  

 bogstaverne i faksimilen fremtrådte mindre end den øvrige tekst  

 på siden.
 Klageren har klaget over størrelsen på  

 offentliggørelsen af nævnets kendelse.
Bladet har i en udtalelse anført, at man har valgt  

 at bringe kendelsen som faksimile for grafisk at illustrere, at den er en  

 nøjagtig gengivelse af den skriftlige tekst.
Kendelsen er placeret  

 på en fremtrædende plads i bladet, så bladets læsere  

 ikke kan undgå at se kendelsen, som bør kunne læses uden  

 besvær, da punktstørrelsen ikke afviger væsentligt fra  

 bladets normale skriftstørrelse.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Tre medlemmer   Axel Kierkegaard, Aage Lundgaard og Tage Clausen  

 udtaler:
Nævnets kendelser skal bringes med lige så  

 store typer som bladets øvrige tekst og med overskriften "Kendelse fra  

 Pressenævnet." Da kendelsen ikke klart fremstår som en kendelse fra  

 Pressenævnet, og da kendelsen i øvrigt er vanskelig at  

 læse, er god presseskik tilsidesat.
 Da opsætningen af siden endvidere var egnet til at  

 give læseren det indtryk, at den aftrykte kendelse var en grafisk  

 illustration til hovedartiklen på siden, har bladet ved denne  

 opsætning ligeledes tilsidesat god presseskik.
 Et medlem   Ole Askvig   udtaler:
 Offentliggørelsen overskrider ikke de  

 retningslinier, der er fastsat i medieansvarslovens § 49, og der er derfor  

 ikke grundlag for at udtale kritik af offentliggørelsen.
 Der afsiges kendelse efter stemmeflertallet, og  

 Pressenævnet udtaler på dette grundlag sin kritik af bladet.
 I medfør af medieansvarslovens § 49  

 pålægges det herefter den ansvarshavende redaktør af  

 Træ & Byg at offentliggøre følgende kendelse.  

 Offentliggørelsen skal ske med bladets almindelige typografi og med  

 overskriften "Kendelse fra Pressenævnet":
 "Kendelse fra Pressenævnet.
 Pressenævnet afsagde den 11. juni 1999 kendelse i  

 sag nr. 28/1999, [K] mod Træ & Byg, og pålagde i den  

 forbindelse i medfør af medieansvarslovens § 49 den ansvarshavende  

 redaktør af Træ & Byg at offentliggøre et  

 nærmere anført resumé af nævnets kendelse.
[K] har efterfølgende klaget til Pressenævnet  

 over, at bladet foretog offentliggørelsen i form af en kopi  

 (faksimile) af nævnets kendelse.
Hun har i den forbindelse  

 anført, at kendelsen derved ikke har tilstrækkelig  

 størrelse.
Træ & Byg har i en udtalelse anført, at  

 man har valgt at bringe kendelsen som faksimile for grafisk at illustrere, at  

 den er en nøjagtig gengivelse af den skriftlige tekst.
Kendelsen er  

 placeret på en fremtrædende plads i bladet, så bladets  

 læsere ikke kan undgå at se kendelsen, som bør kunne  

 læses uden besvær, da punktstørrelsen ikke afviger  

 væsentligt fra bladets normale skriftstørrelse.
 Tre medlemmer   Axel Kierkegaard, Aage Lundgaard og  

 Tage Clausen   udtaler:
Nævnets kendelser skal bringes med lige så  

 store typer som bladets øvrige tekst og med overskriften "Kendelse fra  

 Pressenævnet." Da kendelsen ikke klart fremstår som en kendelse fra  

 Pressenævnet, og da kendelsen i øvrigt er vanskelig at  

 læse, er god presseskik tilsidesat.
 Da opsætningen af siden endvidere var egnet til at  

 give læseren det indtryk, at den aftrykte kendelse var en grafisk  

 illustration til hovedartiklen på siden, har bladet ved denne  

 opsætning ligeledes tilsidesat god presseskik.
 Et medlem   Ole Askvig   udtaler:
 Offentliggørelsen overskrider ikke de  

 retningslinier, der er fastsat i medieansvarslovens § 49, og der er derfor  

 ikke grundlag for at udtale kritik af offentliggørelsen.
 Der afsiges kendelse efter stemmeflertallet, og  

 Pressenævnet udtaler på dette grundlag sin kritik af bladet.
 Endvidere pålægges det Træ & Byg i  

 tilknytning hertil yderligere at foretage en ny offentliggørelse af  

 nævnets kendelse i sag nr. 28/1999.
 København, den 22. september 1999.
Axel Kierkegaard, Aage Lundgaard, Tage Clausen og Ole  

 Askvig." Afsagt den 22. september 1999.
