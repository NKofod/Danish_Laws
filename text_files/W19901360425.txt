Opretholdelse af det af Veterinærdirektoratet givne afslag på  

 tilladelse af import af fersk oksekød fra Argentina, Uruguay, Paraguay samt  

 Brasilien.
Afgørelsen begrundet i en foretaget vurdering af den  

 dyresundhedsmæssige situation i oprindelseslandet afgørende for meddelsen af  

 autorisation.
 Med skrivelse ad 1. maj 1990 har firmaet Emborg Foods Aalborg A/S indanket  

 Veterinærdirektoratets afslag på tilladelse til import af fersk oksekød fra  

 Argentina, Uruguay, Paraguay og Brasilien.
 Firmaet anfører som begrundelse for anken den igangværende harmonisering i  

 EF af import- og veterinærbestemmelserne samt nævner, at der tillades import  

 fra lande, der vaccinere mod mund- og klovsyge, at dette kød kan indgå i  

 forarbejdede produkter, der eksporteres til Danmark.
 Sagen har været forelagt Veterinærdirektoratet til høring.
I henhold til § 17 i lov nr. 328 af 4. juni 1986 om kød m.m. kan indførsel  

 af kød alene ske efter forudgående autorisation.
Import kan import kan  

 imidlertid forbydes, hvis hensynet til sundhedsforehold for mennesker og dyr  

 i Danmark gør det påkrævet.
I bekendtgørelse nr. 609 af 19. septembert 1989  

 om udenlandske kød m.m. fastsættes i § 2 betingelserne for tildeling af  

 autorisation til indførsel af kød.
Ifølge disse er en vurdering af den  

 dyresundhedsmæssige situation i oprindelseslandet afgørende for meddelsen af  

 autorisation, ligesom de nærmere betingelser er fastsat i Rådsdirektiv om  

 sundhedsmæssige og veterinærpolitimæssige problemer i forbindelse med  

 indførsel af kvæg og svin samt fersk kød og kødprodukter fra tredielande.  

 (72/463/EØF).
Danmark er et land, der er fri for mund- og klovsyge og som ikke tillader  

 vaccination herimod, hvilket efter fællesskabsregler i direktiv 72/463/EØF  

 giver ret til, i overensstemmelse med hidtidige nationale regler, at forbyde  

 import af fersk kød fra lande, der har mund- og klovsyge og som vaccinerer  

 herimod.
De omhandlede sydamerikanske lande falder ind under denne katagori  

 lande.
 Det er af stor betydning for Danmark af hensyn både til den  

 dyresundhedsmæssige situation men også til vores eksport til verdensmarkedet  

 at sikre bevarelsen af Danmarks status som ikke-vaccinerede mund- og  

 klovsygefrit land.
 Landbrugsministeriet må derfor fastholde det af Veterinærtdirektoratet  

 givne afslag på ansøgning om tilladelse til import af fersk oksekød fra  

 Argentina, Uruguay, Paraguay og Brasilien.
Den igangværende harmonisering i Fællesskabet indenfor veterinær- og  

 levnedsmiddelområdet vedrørende først og fremmest den interne samhandel i Det  

 Indre Marked, for at sikre ensartet regulering på højt niveau af  

 dyresundheden og hygiejne.
Harmomiseringen af reguleringen i forhold til  

 tredielande er afledt heraf og sker til sikring af det opnåede stade i Det  

 Indre Marked.
Den idag gennemførte harmonisering tilsidesætter ikke Danmarks ret til  

 forsat at anvende ovennævnte danske regler til sikring af indslæbning af  

 mund- og klovsyge fra de pågældende Sydamerikanske lande.
I forhold til disse  

 lande eksisterer der ikke tilstrækkelig sikkerhed omkring de  

 dyresundhedsmæssige forhold til at tillade import.
Dette er ikke nødvendigvis  

 tilfældet for andre lande, som kan give en tilstrækkelig høj sikkerhed så  

 import tillades.
At Vesttyskland og andre EF-lande, som endnu ikke har samme sygdomsfrie  

 status som Danmark, importerer fra Sydamerika, er således ikke relevant i  

 denne forbindelse.
Ved import af forarbejdede produkter fremstillet på  

 grundlag af oksekød fra bl.a.
Sydamerika kræves sikkerhed for opvarmning af  

 produktet til mindst 80 grader C, hvorved en eventuel risiko minimeres.
 Med hensyn til det sidste spørgsmål om ikrafttræden af fællesskabsregler,  

 som centralt i art. 32a, stk. 2 i direktiv 72/463/EØF, kan kun oplyses, at de  

 pågældende regler p.t. forhandles i EF, mens en tidsangivelse for reglernes  

 ikrafttræden ikke kan angives.
P.
M.
V.
E.
B.
 Bekendtgørelse nr. 609 af 19/09/1989 om udenlandsk køb m.m. er siden  

 ophævet og erstattet med Bekendtgørelse nr. 504 af 29/06/1990.
