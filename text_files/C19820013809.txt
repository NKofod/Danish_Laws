(Skattemæssig ligestilling af  

 ægtefæller) Ved lov nr. 227 af 26. maj 1982 om ændring af forskellige skattelove  

 (skattemæssig ligestilling af ægtefæller) er der gennemført en række  

 ændringer af reglerne om beskatning af ægtefæller.
 I hovedtræk går nyordningen ud på følgende:
Hver ægtefælle skal selvangive og beskattes af sin indkomst.
Endvidere  

 bliver hver ægtefælle skattepligtig af sin formue.
Der er dog ikke tale om en  

 fuldstændig særbeskatning, idet der ved beregningen af skatten tages hensyn  

 til den anden ægtefælles formueindkomst og formue.
Til brug ved afgørelsen  

 af, om en formueindkomst eller en formueudgift skal beskattes eller fradrages  

 hos manden eller hustruen, forudsætter loven, at ægtefællernes aktiver og  

 gæld skal fordeles imellem dem.
Som nærmere omtalt i cirkulærets afsnit I,  

 punkt 2 og 4, har denne fordeling alene betydning for, hvor stor en del af  

 ægteparrets skat, der pålignes den enkelte ægtefælle.
Fordelingen er derimod  

 uden betydning for ægtefællernes samlede skat.
 Endvidere er der sket ændringer af reglerne om fradrag for gaver til  

 almenvelgørende eller i øvrigt almennyttige institutioner.
 Endelig er der sket ændringer med hensyn til reglerne om fradrag for  

 ydelser til bl.a. livsforsikring, syge- og ulykkesforsikring, indskud på  

 børneopsparingskonti og selvpensioneringskonti.
 Disse ændringer har nødvendiggjort ændringer af såvel lov om opkrævning af  

 indkomst- og formueskat for personer m.v. (kildeskatteloven), som lov om  

 særlig indkomstskat m.v., lov om investeringsfonds, lov om nedslag i  

 skatteansættelsen for renteindtægter m.v., lov om påligningen af indkomst- og  

 formueskat til staten (ligningsloven), lov om beskatningen af  

 pensionsordninger m.v., lov om udskrivning af indkomst- og formueskatten til  

 staten samt lov om beskatningen af fortjeneste ved afståelse af aktier m.v.
 De nye regler har virkning fra og med indkomståret 1983.
I.
Lov om opkrævning af indkomst- og formueskat for personer m.v.  

 (Kildeskat) 1. Opgørelsen af den skattepligtige indkomst Ved opgørelsen af den skattepligtige indkomst foretages en opdeling i  

 henholdsvis formueindkomst og i arbejdsindkomst.
I lovens § 26 er givet en  

 opregning heraf.
 Formueindkomsten omfatter navnlig rente- og udbytteindtægter,  

 skattegodtgørelse samt renteudgifter m.v., der ikke vedrører ægtefællernes  

 erhvervsvirksomhed, udlejningsejendom eller bortforpagtet ejendom eller  

 virksomhed.
 Endvidere medregnes til formueindkomsten overskud eller underskud af en-  

 eller tofamilieshuse, fritidshuse, ejerlejligheder, grunde og lignende.
 Overført underskud efter ligningslovens § 15 og overført negativ særlig  

 indkomst efter § 9, stk. 3, i lov om særlig indkomstskat m.v. medregnes  

 ligeledes til formueindkomsten.
Endelig medregnes til formueindkomsten negativ arbejdsindkomst, fradrag  

 efter etableringskontoloven og investeringsfondsloven og henlæggelsesbeløb,  

 der skal indtægtsføres efter etableringskontolovens §§ 9-11 og  

 investeringsfondslovens §§ 9-11. Om fradrag for gaver efter ligningslovens §  

 8A henvises til pkt.
V, og om negativ arbejdsindkomst henvises til pkt.
I.3.
 Til arbejdsindkomsten medregnes blandt andet løn, pension og anden  

 indtægt, der henregnes til A-indkomst, samt over- eller underskud af  

 selvstændig virksomhed.
Endvidere medregnes til arbejdsindkomsten udgift til forsikring eller  

 pensionsordning m.v. med fuld eller begrænset fradragsret efter  

 pensionsbeskatningsloven.
Herunder henhører blandt andet indskud på  

 børneopsparingskonti og selvpensioneringskonti.
Også underholdsbidrag og  

 løbende ydelser medregnes til arbejdsindkomsten.
Har den ene ægtefælle renteudgifter, der er mindre end 3.000 kr., har  

 ægtefællerne valgfrihed med hensyn til, hvem der medtager disse udgifter ved  

 opgørelsen af den skattepligtige indkomst.
Hvis den anden ægtefælle medtager  

 renteudgifterne er det samtidig en forudsætning, at den pågældende ved  

 opgørelsen af den skattepligtige formue medtager den gæld, der er knyttet til  

 udgifterne, jfr. lovens § 26, stk. 8.
 Forudsætningen for, at de særlige regler om opdeling af den skattepligtige  

 indkomst i formueindkomst og arbejdsindkomst finder anvendelse, er, at  

 ægtefællerne er samlevende i hele indkomståret, og at dette omfatter en  

 periode af et helt år.
 Det er i § 4, stk. 3 og 4, fastsat i overensstemmelse med de hidtidige  

 regler, at samlivet i skattemæssig henseende bortfalder på tidspunktet for  

 separation eller skilsmisse, medens det ved faktisk samlivsophævelse først  

 anses for ophørt ved udgangen af indkomståret.
 Reglerne om ægtefællers selvangivelsespligt og adgangen til at blive gjort  

 bekendt med den anden ægtefælles selvangivelse er efter ændringerne samlet i  

 kildeskattelovens § 80. De særlige regler i ligningslovens § 29 om adgangen  

 for hustruen til at påtegne mandens selvangivelse er ophævet.
2. Fordelingen af formuegoder mellem ægtefæller Formueindkomst medregnes ved indkomstopgørelsen hos den af ægtefællerne,  

 der efter ægteskabslovgivningen har rådighed over aktivet, eller - hvis der  

 er tale om fradragsberettigede udgifter hæfter for betalingen.
Kan det ikke  

 afgøres, hvem et indkomsteller formueskattepligtigt beløb vedrører, medregner  

 hver ægtefælle halvdelen.
 Størrelsen af skatten for den enkelte ægtefælle afhænger af, hvorledes  

 f.eks. renteindtægter og renteudgifter fordeles mellem dem ved  

 indkomstopgørelsen. Ægtefællernes samlede skat vil imidlertid ikke blive  

 påvirket af den foretagne fordeling, jfr. punkt 4.
 I praksis må fordelingen mellem ægtefællerne i vidt omfang afhænge af  

 ægtefællernes opfattelse af, hvordan formuegoderne og gælden fordeler sig  

 mellem dem, og der skal i almindelighed ikke foretages en nærmere granskning  

 af den fordeling, som ægtefællerne har valgt.
3. Overførsel af skattemæssigt underskud Hvis en ægtefælles arbejdsindkomst er negativ, f.eks. på grund af et  

 underskud vedrørende en erhvervsvirksomhed, fradrages underskuddet i den  

 pågældendes formueindkomst, jfr. kildeskattelovens § 26, stk. 2, litra f).
 Hvis en ægtefælles skattepligtige indkomst udviser underskud, og  

 ægtefællerne er samlevende ved indkomstårets udgang, skal underskuddet i  

 størst muligt omfang fradrages i den anden ægtefælles formueindkomst, jfr.  

 kildeskattelovens § 26, stk. 2, litra d). På tilsvarende måde fradrages  

 negativ særlig indkomst, der overføres til fradrag i skattepligtig almindelig  

 indkomst, i formueindkomsten, jfr. § 26, stk. 2, litra e).
Der er foretaget en begrænsning i adgangen til at overføre underskud til  

 ægtefællen, når der foreligger indtægt fra udlandet.
Efter kildeskattelovens  

 § 26, stk. 6, sidste punktum, afskæres de lønmodtagere, der får lempelse  

 efter ligningslovens § 33A for skatten af deres udenlandske indkomst, fra at  

 kunne bortse fra denne lønindkomst ved opgørelsen af det underskud, der kan  

 overføres til ægtefællen i medfør af bestemmelserne i § 26, stk. 6.
4. Skatteberegningen De ændrede regler om beskatning af ægtefæller fører ikke til en  

 fuldstændig særbeskatning, idet der ved skatteberegningen tages hensyn til  

 den anden ægtefælles formue samt formueindkomst.
 For den ægtefælle, der har den største arbejdsindkomst (ægtefælle I), skal  

 skatten beregnes på sædvanlig måde af den samlede skattepligtige indkomst,  

 dvs. af summen af denne ægtefælles arbejdsindkomst og formueindkomst.
For ægtefællen med den laveste arbejdsindkomst (ægtefælle II), beregnes  

 skatten af arbejdsindkomsten på sædvanlig måde, medens skatten af  

 formueindkomsten beregnes efter særlige regler.
Formueindkomsten lægges her  

 til den anden ægtefælles (ægtefælle I's) skattepligtige indkomst, og der  

 beregnes et skattebeløb af den således regulerede indkomst.
Hvis ægtefællen  

 (ægtefælle II) har en negativ formueindkomst, fradrages underskuddet i den  

 skattepligtige indkomst hos den anden ægtefælle (ægtefælle I), og der  

 beregnes på tilsvarende måde et skattebeløb af den således regulerede  

 indkomst.
 Forskellen mellem den skat, der uden anvendelse af personfradrag beregnes  

 af den regulerede indkomst, og den skat, der uden anvendelse af personfradrag  

 beregnes af den skattepligtige indkomst hos ægtefælle I, udgør skatten af  

 formueindkomsten.
Er formueindkomsten negativ, bliver der tale om en nedsættelse af den  

 skat, der er beregnet af arbejdsindkomsten.
Skatten af arbejdsindkomsten og  

 skatten af formueindkomsten udgør den samlede indkomstskat, der nedsættes med  

 skatteværdien af personfradraget.
Overstiger den positive eller negative formueindkomst hos ægtefællen med  

 den mindste arbejdsindkomst ikke 1.000 kr., beregnes skatten uden hensyn til  

 den anden ægtefælles formueindkomst.
Denne regel får navnlig praktisk  

 betydning for en ægtefælle, hvis arbejdsindkomst er mindre end den anden  

 ægtefælles, og som udelukkende har formueindtægter eller -udgifter i form af  

 renter fra lønkonti m.v.
 De ændrede beregningsregler for indkomstskatten til staten skal også gælde  

 for den kommunale og amtskommunale indkomstskat, folkepensionsbidrag og  

 dagpenge.
Formueskatten beregnes på grundlag af ægtefællernes samlede formue.
Den  

 således beregnede formueskat fordeles forholdsmæssigt mellem ægtefællerne  

 efter størrelsen af deres formuer.
Hvis den ene ægtefælles formue er negativ,  

 svarer den anden ægtefælle hele formueskatten.
 De særlige regler for beregning af ægtefællers indkomst- og formueskat  

 skal kun anvendes, når ægtefællerne er samlevende i hele indkomståret, og  

 dette omfatter en periode af et helt år.
 Til illustration af den særlige beregningsregel i kildeskattelovens § 35A  

 kan anføres nedenstående eksempler, hvor der ved skatteberegningen er anvendt  

 udskrivningsreglerne i en gennemsnitskommune i 1982 med en samlet kommunal  

 udskrivningsprocent på 25,6.
Eksempel 1 Da manden har den største arbejdsindkomst (lønindtægten), skal der for ham  

 beregnes skat af hans samlede skattepligtige indkomst, dvs. skat af 240.000  

 kr. = 135.805 kr.
 Hustruens skat af arbejdsindkomsten (lønindtægten) beregnes for sig, dvs.  

 skat af 50.000 kr. = 22.250 kr.
Skattenedsættelsen vedrørende hustruens negative formueindkomst  

 (renteindtægt - renteudgift) beregnes ved at fratrække det negative beløb i  

 mandens skattepligtige afrundede indkomst.
Der beregnes skat af den således  

 regulerede indkomst uden anvendelse af personfradrag, og differencen mellem  

 den skat, der uden anvendelse af personfradrag kan beregnes af mandens  

 skattepligtige indkomst, og denne skat, udgør hustruens skattenedsættelse.
 Dvs.
 Da hustruen har den største arbejdsindkomst (lønindtægten) skal der for  

 hende beregnes skat af hendes samlede skattepligtige indkomst, dvs. skat af  

 196.000 kr. = 105.137 kr.
 Mandens skat af arbejdsindkomsten (lønindtægten) beregnes for sig, dvs.  

 skat af 50.000 kr. = 22.250 kr.
 Skattenedsættelsen vedrørende mandens negative formueindkomst (overskud af  

 fast ejendom + renteindtægt - renteudgift) beregnes således:
Mandens samlede skat udgør således skat af 50.000 kr. = 22.250 kr. -  

 differencen = 27.005 kr., i alt - 4.755 kr.
Da mandens samlede indkomstskat  

 er negativ, fragår beløbet i den anden ægtefælles indkomstskat, jfr.  

 kildeskattelovens § 35A, stk. 6. Ligeledes overføres skatteværdien af hans  

 personfradrag til ægtefællen.
Hustruens skat bliver herefter skat af 196.000 kr. = 105.137 kr.  

 fratrukket 4.755 kr., i alt 100.382 kr.
Dette beløb skal reduceres med  

 skatteværdien af 2 personfradrag, således at hustruens samlede skat bliver  

 100.382 kr. - 2 x 7.743 kr. = 84.896 kr., hvilket ligeledes udgør  

 ægtefællernes samlede skat.
Eksempel 3 I dette eksempel har manden en negativ formueindkomst, der overstiger  

 hustruens skattepligtige indkomst.
Det overskydende beløb skal ved  

 skatteberegningen fradrages i mandens egen arbejdsindkomst, jfr.  

 kildeskattelovens § 35A, stk. 4.
 Hustruen, der har den største arbejdsindkomst, skal have beregnet skat af  

 sin samlede skattepligtige indkomst, dvs. skat af 70.000 kr. = 31.150 kr.
Da mandens negative formueindkomst overstiger hustruens skattepligtige  

 indkomst med 30.000 kr., nedsættes mandens arbejdsindkomst med 30.000 kr. til  

 10.000 kr.
Skatten af indkomsten på 10.000 kr. udgør 4.450 kr.
 Skattenedsættelsen vedrørende den del af mandens skattepligtige indkomst,  

 der kan rummes i hustruens skattepligtige indkomst, beregnes således:
 Mandens samlede skat udgør således skat af 10.000 kr. = 4.450 kr. -  

 skattenedsættelsen vedrørende den negative formueindtægt på 70.000 kr. =  

 31.150 kr., i alt - 26.700 kr.
 Da mandens samlede indkomstskat er negativ, fragår beløbet i den anden  

 ægtefælles indkomstskat, jfr. kildeskattelovens § 35A, stk. 6.
Hustruens skat bliver herefter skat af 70.000 kr. = 31.150 kr. fratrukket  

 26.700 kr., i alt 4.450 kr.
Da skatteværdien af mandens og hustruens  

 personfradrag = 2 x 7.743 kr. = 15.486 kr. overstiger hustruens skat, bliver  

 hendes skat 0 kr.
 Ægteparrets samlede skat bliver således 0 kr.
5. Beskatning i dødsfaldsåret Reglerne om beskatning i dødsfaldsåret har som hidtil forskelligt indhold  

 afhængig af, om man skal anvende reglerne i § 13 i kildeskatteloven om  

 længstlevendes beskatning i hele dødsfaldsåret af ægtefællernes indkomst,  

 eller om man skal anvende reglerne i § 14 om beskatning ved skifte i  

 umiddelbar forbindelse med dødsfaldet.
6. Længstlevendes ansættelse efter § 13 Længstlevende beskattes af begge ægtefællers indkomst i det indkomstår,  

 hvori dødsfaldet finder sted, og som hidtil deles indkomsten op i to  

 ansættelser.
Afgrænsningen mellem de to ansættelser er dog ændret i forhold  

 til tidligere.
Den ene medtager afdødes indkomst fra indkomstårets begyndelse  

 indtil dødsfaldet, mens den anden medtager længstlevendes indkomst i hele  

 indkomståret.
 Dette gælder, hvadenten det er manden eller hustruen, der er afgået ved  

 døden.
 Ligesom tidligere anvendes de særlige regler i kildeskattelovens § 37A om  

 overførsel af virksomhedsoverskud til en medhjælpende ægtefælle ikke på de to  

 ansættelser.
 Opdelingen i arbejdsindkomst og formueindkomst foretages ikke, og den  

 særlige skatteberegningsregel, der er gennemført i kildeskattelovens § 35A,  

 anvendes ikke på de to ansættelser.
Cirkulære nr. 44 af 15. marts 1972 om beskatning ved hensidden i uskiftet  

 bo gælder i princippet fortsat.
Hvis afdødes indkomst stammer fra en  

 selvstændig erhvervsvirksomhed, som videreføres af længstlevende efter  

 dødsfaldet, kan det således ikke kræves, at der foretages en egentlig  

 regnskabsmæssig opgørelse af indtægten fordelt på tiden før og efter  

 dødsfaldet, idet der i så fald sædvanligvis måtte udarbejdes en skattemæssig  

 statusopgørelse på tidspunktet for dødsfaldet.
Det må i almindelighed være  

 tilstrækkeligt, at der udarbejdes sædvanlig regnskabsmæssig opgørelse af  

 indtægten af den selvstændige erhvervsvirksomhed for hele året, og at den  

 således opgjorte indtægt fordeles forholdsmæssigt på tiden før og efter  

 dødsfaldet.
7. Anvendelse af reglerne i kildeskattelovens § 14 om  

 skifte i umiddelbar forbindelse med dødsfaldet Afdødes skattepligt ophører som hidtil ved dødsfaldet.
Hvis der sker en  

 ansættelse af indkomsten, omfatter denne afdødes indkomst for indkomståret  

 indtil dødsfaldet.
Længstlevende er indkomstskattepligtig i hele indkomståret  

 og beskattes af sin indkomst.
De to ægtefællers indkomster afgrænses overfor  

 hinanden efter de almindelige regler, der gælder for ægtefæller, omfattet af  

 nyordningen.
Dog anvendes reglerne om overførsel af en del af et  

 virksomhedsoverskud til en medhjælpende ægtefælle ikke.
Hele overskuddet  

 beskattes hos den ægtefælle, der drev virksomheden.
Underskud kan som hidtil  

 heller ikke overføres mellem de to ansættelser.
 Opdelingen i arbejdsindkomst og formueindkomst og de særlige  

 skatteberegningsregler i kildeskattelovens § 35A anvendes ikke i  

 dødsfaldsåret.
8. Medhjælpende ægtefælle Med den ændrede formulering af kildeskattelovens § 37A er der givet  

 ægtefællerne større frihed til at vælge, hvilket beløb der skal overføres til  

 den medhjælpende ægtefælle.
Der kan således overføres et beløb, der er mindre  

 end 50 pct. af virksomhedens overskud.
Det overførte beløb er arbejdsindkomst  

 for den medhjælpende ægtefælle og fragår i den anden ægtefælles  

 arbejdsindkomst.
Der er samtidig indføjet en bestemmelse om, at der ikke må være et  

 åbenbart misforhold mellem det overførte beløb og den medhjælpende ægtefælles  

 arbejdsindsats i virksomheden.
Der kan herved tages hensyn til såvel  

 arbejdets tidsmæssige udstrækning som til karakteren af det udførte arbejde.
 Endvidere er beløbsgrænsen for overførsel forhøjet til 84.000 kr., der  

 reguleres efter udskrivningslovens § 4. Reguleret på denne måde udgør det  

 maksimale indkomstbeløb, der tillades overført til den anden ægtefælle,  

 100.300 kr. for 1983.
 Efter ændringerne påhviler formueskattepligten vedrørende ægtefællernes  

 erhvervsvirksomhed den ægtefælle, der i overvejende grad har drevet  

 virksomheden.
9. Personfradraget Efter de hidtidige regler kan en ægtefælles uudnyttede personfradrag  

 overføres til nedsættelse af den anden ægtefælles skatter, når ægtefællerne  

 er samlevende i skattemæssig henseende.
Der er ikke med de gennemførte  

 ændringer sket begrænsninger i disse regler.
Der er i kildeskattelovens § 37C, stk. 1, 4. og 5. pkt., optaget en  

 bestemmelse om, at nedsættelse af personfradraget i forbindelse med  

 udbetaling af kontanthjælp efter bistandslovens kap. 9 og 10 fremtidig skal  

 ske hos den ægtefælle, der har den højeste skattepligtige indkomst.
Ydelser  

 efter bistandslovens § 42 (revalidering, uddannelse og etablering) henføres  

 dog ved nedsættelsen af personfradraget i forbindelse med skatteberegningen  

 til den ægtefælle, de er ydet til.
10. Henstand med en del af formueskatten Efter kildeskattelovens § 89A kan pensionister i et vist omfang opnå  

 henstand med betalingen af den del af formueskatten, der vedrører  

 ejerboligen.
Reglerne herom finder fremtidig anvendelse, hvadenten det er  

 manden eller hustruen, der opfylder betingelserne for henstand.
II.
Lov om særlig indkomstskat m.v.
 Lov om særlig indkomstskat er ligeledes ændret, således at ægtefæller hver  

 beskattes af deres særlige indkomst.
Ægtefællernes indkomster afgrænses overfor hinanden efter de samme  

 principper, som gælder for den almindelige indkomst.
Ved afståelse af  

 formuegoder lægges således vægt på, hvem der efter ægteskabslovgivningen  

 havde rådighed over formuegoderne.
Dog skal avancebeskatningen af et  

 formuegode, der hører til en virksomhed, ske hos den ægtefælle, der har  

 drevet virksomheden, selvom det eventuelt er den anden ægtefælle, der efter  

 de ægteskabsretlige regler er rådig over formuegodet.
Hvis ægtefællerne har  

 drevet en virksomhed i fællesskab, beskattes fortjeneste og tab vedrørende  

 formuegoder, der vedrører denne, hos den af ægtefællerne, der i overvejende  

 grad har drevet virksomheden.
 Efter § 9 i lov om særlig indkomstskat har hver ægtefælle et fradrag på  

 6.000 kr. ved opgørelsen af sin særlige indkomst.
 Bestemmelserne om beregningen af den særlige indkomstskat ændres ikke med  

 de nye regler.
III.
Lov om investeringsfonds Der er foretaget en redaktionel ændring, der ikke vil blive omtalt nærmere  

 her.
IV.
Lov om nedslag i skatteansættelsen for renteindtægter m.v.
 Begge ægtefæller kan som hidtil få nedslag i skatteansættelsen for  

 renteindtægter m.v.
De indtægter, der berettiger til nedslag, omfatter såvel pensionsydelser  

 som renteindtægter.
Ved skatteberegningen anses nedslaget fortrinsvis for  

 foretaget i renteindtægten og dermed i formueindkomsten.
Hvis nedslaget er  

 større end renteindtægten, anses den overskydende del af nedslaget for  

 foretaget i arbejdsindkomsten.
V.
Lov om påligningen af indkomst- og formueskat til staten  

 (ligningsloven) Efter ligningslovens § 8A kan gaver til almenvelgørende eller i øvrigt  

 almennyttige institutioner, der er godkendt efter bestemmelsens stk. 2,  

 trækkes fra i den skattepligtige indkomst.
Loven ændrer undergrænsen for gavefradraget.
Hidtil har den skattepligtige  

 kunnet fratrække det beløb, hvormed årets gaver oversteg 100 kr.
Denne grænse  

 er ændret til 300 kr.
Kravet om, at årets gaver til den enkelte forening skal  

 udgøre mindst 50 kr., og reglen om, at gavefradraget ikke må overstige 1000  

 kr., gælder stadig.
Det maksimale fradrag opnås således først, når de gaver,  

 der kan tages i betragtning, udgør 1.300 kr.
Som et led i ligestillingen af ægtefæller er det endvidere bestemt, at  

 hver ægtefælle kan fradrage sine gaver.
De beløbsmæssige begrænsninger i § 8A  

 gælder for hver ægtefælles gaver.
 Fradraget henføres til ægtefællens formueindkomst.
VI.
Lov om beskatningen af pensionsordninger m.v.
Fradragsretten efter pensionsbeskatningslovens § 50, stk. 2, for udgifter  

 til livsforsikring, syge- og ulykkesforsikring, indskud på børneopsparings-  

 og selvpensioneringskonti m.v. nedsættes fra 3.000 kr. til 2.000 kr., og det  

 samlede 3.000 kr.'s fradrag for ægtefæller ændres til et 2.000 kr.'s fradrag  

 for hver ægtefælle.
Herefter har hver ægtefælle ret til at fradrage indtil  

 2.000 kr. for udgifter til forsikringer m.v., som den pågældende har  

 oprettet.
Efter den nye bestemmelse i pensionsbeskatningslovens § 50, stk. 2, 3.  

 pkt., vil en ægtefælle i visse tilfælde kunne overføre et overskydende  

 fradragsbeløb til den anden ægtefælle.
Hvis ægtefællerne har levet sammen i  

 hele indkomståret, og den ene ægtefælle har fradragsberettigede præmier eller  

 bidrag, der overstiger 2.000 kr., medens den anden ægtefælle ikke har  

 forsikringsudgifter m.v. eller disse er mindre end 2.000 kr., kan den første  

 ægtefælles ikke udnyttede fradragsbeløb overføres til den anden ægtefælle og  

 fradrages af denne i det omfang, der er plads inden for 2.000 kr.'s grænsen.  

 Har for eksempel manden forsikringsudgifter, der udgør 2.700 kr., medens  

 hustruens forsikringsudgifter udgør 1.500 kr., udgør mandens fradrag 2.000  

 kr.
Desuden kan 500 kr. af hans udgifter overføres til hustruen.
Hvis  

 hustruen i det nævnte eksempel ikke har nogen indkomst, således at  

 forsikringsfradragene medfører, at hendes skattepligtige indkomst udviser  

 underskud, kan det fra manden overførte beløb på 500 kr. og de af hustruen  

 afholdte forsikringsudgifter på 1.500 kr. herefter fradrages i mandens  

 skattepligtige indkomst, jfr. § 26, stk. 6, i den ændrede affattelse af  

 kildeskatteloven.
VII.
Lov om udskrivning af indkomst- og formueskatten til staten m.v.
 I udskrivningslovens § 3 er indsat et stk. 2, hvori fastsættes, at i  

 tilfælde, hvor skatten beregnes efter kildeskattelovens § 35A for den  

 ægtefælle, der har den mindste arbejdsindkomst, skal der forud for  

 skatteberegningen foretages en nedrunding såvel af arbejdsindkomsten som af  

 den regulerede indkomst, hvoraf skatten af formueindkomst skal beregnes, til  

 nærmeste kronebeløb, der kan deles med 100. Den kommunale og amtskommunale  

 indkomstskat m.v. beregnes ligeledes af de nedrundede beløb.
 Derudover er skatteloftsreglen i udskrivningslovens § 5 blevet tilpasset  

 de nye skatteberegningsregler for ægtefæller.
 I det nye stk. 2 i § 5 er det således fastsat, at den nedsættelse af  

 formueskatten og indkomstskatten til staten, som skal ske efter § 5, stk. 1,  

 såfremt de samlede skatter (undtagen kirkelige afgifter) tilsammen overstiger  

 78 pct. af den skattepligtige indkomst, for samlevende ægtefæller, hvor  

 skatten beregnes efter kildeskattelovens § 39, stk. 2-6, i stedet skal  

 beregnes på grundlag af den regulerede indkomst, der omfatter  

 arbejdsindkomsten hos den ægtefælle, der har den højeste arbejdsindkomst, med  

 tillæg af begge ægtefællers formueindkomst.
For at få nedsat indkomst- og formueskatten skal de indkomstskatter, der  

 beregnes af den regulerede indkomst (undtagen kirkelige afgifter), med tillæg  

 af ægtefællernes samlede formueskat således beløbsmæssigt overstige 78 pct.  

 af den regulerede indkomst.
Hvis dette er tilfældet, nedsættes, ligesom efter  

 reglerne i § 5, stk. 1, først formueskatten med indtil 60 pct. og dernæst  

 indkomstskatten til staten, indtil de samlede skattebeløb (om muligt) er  

 nedbragt til skatteloftet på de 78 pct. af den regulerede indkomst.
De  

 beregnede nedsættelser i formueskatten og i indkomstskatten fordeles mellem  

 ægtefællerne efter størrelsen af deres formuer.
 I det følgende er vist et eksempel på virkningen af den nye  

 skatteloftsregel:
 Eksempel:
 Et ægtepar har i et givet indkomstår følgende indkomst- og formueforhold:  

 manden har en arbejdsindkomst på 100.000 kr. og en formueindkomst på 40.000  

 kr., mens hustruen har en arbejdsindkomst på 250.000 kr. Ægteparrets samlede  

 formue udgør 15 mill. kr., hvoraf 10 mill. kr. tilhører manden og resten, 5  

 mill. kr., tilhører hustruen.
 Lægger man udskrivningsreglerne for 1982 til grund for beregningerne, samt  

 forudsætter, at ægteparret bor i en kommune med en udskrivningsprocent  

 svarende til den gennemsnitlige udskrivningsprocent for 1982, kan parrets  

 indkomst- og formueskat for det givne indkomstår beregnes til følgende beløb  

 (der bortses dog fra kirkelige afgifter, idet disse ikke indgår i selve  

 skatteloftsberegningen):
 Efter § 5, stk. 2, skal nedsættelsen i formueskatten og indkomstskatten  

 ligesom selve formueskatten fordeles mellem ægtefællerne efter forholdet  

 mellem deres skattepligtige formue, som i eksemplet udgør henholdsvis 10  

 mill. kr. og 5 mill. kr. (dvs. 2:1). Bliver den ene ægtefælles indkomstskat  

 til staten negativ, fragår det negative beløb i den anden ægtefælles  

 indkomstskat til staten:
 Formueskatten udgør herefter:
VIII.
Lov om beskatningen af fortjeneste ved afståelse af aktier m.v.
 Efter de tidligere regler om beskatning af fortjeneste ved afståelse af  

 aktier m.v., jfr. lov nr. 295 af 10. juni 1981, skulle fortjeneste eller tab  

 for så vidt angår sambeskattede ægtefæller medregnes i mandens indkomst,  

 henholdsvis fradrages i denne, i det omfang fortjenesten eller tabet indgik i  

 den skattepligtige almindelige eller særlige indkomst.
 Efter ændringen af § 2, stk. 2, og § 4, stk. 4, i  

 aktieavancebeskatningsloven skal hustruen beskattes af fortjeneste ved  

 afståelse af sine aktier, hvadenten fortjenesten indgår i almindelig eller  

 særlig indkomst, ligesom tab indgår i hendes almindelige eller særlige  

 indkomst i det i loven fastsatte omfang.
 Der kan endvidere ske overførsel af tab mellem ægtefællerne, når den  

 pågældende ikke selv kan udnytte tabet i det pågældende indkomstår.  

 Overførselsadgangen gælder også i hvert af de fem efterfølgende indkomstår.
 Ved anvendelse af hovedaktionærreglen i aktieavancebeskatningslovens § 4  

 vil hver ægtefælle skattefrit kunne afstå 1 pct. af den samlede aktiekapital  

 inden for et indkomstår.
 Hvis en af de samlevende ægtefæller har opnået fradrag efter 125.000  

 kr.'s-reglen, medregnes dette ved beregningen af 125.000 kr.'s-fradraget for  

 den anden ægtefælle, jfr. aktieavancebeskatningslovens § 7, stk. 4 og 5.
 Om reglerne i øvrigt henvises til cirkulære af 26. september 1981 om lov  

 om beskatning af fortjeneste ved afståelse af aktier m.v.
 De ændrede regler finder anvendelse på aktieafståelser, der sker i  

 indkomståret 1983 eller senere.
 Hvis samlevende ægtefæller ved udgangen af indkomståret 1982 har aktier i  

 samme selskab, må der til brug ved senere opgørelser af fortjenester eller  

 tab ske en fordeling af aktiebeholdningen imellem dem.
 For almindelige aktier, hvor fortjeneste eller tab opgøres efter den  

 såkaldte aktie-for-aktiemetode, jfr. aktieavancebeskatningslovens § 5, er det  

 den enkelte akties anskaffelsestidspunkt og anskaffelsessum, der lægges til  

 grund ved afgørelsen af, om der skal ske beskatning efter 3-årsreglen og i  

 bekræftende fald for opgørelsen af fortjenesten eller tabet.
For hovedaktionærer opgøres fortjeneste eller tab efter en  

 gennemsnitsmetode.
I disse tilfælde fordeles den samlede anskaffelsessum  

 eller den beregnede restanskaffelsessum mellem ægtefællerne efter pålydende  

 værdi den 1. januar 1983 af hver ægtefælles aktiebeholdning.
En efterlevende ægtefælle, der har hensiddet i uskiftet bo, der er taget  

 under skiftebehandling, kan efter § 12 i aktieavancebeskatningsloven overføre  

 et uudnyttet tab ved salg af hovedaktionæraktier til boet.
Efter de tidligere  

 regler gjaldt overførselsadgangen kun tab, der opstod inden for de sidste fem  

 indkomstår inden skiftet.
Reglerne er imidlertid nu udvidet, således at tab,  

 der stammer fra salg af hovedaktionæraktier, efter at skiftebegæringen er  

 imødekommet, kan overføres både fra bo til ægtefælle og fra ægtefælle til bo.  

 Reglerne om overførsel af tab, der er konstateret inden skiftet, finder i  

 øvrigt tilsvarende anvendelse på overførsel af tab, der er konstateret under  

 skiftet.
Der kan herom nærmere henvises til cirkulære af 26. september 1981  

 om lov om beskatning af fortjeneste ved afståelse af aktier m.v., pkt. 39.
