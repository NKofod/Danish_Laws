 I medfør af § 14 i lov nr. 499 af 29. november 1972 fastsættes:
§ 1.  Nævnet vedrørende kontrollen med arbejder af  

 ædle metaller m.v. består af en formand og 2 andre medlemmer repræsenterende  

 handelsministeriet, statsguardeinen og guldsmedefaget.
Det medlem, der  

 repræsenterer guldsmedefaget, udnævnes efter indstilling fra Guldsmedefagets  

 Fællesråd.
 § 2.  Intet af nævnets medlemmer må deltage i  

 behandlingen af en sag, når vedkommende efter retsplejelovens regler ville  

 være inhabil som dommer.
 Stk. 2.  Et medlem er pligtig at give nævnet meddelelse  

 om omstændigheder, som kunne medføre hans inhabilitet, ligesom enhver af  

 nævnets andre medlemmer, der måtte være bekendt med sådanne omstændigheder,  

 er forpligtet til at give nævnet oplysning herom.
 Stk. 3.  Nævnet afgør selv i påkommende tilfælde, om et  

 medlem kan deltage i en sagsbehandling.
 § 3.  Nævnets sekretariatsarbejde varetages af en  

 dertil udpeget sekretær.
 § 4.  Nævnet bistår handelsministeriet ved  

 administrationen af loven om kontrol med arbejder af ædle metaller m.v.,  

 herunder med tilrettelæggelsen og udøvelsen af statsguardeinens tilsyn med de  

 af loven omfattede virksomheder og med fastsættelsen af retningslinier for  

 påligningen af disse virksomheders bidrag.
Stk. 2.  For nævnet forelægger statsguardeinen  

 spørgsmål, der måtte opstå om stempelpligtens omfang.
Statsguardeinen  

 underretter nævnet om resultatet af prøveudtagninger, der måtte give  

 anledning til påtale over for vedkommende virksomhed.
§ 5.  Tid og sted for nævnets møder fastsættes af  

 formanden, der drager omsorg for mødernes indkaldelse.
Sædvanligvis afholdes  

 møde hver 3. måned, eller når et af nævnets medlemmer begærer dette.
 Stk. 2.  Formanden tilrettelægger nævnets arbejde og  

 leder forhandlingerne på nævnets møder.
 Stk. 3.  Formanden påser, at de nævnet forelagte sager  

 fremmes med tilbørlig hurtighed.
Stk. 4.  For at beslutning kan træffes, skal alle  

 medlemmer være til stede.
Hvert medlem har een stemme.
I tilfælde af uenighed  

 mellem nævnets medlemmer, træffes beslutningen i overensstemmelse med  

 flertallets vedtagelse.
 Stk. 5.  I tilfælde af formandens eller et af de øvrige  

 medlemmers forfald udpeger handelsministeren en suppleant for den pågældende.
 § 6.  Over nævnets møder føres en protokol, hvori  

 angives tid og sted for mødet, og om nævnets medlemmer møder personligt eller  

 ved suppleant.
 Stk. 2.  Nævnets beslutninger indføres i protokollen.
 Stk. 3.  Formanden drager omsorg for udførelsen af  

 nævnets beslutninger og underskriver på nævnets vegne.
 § 7.  Nævnets adresse er handelsministeriet.
 Handelsministeriet, den 9. januar 1973.
 P.M.V.
O.
Mueller.
/P.
Thorell.
