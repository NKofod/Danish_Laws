Resumé  



  

 En pædagogstuderende klagede over at Undervisningsministeriet havde  

 godkendt et seminariums delvise afslag på hans anmodning om aktindsigt i  

 samtlige dokumenter om hans hidtidige uddannelsesforløb.
Den studerende  

 klagede  

 også over at ministeriet havde godkendt afvisningen af hans anmodning om at  

 lade en medstuderende deltage som bisidder i en praktikvurderingssamtale.  

 Ministeriet henviste til at forvaltningslovens regler om partsrepræsentation  

 mm. ikke fandt anvendelse fordi der ikke var tale om en afgørelsessag.
Ombudsmanden mente ikke det var nødvendigt at undersøge nærmere  

 om aktindsigtsanmodningen skulle afgøres efter offentlighedsloven eller  

 forvaltningsloven.
Ombudsmanden henviste til at det i forhold til personer  

 som  

 ønsker aktindsigt i dokumenter om egne personlige forhold, er uden betydning  

 for omfanget af aktindsigten om anmodningen om indsigt afgøres efter  

 offentlighedslovens bestemmelser om egenacces eller efter forvaltningslovens  

 bestemmelser om aktindsigt for parter i afgørelsessager.
Ombudsmanden mente det var beklageligt at  

 Undervisningsministeriet under behandlingen af sagen ikke havde indhentet og  

 gennemgået samtlige sagsakter som den studerende havde søgt seminariet om  

 aktindsigt i.
Ombudsmanden henstillede til ministeriet at genoptage denne del  

 af sagen.
 Vedrørende spørgsmålet om bisidder udtalte ombudsmanden at  

 grundsætningen om retten til repræsentation på ulovbestemt grundlag må  

 antages  

 at gælde i videre omfang end forvaltningslovens § 8. Undervisningsministeriet  

 burde derfor ikke have vurderet sagen alene på grundlag af bestemmelserne i  

 forvaltningslovens § 8, men også på grundlag af den ulovbestemte  

 retsgrundsætning om repræsentation. (J.nr. 2000-3677-701 og j.nr.  

 2000-3700-709).
Notat fra praktikvejleder til rektor for et pædagogseminarium En pædagogstuderende, A,  

 påbegyndte den 1. februar 1999 en praktikperiode i en skolefritidsordning,  

 institution X, som led i sin uddannelse på Z pædagogseminarium.
Den 11. maj 1999 blev der  

 afholdt møde med deltagelse af A, seminariets  

 praktikvejleder, B, samt en pædagog på institution X og institutionens  

 leder.
Emnet for mødet var en afbrydelse af praktikperioden for A i form af  

 afskedigelse.
På mødet drøftedes bl.a. en række konkrete episoder på  

 institutionen som A havde været involveret i.
 I brev af 27. maj 1999 til  

 seminariet meddelte lederen af institution X at A var afskediget fra  

 institutionen.  

 I brevet var bl.a. anført følgende:
 På baggrund af partshøring  

 mellem (A), seminariets praktiklærer (B), praktikvejleder ( ) og undertegnede  

 afskediger jeg hermed (A) pr. 31.5.1999.
 Begrundelsen for  

 afskedigelsen er, at (A) trods gentagne samtaler ikke overholder  

 institutionens  

 regler for omgang med børn.
Samtidig gør vi opmærksom  

 på, at vi ved høringen ikke har godkendt praktikperioden og må derfor give  

 bedømmelsen betænkelig. Seminariet indkaldte  

 herefter til en praktikvurderingssamtale der afholdtes den 22. juni 1999. I  

 samtalen deltog A, en praktikvejleder fra institution X og institutionens  

 leder, en uddannelseschef fra seminariet, en repræsentant fra  

 Pædagogstuderendes Landssammenslutning (PLS) samt seminariets  

 praktikvejleder,  

 B.
I brev af 25. juni 1999 til  

 A meddelte seminariet at As praktikperiode i institution X  

 ikke var godkendt.
Seminariet anførte bl.a.  

 følgende:
 Efter afholdt  

 praktikvurderingssamtale den 22. juni 1999 foreligger der nu en skriftlig  

 konklusion, hvoraf det fremgår, at din praktikperiode i institution (X), i  

 perioden 01.02.99. til afbrydelse i maj 1999 er blevet vurderet til  

 ikke-godkendt.
(Konklusionen vedlægges  

 sammen med de i studieordningen fastsatte mål for perioden). I konklusionen på  

 praktikvurderingssamtalen er bl.a. anført følgende:
 Baggrunden for mødet var  

 den, at institutionen havde afbrudt praktikken i utide.
I den forbindelse var der  

 fra institutionen afgivet vurderingen betænkelig.
En skriftlig  

 udtalelse i  

 form af et referat i 2/3.mødet afholdt den 11.5. på institutionen forelå som  

 begrundelse og var bekendt for samtlige deltagere.
Med udgangspunkt i de  

 studieordningsfastsatte uddannelsesmål for perioden, samt (A)s egne mål  

 fastlagt i samarbejde med institutionen og seminariets praktikvejleder, blev  

 det vurderet, hvorvidt målene var nået og de ansvarlige parter nåede frem til  

 vurderingen ikke godkendt.
. Afgørelsen blev påklaget af  

 PLS.
Klagen blev indgivet til seminariet i medfør af § 34 i  

 uddannelsesbekendtgørelsen  

 (bekendtgørelse nr. 930 af 8. december 1997 om uddannelse af pædagoger). PLS  

 henviste til at seminariets afgørelse led af retlige mangler.
 I en afgørelse af 31. august  

 1999 fastholdt seminariet den tidligere trufne beslutning af 25. juni 1999 om  

 ikke at godkende As praktik i institution X.
 PLS påklagede den 14.  

 september 1999 afgørelsen til Undervisningsministeriet under henvisning til  

 at  

 afgørelsen led af retlige mangler.
Undervisningsministeriet  

 anmodede i brev af 20. september 1999 seminariet om en udtalelse i anledning  

 af  

 PLSs klage.
Seminariets rektor udtalte i brev af 10. oktober 1999 bl.a.  

 at  

 referatet fra mødet den 11. maj 1999 efter seminariets vurdering indeholdt en  

 række begrundede tilkendegivelser og udtalelser om hvorvidt A  

 kunne nå de for  

 praktikken fastlagte mål for det uddannelsesmæssige udbytte af perioden.
I  

 udtalelsen anførtes videre bl.a. følgende:
Det skal endvidere  

 bemærkes, at (B) i et internt notat til mig har forklaret, at hun efter  

 2/3-mødet har haft flere samtaler med (A). I en afgørelse af 2.  

 november 1999 gav Undervisningsministeriet PLS medhold og annullerede  

 As  

 praktikperiode i institution X på grund af retlige mangler.
Den 1. august 1999 havde A  

 påbegyndt et nyt praktikforløb i en skolefritidsordning, institution Y.
A  

 opsagde imidlertid i slutningen af oktober 1999 sin praktikantstilling og  

 søgte  

 om orlov fra seminariet.
Institution Y udarbejdede i  

 november 1999 en vurdering af As praktikophold.
Institutionen  

 konkluderede at  

 man ikke kunne godkende praktikken.
 Seminariet indkaldte  

 herefter til en praktikvurderingssamtale der afholdtes den 24. november 1999.
I mellemtiden havde PLS i  

 brev af 12. november 1999 anmodet seminariet om aktindsigt.
I brevet anførte  

 PLS bl.a. følgende:
 PLS har nu haft lejlighed  

 til at gennemgå ministeriets afgørelse af 2. november 1999, samt de bilag  

 seminariet har fremsendt til ministeriet.
PLS har klart tilkendegivet  

 overfor ministeriet og seminariet, at vi finder, at der er dokumentation for,  

 at (Z) Pædagog-Seminarium har spillet en aktiv rolle i forbindelse med  

 afbrydelsen af (A)s praktikforløb og de alvorlige anklager, der i den  

 forbindelse blev rejst mod ham.
Vi er endda blev oplyst om, at seminariet  

 åbenbart efterfølgende fastholder anklagerne mod (A).
 På baggrund af det samlede  

 sagsforløb, vil PLS nu kontakte en advokat med henblik på en konkret  

 undersøgelse  

 vedrørende mulighederne for  

 at rejse erstatningskrav overfor (Z) Pædagog-Seminarium.
 Til brug for den videre  

 sagsbehandling skal vi anmode om, at få tilsendt kopi af samtlige  

 sagsakter/breve  

 med videre, som relaterer sig til (A)s uddannelsesforløb på (Z)  

 Pædagog-Seminarium, herunder også kopi af de interne notater som du henviser  

 til i brev af 10. oktober 1999 til Undervisningsministeriet.
 Den 2. december 1999  

 meddelte seminariet A at praktikforløbet på institution Y ikke var godkendt.  

 Seminariet anførte bl.a. følgende:
 Referat af og konklusion på  

 vurderingssamtalen med (A).
 Samtalen fandt sted på (Z)  

 Pædagog-Seminarium d. 24. november, 1999.
 Til stede var: (A) og fra  

 institution (Y) praktikvejleder ( ) og souschef ( ). Fra seminariet deltog  

 praktikkoordinator ( ) og praktikvejleder ( ).
(A) anmodede om at en  

 medstuderende deltog i samtalen, men iflg.
Bekendtgørelsen § 15 stk. 4 er der  

 ikke åbnet for den mulighed.
Formålet med samtalen var at  

 få klarhed over, hvorvidt (A) kan siges at have opfyldt betingelserne for at  

 få  

 praktikken på institution (Y) godkendt.
Samtalen centrerede sig derfor om at  

 sandsynliggøre, at (A) har opfyldt sine mål, og derigennem levet op til de  

 uddannelsesmæssige krav, der stilles til en 2. lønnet praktikant.
Den endelige vurdering  

 forelå efter 2 timers møde, hvor (A) havde mulighed for at vise, at de  

 pædagogiske  

 overvejelser, han har gjort sig omkring sine mål og de valgte aktiviteter var  

 tilstrækkelige i forhold til kravene.
Det lykkedes ikke (A) at tydeliggøre,  

 at  

 de uddannelsesmæssige mål er nået.
Såvel praktikstedets to  

 repræsentanter som seminariets praktikvejleder var enige om, at konklusionen  

 på  

 samtalen: ikke godkendt. Seminariets  

 praktikbedømmelse blev påklaget af PLS i brev af 17. december 1999. Klagen  

 blev  

 indgivet til seminariet i medfør af uddannelsesbekendtgørelsens § 34. PLS  

 anførte bl.a. følgende:
 Med udgangspunkt i det  

 forløb (A) var igennem i foråret, herunder de alvorlige anklager seminariet  

 på  

 det tidspunkt rejste mod vores medlem (A), føler vi med den sidste afgørelse,  

 at (Z) Pædagog-Seminarium åbenbart forsøger at lægge hindringer i vejen for,  

 at  

 (A) kan gennemføre pædagoguddannelsen.
 Med udgangspunkt i den  

 redegørelse vi har modtaget fra (A), samt seminariets skrivelse af 2.  

 december  

 1999, skal vi gøre opmærksom på, at det fremstår som om, at  

 vurderingssamtalen blev gennemført som en egentlig eksamination,  

 hvilket  

 efter vores opfattelse er i strid med bekendtgørelsen § 15, stk. 4.
Vi kan endvidere konstatere,  

 at seminariet afviste at lade en af (A)s medstuderende overhøre  

 samtalen.
Han  

 blev bortvist.
PLS er blevet oplyst om, at denne problemstilling vil blive  

 rejst særskilt ved henvendelse til Undervisningsministeriet.
Med henvisning til PLSs  

 brev af 12. november 1999, skal vi benytte lejligheden til fortsat at  

 efterlyse  

 kopier af diverse notater, referater, sagsakter med videre, der relaterer sig  

 til (A)s uddannelsesforløb/praktikforløb på seminariet.
Vi ser frem til  

 at  

 modtage dette materiale senest den 30. december 1999. Seminariet anførte i sin  

 afgørelse af 8. januar 2000 at praktikvurderingssamtalen var gennemført med  

 alle de parter der er nævnt i uddannelsesbekendtgørelsens bestemmelser.  

 Seminariet udtalte herefter bl.a.:
Det fremgår af referatet  

 fra samtalen, at der ikke har været tale om en overhøring.  

 Samtalen har af  

 gode grunde måttet tage udgangspunkt i dels den fremsendte vurdering fra  

 praktikinstitutionen og dels de kommentarer, som (A) havde udarbejdet på  

 baggrund af den tilsendte vurdering.
Da praktikvurderingssamtalen  

 er kommet i stand på baggrund af en  

 afbrydelse af praktikken i utide, så har seminariet naturligvis måttet  

 medvirke  

 til en drøftelse af, hvorvidt målene for perioden har været nået og i hvilken  

 udstrækning. (A) har deltaget i denne samtale og har fået lejlighed til at  

 kommentere den vurdering af målene, som er fremlagt fra såvel  

 praktikinstitutionen  

 som seminariet.
PLS anfører tillige i brevet  

 af 17. december, at seminariet skulle have bortvist en af (A)s  

 medstuderende  

 fra deltagelse i mødet.
Dette er næppe heller i overensstemmelse med de  

 faktiske forhold.
I henhold til  

 uddannelsesbekendtgørelsens § 15, stk. 4 er det fastsat, hvilke parter der  

 har  

 adgang til at deltage i en praktikvurderingssamtale.
Der var indkaldt til en  

 helt almindelig praktikvurderingssamtale.
Seminariet finder ikke der er  

 hjemmel  

 til at lade medstuderende fra årgangen eller gode venner deltage/overvære en  

 praktikvurderingssamtale.  

 Dette er  

 meddelt såvel (A) som den medstuderende.
 Seminariet har i  

 enkeltstående tilfælde  såfremt en studerende udtrykte et stor behov  

 herfor og  

 ønske herom  givet mulighed for at en repræsentant for den studerendes  

 faglige  

 organisation kunne deltage som observatør under samtalen.
 Sluttelig efterlyser PLS i  

 brevet af 17. december 1999 kopier af diverse notater, referater og sagsakter  

 m.v., der har relation til (A)s uddannelsesforløb.
På seminariets vegne kan jeg  

 oplyse, at alle relevante breve, referater og notater er udleveret eller  

 fremsendt i kopi til rette vedkommende.
Dette gælder også i det ovenfor  

 skitserede forløb, hvor samtlige breve og referater er fremsendt til (A). Der  

 foreligger således ikke  mig bekendt  noget materiale, som PLS  

 med rette  

 kunne forvente at modtage. PLS påklagede i brev af 21.  

 januar 2000 seminariets afgørelse til Undervisningsministeriet.
PLS gjorde  

 bl.a. gældende at der ikke havde kunnet foretages en praktikvurdering idet  

 halvdelen af praktikperioden ikke var gennemført, jf.  

 uddannelsesbekendtgørelsens § 15, stk. 7. For så vidt angik spørgsmålene om  

 aktindsigt og bisidder, anførte PLS følgende:
 Aktindsigt:
 PLS har i skrivelse af 12.  

 november 1999  og gentaget i skrivelse af 17. december 1999 anmodet  

 seminariet  

 om kopi af samtlige sagsakter/breve/notater med videre med relation til  

 (A)s  

 uddannelsesforløb på (Z) Pædagog-Seminarium.
 I afgørelsen af 8. januar  

 2000 afviser seminariet dette ønske, med henvisning til at alt er  

 udleveret  

 til eller fremsendt i kopi til rette vedkommende.
Det er ikke korrekt.
I  

 rektor ( )s skrivelse til Undervisningsministeriet af 10. oktober 1999,  

 side 2  

 henvises der til et internt notat fra (B). Dette notat er (A) ikke bekendt  

 med.  

 Da notatet er nævnt og inddraget i sagen, finder PLS, at (A) har krav på at  

 blive gjort bekendt med blandt andet omtalte notat.
 Vi skal derfor anmode  

 ministeriet om at foranledige, at (A) får indsigt og tilsendt kopi af  

 samtlige  

 breve/notater med videre  herunder også det inddragede interne notat  

  der  

 relaterer sig til (A)s uddannelsesforløb på (Z) Pædagog-Seminarium.
Bortvisning Som det fremgår af (A)s  

 redegørelse fra mødet den 24. november 1999, ønskede han, at en medstuderende  

 skulle overhøre samtalen, netop med henblik på at have en person, han kunne  

 drøfte forløbet med efterfølgende.
 Som det fremgår af  

 seminariets afgørelse af 8. januar 1999 [rettelig 2000; min bemærkning] blev  

 vedkommende øjeblikkeligt bortvist fra mødet.
Som udgangspunkt mener vi,  

 at den studerende har adgang til at kræve at andre overhører en  

 vurderingssamtale  

 i henhold til § 15, stk. 4 i uddannelsesbekendtgørelsen.
Vi skal derfor bede  

 ministeriet tage stilling til, om det var korrekt, at seminariet bortviste  

 (A)s medstuderende fra samtalen den 24. november 1999.
PLS finder yderligere at (A)  

 havde ret til at medtage en bisidder til samtalen den 24. november 1999.  

 Praktikinstitutionen er uden for en hver tvivl underlagt forvaltningslovens  

 bestemmelser.
PLS finder således, at en beslutning i henhold til § 15, stk. 4  

 falder ind under begrebet afgørelsessager, da en sådan beslutning  

 som  

 udgangspunkt må anses for at være retligt bindende for den studerende.
Vi skal derfor venligst  

 anmode ministeriet om konkret at tage stilling til, om det lovmedholdelige i,  

 at seminariet bortviste (A)s medstuderende fra samtalen den 24.  

 november 1999.  

 Med udgangspunkt i forvaltningslovens  

 kapitel 3, § 8, finder PLS umiddelbart at (A) havde ret til at lade sig  

 bistå ved omtalte møde. I en udtalelse af 15.  

 februar 2000 til Undervisningsministeriet udtalte seminariets rektor bl.a.  

 følgende  

 om spørgsmålene om aktindsigt og bisidder:
PLS rejser i forbindelse  

 med klagen endvidere to spørgsmål i forlængelse af den tidligere klagesag  

 vedr.  

 ovennævnte studerende.
PLS hævder, at seminariet ikke har givet PLS  

 aktindsigt  

 i alle sagens akter, herunder et internt notat fra sagens daværende  

 seminariepraktikvejleder (B) til mig.
Der er tale om et personligt tjenstligt  

 notat fra praktikvejlederen til mig, hvorfor det efter mit skøn ikke vedrører  

 den foreliggende praktiksag.
Det er naturligvis sådan, at  

 en studerende i forbindelse med afgørelsessager har mulighed for  

 at tage en  

 bisidder med, når denne bisidder har status som repræsentant for de  

 studerendes  

 organisation, PLS eller DSR.
Men på (Z) Pædagog-Seminarium har vi den  

 praksis,  

 at vi normalt ikke tillader tilfældige studerende som bisidder  

 med ved en  

 praktiksamtale, studievejledning, faglig vejledning eller lignende.
Derfor  

 bortvisningen af den pågældende medstuderende.
Vi er en  

 uddannelsesinstitution,  

 der stiller krav til de studerende om høj grad af selvstændighed og evne til  

 at  

 kunne argumentere.
Det er en del af de kvalitetskrav vi forsøger at fastholde  

 i  

 uddannelsen.
Hvis der havde været tale om  

 en på forhånd defineret samarbejdssituation eller en supervisionssituation,  

 så  

 havde det naturligvis været en anden sag, men den studerende havde end ikke  

 på  

 forhånd henvendt sig med et ønske om at tage en bisidder med eller forespurgt  

 om muligheden for at have en medstuderende med ved samtalen. I brev af 7. marts 2000  

 besvarede Undervisningsministeriet klagen over seminariets bedømmelse af  

 praktikforløbet på institution Y.
Ministeriet anførte bl.a. følgende:
PLS peger på, at halvdelen af praktikperioden  

 ikke var gået, da praktikken blev afbrudt.
Den gennemførte praktikperiode  

 kunne  

 derfor ikke bedømmes af praktikstedet.
at (Z) Pædagogseminarium  

 ikke har givet den ønskede aktindsigt.
Især mangler PLS kopi af et internt  

 notat at en af (A) ønsket bisidder  

 blev nægtet adgang til at overvære vurderingssamtalen.
Vi har bedt (Z)  

 Pædagogseminarium om en udtalelse om de rejste klager.
Udtalelsen af 15.  

 februar 2000 vedlægges i kopi.
Til punkt 1 Vi må således give PLS  

 medhold i, at der ikke kan finde praktikbedømmelse sted for praktikperioden,  

 der blev afbrudt den 29. oktober.
Til punkt 2 har seminariet  

 forklaret, at det interne notat er et tjenstligt notat, der derfor ikke skal  

 udleveres (Z) Pædagogseminarium er som  

 selvejende institution ikke direkte omfattet af forvaltningslovens  

 bestemmelser.
Men de forvaltningsretlige principper, der ligger til grund for  

 forvaltningsloven skal følges af seminariet.
Ministeriet kan ikke på det  

 foreliggende grundlag afgøre, om det interne notat er omfattet af  

 principperne  

 om aktindsigt for interne arbejdsdokumenter eller ej.
Det fremgår ikke af  

 seminariets begrundelse for at afvise aktindsigt.
Vi vil derfor bede  

 seminariet  

 om nærmere at begrunde, hvorfor aktindsigt afvises.
Som rettesnor anvendes  

 forvaltningslovens §§ 12 og 13.
 Til punkt 3 har seminariet  

 udtalt, at det alene er ved afgørelsessager, en studerende kan tage en  

 bisidder  

 med.
 Om forvaltningsloven  

 henvises til bemærkningerne ovenfor i 2. afsnit under punkt 2.
 En vurderingssamtale er en  

 eksamenslignende situation, hvor en præstation ikke afgøres, men vurderes, og  

 hvor principperne i forvaltningsloven ikke har virkning.
 (Z) Pædagogseminarium kan  

 derfor godt afvise at lade en bisidder for den studerende medvirke ved  

 vurderingssamtalen.
Konklusion.
Den afbrudte  

 praktikperiode er for kort til at blive bedømt og tæller derfor ikke som en  

 Ikke-godkendt praktikperiode i henhold til bekendtgørelsens § 15, stk. 6.
(Z) Pædagogseminarium er ved  

 kopi af dette brev blevet bedt om på ny at vurdere afvisningen af aktindsigt  

 i  

 det interne notat, og hvis afvisningen fastholdes, at begrunde afvisningen ud  

 fra principperne i forvaltningsloven.
Resultatet bedes meddelt PLS.
 (Z) Pædagogseminarium kan  

 godt afvise en bisidder ved vurderingssamtalen.
Disse afgørelser kan ikke indbringes  

 for anden administrativ myndighed. I brev af 5. april 2000 har  

 seminariets rektor nærmere begrundet afslaget på aktindsigt i det omtalte  

 notat.
Seminariet udtalte bl.a. følgende:
Der er tale om et internt  

 notat fra seminariets praktikvejleder til mig som rektor.
Et notat, som kun  

 blev lavet meget hurtigt, fordi det på det tidspunkt, hvor sagen startede  

 ikke  

 var muligt for praktikvejlederen at komme i kontakt med hverken min souschef  

 eller mig på grund af externe møder.
Der er med andre ord tale om et internt  

 notat med en meget foreløbig og som nævnt hurtigt skrevet sagsfremstilling.
 I min forståelse kan notatet  

 omfattes af Lov om offentlighed i forvaltningen § 7. Heraf fremgår det, at  

 retten til aktindsigt omfatter ikke en myndigheds interne  

 arbejdsdokumenter.  

 For mig at se kommer notatet således ind under kategorien dokumenter,  

 der  

 udarbejdes af en myndighed til eget brug (§ 7, pkt. 1).
Set i henhold til samme lov,  

 § 12, kan der endvidere i denne sag siges at være tale om personfølsomme  

 oplysninger,  

 der vedrører enkeltpersoners private forhold. I brev af 31. juli 2000 til  

 PLS udtalte Undervisningsministeriet bl.a. følgende:
 Ønske om aktindsigt fra  

 studerende (A).
Vi har modtaget vedlagte  

 svar af 5. april 2000 fra ( ) Pædagog Seminarium.
Det fremgår heraf, at det  

 interne notat er blevet til i hast og træder i stedet for en mundtlig  

 orientering af rektor/souschef.
Seminariet fastholder, at notatet er  

 udarbejdet  

 til internt brug og derfor ikke skal udleveres.
 (Z) Pædagog Seminarium  

 henviser i sit svar til offentlighedslovens bestemmelser i § 7 og § 12.
 Forvaltningsloven finder  

 anvendelse på forhold mellem myndigheder og parter i en sag, mens  

 offentlighedsloven  

 finder anvendelse på forhold mellem myndigheder og 3. mænd (andre end  

 parter).  

 Det er således forvaltningslovens bestemmelser, der skal anvendes i den  

 foreliggende sag.
 Forvaltningslovens § 12 har  

 den samme bestemmelse som offentlighedslovens § 7, men med tilføjelse af et  

 stk. 2. Stk. 2 bestemmer, at oplysninger vedrørende sagens faktiske  

 omstændigheder, der er af væsentlig betydning for sagens afgørelse, og som  

 alene indeholdes i interne arbejdsdokumenter, er trods bestemmelsen i stk. 1  

 omfattet af retten til aktindsigt.
 Efter ministeriets skøn  

 foreligger der hverken i seminariets omtale af det interne notat i brev af  

 10.  

 oktober 1999 eller brev af 15. februar 2000 eller i PLSs omtale af  

 notatet  

 holdepunkter for, at notatet indeholder oplysninger, der er af væsentlig  

 betydning for sagens afgørelse.
 Vi kan således på det  

 foreliggende grundlag ikke give PLS medhold i, at det interne notat skal  

 udleveres.
Denne afgørelse kan ikke  

 indbringes for anden administrativ myndighed. Advokat C klagede herefter i  

 brev af 1. december 2000 til mig på vegne af PLS der repræsenterede A, over  

 Undervisningsministeriets behandling og afgørelse vedrørende spørgsmålet om  

 henholdsvis  

 aktindsigt i internt notat og adgangen til at benytte bisidder i en  

 praktikvurderingssamtale.
Advokat C anførte bl.a. følgende:
 Sagen indebærer således  

 efter det foreliggende en stillingtagen til, dels spørgsmålet om hvilke  

 regler  

 om aktindsigt, der gælder for (Z) Pædagog Seminarium, dels om  

 Undervisningsministeriets behandling af min klients klage og afslag på  

 aktindsigt under hensyn hertil er (behandlet) korrekt.
 Med hensyn til førstnævnte  

 spørgsmål er det min opfattelse, at pædagogseminarier, som er oprettet som  

 selvejende institutioner med vedtægter godkendt af  

 ministeren, jfr. lov om uddannelse af  

 pædagoger § 6, stk. 2, på trods af, at de i samme bestemmelse omtales som  

 private,  

 er omfattet af en så intens offentlig regulering af både organisatorisk og  

 økonomisk karakter, som med hensyn til tilrettelæggelse og indhold af de af  

 seminariet udførte opgaver, at disse seminarier må henregnes til den  

 offentlige  

 forvaltning, jfr. forvaltningslovens § 1, stk. 1 og offentlighedslovens § 1,  

 stk. 1.
 Det bør i den forbindelse  

 tillige tillægges vægt, at ministeren i henhold til bestemmelserne i lov om  

 uddannelse af pædagoger § 11 er tillagt beføjelse til direkte at intervenere  

 i  

 seminariets ledelse samt til, at seminarievirksomhed efter loven kan  

 drives  

  og fortsat bliver drevet  i  

 rent statsligt regi.
 Det bemærkes tillige, at der  

 hverken i den for seminarierne gældende lovgivning, ved administrative  

 forskrifter eller på anden måde er fastsat bestemmelser, som varetager de  

 samme  

 retssikkerhedsmæssige hensyn, der ligger bag offentlighedsprincippet i  

 forvaltnings- og offentlighedslovene.
 Det er således som  

 udgangspunkt min opfattelse, at behandlingen af min klients anmodning om  

 aktindsigt burde være sket på grundlag af forvaltnings- og  

 offentlighedslovene  

 og at det omhandlede notat efter den abstrakte beskrivelse heraf må kunne  

 henføres til forvaltningslovens § 13, subsidiært reglerne om egen acces i  

 offentlighedslovens § 4, stk. 2.
 Det bemærkes, at notatet  

 efter det oplyste er indgået i relation til i det mindste rektors  

 stillingtagen  

 til den af min klient indgivne klage over praktikvurderingen.
 Såfremt det ikke antages, at  

 seminariet umiddelbart er omfattet af Forvaltnings- og Offentlighedslovene,  

 har  

 ministeriet i sin afgørelse af henholdsvis 7. marts og 31. juli 2000 i det  

 mindste tilkendegivet som sin opfattelse, at de forvaltningsretlige  

 principper,  

 der ligger til grund for forvaltningsloven, skal følges af seminariet, idet  

 ministeriet blandt andet har anført, at spørgsmålet om aktindsigt i interne  

 arbejdsdokumenter skal bedømmes med forvaltningslovens §§ 12 og 13 som  

 rettesnor.
 Det er umiddelbart svært at  

 se, at en stillingtagen til sagen på grundlag af ministeriets retsopfattelse  

 skulle føre til noget andet resultat med hensyn til omfanget af aktindsigten,  

 end hvad der måtte følge af en direkte anvendelse af henholdsvis  

 forvaltnings-  

 og offentlighedslovene.
 Med hensyn til spørgsmålet  

 om ministeriets behandling af klagen over seminariets afslag på aktindsigt  

 skal  

 jeg særligt fremhæve, at det må anses for et normalt  og i de fleste  

 tilfælde  

 nødvendigt  skridt ved en klagemyndigheds bedømmelse af et afslag på  

 aktindsigt, at klagemyndigheden selv får forelagt den eller de omhandlede  

 akter  

 med henblik på en selvstændig stillingtagen til, hvorvidt dokumentet eller  

 dele  

 heraf er omfattet af retten til aktindsigt i henhold til blandt andet  

 bestemmelserne  

 i forvaltningslovens § 13 og bestemmelserne i offentlighedslovens § 4, stk. 2  

 om egen acces.
 Særligt under hensyn til  

 sagens karakter, herunder at min klient har oplevet det møde, som blev  

 afholdt  

 ved institutionen d. 11. maj og i særdeleshed seminarielærer (B)s  

 fremfærd  

 under dette møde som krænkende, finder han det utilfredsstillende, at  

 ministeriet  

 har taget stilling til sagen om aktindsigt, uden mulighed for selv at have  

 bedømt karakteren af det omhandlede notat.
 Jeg skal desuden anmode  

 Ombudsmanden om at vurdere Undervisningsministeriets afgørelse i skrivelse af  

 7. marts 2000 ( ) med hensyn til spørgsmålet om, hvorvidt min klient med  

 rette  

 blev nægtet adgang til at møde med bisidder under den  

 praktikvurderingssamtale,  

 der i henhold til bekendtgørelse om uddannelse af pædagoger § 15, stk. 3-5  

 blev  

 afholdt i forbindelse med min klients efterfølgende praktikforløb i efteråret  

 1999 ved institution (Y).
 Jeg skal i relation hertil  

 særligt pege på, at deltagerne i den pågældende vurderingssamtale i henhold  

 til  

 bekendtgørelsen såvel er repræsentanter fra seminariet som repræsentanter for  

 praktikinstitutionen  sidstnævnte som kommunal institution klart  

 omfattet af  

 forvaltningsloven.
Med hensyn til ministeriets  

 bemærkning om, at vurderingssamtalen i relation til afgrænsningen af  

 afgørelsesbegrebet, jfr. forvaltningslovens § 2, må sidestilles med en  

 eksamen,  

 er det umiddelbart min opfattelse, at denne parallel ikke er nærliggende.  

 Formålet med vurderingssamtalen er ikke at der skal ske bedømmelse af den  

 studerendes præstation under samtalen, men derimod at der med udgangspunkt i  

 forud for samtalen fælles formulerede mål for praktikforløbet skal finde en  

 drøftelse sted af det samlede praktikforløb.
Der kan i en sådan situation  

   

 særligt hvis der har været problemer i forbindelse med praktikforløbet   

 være  

 et særligt behov for at medtage en bisidder.
At beslutningen om vurdering  

 af praktikken i øvrigt har karakter af en afgørelse følger i øvrigt af, at  

 vurderingen er afgørende for den studerendes mulighed for at videreføre  

 studierne. Den 17. januar 2001 anmodede  

 jeg Undervisningsministeriet om en udtalelse.
I mit brev til ministeriet  

 anførte jeg bl.a. følgende:
Umiddelbart forstår jeg  

 Undervisningsministeriets brev af 7. marts 2000 således at (Z)  

 Pædagogseminarium  

 ikke kan antages at være en del af den offentlige forvaltning.
Jeg beder også  

 Undervisningsministeriet om at af- eller bekræfte denne forståelse, ligesom  

 jeg  

 beder om en nærmere redegørelse for spørgsmålet.
Jeg anmoder tillige om at  

 modtage kopi af gældende vedtægter for seminariet.
 Under forudsætning af at min  

 forståelse af Undervisningsministeriets brev af 7. marts 2000 er korrekt  

  at  

 (Z) Pædagogseminarium ikke kan antages at være en del af den offentlige  

 forvaltning  beder jeg endvidere Undervisningsministeriet om en  

 redegørelse  

 for hjemlen til at de forvaltningsretlige principper der ligger til grund for  

 forvaltningsloven, skal følges af seminariet.
I brevene af 7. marts og 31.  

 juli 2000 har Undervisningsministeriet udtalt sig om spørgsmålet om  

 aktindsigt  

 i et konkret notat og om hvorvidt (Z) Pædagogseminarium kunne afvise at lade  

 en  

 bisidder for den studerende medvirke ved vurderingssamtalen.
Jeg anmoder  

 tillige Undervisningsministeriet om at oplyse hvorvidt ministeriet ved disse  

 breve har truffet afgørelse som klageinstans eller blot udtalt sig vejledende  

 og derved givet udtryk for ministeriets retsopfattelse. Undervisningsministeriets  

 anførte i sin udtalelse til mig af 2. februar 2001 bl.a. følgende:
Undervisningsministeriet  

 udgav i 1995 en publikation om selvejende  

 institutioner.
Det fremgår heraf, at de selvejende institutioner, der i deres  

 lovgrundlag har en bestemmelse om, at Undervisningsministeriet er øverste  

 forvaltningsmyndighed, efter Undervisningsministeriets opfattelse er en del  

 af  

 den offentlige forvaltning og dermed omfattet af forvaltningsloven og  

 offentlighedsloven.
De øvrige selvejende  

 institutioner er ikke direkte omfattet af de to love.
De selvejende  

 seminarier  

 hører til denne sidste kategori.
Seminarieområdet omfatter tillige  

 statsseminarier.
De to seminarietyper har fælles regelgrundlag såvel for  

 uddannelserne som for klageadgang.
I lovgrundlaget for  

 pædagogseminarier  lbkg. nr. 980 af 1. november 2000  er der ikke  

 adgang til  

 at afskære klageadgang til Undervisningsministeriet over retlige spørgsmål  

 ved  

 afgørelser om en studerendes retsstilling, men en bemyndigelse til at afskære  

 alle andre klager til ministeriet.
I bekendtgørelsen for pædagoguddannelsen  

   

 bkg. nr. 930 af 8. december 1997  er hjemmelen udmøntet i § 34. De  

 øvrige  

 former for seminarier har tilsvarende bestemmelser.
 Den retssikkerhedsgaranti  

 for den studerende, som denne rekursadgang er udtryk for, har givet  

 ministeriet  

 grundlag for at antage, at forvaltningsretlige principper og god  

 forvaltningsskik skal anvendes af de selvejende institutioner på  

 seminarieområdet.
 Det giver endvidere de  

 studerende på de selvejende seminarier den samme retssikkerhed, som de  

 studerende på statsseminarierne har.
 Der har således udviklet sig  

 en praksis på seminarieområdet, hvorefter forvaltningsretlige principper  

 antages at gælde for de selvejende institutioners behandling af klager fra de  

 studerende.
 Derimod har denne praksis  

 ikke udviklet sig på de selvejende institutioner, der ikke udbyder  

 uddannelser  

 på lige fod med statsinstitutioner, og som i deres regelgrundlag har mulighed  

 for at afskære al klageadgang til Undervisningsministeriet, herunder klager  

 vedrørende retlige spørgsmål ved afgørelser om en studerendes retsstilling.
Ministeriet har ikke truffet  

 afgørelse som klageinstans i disse to spørgsmål.
Ministeriet har blot udtalt  

 sig vejledende og derved givet udtryk for ministeriets retsopfattelse.
 I spørgsmålet om aktindsigt  

 har ministeriet fundet, at seminariets  

 behandling af sagen har fundet sted på grundlag af de dokumenter, der  

 allerede er tilgængelige i sagen, og vi har derfor ikke fundet anledning til  

 at  

 gå videre med spørgsmålet.
I spørgsmålet om bisidder  

 har ministeriet vejledende udtalt, at vurderingssamtalen ikke er en  

 afgørelsessag  

 i forvaltningsretlig betydning, men snarere må betragtes som en  

 eksamenslignende situation, hvor seminariet kan nægte en bisidder at  

 medvirke. Jeg sendte udtalelsen til  

 advokat C der i brev af 23. april 2001 anførte bl.a. følgende:
 Med hensyn til karakteren  

 af undervisningsministeriets vurdering i skrivelser af 7. marts og 31. juli  

 2000 anfører ministeriet i skrivelse af 2. februar 2001, at ministeriet ikke  

 skulle have truffet afgørelse som klageinstans i disse 2 spørgsmål, men blot  

 udtalt sig vejledende og derved givet udtryk for ministeriets retsopfattelse.
 Som det fremgår af de i  

 ombudsmandens skrivelse af 17. januar 2001 citerede bestemmelser i  

 henholdsvis  

 lov om uddannelse af pædagoger § 24 og den tilhørende bekendtgørelse § 34,  

 kan  

 klage over seminariets afgørelser, når klagen vedrører retlige spørgsmål,  

 indbringes for Undervisningsministeriet.
 Spørgsmålet om henholdsvis  

 aktindsigt og adgang til at benytte bisidder, er under nærværende sag  

 fremkommet som et led i behandlingen af de afgørelser, som seminariet har  

 truffet vedrørende vurderingen af (A)s praktik.
 Spørgsmålene blev således  

 rejst i min klients skrivelse af 21. januar 2000 til ministeriet som en  

 integreret  

 del af klagen over (Z) Pædagogseminariums afgørelse i skrivelse af 8. januar  

 og  

 Undervisningsministeriet tog at dømme efter indholdet i skrivelsen af 7.  

 marts  

 2001 stilling til spørgsmålene i henhold til de ovenfor angivne  

 klagebestemmelser, jfr. blandt andet formuleringen i skrivelsens side 3;  

 disse  

 afgørelser  

 kan ikke indbringes for anden  

 administrativ myndighed.
 Den efterfølgende behandling  

 af aktindsigtsspørgsmålet i Undervisningsministeriets skrivelse af 31. juli  

 2000, som fandt sted som opfølgning på anmodningen over for (Z)  

 Pædagogseminarium om en nærmere begrundelse for afslaget på aktindsigt, har  

 da  

 også på ganske tilsvarende måde karakter af en endelig afgørelse i henhold  

 til  

 klagebestemmelserne.
 Såfremt ministeriet ikke  

 måtte have fundet, at bestemmelserne i lov om uddannelse af pædagoger § 24,  

 jfr. bekendtgørelsens § 34, afgav hjemmel for klage, burde ministeriet  

 således  

 have klargjort dette over for min klient.
 Under henvisning til  

 bestemmelsen i lov om uddannelse af pædagoger § 24, stk. 3, hvorefter retlige  

 spørgsmål ved afgørelser om en studerendes retsstilling altid kan indbringes  

 for undervisningsministeren er det tillige min opfattelse, at bestemmelsen i  

 bekendtgørelsens § 34 under ingen omstændigheder kan forstås således, at  

 centrale spørgsmål vedrørende offentlighed i relation til seminariet og  

 adgang  

 til bisidder i forbindelse med indenfor studiet centrale bedømmelser, skulle  

 være afskåret.
 Såvel afslag på aktindsigt,  

 som nægtelse af at medbringe bisidder bør da også opfattes som afgørelser i  

 forvaltningsretlig forstand.
Det er således min  

 opfattelse, at ministeriet både havde pligt til at behandle min klients  

 henvendelser  

 som rekursmyndighed og at dette rent faktisk er sket i ministeriets  

 skrivelser  

 af henholdsvis 7. marts og 31. juli 2000. Jeg sendte advokat Cs  

 udtalelse til Undervisningsministeriet.
I brev af 1. juni 2001 udtalte  

 ministeriet  

 bl.a. følgende:
 Advokat (C) har anført, at  

 ministeriets brev af 31. juli 2000 ikke kan betragtes som blot en vejledende  

 udtalelse, men må være ministeriets afgørelse af spørgsmålet om aktindsigt i  

 det interne notat, idet brevet slutter med, at afgørelsen ikke kan indbringes  

 for anden administrativ myndighed.
Som det fremgår af brevet  

 har det været ministeriets opfattelse, at (Z) Pædagogseminarium har truffet  

 afgørelse i sagen på grundlag af de oplysninger, der har været tilgængelige  

 for  

 advokat (C)s klient.
Ministeriet har skønnet, at disse oplysninger har  

 været  

 tilstrækkelige til at danne grundlag for den trufne afgørelse.
Vi har derfor  

 ikke fundet anledning til at bede om at få det interne notat tilsendt fra  

 seminariet og har således ikke haft en egentlig sagsbehandling af  

 spørgsmålet.  

 Det er derfor ikke korrekt af ministeriet at kalde udtalelsen for en  

 afgørelse,  

 hvilket vi beklager. Den 7. juni 2001 anmodede  

 jeg advokat C om eventuelle bemærkninger.
I brev af 11. juni 2001 anførte  

 advokat C at han fandt ministeriets angivelse af at seminariet skulle have  

 truffet afgørelse i sagen på grundlag af de oplysninger der havde været  

 tilgængelige for hans klient, for uforståelig når seminariet til forskel fra  

 ministeriet netop havde kendt indholdet af det omhandlede notat.
Advokat C  

 udtalte at det derfor fortsat var hans opfattelse at det var en fejl fra  

 ministeriets  

 side at man ikke til brug for bedømmelsen af sagen havde indhentet kopi af  

 notatet.
Ombudsmandens udtalelse 1.  

  

 Forvaltningsloven og offentlighedsloven gælder for den offentlige  

 forvaltning, jf. forvaltningslovens § 1, stk. 1, og offentlighedslovens § 1,  

 stk. 1.
 (Z) Pædagog-Seminarium er en privat selvejende institution, jf. § 1 i  

 seminariets vedtægter.
I den juridiske litteratur er beskrevet relevante kriterier for vurderingen  

 af hvorvidt en selvejende institution skal anses for at falde inden for,  

 henholdsvis uden for den offentlige forvaltning, se f.eks.
Karsten Loiborg  

 mfl., Forvaltningsret (1. udgave), 1994, s. 65ff.
Pædagoguddannelsen foregår på statsseminarier, på private seminarier eller på  

 Centre for Videregående Uddannelse der af undervisningsministeren er godkendt  

 til at uddanne pædagoger.
Et privat seminarium skal være en selvejende  

 institution eller udgøre en del af en sådan med vedtægter godkendt af  

 ministeren, jf. § 6, stk. 1 og 2, i pædagoguddannelsesloven  

 (lovbekendtgørelse nr. 980 af 1. november 2000 om uddannelse af pædagoger).
 I et tilfælde som det foreliggende hvor pædagoguddannelsesloven omtaler de  

 selvejende institutioner som private seminarier, er det min  

 opfattelse at der er tale om private institutioner der falder uden for den  

 offentlige forvaltning.
 Jeg er på den baggrund enig i Undervisningsministeriets opfattelse hvorefter  

 (Z) Pædagog-Seminarium falder uden for begrebet den offentlige forvaltning i  

 henholdsvis forvaltningslovens § 1, stk. 1, og offentlighedslovens § 1, stk.  

 1, og at seminariet dermed ikke er omfattet af de to love.
2.  

  

 Undervisningsministeriet har i udtalelsen af 2. februar 2001 oplyst at der  

 har udviklet sig en praksis på seminarieområdet hvorefter de  

 forvaltningsretlige principper og god forvaltningsskik gælder for de  

 selvejende institutioners behandling af klager fra de studerende.
Ministeriet  

 har som begrundelse herfor henvist til den retssikkerhedsgaranti for den  

 studerende som  

 rekursadgangen i uddannelsesbekendtgørelsens § 34 er udtryk for, samt  

 hensynet  

 til at de studerende på de selvejende seminarier bør have den samme  

 retssikkerhed som de studerende på statsseminarierne.
Som det fremgår af  

 sagen,  

 har Undervisningsministeriet således lagt til grund at seminariet var  

 forpligtet til at anvende forvaltningslovens bestemmelser ved behandlingen af  

 nærværende sags problemstillinger om aktindsigt og bisidder.
 Endvidere har (Z)  

 Pædagog-Seminarium ikke under sagen på nogen måde taget afstand fra  

 ministeriets  

 opfattelse.
 På den baggrund har jeg ved  

 behandlingen af Deres klage uden nærmere efterprøvelse lagt til grund at der  

 foreligger en praksis som beskrevet af Undervisningsministeriet hvorefter de  

 forvaltningsretlige principper og god forvaltningsskik gælder for de  

 selvejende  

 institutioners behandling af klager fra de studerende.
 3.  

  

 § 28, stk. 2, i den generelle lov om selvejende institutioner  

 for videregående uddannelser mv.  

 (jf.  

 lov nr. 311 af 24. april 1996, nu lovbekendtgørelse nr. 684 af 11. juli 2000  

 om  

 Centre for Videregående Uddannelse og andre selvejende institutioner for  

 videregående uddannelser mv.) fastsætter at retlige spørgsmål ved afgørelser  

 om  

 en studerendes retsstilling altid kan indbringes for undervisningsministeren.  

 Ifølge lovens § 1, stk. 3, gælder loven for seminarierne i det omfang det  

 følger af lovgivningen om uddannelserne på seminarierne.
Ved lov nr. 312 af 24. april  

 1996 blev bl.a. pædagoguddannelsesloven bragt i overensstemmelse med  

 principperne i loven om selvejende institutioner for videregående uddannelser  

 mv.
I pædagoguddannelsesloven indsattes således som § 24 følgende  

 bestemmelse:
   

  

 § 24.  

  

 Et seminariums afgørelser efter denne lov eller efter regler  

 fastsat i medfør af loven kan påklages til undervisningsministeren, jf. dog  

 stk. 2.
 Stk. 2.  

 Undervisningsministeren fastsætter nærmere regler om adgangen til at klage og  

 kan herunder bestemme, at klager ikke kan indbringes for ministeren eller kan  

 indbringes for et særligt klagenævn, hvis afgørelser ikke kan indbringes for  

 anden administrativ myndighed.
Stk. 3. Retlige spørgsmål  

 ved afgørelser om en studerendes retsstilling kan altid indbringes for  

 undervisningsministeren. Bestemmelsen er med en  

 enkelt sproglig ændring fortsat gældende.
 Uddannelsesbekendtgørelsen  

 indeholder følgende bestemmelse:
  

  

 § 34.  

  

 Klage over seminariets afgørelser i henhold til denne  

 bekendtgørelse indgives til seminariet.
Seminariets afgørelse kan, når klagen  

 vedrører retlige spørgsmål, indbringes for Undervisningsministeriet.
Stk.2   Undervisningsministeriet har  

 i udtalelsen af 2. februar 2001 anført at ministeriet i sine breve af 7.  

 marts  

 og 31. juli 2000 ikke har truffet afgørelse som klageinstans i spørgsmålene  

 om  

 aktindsigt og bisidder, men at ministeriet blot har udtalt sig vejledende og  

 derved givet udtryk for ministeriets retsopfattelse.
 De spørgsmål som under sagen  

 blev rejst over for Undervisningsministeriet om henholdsvis ret til indsigt i  

 dokumenter og om ret til bisidder, må efter min opfattelse utvivlsomt anses  

 for  

 spørgsmål om Deres klients retsstilling på seminariet som er omfattet af  

 klageadgangen  

 efter de omtalte bestemmelser.
 Jeg kan derfor ikke  

 tilslutte mig ministeriets beklagelse af at ministeriets svar i brevene af 7.  

 marts 2000 og 31. juli 2000 er udformet som afgørelser.
 Endvidere finder jeg det  

 beklageligt at ministeriet ikke reelt har behandlet klagerne som  

 afgørelsessager,  

 jf. ministeriets udtalelse af 1. juni 2001.
 Jeg har gjort  

 Undervisningsministeriet bekendt med min opfattelse.
 4.  

  

 Det fremgår af sagen at PLS i breve af 12. november og 17.  

 december 1999 anmodede (Z) Pædagog-Seminarium om at modtage samtlige  

 sagsakter  

 som relaterede sig til (A)s uddannelsesforløb på (Z)  

 Pædagog-Seminarium,  

 herunder et internt notat udarbejdet af praktikvejleder (B), (Z)  

 Pædagog-Seminarium,  

 til seminariets rektor. (Z) Pædagog-Seminarium meddelte at alt relevant  

 materiale var udleveret.  

 PLS anmodede  

 herefter Undervisningsministeriet om at tage stilling til spørgsmålet.
Undervisningsministeriet  

 meddelte i brev af 7. marts 2000 PLS at ministeriet havde anmodet (Z)  

 Pædagog-Seminarium om nærmere at begrunde hvorfor seminariet havde afvist at  

 meddele aktindsigt i omtalte notat.
Ministeriet anførte i den forbindelse at  

 seminariet som rettesnor ved vurderingen skulle anvende forvaltningslovens §§  

 12 og 13 i lovens kapitel 4.
 Aktindsigtsbestemmelserne i  

 forvaltningslovens kapitel 4 gælder for parter i afgørelsessager, jf.  

 forvaltningslovens § 2, stk. 1, sammenholdt med forvaltningslovens § 9, stk.  

 1,  

 1. pkt.
 Ved anden  

 forvaltningsvirksomhed er det offentlighedslovens bestemmelser om aktindsigt  

 der finder anvendelse.
Bestemmelsen i  

 offentlighedslovens § 4, stk. 2, om egenacces indebærer at der med hensyn til  

 oplysninger  

 om egne personlige forhold er adgang til aktindsigt i samme omfang som hvis  

 den  

 pågældende havde været part i en afgørelsessag.
Se f.eks.
John Vogter,  

 Forvaltningsloven med kommentarer (3. udgave), 1999, s. 261. For så vidt  

 angår  

 oplysninger om egne personlige forhold, kommer det således ikke den  

 pågældende  

 til skade at han eller hun ikke er part i en afgørelsessag.
 For så vidt angår interne  

 dokumenter, er der ret til aktindsigt i disse i det omfang det følger af  

 ekstraheringspligten  

 i forvaltningslovens § 12, stk. 2, eller den tilsvarende bestemmelse i  

 offentlighedslovens § 11, stk. 1. Der er endvidere ret til aktindsigt i de  

 tilfælde der er beskrevet i forvaltningslovens § 13 eller den tilsvarende  

 bestemmelse i offentlighedslovens § 8. Der kan nærmere henvises til Jon  

 Andersen mfl., Forvaltningsret (1. udgave), 1994, s. 271ff.
Myndighederne har endvidere  

 efter begge regelsæt i henhold til princippet om meroffentlighed mulighed for  

 at give aktindsigt i videre omfang.
Der kan nærmere henvises til Jon Andersen  

 mfl., Forvaltningsret (1. udgave), 1994, s. 265ff.
I forhold til personer som  

 ønsker indsigt i dokumenter om egne personlige forhold, er det således uden  

 betydning for omfanget af indsigten om anmodningen om indsigt afgøres efter  

 offentlighedslovens bestemmelser om egenacces eller efter forvaltningslovens  

 bestemmelser om aktindsigt for parter i afgørelsessager.
På den baggrund har  

 jeg ikke fundet tilstrækkelig anledning til nærmere at undersøge hvorvidt  

 Deres  

 klients anmodning om aktindsigt skulle afgøres efter det ene eller det andet  

 regelsæt.
Ved en myndigheds afgørelse  

 af klager over aktindsigt gælder (efter begge regelsæt) det almindelige  

 forvaltningsretlige sagsoplysningsprincip.
Det indebærer at klagemyndigheden  

 skal indhente og gennemgå samtlige de akter som helt eller delvis er omfattet  

 af det påklagede afslag på aktindsigt.
Det anførte gælder også i forhold til  

 interne dokumenter.
Jeg henviser i den forbindelse til at interne dokumenter  

 ikke mister deres interne karakter ved at blive videregivet til  

 klagemyndigheden til brug for myndighedens afgørelse af spørgsmål om  

 aktindsigt  

 i dokumenterne, jf. herved John Vogter, Offentlighedsloven med kommentarer  

 (3.  

 udgave), 1998, s. 170, og min udtalelse i Folketingets Ombudsmands beretning  

 for 1996, s. 314ff*.
Undervisningsministeriet har  

 i sin supplerende udtalelse af 1. juni 2001 til mig oplyst at ministeriet  

 ikke  

  før ministeriet udtalte sig til støtte for (Z) Pædagog-Seminariums  

 afslag på  

 aktindsigt  har set det i sagen omhandlede notat.  

 Undervisningsministeriet har  

 for så vidt angår det interne notat, baseret afgørelsen på sagens parters  

 omtale heraf.
Ministeriet udtalte således i brev af 31. juli 2000 til PLS at  

 efter ministeriets skøn forelå der hverken i seminariets omtale af det  

 interne  

 notat i brev af 10. oktober 1999 eller brev af 15. februar 2000 eller i  

 PLSs  

 omtale af notatet holdepunkter for at notatet indeholder oplysninger der er  

 af  

 væsentlig betydning for sagens afgørelse.
 Det fremgår endvidere af  

 sagen at (Z) Pædagog-Seminarium alene har vurderet spørgsmålet om aktindsigt  

 i  

 det interne notat på grundlag af offentlighedslovens §§ 7 og 12. Seminariet  

 ses  

 således eksempelvis ikke at have overvejet om notatet indeholder oplysninger  

 omfattet af ekstraheringspligten.
Selv i det tilfælde hvor (Z)  

 Pædagog-Seminarium i relation til det interne notat havde foretaget en  

 vurdering heraf og direkte over for Undervisningsministeriet havde udtalt at  

 notatet ikke indeholdt oplysninger af væsentlig betydning for sagens  

 afgørelse,  

 ville dette ikke have været tilstrækkeligt for ministeriets vurdering af  

 sagen.  

 Det ville netop være (Z) Pædagog-Seminariums vurdering heraf og af om notatet  

 eventuelt  

 måtte anses for omfattet af forvaltningslovens § 13 eller den tilsvarende  

 bestemmelse i offentlighedslovens § 8, som ministeriet skulle efterprøve.
Jeg  

 henviser til mine udtalelser i Folketingets Ombudsmands beretning for 1996,  

 s.  

 314ff*, og i beretningen for 1997, s. 240ff*.
PLS anmodede som nævnt om  

 aktindsigt i samtlige sagsakter som relaterede sig til (A)s  

 uddannelsesforløb  

 på (Z) Pædagog-Seminarium.
Seminariets rektor udtalte i brev af 8. januar  

 2000  

 at alle relevante breve, referater og notater var udleveret eller fremsendt i  

 kopi til rette vedkommende, og at der således rektor bekendt ikke forelå  

 noget  

 materiale som PLS med rette kunne forvente at modtage.
Det er min opfattelse at en  

 stillingtagen til spørgsmålet om aktindsigt kræver at  

 Undervisningsministeriet  

 i forbindelse med sin behandling af sagen indhenter og gennemgår samtlige  

 dokumenter som PLS søgte seminariet om aktindsigt i.
Jeg henviser herved til  

 at  

 ministeriet som nævnt ovenfor burde have behandlet klagen som en  

 afgørelsessag,  

 og at ministeriet ikke kunne fravige de almindelige krav til sagsbehandlingen  

 under henvisning til at ministeriet alene udtalte sig vejledende.
 Jeg finder  

 Undervisningsministeriets behandling af sagen om aktindsigt beklagelig.
 Jeg har gjort  

 Undervisningsministeriet bekendt med min opfattelse, og jeg har i dag  

 henstillet til ministeriet at genoptage behandlingen af sagen om aktindsigt.
På det foreliggende grundlag  

 foretager jeg mig ikke mere i anledning af denne del af Deres klage.
Jeg  

 beder  

 Dem afvente Undervisningsministeriets afgørelse før De tager stilling til om  

 der er grundlag for at klage til mig.
 5.  

  

 Undervisningsministeriet udtalte vedrørende spørgsmålet om  

 bisidder at (Z) Pædagog-Seminarium var berettiget til at afvise at lade  

 (A)s  

 medstuderende deltage som bisidder i praktikvurderingssamtalen den 24.  

 november  

 1999.
Det er et grundlæggende  

 princip i dansk forvaltningsret at den der er part i en sag i den offentlige  

 forvaltning, på ethvert tidspunkt kan lade sig repræsentere eller bistå af  

 andre.
Ved forvaltningslovens gennemførelse blev denne almindelige  

 grundsætning  

 som hidtil havde været gældende på ulovbestemt grundlag, anset for så  

 væsentlig  

 at den blev optaget i forvaltningslovens § 8 der er sålydende:
§ 8.  

  

 Den, der er part i en sag, kan på ethvert tidspunkt af sagens  

 behandling lade sig repræsentere eller bistå af andre.
Myndigheden kan dog  

 kræve, at parten medvirker personligt, når det er af betydning for sagens  

 afgørelse.
Stk. 2. Bestemmelsen i stk.  

 1, 1. pkt. gælder ikke, hvis partens interesse i at kunne lade sig  

 repræsentere  

 eller bistå findes at burde vige for væsentlige hensyn til offentlige eller  

 private interesser, eller hvor andet er fastsat ved lov. Efter forvaltningslovens § 2  

 gælder bestemmelsen direkte i sager hvori der vil blive truffet afgørelse af  

 en  

 forvaltningsmyndighed.
Undervisningsministeriets  

 opfattelse hvorefter en praktikvurderingssamtale ikke er en del af en  

 afgørelsessag i forvaltningslovens forstand, kan give anledning til tvivl.  

 Jeg  

 har imidlertid ikke fundet tilstrækkeligt grundlag for en nærmere  

 stillingtagen  

 da grundsætningen om retten til repræsentation  også efter  

 forvaltningslovens  

 gennemførelse  må antages at gælde i videre omfang på ulovbestemt  

 grundlag.  

 Dette har jeg tidligere udtalt i f.eks.
Folketingets Ombudsmands beretning  

 for  

 året 1992, s. 347ff*, for 1997*, s. 299ff*, og for 2000, s. 229ff*.
 Undervisningsministeriet  

 burde derfor have vurderet sagen ikke alene på grundlag af bestemmelserne i  

 forvaltningslovens § 8, men tillige på grundlag af de tilsvarende  

 bestemmelser  

 der gælder supplerende på ulovbestemt grundlag.
 Efter min mening burde  

 Undervisningsministeriet på dette grundlag have foretaget en nærmere prøvelse  

 af om det var berettiget at nægte (A)s medstuderende adgang som  

 bisidder til  

 praktikvurderingssamtalen.
Jeg har gjort  

 Undervisningsministeriet bekendt med min opfattelse, men foretager mig i  

 øvrigt  

 ikke mere i anledning af denne del af Deres klage. Undervisningsministeriet  

 meddelte mig efterfølgende at ministeriet havde givet PLS indsigt i det  

 pågældende interne notat.
 Jeg foretog mig herefter ikke mere i sagen.
NOTER: (*)  

 FOB 1996, s. 314,  

 FOB 1997, s. 240  

 og  

 299,  

 FOB 1992, s. 347, og FOB 2000, s. 229.
