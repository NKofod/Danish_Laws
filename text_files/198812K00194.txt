Nr LSF 194 Forslag til Lov om spillekasinoer Fremsat af Arne Melchior (CD) Bente Juncker (CD) Jette Pors (CD) Dohrmann  

 (FP) Mogens Elvensø (FP) Ernst B.
Schmidt (FP) den 31. januar 1989 § 1. Industriministeren bemyndiges til at meddele bevilling til drift af spillekasinoer.
§ 2. Bevilling kan gives til op til 12 spillekasinoer geografisk fordelt  

 over hele landet.
Endvidere kan bevilling gives til drift af spillekasinoer  

 på danske skibe i udenrigsfart.
 Stk. 2. Bevilling meddeles efter ansøgning og må kun gives til et selskab,  

 der er organiseret som aktieselskab, og hvis aktiekapital er på mindst 1 mio.  

 kr.
Stk. 3. Bevilling må kun gives for 5 år ad gangen.
Fornyelse af  

 bevillingen kan finde sted.
I bevillingsperioden kan bevillingen kun  

 tilbagekaldes, såfremt bestemmelserne i nærværende lov overtrædes.
 § 3. For hvert af de selskaber, der meddeles bevilling, udpeger  

 industriministeren eet medlem af selskabets bestyrelse.
§ 4. I spillekasinoerne kan spilles roulet, baccarat og black jack.
Andre  

 former for spil kan kun ske efter tilladelse fra industriministeren.
 § 5. Spillekasinoernes almindelige åbningstid er kl. 15 til kl. 05 såvel  

 hverdage som helligdage.
 Stk. 2. Spillekasinoer må dog ikke holdes åbne på langfredag, påskedag,  

 pinsedag, juleaftensdag eller juledag.
 § 6. I forbindelse med spillekasinovirksomheden kan der drives  

 restaurations- og/eller hotelvirksomhed efter de almindelige regler for sådan  

 virksomhed.
§ 7. Kun personer over 18 år har adgang til et spillekasino.
Legitimation  

 skal forevises ved indgangen.
 Stk. 2. Et spillekasino kan uden begrundelse afvise uønskede personer fra  

 kasinoet.
Stk. 3. Der opkræves en entre på ikke under 20 kr. af hver gæst i  

 spillekasinoet.
Af entreindtægten svares en afgift til staten på 50 pct.
§ 8. Indsats ved spil i et spillekasino gøres med særlige spillemærker  

 (jetons), der kun kan købes i kasinoets vekselkasse.
Gevinst udbetales  

 ligeledes i spillemærker.
 Stk. 2. Alle spillemærker skal veksles, når kasinoet forlades.
 Stk. 3. Spillemærker udstedes med pålydende 5, 10, 100, 500 og 1.000 kr.
 Stk. 4. Den mindste indsats, der kan gøres i eet spil af een person, er 5  

 kr. og den største 10.000 kr.
§ 9. I tvivlstilfælde afgør lederen af spillekasinoet, om en spiller har  

 vundet.
Afgørelsen er inappellabel.
§ 10. Personer med økonomisk forbindelse til et spillekasino, herunder  

 ansatte, kan ikke deltage i spil i kasinoet.
Det samme gælder nærstående til  

 sådanne personer.
 § 11. Gevinster vundet i spillekasinoer er fritaget for indkomstskat.
 Stk. 2. Af den fortjeneste, dvs. bruttoavancen med fradrag af samtlige  

 driftsomkostninger undtagen selskabsskat, et selskab har i forbindelse med  

 spillekasinovirksomhed, svares en afgift til statskassen på 65 pct.
 § 12. Loven træder i kraft den 1. januar 1990.
 Stk. 2. Ansøgning om bevilling kan dog indsendes til industriministeren  

 straks efter lovens stadfæstelse, og bevilling kan meddeles i løbet af 2.  

 halvår af 1989 med virkning fra lovens ikrafttrædelsesdato.
 § 13. Loven gælder ikke for Færøerne og Grønland.
Bemærkninger til lovforslaget Hensigten med lovforslaget er at gøre spillekasinoer lovlige i Danmark med  

 henblik på 1) at søge ulovligt spil kanaliseret ind i lovlige rammer, 2) at skaffe staten indtægter, 3) at tiltrække turister og dertil svarende valutaindtægter såvel direkte  

 som indirekte.
 Lovforslagets nærmere udformning beror på forslagsstillernes vurdering af,  

 hvad der sandsynligvis vil kunne opnås flertal for i det nuværende Folketing.  

 I princippet mener forslagsstillerne, at driften af kasinoer bør være fri  

 næring under iagttagelse af herom givne regler.
 Forslagsstillerne er indstillet på at medvirke til slækning og/eller  

 stramning af enkeltheder under lovforslagets gang gennem Tinget.
Staten tillader som bekendt spil om penge under mange former.  

 Klasselotteriet, totalisatorspil, tipning, lotto, Super-Chancen i Danmarks  

 Radio etc.
Alle disse former nyder udpræget publikumsinteresse, og staten er  

 med i stor stil i samtlige tilfælde.
De nævnte spilleformer tiltrækker dog  

 kun i ubetydeligt omfang turister og dermed fremmed valuta.
Alene i Vesttyskland findes mere end 25 spillekasinoer og heraf et par  

 umiddelbart syd for den dansk-tyske grænse.
Det kan iagttages, at mange  

 danskere rejser sydpå for at spille.
Antallet 12 er valgt med henblik på at tilgodese alle egne af landet.  

 Allerhelst skulle der ikke fastsættes nogen begrænsning, således at alene  

 konkurrencen gjorde udslaget.
Derved ville staten også blive fri for at tage  

 stilling mellem en lang række ansøgere.
Hvis antallet på 12 opretholdes, kunne man tænke sig en fordeling f.eks.  

 således: 2 kasinoer i København, yderligere 2 på Sjælland, 5 i Jylland, 1 på  

 Fyn, 1 på Lolland-Falster og 1 på Bornholm.
Men alt efter interessen for at  

 opnå bevilling kan en anden fordeling blive aktuel.
 Det tilføjes i øvrigt, at det er en selvfølge, at afvisning af en person i  

 medfør af § 7, stk. 2, ikke må ske i strid med lov om forskelsbehandling på  

 grund af race m.v.
