Bekendtgørelse om frikommuneforsøg i Odense Kommune vedrørende gebyr for sundhedskort I medfør af § 12, stk. 8, i sundhedsloven, jf. lovbekendtgørelse nr. 913 af 13. juli 2010, som ændret ved lov nr. 1251 af 18. december 2012, fastsættes:
 § 1. I tillæg til de i § 14, stk. 1, nr. 1-9, i bekendtgørelse nr. 1067 af 14. november 2012 om valgfri indplacering i sikringsgrupper, udstedelse af sundhedskort, EU-sygesikringskort m.v. anførte tilfælde, opkræver Odense Kommune ikke gebyr, hvis et sundhedskort eller et særligt sundhedskort er bortkommet, når det bortkomne kort var mere end 4 år gammelt.
 § 2. Bekendtgørelsen træder i kraft den 1. marts 2013.
