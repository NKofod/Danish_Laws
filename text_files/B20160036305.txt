Bekendtgørelse om ændring af bekendtgørelse om foranstaltninger til forebyggelse af kræftrisikoen ved arbejde med stoffer og materialer § 1 I bekendtgørelse nr. 1795 af 18. december 2015 om foranstaltninger til forebyggelse af kræftrisikoen ved arbejde med stoffer og materialer foretages følgende ændringer:
 1. § 2, stk. 2, affattes således:
»Stk. 2. Dog gælder følgende bestemmelser kun for arbejde, der udføres for en arbejdsgiver: § 6, § 9, kapitel 4, § 15, § 16, stk. 1, § 23, § 24, § 28, § 31, § 32, § 34, stk. 6, § 35, stk. 1 og 2, og §§ 38-46.« 2. Bilag 3 affattes som bilag 1 til denne bekendtgørelse.
 3. Bilag 4 affattes som bilag 2 til denne bekendtgørelse.
§ 2 Bekendtgørelsen træder i kraft den 1. maj 2016.
Arbejdstilsynet, den 18. april 2016 Peter Vesterheden / Bent Horn Andersen Bilag 1 »Bilag 3 Regler for mærkning efter § 31, § 33 og § 34, stk. 4 1. Mærkningsforpligtelse og udformning af etiketten.
 I det omfang, stofferne eller materialerne ikke allerede er mærket med hensyn til kræftrisikoen i henhold til CLP-forordningen om mærkning, skal emballagen på de pågældende stoffer/materialer være forsynet med en etiket med følgende tekst: »Indeholder et stof, der er omfattet af dansk arbejdsmiljøregulering med hensyn til kræftrisiko«.
 a) Etiketten skal være mindst 2,5 cm høj (H) og 5 cm bred.
 b) Etikettens bredde skal som minimum være 2 gange H.
 c) Bogstaverne i sort på gul bund.
 2. Etikettens anbringelse:
Etiketten skal anbringes synligt på hver enkelt af de enheder, der indeholder stoffet eller materialet, medmindre mærkning ikke på rimelig vis kan finde sted, fx på grund af begrænsede dimensioner, almindelig uegnethed eller visse tekniske vanskeligheder.« Bilag 2 »Bilag 4 Oplysninger om arbejdsgange, -processer og metoder m.v., jf. § 40, stk. 4 og § 51, stk. 2 Generelt 1. Virksomhedens navn og adresse.
 2. Virksomhedens art.
 3. Arbejdsstedets adresse.
 Stoffer og materialer m.v.
 4. Anvendt stof, materiale eller proces (sikkerhedsdatablad og arbejdspladsbrugsanvisning vedlægges ved anmeldelse til Arbejdstilsynet).
 5. PR-nr.
 6. Forbrug, årlig mængde.
Substitutionsovervejelse 7. Teknisk begrundelse for at anvende stoffet og materialet.
 8. Dokumentation for, at det ikke er muligt at erstatte stoffet og materialet.
 Arbejdsområder og -metoder m.v.
 9. Afdeling(er), hvor der arbejdes med stoffet, materialet eller processen.
 10. Beskrivelse af arbejdsprocessen.
 11. Beskrivelse af arbejdsgangen.
 12. Beskrivelse af fremgangsmåden ved rengøring.
 13. Beskrivelse af fremgangsmåden ved reparations- og vedligeholdelsesarbejde.
 14. Fremgangsmåden ved opsamling og opbevaring af affald.
 15. Beskrivelse af sikkerhedsforanstaltninger, herunder personlige værnemidler, afskærmning af arbejdssted, sluser m.v.
 16. Maskiner/værktøj.
 17. Antal personer beskæftiget med stoffet, materialet eller processen.
