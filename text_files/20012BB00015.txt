Fremsat den 11. december 2001 af  

 Line Barfod (EL) og Pernille Rosenkrantz-Theil  

 (EL) Forslag til folketingsbeslutning om selvvisitering til plejehjem eller plejebolig Folketinget pålægger regeringen inden udgangen  

 af denne samling at fremsætte lovforslag, der sikrer ældre og  

 handicappede ret til selv at visitere sig til plejehjemsplads/plejebolig.  

 Lovforslaget skal sikre, at den enkelte selv kan vælge, hvor i landet  

 den ældre eller handicappede vil bo, og at par får ret til at bo  

 sammen.
Bemærkninger til forslaget Det er forslagsstillernes opfattelse, at hvis  

 man pga. nedsat funktionsevne har behov for en særlig plejebolig, skal  

 man have ret til at blive skrevet op til en sådan uden en formel  

 kommunal visitation.
Hvis en ældre eller handicappet definerer et behov  

 og ønske om en plejebolig, er der helt sikkert en god grund hertil.
At  

 flytte fra de vante omgivelser, naboer, venner og minder, er ikke noget man  

 ønsker, medmindre der er et reelt behov.
Retten til selvvisitation vil  

 give et reelt billede af behovet for særlige ældre- eller  

 handicapegnede boliger, og det vil også forebygge, at f.eks. par  

 tvinges til at leve adskilt, i tilfælde af at kun den ene part har en  

 funktionsevnenedsættelse.
I realiteten vil selvvisitering i nogle  

 tilfælde virke forebyggende, således at man ikke får  

 forøget behovet for bistand, fordi man får lov til at bevare  

 netværk og menneskelige relationer.
Den ældre eller handicappede skal frit kunne  

 vælge, hvor i landet man ønsker at bo, således at man  

 f.eks. kan bo i nærheden af familie.
Hvis et par ønsker, at  

 begge skal bo sammen i en plejebolig, skal de have ret til det.
Det er  

 ydmygende at tvinge par, der måske har boet sammen i 60 år, til  

 at flytte fra hinanden, når den ene får behov for en  

 plejebolig.
Skriftlig fremsættelse Line Barfod Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om selvvisitering til  

 plejehjem eller plejebolig.
(Beslutningsforslag nr.
B 15).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
