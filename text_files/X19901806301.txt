Beskatningsretten til private pensioner og livrenter i henhold til den  

 dansk-philippinske dobbeltbeskatningsoverenskomst Beskatningsretten til private pensioner og livrenter i henhold til den  

 dansk-philippinske dobbeltbeskatningsoverenskomst.
 Beskatningsretten til private pensioner og livrenter er fastsat i aftalens  

 artikel XIX.
Denne bestemmelse fastsætter i stk. 1, at: »Private pensioner og  

 livrenter, der er oppebåret fra kilder i Danmark af en i Philippinerne  

 bosiddende fysisk person, kan kun beskattes i Philippinerne.« Beskatningsretten tilkommer dermed som udgangspunkt Philippinerne.
Imidlertid fastsætter samme artikels stk. 4, at: »Intet i denne  

 artikel skal kunne fortolkes således, at nogen af de kontraherende stater er  

 afskåret fra at beskatte sine egne statsborgere.« Danmark er således berettiget til at beskatte danske pensioner og  

 livrenter, som oppebæres af danske statsborgere, der er bosat i Philippinerne  

 under forudsætning af, at der er intern hjemmel i dansk lovgivning.
 Punkt 19, afsnit 4, i vejledningen til den dansk-philippinske overenskomst  

 er derfor ikke korrekt.
 Da overenskomsten blev indgået i 1966, var der ikke intern hjemmel i den  

 danske skattelovgivning til at beskatte pensioner fra kilder her i landet til  

 personer, der var bosiddende i Philippinerne.
 Med gennemførelse af kildeskatteloven i 1970 blev der skabt hjemmel til,  

 at personer bosat i udlandet blev begrænset skattepligtige af visse pensioner  

 fra kilder her i landet i henhold til kildeskattelovens § 2, stk. 1, litra b,  

 jfr. § 43, stk. 2, litra b og f.
I anledning af en aktuel sag, finder Departementet det nødvendigt af  

 orientere om, at Danmark efter den dansk-philippinske  

 dobbeltbeskatningsoverenskomst har ret til at beskatte pensionsudbetalinger  

 fra kilder her i landet til danske statsborgere, som er bosat i  

 Philippinerne.
Det er naturligvis en betingelse, at disse  

 pensionsudbetalinger er omfattet af kildeskattelovens § 43, stk. 2, litra b  

 eller f, jfr. § 2, stk. 1, litra b.
 I de tilfælde, hvor beskatning af pensioner til de danske statsborgere i  

 Philippinerne hidtil fejlagtigt har været undladt, har Departementet  

 besluttet, at beskatning af pensionerne først skal ske med virkning fra 1.  

 januar 1992.
 (* 1) Offentliggjort i Skat nr. 12, 1990, side 988.
