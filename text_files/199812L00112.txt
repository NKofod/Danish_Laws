Fremsat den 2. december 1998 af  

 socialministeren (Karen Jespersen) Forslag til Lov om ændring af lov om aktiv  

 socialpolitik (Ændring af reglerne om  

 kontanthjælp til unge) § 1 I lov om aktiv socialpolitik, jf. lovbekendtgørelse nr. 707 af 29.  

 september 1998, foretages følgende ændringer:
 1. § 25, stk. 3, 2. punktum ophæves.
 2. I § 25, stk. 4, udgår: »eller stk. 3, 2.  

 pkt.,«.
§ 2 Stk. 1. Loven træder i kraft den 1. januar 1999.
 Stk. 2. Personer under 25 år, der ved lovens  

 ikrafttræden er berettiget til kontanthjælp efter § 25,  

 stk. 3, 2. pkt., som følge af en ændring af deres forhold,  

 jf. § 11, stk. 2, nr. 1, bevarer retten til kontanthjælp  

 efter de hidtidige regler.
Bemærkninger til lovforslaget Almindelige bemærkninger Forslaget skal ses som led i regeringens  

 bestræbelser på at begrænse væksten i  

 overførselsindkomsterne og som en generel justering af  

 kontanthjælpsreglerne.
 Unge under 25 år er som hovedregel berettiget til  

 kontanthjælp efter de særlige ungesatser, jf. § 25, stk. 1,  

 nr. 3 og 4.
 Der er dog visse undtagelser, hvor unge under 25 år  

 er berettiget til kontanthjælp efter de regler, der gælder for de  

 over 25-årige.
 En af disse undtagelser er, at unge under 25 år, der  

 i en sammenhængende periode på 18 måneder har haft  

 indtægter, der hver måned overstiger 6.998 kr., er berettiget til  

 hjælp efter reglerne for personer over 25 år.
 Regeringen foreslår, at denne undtagelse  

 bortfalder.
 Da unge med en sammenhængende arbejdsperiode  

 på 18 måneder har mulighed for at blive berettiget til  

 arbejdsløshedsdagpenge, har de mulighed for ved at lade sig forsikre  

 mod arbejdsløshed at få et højere beløb end  

 ungesatserne i kontanthjælpen.
Det skal bemærkes, at det er en konsekvens af  

 lovforslaget, at dagpengeberettigede unge under 25 år, der ikke har en  

 erhvervsuddannelse og som følge heraf efter 6 måneders ledighed  

 skal have et tilbud om uddannelse efter § 32 a i lov om en aktiv  

 arbejdsmarkedspolitik, ikke vil få mulighed for på grundlag af  

 tidligere arbejdsindtægter at få beregnet en kontanthjælp  

 efter reglerne for personer over 25 år.
Denne mulighed har hidtil  

 bevirket, at personer, der får tilbud efter denne bestemmelse, i visse  

 tilfælde har kunnet få udbetalt et supplerende  

 kontanthjælpsbeløb, idet kontanthjælpen for personer over  

 25 år er højere end uddannelsesgodtgørelsen, som  

 udgør 50 pct. af højeste dagpengesats.
Forslaget vil dog kun  

 have konsekvenser for unge dagpengeberettigede, der har haft en  

 arbejdsperiode på mellem 18 og 24 måneder.
Hvis arbejdsperioden  

 er kortere end 18 måneder, har den unge efter den gældende lov  

 ikke ret til kontanthjælp efter reglerne for personer over 25 år,  

 og hvis arbejdsperioden er længere end 24 måneder, kan den unge  

 efter reglerne i lov om en aktiv arbejdsmarkedspolitik vælge mellem et  

 uddannelsestilbud og et tilbud om anden aktivering.
 Unge dagpengeberettigede, der forsørger eget barn i  

 hjemmet eller er gravide og har passeret 12. svangerskabsuge, vil fortsat  

 få beregnet kontanthjælpen efter reglerne for personer over 25  

 år, og vil dermed bevare muligheden for at få udbetalt et  

 kontanthjælpsbeløb, der supplerer uddannelsesgodtgørelsen  

 på 50 pct. af dagpengemax.
Økonomiske og administrative konsekvenser Der skønnes at være ca. 1500 personer,  

 beregnet på helårsbasis, som efter de gældende regler er  

 berettiget til ikke-forsørgersatsen, fordi de umiddelbart før,  

 at den sociale begivenhed indtraf, har haft et erhvervsarbejde i en  

 sammenhængende periode på 18 måneder med en månedlig  

 indtægt på 6.998 kr.
 Forslaget om, at erhvervsarbejde ikke længere  

 berettiger til ikke-forsørgersatsen, skønnes at medføre  

 en mindreudgift på 28 mill. kr. i 1999 og på 35 mill. kr. i  

 årene fremover.
Mindreudgiften fordeles mellem kommune og stat med  

 halvdelen til hver.
Mindreudgiften er omfattet af budgetgarantien.
 De økonomiske konsekvenser af forslaget skal  

 forhandles med de kommunale parter.
 Forslaget vil medføre en forenkling af den  

 kommunale administration, idet det ikke fremover vil være  

 nødvendigt at indhente oplysninger om de unges tidligere  

 indtægter.
Andre konsekvenser Lovforslaget forventes ikke at have økonomiske  

 eller administrative konsekvenser for erhvervslivet.
 Forslaget forventes ikke at have miljømæssige  

 konsekvenser.
 Der forventes heller ikke at være administrative  

 konsekvenser af betydning for borgerne.
 Der er ingen EU-retslige aspekter af lovforslaget.
Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Forslaget skønnes at give en mindreudgift i 1999  

 på 28 mill. kr. og på 35 mill. kr. i de følgende  

 år.
 Mindreudgiften deles med halvdelen til staten og halvdelen til  

 kommunerne.
 Kommunernes mindreudgift er omfattet af budgetgarantien.
- Administrative konsekvenser for stat, kommuner og  

 amtskommuner Forslaget forenkler den kommunale administration, da det ikke  

 længere vil være nødvendigt at indhente oplysninger om de  

 unges tidligere indtægter.
- Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-retslige aspekter Bemærkninger til lovforslagets  

 enkelte bestemmelser Til § 1 Til nr. 1 Efter den gældende lov modtager unge under 25  

 år kontanthjælp efter reglerne for over 25-årige, hvis de i  

 en sammenhængende periode på 18 måneder har haft  

 månedlige arbejdsindtægter, der overstiger 6.998 kr. pr.  

 måned.
Da unge, der har haft en sådan arbejdsperiode, har haft  

 mulighed for at forsikre sig mod arbejdsløshed, skønnes det  

 ikke nødvendigt, at disse unge får ret til en højere  

 kontanthjælp end unge, der har en svagere tilknytning til  

 arbejdsmarkedet.
Til nr. 2 Der er her alene tale om en konsekvensrettelse.
Til § 2 Det foreslås, at loven træder i kraft 1.  

 januar 1999, idet det foreslås, at unge, der på dette tidspunkt  

 er berettiget til kontanthjælp, fortsat vil kunne få  

 kontanthjælp efter de hidtil gældende regler.
 Hvis den ændring i forholdene, der har bevirket, at  

 den unge ved lovændringens ikrafttræden har været  

 berettiget til kontanthjælp, ophører, og den unge senere  

 på grundlag af en ny ændring i forholdene søger  

 kontanthjælp, vil hjælpen blive beregnet efter de nye regler.
Det bemærkes, at det afgørende for, om en  

 kontanthjælpsperiode betragtes som ophørt, ikke er, om der rent  

 faktisk udbetales kontanthjælp, men om betingelserne for at udbetale  

 kontanthjælp er til stede.
Dette har betydning i situationer, hvor der  

 er ret til kontanthjælp, men hvor denne ikke udbetales, f.eks. fordi  

 den berettigede modtager arbejdsløshedsdagpenge eller under aktivering  

 modtager en anden forsørgelsesydelse end kontanthjælp.
Bilag Lovforslaget sammenholdt med gældende lov Gældende formulering Lovforslaget § 1 I lov om aktiv socialpolitik, jf.  

 lovbekendtgørelse nr. 707 af 29. september 1998, foretages  

 følgende ændringer:
 1.
 § 25.
 2.
 Stk. 3.
 Stk. 4.
