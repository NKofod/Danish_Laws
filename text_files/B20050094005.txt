Bekendtgørelse  

 om fravigelse af kravet om fast forretningssted  

  

 ved salg af fyrværkeri beregnet til anvendelse af forbrugere I medfør af § 10, stk. 3, og § 27,  

 stk. 2, i næringsloven, jf. lovbekendtgørelse nr. 185 af 25. marts 1988,  

 som ændret ved lov nr. 606 af 24. juni 2005, fastsættes:
 § 1.  

  

 Kravet i næringslovens § 10, stk. 1, om, at varer kun må afsættes  

 fra  

 fast forretningssted, kan under overholdelse af de i stk. 2 fastsatte  

 betingelser fraviges for så vidt angår detailsalg af fyrværkeri fra et  

 midlertidigt  

 forretningssted.
 Stk. 2.  

  

 Følgende  

 betingelser skal være opfyldt, for at salg af fyrværkeri kan ske fra et  

 midlertidigt forretningssted:
1)  

 	  

 salget fra det  

 midlertidige forretningssted skal forestås af en butik, hvorfra der foregår  

 detailsalg, og som opfylder kravet til fast forretningssted, jf. lovens  

 § 10, stk. 1, 2)  

 	  

 salget må kun foregå  

 i den åbningstid, hvori det faste forretningssted lovligt kan holde åbent,  

 jf.  

 lov om detailsalg fra butikker m.v., 3)  

 	  

 fra det midlertidige  

 forretningssted må der alene ske salg af fyrværkeri beregnet til anvendelse  

 af  

 forbrugere samt af sådant tilbehør, der er af betydning for sikkerheden ved  

 affyring af fyrværkeriet, 4)  

 	  

 salget må kun foregå  

 i den periode, hvor detailsalg af fyrværkeri lovligt kan finde sted, og 5)  

 	  

 gældende regler og  

 anvisninger om salg og opbevaring af fyrværkeri skal overholdes.
 Stk. 3.  

  

 Til hvert  

 fast forretningssted må der kun tilknyttes ét midlertidigt forretningssted.
 § 2.  

  

 På  

 det midlertidige forretningssted skal navnet og adressen på den butik, der  

 forestår salget af fyrværkeriet, tydeligt anføres.
 § 3.  

  

 Overtrædelse  

 af §§ 1 og 2 straffes med bøde.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 4.  

  

 Bekendtgørelsen  

 træder i kraft den 14. november 2005.
