Nr BTL 221 Betænkning over Forslag til lov om fastsættelse af apotekernes  

 bruttoavance for 1992 og 1993   

 Nr L 221 1991-92, 1. samling Afgivet af Sundhedsudvalget Afgivet: 19920507 Udvalget har behandlet lovforslaget i nogle møder og har herunder stillet spørgsmål til sundhedsministeren, som denne har besvaret skriftligt.
Et af udvalgets spørgsmål og uddrag af sundhedsministerens besvarelse heraf er optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
Danmarks Apotekerforening, Dansk Farmaceutforening, Danske Apoteksassistenters Forening og Havdrup Apotek.
 Der er af et flertal og af et mindretal stillet ændringsforslag, hvorom  

 henvises til de ledsagende bemærkninger.
Udvalget har noteret sig, at sundhedsministeren i sin besvarelse af  

 udvalgets spørgsmål 7 har givet tilsagn om pr. 1. juni 1992 at ændre  

 apotekernes vagtforpligtelse som beskrevet i bilag A til ministerens  

 besvarelse.
Dette bilag er optrykt som bilag til betænkningen.
 Et flertal (udvalget med undtagelse af Fremskridtspartiets medlem) er enig  

 om, at kontingentet til Danmarks Apotekerforening skal søges fjernet fra  

 apoteksregnskabet med virkning fra 1993.
 Herefter indstiller et flertal (Socialdemokratiets, Socialistisk  

 Folkepartis, Centrum-Demokraternes, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse med de  

 af et flertal stillede ændringsforslag.
 Et mindretal inden for flertallet (Det Radikale Venstres medlem af  

 udvalget) ønsker at udtale følgende:
 Med dette lovforslags vedtagelse afsluttes omsider en sag, der burde have  

 været klaret af sundhedsministeren i de forhandlinger, der led skibbrud, før  

 ministeren måtte skride til lovgivning.
Resultatet for apotekerne er gunstigere, end de oprindelige forhandlinger  

 lagde op til, og der er forståelig tilfredshed hermed i branchen.
For  

 patienterne indebærer ændringsforslagene visse forbedringer, især på  

 vagtapoteksområdet.
Disse udmærkede forbedringer kunne sundhedsministeren  

 uden tvivl have fået som resultat af fortsatte forhandlinger med  

 Apotekerforeningen.
Det må i høj grad undre, at regeringspartierne tilslutter sig  

 ændringsforslagene.
Dermed signalerer regeringen, at den accepterer, at et  

 folketingsflertal viderefører de forhandlinger, der ifølge sundhedsministeren  

 var gået totalt i hårdknude, og hvor regeringen ikke kunne give sig mere.
Det  

 kunne den altså.
 Så meget mere må man undre sig, når man læser i sundhedsministerens  

 besvarelse af udvalgets spørgsmål nr. 7, der i uddrag er optrykt som bilag  

 til betænkningen, at en forudsætning for ændringsforslaget er, at regeringen  

 i løbet af 1992 skal indgå en aftale med Apotekerforeningen for så vidt angår  

 1993.
Apotekerforeningen ved nu, at dens krav lettere kan imødekommes af  

 Folketinget end af sundhedsministeren, og at der derfor ikke er nogen som  

 helst grund til at indgå en aftale med sundhedsministeren.
Et sammenbrud i de  

 kommende forhandlinger er derfor den sandsynlige udgang på næste fase.
 Ved at tilslutte sig ændringsforslagene har regeringen totalt fraspillet  

 sig mulighederne for at forhandle færdig med Apotekerforeningen alene.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til vedtagelse med de stillede  

 ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.  

 Mindretallet vil dog stemme for det af mindretallet stillede ændringsforslag.
Fremskridtspartiet ønsker at liberalisere apoteksområdet, så  

 markedskræfternes frie spil og dermed konkurrencen medvirker til nedsatte  

 medicinpriser, således som f.eks.
Konkurrencerådet har foreslået.
 Det er Fremskridtspartiets opfattelse, at såfremt monopolet på  

 apoteksområdet brydes og der i stedet etableres frie markedsforhold, vil  

 medicinpriserne på grund af konkurrencesituationen blive reduceret drastisk.
Da Fremskridtspartiet samtidig erkender, at der ikke er flertal på  

 nuværende tidspunkt for en sådan liberalisering, er det Fremskridtspartiets  

 opfattelse, at et skridt i den rigtige retning vil være at reducere den  

 offentlige regulering på andre områder inden for apoteksområdet.
Således vil  

 Fremskridtspartiet f.eks. pege på veterinærområdet, der synes at være  

 velegnet at fjerne fra den offentlige regulering af apoteksområdet.  

 Fremskridtspartiet vil derfor foreslå, at netop veterinærmedicin går ud af  

 apotekerloven.
 ÆndringsforslagAf et flertal (S, SF og CD), tiltrådt af et  

mindretal (V, KF, RV og KRF):
 Til titlen 1) Titlen affattes således:
»Forslag til Lov om apotekernes bruttoavance i 1992«.
 Til § 1 2) Paragraffen affattes således:
 »§ 1. Den mellem Danmarks Apotekerforening og  

 Sundhedsministeriet indgåede aftale om fastsættelse af apotekernes  

 bruttoavance for perioden 1. januar 1990-31. december 1991 forlænges til 31.  

 december 1992, hvilket fastlægger apotekernes bruttoavance for 1992 til  

 1.647,5 mio. kr. i 1992-prisniveau.
Stk. 2. Apotekernes overskud for 1992 fastsættes til 135 mio. kr.  

 i 1992-prisniveau.« Til § 2 3) Stk. 1 og 2 affattes således:
 »Såfremt bruttoavancen i 1992 forudses at afvige fra det i § 1, stk.  

 1, fastlagte beløb, regulerer sundhedsministeren efter forhandling med  

 Danmarks Apotekerforening løbende herfor gennem ændring i beregningen af  

 forbrugerpriserne på lægemidler.
Stk. 2. Såfremt apotekernes overskud for 1992 forventes at afvige  

 mere end 3 mio. kr. fra det i § 1, stk. 2, nævnte beløb, regulerer  

 sundhedsministeren efter forhandling med Danmarks Apotekerforening herfor,  

 selv om den samlede bruttoavance hermed kan blive mindre end 1.647,5 mio.  

 kr.« Til § 3 4) Paragraffen udgår.
 Af et mindretal (FP), tiltrådt af et mindretal (V og KF):
 Ny paragraf 5) Efter § 3 indsættes som ny paragraf:
 »§ 01. I lov nr. 279 af 6. juni 1984 om apoteksvirksomhed,  

 som ændret senest ved lov nr. 194 af 23. marts 1992, affattes § 9, stk. 1,  

 1. pkt. , således:
»Dyrlæger, der har ret til at praktisere her i landet, samt andre,  

 der har Sundhedsstyrelsens tilladelse, kan uanset bestemmelsen i § 5, stk. 1,  

 i lov om lægemidler forhandle og udlevere lægemidler til brug for dyr.  

 Sundhedsstyrelsen kontrollerer den måde, hvorpå lægemidlerne forhandles og  

 udleveres, jf. § 9 i lov om lægemidler.«» Af et flertal (S, SF og CD), tiltrådt af et mindretal (V,  

 KF, RV og KRF):
 Til Bilag A 6) Bilaget udgår.
Bemærkninger Til nr. 1 og 4 Ændringsforslagene er udtryk for et ønske om at begrænse  

 lovforslaget til alene at omfatte apotekernes bruttoavance for 1992.
Til nr. 2 Størrelsen af apotekernes bruttoavance i 1992 fastsættes til  

 1.647,5 mio. kr. i 1992-priser.
Beløbet forudsættes at dække driftsudgifter  

 for apotekerne på 1.419,8 mio. kr., pensionsbidrag på 92,7 mio. kr. og et  

 overskud på 135 mio. kr.
Der stilles særskilt krav til størrelsen af  

 overskuddet, således at overskuddet ikke tillades at stige på bekostning af  

 de øvrige driftsudgifter, selv om det sker inden for rammerne af den samlede  

 bruttoavance på 1.647,5 mio. kr.
 Det forudsættes, at det personalemæssige serviceniveau i 1992 bliver af  

 samme omfang som ved udgangen af 1991. Herudover forudsættes, at den  

 udvidelse af apoterkenes vagtforpligtelser, som gennemføres i forlængelse af  

 vedtagelsen af dette lovforslag, ikke indebærer en forringelse af det  

 personalemæssige serviceniveau i apotekernes ordinære åbningstid.
 Bruttoavancens størrelse er fastsat på baggrund af de  

 indtægtsforventninger, som Sundhedsministeriet og Danmarks Apotekerforening  

 enedes om i december 1991. Der forventes for 1992 en bruttoomsætning på  

 5.797,6 mio. kr., et vareforbrug på 4.129,1 mio. kr. og rabatudgifter på 21  

 mio. kr.
Til nr. 3 og 6 Det følger af den foreslåede affattelse af § 2, stk. 1, at  

 såfremt en eller flere af de komponenter, der bestemmer bruttoavancen  

 (indtægterne), udvikler sig anderledes end forudsat, skal der ske en  

 regulering, således at bruttoavancen i 1992 ikke vil afvige fra det  

 forudsatte.
Reguleringen sker ved hjælp af apotekernes avanceberegning og  

 slår dermed igennem på forbrugerpriserne.
 Da lovforslaget ud over at fastlægge den samlede bruttoavance også  

 fastlægger det samlede overskuds størrelse, etableres der med den foreslåede  

 affattelse af § 2, stk. 2, en reguleringsordning herfor.
Rammen for bruttoavancen på 1.647,5 mio. kr. kan ikke overskrides.
I en  

 situation, hvor bruttoavancen udvikler sig som forudsat, men hvor  

 driftsudgifterne stiger mere end forudsat, sker der ingen regulering af  

 bruttoavancen.
Dette betyder, at manglende udgiftstilbageholdenhed blot vil  

 føre til et lavere end tilstræbt overskud, idet bruttoavancen ligger fast.
Er  

 der omvendt tale om, at driftsudgifterne stiger mindre end forudsat og der  

 dermed opstår en mulighed for et højere end tilstræbt overskud, vil  

 bruttoavancen blive nedsat og vil i dette tilfælde blive mindre end de  

 forudsatte 1.647,5 mio. kr.
 Overskudsrestriktionen er således den vigtigste restriktion, når der sker  

 en overskudsafvigelse i positiv retning, mens bruttoavancerestriktionen er  

 den vigtigste restriktion, når der er tale om en overskudsafvigelse i negativ  

 retning.
 Sundhedsministeren orienterer Folketingets Sundhedsudvalg om eventuelle  

 reguleringer i medfør af § 2.
 Til nr. 5 I henhold til lægemiddellovens § 5 kan forhandling af  

 lægemidler, herunder lægemidler til dyr, kun ske gennem apoteker, medmindre  

 andet er fastsat i lovgivningen eller i regler fastsat af sundhedsministeren.  

 I henhold til apotekerlovens § 9 har dyrlæger ret til at udlevere lægemidler,  

 som er indkøbt på apotek, til dyr, de har i behandling.
I praksis foregår hovedparten af udleveringen af lægemidler til dyr fra  

 dyrlæge til landmand og ikke fra apotek til landmand.
Derfor kan apoteket ses  

 som et unødvendigt fordyrende led i distributionen af veterinære lægemidler.  

 Efter ændringsforslaget kan dette led udelades, og dyrlæger og andre, der har  

 Sundhedsstyrelsens tilladelse, kan indkøbe lægemidlerne direkte hos producent  

 eller importør.
 Da hovedparten af udleveringen af lægemidler til landmænd i forvejen sker  

 fra dyrlæger, vil ændringsforslaget ikke betyde en forringelse af sikkerheden  

 i lægemiddeldistributionen.
Hanne Andersen (S) Dorte Bennedsen (S) Martin Glerup (S) Anna-Marie Hansen  

 (S) Tove Lindbo Larsen (S) Torben Lund (S) nfmd.
Lone Møller (S) Birgitte  

 Husmark (SF) Lis Noer Holmberg (CD) Karen Højte Jensen (KF) Fischer (KF)  

 Mariann Fischer Boel (V) Anders Mølgaard (V) Jørgen Winther (V) Køpke  

 Christensen (FP) fmd.
Elisabeth Arnold (RV) Inger Stilling Pedersen  

 (KRF) Bilag Et af udvalgets spørgsmål til sundhedsministeren og uddrag af dennes  

 besvarelse herpå Sundhedsministerens besvarelse af spørgsmål nr. 7 (L 221 - bilag 39)  

 stillet af Folketingets Sundhedsudvalg den 24. april 1992.
 Spørgsmål nr. 7:
 Ministeren anmodes om at kommentere ændringsforslagene nr. 1-5 og 7 i 3.  

 udkast til betænkning over lovforslaget, jf. bilag 38.
 . . .
 Ad 2:
Efter forslaget fastsættes bruttoavancen i 1992 til 1647,5 mio. kr.
Det  

 er 69 mio. kr. mere end bruttoavancen i 1992 efter regeringens forslag.
Af  

 disse 69 mio. kr. er 16,4 mio. kr. afsat til en forøgelse af apotekernes  

 overskud i forhold til det overskud, som var afsat i regeringens lovforslag.
 I modsætning til regeringens forslag indeholder ændringsforslaget ikke en  

 (lavere) ramme for bruttoavancen i 1993, idet ændringsforslaget forudsætter,  

 at der inden udløbet af 1992 er indgået en aftale mellem Sundhedsministeriet  

 og Apotekerforeningen om bruttoavancen i 1993, jf. dog, at ændringsforslaget  

 åbner mulighed for at forlænge den gældende aftale i op til 1 år.
 . . .
 Bilag A:
 1. Der indføres fast vagt for tilkaldevagtapotekerne i Horsens, Kolding  

 og Vejle på hverdage indtil kl. 22.00, på lørdage indtil kl. 14.00 og fra kl.  

 18.00 til kl. 22.00, samt på søn- og helligdage fra kl. 10.00 til kl. 14.00  

 og fra kl. 18.00 til kl. 22.00.
 2. Der indføres fast vagt efter lokale behov og koordineret med den lokale  

 vagtlægestruktur, minimum 1 time på hverdage, minimum 2 timer på lørdage og  

 minimum 3 timer på søn- og helligdage i følgende byer: Fredericia,  

 Frederikshavn, Grenå, Grindsted, Helsingør, Herning, Hjørring, Hobro, Holbæk,  

 Holstebro, Køge, Kalundborg, Lemvig, Løgstør, Nakskov, Næstved, Nykøbing F,  

 Nykøbing M, Nykøbing Sj., Ringkøbing, Ringsted, Rønne, Silkeborg, Skagen,  

 Slagelse, Svendborg, Sønderborg, Tønder, Viborg, Vordingborg og Åbenrå.
 3. Der indføres tilkaldevagt i Fredericia, Hobro, Kalundborg, Lemvig,  

 Løgstør, Nykøbing Sj., Ringsted og Vordingborg.
 4. Der indføres fast åbningstid efter lokale behov, f.eks. på lørdage fra  

 kl. 17.30 til kl. 18.30 og på søn- og helligdage fra kl. 16.00 til kl. 18.00,  

 i følgende byer: Haderslev, Skive, Stege og Thisted.
 5. Sundhedsministeren dispenserer fra bekendtgørelsen om apotekernes  

 åbningstid og vagttjeneste i tilfælde, hvor et eller flere apoteker i byer  

 uden vagtforpligtelse ønsker at have åbent få timer, f.eks. lørdag  

 eftermiddag og søndag.
