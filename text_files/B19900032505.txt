§ 1 I bekendtgørelse nr. 623 af 18. december 1985 foretages følgende  

 ændringer:
 § 1  affattes således:
 »§ 1.  Den omsætning, der danner grundlag for  

 beregning af afgift og tilskud efter § 50 i lov om apoteksvirksomhed, opgøres  

 som apotekets bruttoomsætning fratrukket salg af lægemidler med ingen eller  

 nedsat avance, salg til andre apoteker, udgifter til rabat, tab på udestående  

 fordringer, pensionsbidrag til apotekervæsenets persionsordning samt de  

 beløb, der er nævnt i stk. 2 og 3. Beløbene opgøres ekskl. moms.
 Stk. 2.  20 pct. af den del af omsætningen, hvor der  

 efter § 22, stk. 1 og 3 i bekendtgørelse om beregning af apotekernes priser  

 ved salg til forbrugerne af lægemidler, hvis forhandling er forbeholdt  

 apoteker, er ydet 10 pct. rabat, efter at den ydede rabat og pensionsbidraget  

 til apotekervæsenets pensionsordning, jf. stk. 4, er fratrukket den  

 pågældende omsætning.
 Stk. 3.  9 pct. af den del af omsætningen, hvor der  

 efter § 22, stk. 2 og 4, i bekendtgørelse om beregning af apotekernes priser  

 ved salg til forbrugerne af lægemidler, hvis forhandling er forbeholdt  

 apoteker, er ydet 5 pct. rabat, efter at den ydede rabat og pensionsbidraget  

 til apotekervæsenets pensionsordning, jf. stk. 4, er fratrukket den  

 pågældende omsætning.
Stk. 4.  Det pensionsbidrag, der er nævnt i stk. 2 og 3,  

 beregnes med den af Sundhedsministeriet fastsatte procentsats af den  

 rabatbelagte omsætning med fradrag af den ydede rabat.« § 2 Bekendtgørelsen træder i kraft den 1. juli 1990.
 Stk. 2.  Bekendtgørelsen har virkning ved beregning af  

 endelig afgift og tilskud for regnskabsåret 1990.
