V.1 Generelle bemærkninger V.2 Straffeområdet V.3 Processuelle regler §§ 81 - 82 Momslovens straffebestemmelser findes i §§ 81 - 82.
V.1 Generelle bemærkninger Der kan kun straffes efter momsloven, hvis straffelovens almindelige  

 betingelser (strafbarhedsbetingelser mv.) er opfyldt.
Forsæt og grov uagtsomhed Straffebestemmelserne er tæt forbundet med de øvrige straffebestemmelser i  

 både skattelovgivningen og andre afgifslove.
Hovedområdet er således dels den  

 forsætlige eller groft uagtsomme afgivelse af urigtige eller vildledende  

 oplysninger til brug for afgiftskontrollen, dels den forsætlige eller groft  

 uagtsomme fortielse af oplysninger.
 Det er kun den forsætlige og groft uagtsomme handlemåde, der er strafbar.  

 Den simpelt uagtsomme handlemåde er straffri.
V.2 Straffeområdet V.2.1 Generel straffebestemmelse - § 81, stk. 1, nr. 1 Den centrale straffebestemmelse i momsstrafferetten findes i § 81, stk. 1,  

 nr. 1.
Denne bestemmelse er formuleret som en generel straffebestemmelse og  

 anvendes i tilfælde, hvor der inden for lovens område forsætligt eller groft  

 uagtsomt er afgivet urigtige eller vildledende oplysninger eller er fortiet  

 oplysninger.
Under bestemmelsen falder bl.a. momsunddragelse som følge af  

 urigtige momsangivelser.
V.2.2 Overtrædelse af almene forpligtelser - § 81, stk. 1, nr. 2 Der er bødestraf for at overtræde følgende forpligtelser, der er omfattet  

 af § 81, stk. 1, nr. 2:
§ 8, stk. 1, 4. pktPligt til at oplyse navn og adresse på køber samt  

 salgspris ved overdragelse af en samlet virksomhed eller en del heraf § 23, stk. 4, 2. pktPligt til at udstede faktura på afregningstidspunktet  

 ved levering af varer i kommision eller konsignation § 30, stk. 2Pligt til at udfærdige særlig faktura uden moms ved  

 udlejningsvirksomheders og køreskolers salg af brugte køretøjer § 38, stk. 3, 3. pkt.Pligt til at føre særskilt sektorregnskab, når der  

 foreligger delvis fradragsret for indgående moms, og fordelingen fastsættes  

 sektorvis § 43, stk. 3, nr. 1Pligt til at foretage momsregulering ved ændret  

 anvendelse af investeringsgoder § 43, stk. 3, nr. 4Pligt til at foretage momsregulering ved salg af fast  

 ejendom, når køberen ikke overtager reguleringsforpligtelsen § 43, stk. 3, nr. 5Pligt til at foretage momsregulering ved overdragelse  

 af driftsmidler efter § 8, stk. 1, 3. pkt., når køberen ikke overtager  

 reguleringsforpligtelsen § 47, stk. 1, 1. pkt.Pligt til at anmelde momspligtig virksomhed til  

 momsregistrering § 47, stk. 2, 1. pkt.Pligt for momspligtige personer, der ikke har  

 forretningssted her i landet, til at lade sig registrere ved en herboende  

 repræsentant § 47, stk. 2, 2. pkt.Pligt for udenlandske virksomheder, der foretager  

 erhvervelser fra andre EU-lande, til at lade sig registrere ved en herboende  

 repræsentant § 47, stk. 3, 1. pkt.Pligt til at anmelde flere virksomheder med samme  

 ejer til momsregistrering under ét § 47, stk. 5Pligt til at anmelde til registrering senest 8 dage inden  

 påbegyndelse af momspligtig virksomhed § 48, 1. pkt.Pligt til registrering ved erhvervelser fra andre EU-lande  

 efter § 46, stk. 2 § 52, stk. 1, 1. pkt.Pligt til at udstede faktura ved levering af  

 momspligtige varer og ydelser § 52, stk. 1, 2. pkt.Pligt til at udstede faktura ved delbetaling af en  

 samlet leverance § 52, stk. 1, 4. pkt.Pligt for udstedere af afregningsbilag til at sikre  

 sig, at leverandøren er momsregistreret § 52, stk. 2Pligt til at udstede kreditnota ved returnering af varer og  

 efterfølgende prisafslag samt faktura ved efterbetaling § 52, stk. 3Forbud mod at påføre moms på faktura, hvis udstederen ikke er  

 registreret § 52, stk. 5Pligt til tydeligt at oplyse på prisskilte mv., hvis prisen  

 ikke indeholder moms § 52, stk. 6Pligt til at opbevare fakturabilag mv.
§ 53, stk. 1, 1. pktPligt for virksomheder og privatpersoner, der kun er  

 registreret for enkeltstående salg af nye transportmidler til køber i et  

 andet EU-land, til at udstede faktura ved salg § 53, stk. 2, 1. pktPligt til at indsende kopi af faktura for  

 virksomheder/privatpersoner omfattet af § 53, stk. 1. 1. pkt.
§ 56, stk. 3, 2. pkt.Pligt til udskudt medregning af indgående moms i  

 forbindelse med visse varers videresalg § 57, stk. 1, 1. pkt.Pligt til rettidig momsangivelse § 64, stk. 2, 1. pkt.Pligt til at angive værdien af momspligtige  

 erhvervelser og momsen heraf inden fastsat frist § 65, stk. 1Pligt for betalingspligtige personer til at føre  

 forskriftsmæssigt regnskab og til at angive momstilsvar § 67, 2. pkt.Pligt for landbrugs- og fiskerivirksomheder til at føre  

 regnskab på grundlag af periodiske opgørelser § 68, stk. 1, 1. pktPligt for landbrugs- og fiskerivirksomheder til  

 rettidig momsangivelse § 70, stk. 2Pligt til at udforme faktura uden angivelse af moms ved salg  

 efter de særlige regler om salg af brugte varer mv.
§ 72, stk. 3Pligt til at hjælpe Veterinærdirektoratet ved eftersyn i  

 virksomheder, der får kompensation for moms ved salg af modermælkserstatning § 72, stk. 4Pligt til at udlevere eller indsende materiale til  

 Veterinærdirektoratet i forbindelse med kompensation for moms ved salg af  

 modermælkserstatning § 74, stk. 2Pligt til at være behjælpelig ved myndighed-ernes  

 kontroleftersyn § 74, stk. 4Pligt til at udlevere forretningsbøger, regnskabsmateriale og  

 korrespondance mv. til kontrolbrug § 75, stk. 1Pligt for leverandører til registreringspligtige virksomheder  

 til på begæring at give oplysninger om leverancer af varer og ydelser § 75, stk. 2Pligt for erhvervsdrivende til på begæring at give oplysninger  

 om indkøb af varer og ydelser til virksomheden § 75, stk. 3Pligt for pengeinstitutter, advokater og andre, der modtager  

 midler til forvaltning eller erhvervsmæssigt udlåner penge, til på begæring  

 at give oplysninger om økonomiske mellemvæ-render med navngivne  

 registreringspligtige virksomheder § 75, stk. 4Pligt for forsikringsselskaber til på begæring at give  

 kontroloplysninger i forbindelse med erhvervelse af nye lystfartøjer § 76, stk. 5, 2. pkt.Pligt for erhvervsdrivende til på begæring at give de  

 kommunale skattemyndigheder oplysninger V.2.3 Tilsidesættelse af vilkår - § 81, stk. 1, nr. 3 Efter § 81, stk. 1, nr. 3, kan der straffes med bøde for at overtræde  

 vilkår fastsat efter følgende bestemmelser:
§ 62, stk. 1Pligt for virksomheder, der normalt har kvartalsvis afregning,  

 til i visse situationer at indsende momsangivelse og betale moms med  

 forkortet frist § 62, stk. 2Pligt til selv at starte med den forkortede frist for  

 angivelse og betaling på korrekt tidspunkt § 62, stk. 3Pligt for landbrugs- og fiskerivirksomheder til i visse  

 situationer at indsende momsangivelse og betale moms med forkortet frist V.2.4 Undladt anmeldelse ved erhvervelse af nye transportmidler fra andet  

 EU-land - § 81, stk. 1, nr. 4 Der er ifølge § 81, stk. 1, nr. 4, hjemlet bødeansvar ved overtrædelse af  

 følgende bestemmelser:
§ 65, stk. 3, 1. pkt.Pligt for ikke-momsregistrerede til at anmelde  

 erhvervelse af nye transportmidler fra andet EU-land § 65, stk. 3, 2. pkt.Pligt til at indbetale moms, jf. § 65, stk. 3, 1. pkt V.2.5 Undladelse af at efterkomme påbud - § 81, stk. 1, nr. 5 Der kan i medfør af § 81, stk. 1, nr. 5 pålægges bøde for at undlade at  

 efterkomme påbud, der er udstedt i medfør af følgende bestemmelser:
§ 29, stk. 1Påbud om fastlæggelse af momsgrundlaget ved handel mellem  

 interesseforbundne parter § 38, stk. 3, 1. pkt.Påbud om opgørelse af momsgrundlaget ved hjælp af  

 sektoropdeling V.2.6 "Momshæleri" - § 81, stk. 1, nr. 6 § 81, stk. 1, nr. 6, hjemler bødestraf, hvis en vare eller ydelse  

 forsætligt eller groft uagtsomt overdrages, erhverves, tilegnes eller  

 anvendes uden at være momsberigtiget.
Forsøg er også strafbart.
V.2.7 Overtrædelse af fastsatte forskrifter - § 81, stk. 2 I de forskrifter, der er udstedt i medfør af momsloven, kan der fastsættes  

 bødestraf for den, der med forsæt eller ved grov uagtsomhed overtræder  

 bestemmelserne i forskrifterne, jf. § 81, stk. 2.
 Der er fastsat straffebestemmelser i følgende bekendtgørelser:
-Bek. nr. 515 af 16. juni 1994 om fremgangsmåden ved indeholdelse i løn  

 for skyldige afgifts- og rentebeløb, afgiftsforhøjelser samt gebyrer (§ 6) -Momsbekendtgørelsen (§ 88) V.2.8 Forsætlig overtrædelse - § 81, stk. 3 § 81, stk. 3, 1. pkt., fastsætter, at hvis en af de i V.2.1 - V.2.7 nævnte  

 overtrædelser er begået med forsæt til at unddrage statskassen moms eller til  

 uberettiget at opnå udbetalinger efter § 45, § 53, stk. 2, § 63 og § 72, er  

 straffen bøde, hæfte eller fængsel indtil 2 år.
Den, der forsætligt eller groft uagtsomt driver registreringspligtig  

 virksomhed, selvom virksomheden er nægtet registrering efter § 62, stk. 10,  

 (dvs. på grund af manglende sikkerhedsstillelse), kan også straffes med bøde,  

 hæfte eller fængsel indtil 2 år.
Dette følger af § 81, stk. 3, 2. pkt., som  

 gælder fra den 1. juli 1995.
 Ved grove overtrædelser af § 81, stk. 3, kan der ved dom ske frakendelse  

 af retten til at udøve erhvervsvirksomhed, jf. straffelovens § 79, stk. 2.  

 Frakendelsen kan ikke ske administrativt.
V.2.9 Kollektivt bødeansvar - § 81, stk. 4 I tilfælde, hvor overtrædelsen er begået af selskaber, foreninger,  

 selvejende institutioner, fonde o.lign., kan der pålægges den juridiske  

 person som sådan et bødeansvar, jf. § 81, stk. 4, 1. pkt.
 Er overtrædelse begået af staten, en kommune eller et kommunalt fællesskab  

 (jf. § 60 i lov om kommunernes styrelse), kan der pålægges staten, kommunen  

 eller det kommunale fællesskab bødeansvar, jf. § 81, stk. 4, 2. pkt.
 Begrundelsen for det kollektive bødeansvar er i almindelighed dels behovet  

 for at kunne ramme skjult skyld hos virksomhedens medarbejdere, dels behovet  

 for at lægge bøden der, hvor den ulovlige fortjeneste er opstået.
Bestemmelsen i § 81, stk. 4, er en atypisk bestemmelse, fordi den fraviger  

 dansk strafferets almindelige regler om subjektiv tilregnelse (forsæt/grov  

 uagtsomhed) hos en enkeltperson.
Bestemmelsen hjemler således et objektivt  

 bødeansvar.
 Det er dog en betingelse for at pålægge et selskab mv. bødeansvar efter  

 bestemmelsen, at det kan påvises, at de urigtige momsangivelser mv. skyldes  

 fejl, som kan karakteriseres som forsætlige eller groft uagtsomme.  

 Forvandlingsstraf kan ikke anvendes.
 Bestemmelsen i § 81, stk. 4, udelukker ikke, at der i stedet eller  

 samtidig gøres et personligt ansvar gældende mod den reelt ansvarlige person.
V.3 Processuelle regler V.3.1 Administrative bødeforelæg - § 82, stk. 1 Hvis en overtrædelse af momslovgivningen ikke vil medføre højere straf end  

 bøde, kan skatteministeren (eller den, han bemyndiger dertil) i medfør af §  

 82, stk. 1, tilkendegive den pågældende, at sagen kan afgøres uden retslig  

 forfølgning, såfremt han erkender sig skyldig i overtrædelsen.
Den pågældende  

 skal være villig til inden for en nærmere angivet frist at betale den bøde,  

 som fremgår af bødeforelægget.
Fristen kan efter begæring forlænges.
 Bestemmelsen åbner således mulighed for, at visse overtrædelser af  

 momsloven kan afgøres administrativt.
 Told- og Skattestyrelsen er af skatteministeren bemyndiget til at afgøre  

 sager om overtrædelse af loven og de bekendtgørelser, der er udstedt i medfør  

 af loven.
 Styrelsen har for de fleste bødesagers vedkommende delegeret bemyndigelsen  

 til told- og skatteregionerne.
V.3.2 Retsplejelovens regler - § 82, stk. 2 I § 82, stk. 2 er fastsat, at bestemmelsen i retsplejelovens § 930, jf. §  

 926, om tiltalerejsning finder tilsvarende anvendelse med hensyn til  

 bødeforelæggene.
 Bødeforlægget skal således indeholde de angivelser, som i retsplejeloven  

 kræves ved udfærdigelse af anklageskrifter.
V.3.3 Afgørelsen er endelig - § 82, stk. 3 § 82, stk. 3 indeholder regler om, at afgørelsen er endelig, såfremt bøden  

 betales i rette tid, eller efter vedtagelsen bliver inddrevet eller afsonet.
 Herefter har den administrative afgørelse samme virkning som en afgørelse  

 truffet af domstolene, idet den har gentagelsesvirkning.
V.3.4 Ransagning - § 82, stk. 4 Ransagning i sager om overtrædelse af momslovgivningen skal ske i  

 overensstemmelse med reglerne i retsplejeloven om ransagning i sager, der kan  

 medføre frihedsstraf.
Der kræves således som udgangspunkt dommerkendelse.
Der henvises nærmere  

 til retsplejelovens kapitel 73 om ransagning.
V.3.5 Forsvarerbistand Reglerne om forsvarerbistand i administrative bødesager findes i lov om  

 adgang til forsvarerbistand under en administrativ skatte- eller  

 afgiftsstraffesag, jf. lovbekendtgørelse nr. 489 af 19. september 1984.
 I sager om overtrædelse af skatte- eller forbrugsafgiftslovgivningen kan  

 der således beskikkes en forsvarer, når det efter sagens beskaffenhed, den  

 pågældende person eller omstændighederne i øvrigt må anses for ønskeligt, og  

 den pågældende endvidere ikke selv har skaffet sig hjælp fra en forsvarer.
Det afhænger således af et konkret skøn, om der i den enkelte sag skal  

 ydes bistand.
Forsvareren beskikkes af retten.
Begæring om beskikkelse af en  

 forsvarer i en skatte- eller afgiftsstraffesag kan fremsættes af både den  

 pågældende selv og af Told-Skat.
Forsvareren har adgang til at gøre sig bekendt med det materiale,  

 Told-Skat har fremskaffet til brug ved behandlingen af spørgsmålet om  

 strafansvar.
Forsvareren må ikke uden Told-Skat's samtykke udlevere  

 materialet til den pågældende eller andre.
Hvis hensynet til sagens opklaring  

 eller tredjemand undtagelsesvis gør det påkrævet, kan disse regler om  

 aktindsigt fraviges.
 Retsplejelovens regler om vederlag til offentlige og valgte forsvarere  

 finder tilsvarende anvendelse, dvs. at vederlaget fastsættes efter  

 straffesagens afslutning af den ret, der har foretaget beskikkelsen, og  

 betales forlods af statskassen (Told-Skat).
 Den pågældende skal erstatte det offentlige udgifterne til sagens  

 behandling i samme omfang, som en sigtet skal erstatte sådanne udgifter efter  

 retsplejelovens regler, dvs. at hvis den pågældende findes skyldig, skal han  

 betale.
 Ved bek. nr. 976 af 2. december 1994 har skatteministeren fastsat regler  

 om vejledning om forsvarerbeskikkelse under en administrativ skatte- eller  

 afgiftsstraffesag.
Det fremgår heraf, at vejledning om adgangen til at begære en forsvarer  

 beskikket skal gives i forbindelse med, at myndigheden begynder forhandlingen  

 med den pågældende om spørgsmålet om strafansvar.
Vejledningen skal gives  

 skriftligt og skal indeholde en orientering om den beskikkede forsvarers  

 beføjelser.
