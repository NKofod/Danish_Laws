 I henhold til §§ 7 og 8 i Landbrugsministeriets bekendtgørelse nr. 588 af  

 9. december 1976 med ændring nr. 334 af 23. juni 1977 om kvalitetskontrol med  

 og eksport af frugt og gartneriprodukter fastsættes følgende regler for  

 anvendelse af dansk kontrolattest.
§ 1.  Gyldighedsområde Ved eksport af frisk frugt og friske grønsager af dansk oprindelse, der  

 ikke er bestemt til forbrug i frisk tilstand, skal der anvendes en dansk  

 kontrolattest (Kontrolattest Danmark).
 Stk. 2.  Kontrolattesten anvendes ved eksport af de  

 frugt- og grønsagsarter, for hvilke der findes gældende EØF-kvalitetsnormer,  

 når de skal eksporteres til industriel forarbejdning eller anvendelse.
§ 2.  Rekvirering Eksportører af frugt eller grønsager kan forud for eksporten rekvirere  

 kontrolattesten hos tilsynets lokalkontor i området.
Kan kontrolattesten ikke  

 afhentes, skal den rekvireres i så god tid, at den kan fremsendes til  

 eksportøren pr. post.
 Stk. 2.  Der kan kun rekvireres det antal, der skal  

 anvendes de nærmest følgende dage.
§ 3.  Anvendelse Kontrolattesten udfyldes af eksportøren med de i formularen krævede  

 oplysninger, og den røde kopi afleveres eller afsendes straks til tilsynets  

 distrikskontor i området.
Den hvide (bageste) kopi beholder eksportøren selv.  

 Originaleksemplaret følger sendingen til udførselstoldstedet, hvor  

 toldvæsenet afstempler det som udført og videresender det til tilsynets  

 distrikskontor, der er afkrydset på kontrolattesten.
 Stk. 2.  Fejlskrevne eller på anden måde uanvendelige  

 kontrolattester skal sendes tilbage til tilsynet som annullerede.
§ 4.  Kontrol og ansvar Statens plantetilsyn kan foretage stikprøvekontrol af de sendinger, der  

 udføres til industriel anvendelse.
 Stk. 2.  Eksportøren er ansvarlig for kontrolattesternes  

 anvendelse.
 Stk. 3.  Overtrædelser straffes i henhold til  

 bekendtgørelsens § 11.
 § 5.  Reglerne træder i kraft den 1. april 1982.  

 Samtidig ophæves statens plantetilsyns regler af 1. marts 1978 for anvendelse  

 af dansk kontrolattest.
