En virksomhed køber for egen regning byggegrunde og opfører på disse  

 parcelhuse, som virksomheden prioriterer.
Virksomheden udfører selv en del af  

 arbejdet ved opførelsen.
Nogle af parcelhusene sælges, efter at de er færdige  

 til indflytning, nogle sælges under opførelsen, medens andre sælges, før  

 byggeriet er påbegyndt.
I de tilfælde, hvor et parcelhus ikke er færdigt til indflytning på  

 salgsdagen, forpligter sælgeren sig til at opføre eller færdiggøre huset i  

 henhold til foreviste tegninger, og køberen overtager mod købesummens  

 betaling ejendommen i prioriteret stand på det tidspunkt, byggeriet er aftalt  

 klar til indflytning.
I tilfælde, hvor huset ikke er færdigt ved salget, er  

 købesummen opdelt i et beløb, der udgør værdien af grunden og den eventuelt  

 opførte del af bygningen, og et beløb, der vedrører bygningens færdiggørelse  

 (opførelse).
 Der skal ske afgiftsberigtigelse efter reglerne om byggeri for fremmed  

 regning i de tilfælde, hvor grunden sælges inden byggeriet er påbegyndt,  

 medens der skal ske afgiftsberigtigelse efter reglerne om byggeri for egen  

 regning i de tilfælde, hvor salget finder sted, efter at byggeriet er  

 påbegyndt eller fuldført.
 Se også Dep.366, Mn.380, Mn.978 og Højesterets dom af 21. oktober 1988.
