Nr BSF 39 Forslag til folketingsbeslutning om opfordring til at trække aktstykke nr.  

 170 om anvendelse af ca. 31,7 mio. kr. i forbindelse med tiltrædelse af et  

 Memorandum of Understanding vedrørende renovering m.v. af kasernebygninger i  

 Szczecin i Polen til brug for et dansktyskpolsk multinationalt korps tilbage  

 fra Finansudvalget Fremsat af Villy Søvndal (SF) Christine Antorini (SF) Pernille Frahm (SF)  

 Jes Lunde (SF) den 4. maj 1998 Folketinget opfordrer forsvarsministeren til at trække aktstykke nr. 170  

 af 20. april 1998 tilbage fra Finansudvalget.
 I aktstykket søger ministeren om tilslutning til at anvende ca. 31,7 mio.  

 kr. til renovering m.v. af kasernebygninger i Szczecin i Polen.
Bemærkninger til forslaget Som regeringen selv påpeger i aktstykket, vil »underskrivelse af  

 konventionen for Danmarks vedkommende ske med ratifikationsforbehold eller  

 efter en forudgående folketingsbeslutning om korpsets oprettelse.« Det er en omvendt beslutningsprocedure, Folketinget bliver udsat for.  

 Først bruger Danmark 31,7 mio. kr. til at ombygge en kaserne i Szczecin.  

 Efterfølgende lægges der så op til en principiel debat i Folketinget.
Det  

 anføres oven i købet i bemærkningerne, at »tiltrædelse af nærværende  

 aktstykke kan således ske uden præjudicerende virkning for den endelige  

 godkendelse af korpsets oprettelse«.
Det er imidlertid efter SF's opfattelse ikke alene en fuldstændig bagvendt  

 beslutningsproces, det er også en helt forkert og farlig beslutning i den  

 nuværende sikkerhedspolitiske situation.
Den kolde krig er slut.
Denne  

 beslutning giver kun mening i det omfang. fjendebillederne fra den kolde krig  

 har overlevet.
Geografisk giver oprettelsen af dette korps kun mening, hvis  

 man ser en trussel fra Rusland.
Korpsets oprettelse vil efter SF's opfattelse  

 betegne et destabiliserende skridt i en situation, hvor det er helt afgørende  

 at inddrage Rusland i den europæiske sikkerhedsstruktur ikke yderligere at  

 marginalisere Rusland efter den efter vores opfattelse fatale beslutning om  

 NATO's udvidelse mod øst.
 SF savner også fuldstændig argumenter for at knytte den internationale  

 indsatsstyrke til et enkelt korps og endelig indeholder den bagvendte  

 beslutningsprocedure en hel stribe af uafklarede spørgsmål, som er ganske  

 væsentlige:
Hvad er korpsets legale status? Hvad er det formelle og juridiske grundlag for korpset? Hvad er korpsets opgaver? Efter SF's opfattelse bør man i denne sag, som har vidtgående  

 sikkerhedspolitiske konsekvenser, kræve, at man følger den logiske procedure,  

 således at Folketinget tager en principiel debat og beslutning, inden Danmark  

 går videre med projektet.
Skriftlig fremsættelse Villy Søvndal (SF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om opfordring til at trække aktstykke  

 nr. 170 om anvendelse af ca. 31,7 mio. kr. i forbindelse med tiltrædelse af  

 et Memorandum of Understanding vedrørende renovering m.v. af kasernebygninger  

 i Szczecin i Polen til brug for et dansktyskpolsk multinationalt korps  

 tilbage fra Finansudvalget.
(Beslutningsforslag nr.
B 39).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
Bilag 170 Forsvarsministeriet.
 København, den 20. april 1998.
a.
Forsvarsministeriet anmoder herved om Finansudvalgets tilslutning til  

 at anvende i alt ca. 31,7 mio.
DKK, svarende til ca. 8,3 mio.
DEM (baseret på  

 DEM kurs 381) i forbindelse med forsvarsministerens tiltrædelse af et  

 Memorandum of Understanding vedrørende renovering mv. af kasernebygninger i  

 Szczecin i Polen til brug for et dansktyskpolsk multinationalt korps.
 Udgiften afholdes af Forsvarsministeriets ordinære bevilling til nationalt  

 finansierede bygge og anlægsarbejder, §12.21.13. (Anlægsbev.).
I indeværende finansår påregnes anvendt ca. 3,8 mio.
DKK, svarende til ca.  

 1,0 mio.
DEM.
b.
Forsvarsministrene fra henholdsvis Tyskland, Polen og Danmark  

 iværksatte på det trilaterale forsvarsministermøde i Omulev i Polen i august  

 1997 et udredningsarbejde, der skulle afklare mulighederne for etablering af  

 et trilateralt korps i forbindelse med Polens forventede indtræden i NATO i  

 foråret 1999.
 Forsvarsministeren orienterede i september 1997 Det udenrigspolitiske Nævn  

 samt partierne bag »Aftale om forsvarets ordning 1995 1999«, af 8.  

 december 1995 om det iværksatte udredningsarbejde.
Etableringen af et dansktyskpolsk multinationalt korps ligger i naturlig  

 forlængelse af det hidtidige multinationale samarbejde i Alliancen og  

 militære samarbejde omkring Østersøen, herunder navnlig det eksisterende  

 dansktyske korpssamarbejde, LANDJUT.
Som konsekvens af etableringen af et  

 dansktyskpolsk multinationalt korps forventes LANDJUT nedlagt i sommeren  

 1999.
Det trilaterale korps, der benævnes Multinational Corps North East  

 (MNCNE), vil således være af stor betydning for dansk forsvars fortsatte  

 bidrag til NATOs multinationale styrkestruktur med en substantiel dansk  

 hovedforsvarsstyrke og for opretholdelsen af veluddannet og veltrænet  

 personel i forsvaret generelt.
Korpset anses som værende af stor betydning  

 for Polens fulde integration i Alliancens militære samarbejde.
Hensigten er, at korpset i givet fald i sin helhed skal tilmeldes NATO som  

 en del af styrkestrukturens hovedforsvarsstyrker.
Korpshovedkvarteret tænkes  

 desuden at kunne blive indsat i forbindelse med multinationale  

 krisestyringsopgaver og fredsstøttende operationer samt i humanitære  

 operationer, katastrofehjælpssituationer o.lign.
Den til udredningsarbejdet nedsatte trinationale arbejdsgruppe afgav i  

 marts måned d.å. en statusrapport til forsvarsministrene, hvoraf det fremgår,  

 at det vil være muligt at oprette korpset i foråret 1999, forudsat at Polen  

 indtræder i Alliancen.
Rapporten anbefaler, at korpsstaben skal være  

 multinational, mens korpsets dispositionsenheder vil være og forblive  

 nationale enheder.
Det er hensigten, at det danske bidrag i lighed med  

 bidraget til LANDJUT i dag vil omfatte personel til korpsstaben, bidrag til  

 korpstropperne samt Danske Division.
Tyskland og Polen vil på lignende vis  

 bidrage til stab og korpstropper og i øvrigt primært med 14 (tyske) Division  

 og 12 (polske) Division.
Der er endvidere opnået enighed om den overordnede organisation af  

 hovedkvarterets fredstidsorganisation.
Den danske andel af  

 hovedkvartersorganisationens i alt ca. 150 stabsstillinger i fredstid  

 forventes i forhold til bidraget til LANDJUT i dag antalsmæssigt at være  

 stort set uændret, hvilket vil sige ca. 45 årsværk.
 De fælles udgifter forbundet med etablering og drift af korpsets  

 hovedkvarter vil, i lighed med hvad der nu er tilfældet med LANDJUT, blive  

 delt ligeligt mellem de tre nationer, idet den danske andel af nævnte  

 udgifter vil blive afholdt inden for Forsvarsministeriets ordinære ramme.
Polen vil som led i den samlede plan for etablering af korpset  

 vederlagsfrit og med nødvendige forsikringer stille kasernebygningerne i  

 Szczecin til rådighed, idet klargøringen af bygningerne forudsættes  

 fællesfinansieret.
Det vurderes i denne sammenhæng at være mest  

 hensigtsmæssigt, økonomisk og praktisk at gennemføre renoveringen så betids,  

 at de fysiske forudsætninger for hovedkvarterets etablering i Szczecin er til  

 stede i forbindelse med korpsets forventede oprettelse i 1999. Det betyder,  

 at renoveringen tænkes iværksat i foråret 1998.
Med baggrund i ovennævnte statusrapport har forsvarsministeren efter  

 forelæggelse for regeringen, partierne bag »Aftale om Forsvarets ordning  

 1995 1999« af 8. december 1995 og Det udenrigspolitiske Nævn i april  

 måned d.å. underskrevet et såkaldt Letter of Intent (LOI) vedrørende  

 etablering af korpset.
Ministrene fra Danmark, Tyskland og Polen udtrykker  

 heri en fælles hensigt om at oprette korpset i foråret 1999. LOIen beskriver  

 desuden generelt korpsets opgaver og fastslår, at korpshovedkvarteret i givet  

 fald vil blive placeret i byen Szczecin i Polen.
Forsvarsministrene har i forlængelse heraf underskrevet et særligt  

 Memorandum of Understanding (MOU), der specifikt har til formål at danne  

 grundlag for renoveringen af kasernebygningerne i Szczecin, d.v.s. forud for  

 det juridiske grundlags færdiggørelse, den nationale godkendelse samt Polens  

 forventede medlemskab.
Det bemærkes, at MOUen i denne sammenhæng indeholder  

 en ikrafttrædelses og notifikationsprocedure, der har muliggjort, at  

 forsvarsministeren kunne underskrive med forbehold for Finansudvalgets  

 godkendelse af nærværende aktstykke.
Det fremgår endvidere, at MOUen kan  

 opsiges med 3 måneders varsel, og at der i givet fald efter forhandling vil  

 ske en tilbageføring af de afholdte investeringer.
Finansudvalgets  

 tiltrædelse af nærværende aktstykke kan således ske uden præjudicerende  

 virkning for den endelige politiske godkendelse af korpsets oprettelse.
MOUen  

 træder automatisk ud af kraft ved underskrivelse af Konvention og Aftale  

 omtalt nedenfor.
Det endelige juridiske grundlag for korpset vil bestå af en Konvention og  

 supplerende Aftale(r), der forventes færdigt i efteråret 1998. Konventionen  

 vil udgøre det formelle og juridisk bindende grundlag for korpsets  

 oprettelse, dets opgaver og overordnede organisatoriske forhold, korpsets  

 legale status samt andre generelle forhold.
Underskrivelse af Konventionen  

 vil for Danmarks vedkommende ske med ratifikationsforbehold eller efter en  

 forudgående folketingsbeslutning om korpsets oprettelse.
Den supplerende  

 Aftale vil udgøre den detaljerede, praktiske udmøntning af konventionen.  

 Aftalen vil bl.a. fastlægge nationale styrkebidrag, fordeling af chefsposter,  

 kommando og kontrolforhold, trænings og øvelsesvirksomhed, infrastruktur og  

 budgetmæssige forhold.
Af MOUen fremgår, at de fælles udgifter til renoveringen af  

 kasernebygningerne i Szczecin anslås til i alt ca. 25,0 mio.
DEM over 3 år.  

 Udgifterne betales ligeligt af de tre nationer.
Der vil i givet fald skulle  

 tages særskilt stilling blandt de tre nationer til finansiering af evt.  

 merudgifter.
Tyskland og Polen har oplyst, at man allerede har tilvejebragt  

 midler til projektet i 1998.
 Den samlede forventede danske andel af udgifterne på i alt ca. 31,7 mio.  

 DKK, svarende til ca. 8,3 mio DEM, påregnes afviklet med følgende beløb i  

 prisniveau medio 1998, indeks 150:
 Dispositionen kan i 1998 specificeres således på under og standardkonti:
§ 12.21.13. Nationalt finansierede bygge og anlægsarbejder (Anlægsbev.) 10. Nationalt finansierede bygge og anlægsarbejder Gennemførelsen vil ske under løbende teknisk og budgetmæssig kontrol, der  

 udøves af nationale myndigheder, for Danmarks vedkommende af  

 Forsvarskommandoen og Forsvarets Bygningstjeneste.
Revision gennemføres af  

 Forsvarets Interne Revision.
 Dispositionen medtages på de årlige bevillingslove.
c.
Det er ved bevillingen til nationalt finansierede bygge og  

 anlægsarbejder, der overstiger 10 mio.
DKK, forudsat, at den foreslåede  

 disposition først kan gennemføres efter særskilt forelæggelse for  

 Finansudvalget.
d. - - - - - e.
Under henvisning til ovenstående anmodes om tilslutning til at anvende  

 i alt ca. 31,7 mio.
DKK, svarende til ca. 8,3 mio.
DEM, i forbindelse med  

 forsvarsministerens tiltrædelse af et Memorandum of Understanding vedrørende  

 renovering mv. af kasernebygninger i Szczecin i Polen til brug for et  

 dansktyskpolsk multinationalt korps.
I finansåret 1998 forventes på § 12.21.13. anvendt ca. 3,8 mio.
DKK,  

 svarende til ca. 1,0 mio.
DEM, der således finansieres inden for den på  

 finansloven opførte bevilling til nationalt finansierede bygge og  

 anlægsarbejder.
f.
Finansministeriets tilslutning foreligger.
Hans Hækkerup / Per Ludvigsen Til Finansudvalget.
