Herved bekendtgøres sølov nr. 56 af 1. april 1892 jf.  

 lovbekendtgørelse nr. 353 af 1. juli 1974 med de ændringer, der følger af lov  

 nr. 645 af 13. december 1978, lov nr. 625 af 8. december 1982, lov nr. 228 af  

 23. maj 1984 og lov nr. 159 af 15. marts 1989. (* 3) Første kapitel Om skibe § 1.  For at et skib kan anses som dansk og sejle  

 under dansk flag, må dets ejer være dansk.
 Stk. 2.  Som dansk ejer anses:
a. danske statsborgere, b. danske statsinstitutioner og kommuner, c. stiftelser og foreninger, hvis ledelse udelukkende består af danske  

 statsborgere, der er bosat her i riget, d. partrederier, hvoraf mindst to tredjedele ejes af danske statsborgere,  

 og hvis bestyrende reder er dansk og har bopæl her i riget, e. aktieselskaber og andre selskaber med begrænset ansvar, der har valgt  

 en bestyrelse, når mindst to tredjedele af denne består af danske  

 statsborgere, der er bosat her i riget, f. andre selskaber, hvori mindst to tredjedele af deltagerne er danske  

 statsborgere, der er bosat her i riget.
 Såfremt stiftelser, foreninger eller selskaber er deltagere i partrederier  

 eller i de i litra f. nævnte selskaber, må hver deltager opfylde  

 betingelserne for at kunne anses som dansk ejer.
 § 2.  Danske skibe skal registreres og forsynes med  

 nationalitetsbeviser efter de særlige regler, som er fastsat herom.
 § 3.  Ved registreringen tildeles der skibe  

 kendingsbogstaver, der tillige tjener som registreringsbogstaver.  

 Kendingsbogstaverne indhugges i skibet, og må ikke forandres eller fjernes.  

 Ved udslettelse af skibet udhugges bogstaverne.
§ 4.  Danske skibe skal have hjemsted i en havn i  

 riget.
Navn og hjemsted skal angives på skibet.
§ 5.  (Udgået) § 6.  Som uistandsætteligt i denne lovs betydning  

 anses et skib ikke alene, når det ved lovlig besigtigelse skønnes, at dets  

 istandsættelse enten overhovedet ikke kan udføres eller i alt fald ikke der,  

 hvor skibet befinder sig, eller på noget andet sted, hvor det kan bringes  

 hen, men også, når det på samme måde skønnes, at skibet ikke er  

 istandsættelse værd.
Andet kapitel §§ 7-38. (Udgået) Tredje kapitel Om partrederi § 39.  Bestemmelserne i dette kapitel kan med  

 undtagelse af §§ 41-43 og § 53, stk. 2, fraviges ved aftale.
 § 40.  Ejes et skib af partredere, hæfter hver af  

 disse kun i forhold til sin andel i skibet for rederiets forpligtelser.
 § 41.  For et skib, som ejes af partredere, skal der  

 vælges en bestyrende reder.
 Stk. 2.  Som bestyrende reder kan vælges en person, et  

 aktieselskab eller et ansvarligt selskab, der opfylder de i § 1, stk. 2,  

 henholdsvis litra a, e og f, fastsatte betingelser.
§ 42.  I forhold til tredjemand er den bestyrende  

 reder i kraft af sin stilling berettiget til at afslutte alle retshandler,  

 som en rederivirksomhed sædvanligt fører med sig.
Han kan således antage og  

 afskedige skibsføreren og meddele ham forskrifter, tegne sædvanlige  

 forsikringer og modtage penge, der betales af rederiet.
Den bestyrende reder  

 kan ikke uden særlig bemyndigelse sælge eller pantsætte skibet eller  

 bortfragte skibet for mere end et år.
 § 43.  Den bestyrende reder kan sagsøge i  

 partrederiets anliggender og kan sagsøges på dettes vegne.
Stk. 2.  Er der ikke valgt en bestyrende reder, kan  

 enhver af partrederne sagsøges på rederiets vegne.
Sagen kan anlægges ved  

 sagsøgtes hjemting eller ved den ret, i hvis kreds skibet har hjemsted.
 § 44.  Den bestyrende reder skal på hensigtsmæssig  

 måde holde partrederne underrettet om partrederiets anliggender og bør  

 rådføre sig med dem om alle vigtige spørgsmål.
§ 45.  Når partrederne skal træffe beslutning,  

 indkaldes de til møde med passende varsel, i almindelighed mindst en uge.  

 Indkaldelsen sendes i anbefalet brev eller telegram til en partreders sidste  

 kendte adresse.
Såfremt en sag er af så hastende karakter, at afholdelse af  

 møde med behørigt varsel ikke kan nås, kan partrederne træffe beslutning på  

 anden måde.
Stk. 2.  Hvis en af partrederne begærer det, skal der  

 føres protokol over forhandlingerne og beslutningerne på mødet.
Protokollen  

 opbevares af den bestyrende reder.
Enhver partreder har ret til at blive  

 bekendt med protokollens indhold og tage afskrift af denne.
Stk. 3.  En partreder kan møde ved fuldmægtig eller  

 tilkendegive sit standpunkt skriftligt.
Den bestyrende reder skal underrette  

 partredere, der ikke var repræsenteret på mødet, om de trufne beslutninger på  

 hensigtsmæssig måde.
§ 46.  Ved afstemning gælder som beslutning, hvad der  

 vedtages af den eller de partredere, som ejer mere end en halvpart i skibet.  

 Ved valg af bestyrende reder er det tilstrækkeligt, at den eller de  

 partredere, som ejer halvparten i skibet, stemmer for den pågældende.
Har to  

 forslag fået lige mange stemmer, afgøres valget ved lodtrækning.
For  

 beslutning om opløsning af partrederiet gælder § 54.
 Stk. 2.  Beslutninger, som er i strid med  

 rederikontraktens indhold eller ligger udenfor rederiets øjemed, er ikke  

 gyldige, medmindre samtlige partredere er enige.
§ 47.  Den bestyrende reder kan til enhver tid  

 afsættes ved beslutning af partredere, der ejer mere end en halvpart i  

 skibet.
Ejer han selv halvparten eller mere, kan retten i den kreds, hvor den  

 bestyrende reder har bopæl, efter begæring af en partreder afsætte ham ved  

 kendelse, hvis der findes rimelig grund dertil, og beskikke en midlertidig  

 bestyrende reder.
§ 48.  Den bestyrende reder skal føre særskilt  

 regnskab over sin forvaltning af partrederiets anliggender.
Han skal aflægge  

 regnskab for hvert kalenderår inden 2 måneder efter kalenderårets udløb.  

 Regnskabet skal sendes til partrederne.
Enhver partreder har adgang til  

 regnskabsbøger og bilag.
 Stk. 2.  For så vidt det ikke gøres gældende at den  

 bestyrende reder har handlet svigagtigt, skal indsigelser fremsendes inden 6  

 måneder efter, at regnskabet er fremsendt.
§ 49.  Enhver partreder skal yde bidrag til dækning af  

 udgifterne ved rederivirksomheden i forhold til hans part i skibet.
Undlader  

 en partreder efter påkrav at betale sit bidrag, og lægges beløbet ud af den  

 bestyrende reder eller af en medreder, skal den bidragspligtige partreder  

 betale rente af beløbet.
Renten udgør den til Danmarks Nationalbanks diskonto  

 til enhver tid svarende rente med tillæg af 4 pct. p.a., dog mindst 6 pct.  

 p.a.
 Stk. 2.  Kreditor har panteret i den del af  

 virksomhedens udbytte, der tilfalder den bidragspligtige, og kan kræve det  

 udbetalt til sig i det omfang, det er nødvendigt til dækning af hans krav.
 § 50.  Vinding og tab ved rederivirksomheden fordeles  

 på partrederne i forhold til deres part i skibet.
 Stk. 2.  Foreligger der efter aflagt rederiregnskab et  

 overskud, skal det udbetales til partrederne, for så vidt der ikke er  

 nødvendig brug derfor i rederivirksomheden.
§ 51.  Den bestyrende reder og medrederne skal straks  

 have underretning om overgang af en skibspart.
Sker overgangen ved aftale med  

 partrederen, skal han give meddelelse herom.
I andre tilfælde skal meddelelse  

 gives af erhververen.
 § 52.  Ved overgang af skibsparter har medrederne  

 forkøbsret, medmindre overgangen sker ved offentlig auktion, herunder  

 tvangsauktion, eller til partrederens ægtefælle eller en livsarving.
Stk. 2.  I de tilfælde, hvor medrederne har forkøbsret,  

 skal overdrageren på forhånd give dem meddelelse om vilkårene for en eventuel  

 overdragelse af parten.
Sker overgangen ved arv eller retsforfølgning, skal  

 meddelelse gives af skifteretten, arvingerne eller kreditorerne.
Sker  

 overgangen ved arv eller gave, fastsættes købesummen for medrederne til  

 skibspartens værdi.
 Stk. 3.  Medrederne skal gøre forkøbsretten gældende  

 inden 14 dage efter, at meddelelsen er kommet frem. Ønsker flere medredere at  

 gøre forkøbsretten gældende, udøves forkøbsretten i forhold til deres parter  

 i skibet.
 Stk. 4.  Reglerne i stk. 1-3 gælder ikke partrederier,  

 der er oprettet før 1. januar 1973.
§ 53.  Når en partreders skibspart overgår til en  

 anden, frigøres partrederen ikke derved for ansvar over for medrederne for de  

 forpligtelser, som påhvilede rederiet ved overgangen, før medrederne er  

 underrettet i medfør af § 51. Ved overgangen af en skibspart indtræder  

 erhververen over for medrederne i den tidligere ejers rettigheder og  

 forpligtelser.
Erhververen er bundet af de tidligere trufne beslutninger.  

 Medrederne kan overfor erhververen modregne fordringer, som de efter  

 rederiforholdet har på den tidligere ejer, såfremt erhververens krav hidrører  

 fra rederiforholdet.
Stk. 2.  Partrederiets fordringshavere kan for så vidt  

 angår forpligtelser, som påhvilede rederiet ved overgangen, alene holde den  

 tidligere partreder ansvarlig.
For rederiforpligtelser, der er stiftet efter  

 overgangen, er kun erhververen ansvarlig.
Er overgangen ikke anmeldt til  

 skibsregisteret, er dog også den tidligere partreder ansvarlig over for  

 tredjemand, der har indgået aftale med rederiet uden at kende eller burde  

 kende overgangen.
§ 54.  Den eller de partredere, som ejer mere end en  

 halvpart i skibet, kan beslutte partrederiets opløsning.
Endvidere kan en  

 partreder med 6 måneders skriftligt varsel til medrederne kræve rederiet  

 opløst.
 Stk. 2.  Enhver af partrederne kan uden varsel forlange  

 rederiet opløst:
1. når skibet uden hans skyld eller samtykke mister  

 retten til at føre dansk flag og denne ret ikke generhverves ved udløsning  

 ifølge stk. 3, 2. når den bestyrende reder er blevet afskediget i  

 medfør af § 47, 2. pkt., 3. når en medreders bo er taget under  

 konkursbehandling, når han har standset sine betalinger eller har erklæret  

 sig ude af stand til at opfylde sine forpligtelser, 4. når hans ret er blevet krænket ved væsentlig  

 misligholdelse af rederikontrakten eller i øvrigt ved den måde, hvorpå  

 rederiets anliggender forvaltes.
 Stk. 3.  En partreder har, når krav om opløsning af  

 rederiet er rejst, ret til at udløse den eller de medredere, der har begæret  

 opløsning i medfør af stk. 1, eller som har bevirket, at et af de i stk. 2,  

 nr. 1-4, nævnte forhold er indtruffet. Ønsker flere medredere at gøre  

 udløsningsret gældende, udøves denne i forhold til deres parter i skibet.
Stk. 4.  Opnås ikke enighed om udløsningssummen, skal  

 denne fastsættes af skønsmænd, som udmeldes af den ret, i hvis kreds skibet  

 har hjemsted.
Skønsmændenes vurdering kan indbringes for retten.
Sag skal  

 anlægges inden 3 måneder efter modtagelsen af skønsmændenes erklæring.
 Stk. 5.  Reglen i stk. 1, 2. pkt., gælder ikke  

 partrederier, der er oprettet før 1. januar 1973.
§ 55.  Opløses partrederiet sælges skibet ved  

 offentlig auktion.
I tilfælde af uenighed om, hvor skibet skal sælges, eller  

 om betingelserne for salget, træffes afgørelsen af den ret, i hvis kreds  

 skibet har hjemsted.
§ 56.  En partreder, der ejer mere end halvparten i  

 skibet, har ret til at overtage dets førelse.
Er der uenighed om  

 lønningsvilkårene, træffer den ret, i hvis kreds skibet har hjemsted,  

 afgørelsen.
 Stk. 2.  En skibsfører, der ejer mere end en halvpart i  

 skibet, kan efter anmodning fra en medreder afsættes af den ret, i hvis kreds  

 skibet har hjemsted, såfremt der findes rimelig grund dertil.
§ 57.  (Udgået) Fjerde kapitel Om skibsføreren § 58.  Skibsføreren skal, inden rejsen begynder, sørge  

 for, at skibet er i sødygtig stand, herunder at det er tilstrækkeligt  

 bemandet, provianteret og udrustet og i forsvarlig stand til modtagelse,  

 befordring og opbevaring af ladningen.
Han skal påse, at ladningen bliver  

 behørigt stuvet, at skibet ikke bliver overlastet og at dets stabilitet er  

 betryggende, ligesom han skal påse, at lugerne bliver forsvarligt lukket og  

 skalket, medmindre forholdene tillader andet.
Stk. 2.  Under rejsen skal skibsføreren gøre, hvad der  

 står i hans magt for at holde skibet i sødygtig stand.
Er skibet grundstødt,  

 eller er der i øvrigt sket noget, der kan antages at have medført skade, skal  

 skibsføreren undersøge, om skibet stadig er sødygtigt.
 § 59.  Skibsføreren skal sørge for, at skibet  

 navigeres og behandles på en måde, som er foreneligt med godt sømandskab.
 Stk.2.  Skibsføreren skal, så vidt muligt på forhånd  

 gøre sig bekendt med de påbud og forskrifter, der gælder for skibsfarten i de  

 farvande, skibet besejler og på de steder, som skibet anløber.
 § 60.  Det påhviler skibsføreren at drage omsorg for,  

 at skibsbøger føres i det omfang, der er foreskrevet, jf. § 300, stk. 1.  

 Bøgerne føres under hans tilsyn.
Stk. 2.  Skibsføreren skal om bord have alle fornødne  

 skibspapirer samt et eksemplar af denne lov og af de i henhold dertil  

 udstedte forskrifter.
Industriministeren kan foreskrive, hvilke andre love og  

 forskrifter vedrørende skibsfarten der skal findes om bord.
§ 61.  Skibsføreren skal sørge for, at lastning og  

 losning foretages og rejsen udføres med tilbørlig hurtighed.
Før skibsføreren  

 indlader sig på bjærgning af skib eller gods, skal han nøje overveje, om  

 dette er foreneligt med hans pligter over for dem, hvis tarv han skal  

 varetage.
§ 62.  Kommer skibet i havsnød, skal skibsføreren gøre  

 alt, hvad der står i hans magt, for at redde de ombordværende og bevare skib  

 og ladning.
Han skal sørge for at skibsbøgerne og skibspapirerne om  

 nødvendigt bliver bragt i sikkerhed.
Han skal endvidere så vidt muligt drage  

 omsorg for bjærgning af skib og ladning.
Medmindre der er alvorlig fare for  

 hans eget liv, må han ikke forlade skibet, så længe der er rimelig udsigt til  

 dets redning.
 § 63.  Forlader skibsføreren skibet, skal han give den  

 øverste tilstedeværende styrmand eller, hvis ingen styrmand er til stede, en  

 anden af mandskabet fornøden underretning og ordre.
Stk. 2.  Når skibet ikke er fortøjet i havn eller til  

 ankers på sikker ankerplads, må skibsføreren ikke være borte fra skibet,  

 medmindre det er nødvendigt.
Det samme gælder i situationer, der frembyder  

 fare.
Stk. 3.  Dør skibsføreren, eller bliver han på grund af  

 sygdom eller anden tvingende årsag ude af stand til at føre skibet, eller  

 forlader han tjenesten, træder den øverste styrmand i hans sted, indtil ny  

 fører er tiltrådt.
Rederen skal i disse tilfælde straks underrettes om det  

 skete.
 § 64.  Skibsføreren har fuldmagt til på rederens vegne  

 at indgå aftaler angående bevaring af skibet eller udførelse af rejsen eller  

 om på rejsen at medtage gods og, hvis skibet er indrettet dertil, passagerer  

 samt til at optræde som sagsøger i sager, der angår skibet.
Stk. 2.  Udkræves der penge til de i stk. 1 nævnte  

 formål, og kan rederens ordre ikke afventes, skal skibsføreren søge pengene  

 tilvejebragt på bedste måde.
Skibsføreren kan efter omstændighederne optage  

 lån eller pantsætte eller sælge af rederens gods eller i nødsfald af  

 ladningen.
Har det været unødvendigt at foretage en sådan disposition, er  

 denne dog bindende for rederen, hvis tredjemand var i god tro.
Stk. 3.  Skibsføreren skal til stadighed holde rederen  

 underrettet om skibets tilstand, rejsens forløb, indgåede aftaler og enhver  

 anden begivenhed, som kan være af interesse for rederen.
I alle vigtige  

 anliggender skal han, for så vidt omstændighederne tillader det, indhente  

 ordre fra rederen selv eller den, til hvem denne har henvist ham.
§ 65.  Skibsføreren skal under rejsen drage omsorg for  

 ladningen og i det hele varetage ladningsejerens tarv.
I dette øjemed kan han  

 uden særlig fuldmagt indgå aftaler og optræde som sagsøger på ladningsejerens  

 vegne efter de regler, der gælder for bortfragteren, jf. §§ 102-104.
 § 66.  Skibsføreren hæfter ikke personlig for de  

 forpligtelser, som han i denne egenskab indgår på reders eller ladningsejers  

 vegne.
 § 67.  Skibsføreren er pligtig at erstatte skade, som  

 han ved fejl eller forsømmelse i tjenesten forvolder reder, ladningsejer  

 eller andre.
§ 68.  Skibsføreren har pligt til at aflægge regnskab,  

 så ofte rederen forlanger det.
Vil rederen gøre indsigelse mod regnskabet, må  

 dette ske inden 6 måneder efter regnskabets modtagelse.
Indsigelse kan dog  

 rejses efter fristens udløb, såfremt skibsføreren har handlet svigagtigt.
 Stk. 2.  I regnskabet skal skibsføreren godskrive  

 rederiet enhver særskilt godtgørelse, som han har modtaget af befragter,  

 ladningsejer, leverandør eller andre, med hvem han i sin egenskab af  

 skibsfører har haft at gøre.
§ 69.  Uden rederens tilladelse må skibsføreren ikke  

 medtage varer til salg for egen eller andres regning.
Gør han det, er han  

 pligtig at betale fragt og erstatte forvoldt skade.
§ 70.  I det omfang og på de vilkår, som  

 industriministeren fastsætter, skal skibsføreren medtage danske søfarende,  

 som har krav på fri hjemrejse efter sømandslovens § 8, eller for hvis  

 hjemrejse en dansk konsul eller myndighederne i Grønland skal sørge.
Han skal  

 uden betaling medtage afdøde danske søfarendes aske og efterladte ejendele,  

 for så vidt det kan ske uden ulempe.
 Stk. 2.  Under forudsætning af gensidighed kan  

 industriministeren udvide disse bestemmelser til at gælde også for fremmede  

 søfarende, deres aske og ejendele.
Femte kapitel Om befordring af gods I.
Indledende bestemmelser § 71.  Ved »bortfragter« forstås i dette  

 kapitel den, der ved aftale påtager sig befordring af gods med skib for en  

 anden, befragteren.
Bortfragteren kan være reder, befragter  

 (underbortfragter) eller anden.
 Stk. 2.  Rejsebefragtning foreligger, hvor fragten skal  

 betales pr. rejse, tidsbefragtning, hvor fragten skal betales pr. tidsenhed.
Stk. 3.  Rejsebefragtning kan være helbefragtning,  

 delbefragtning eller stykgodsbefragtning.
Delbefragtning foreligger, når  

 aftalen omfatter mindre end et helt skib eller en fuld ladning og der  

 benyttes certeparti.
 § 72.  Med undtagelse af, hvad der følger af §§ 168 og  

 169, kommer bestemmelserne i dette kapitel kun til anvendelse, såfremt andet  

 ikke er aftalt eller følger af sædvane.
 Stk. 2.  Dette kapitel finder ikke anvendelse, såfremt  

 befordringen er underkastet international konvention om befordring med andet  

 transportmiddel.
 § 73.  Angår fragtaftalen et bestemt skib, kan  

 bortfragteren ikke opfylde aftalen med et andet skib.
 § 74.  Angår fragtaftalen et helt skib eller en fuld  

 ladning, kan bortfragteren ikke medtage gods for andre end befragteren.
 § 75.  Overdrager befragteren sine rettigheder efter  

 fragtaftalen til en anden, eller udnytter han fragtaftalen ved  

 underbortfragtning, vedbliver han at være ansvarlig for, at aftalen opfyldes.
II.
Rejsebefragtning § 76.  Bortfragteren skal med tilbørlig omhu sørge  

 for, at skibet er sødygtigt, herunder, at det er tilstrækkeligt bemandet,  

 provianteret og udrustet, og at lastrum, køle- og fryserum og alle andre dele  

 af skibet, hvor gods lastes, er i behørig stand til modtagelse, befordring og  

 bevaring af godset.
Lasteplads § 77.  Er ikke en bestemt lasteplads vedtaget, lægges  

 skibet på den plads, som befragteren anviser, såfremt adgangen dertil er fri,  

 og skibet kan ligge der flot og sikkert og uden hinder kommer ud derfra med  

 indtagen last.
Stk. 2.  Er anvisning ikke givet i tide, lægges skibet  

 på sædvanlig lasteplads.
Lader det sig ikke gøre, vælger bortfragteren en  

 plads, hvor lastning med rimelighed kan foregå.
 § 78.  Hvad enten en bestemt lasteplads er vedtaget  

 eller ikke, kan befragteren kræve skibet forhalet fra en lasteplads til en  

 anden mod selv at bære omkostningerne derved.
 § 79.  Angår fragtaftalen stykgods, kan befragteren  

 ikke anvise lasteplads eller kræves skibet forhalet uden hjemmel i aftale  

 eller sædvane.
Lastetid § 80.  Bortfragteren er pligtig at lade skibet ligge  

 til lastning en vis lastetid, der omfatter liggetid og overliggetid.
 Stk. 2.  For overliggetid har bortfragteren krav på  

 særskilt godtgørelse.
 § 81.  Liggetiden udgør:
 For skibe, der ikke har egne maskindrevne lastemidler, når  

 nettodrægtigheden ikke er over 50 register-tons, 2 dage; når drægtigheden er  

 over 50, men ikke over 100 tons, 4 dage; når den er over 100, men ikke over  

 200 tons, 5 dage; når den er over 200, men ikke over 400 tons, 6 dage; for  

 skibe, der har egne maskindrevne lastemidler, når nettodrægtigheden ikke er  

 over 75 register-tons, 2 dage; når drægtigheden er over 75, men ikke over 200  

 tons, 3 dage; når den er over 200, men ikke over 400 tons, 4 dage.
 Stk. 2.  Har skibet større drægtighed, udgør liggetiden  

 den tid, der ved aftalens indgåelse med rimelighed kunne påregnes at medgå  

 til lastningen, når hensyn tages til skibets og lastens art og størrelse,  

 lasteindretningerne om bord og i havnen og andre omstændigheder, der kan  

 sidestilles med de nævnte.
 Stk. 3.  Tiden regnes i arbejdsdage og arbejdstimer.
§ 82.  Liggetiden begynder ikke at løbe, før skibet  

 ifølge melding er på lastepladsen og klart til at indtage last.
Meldingen  

 skal gives til befragteren eller hvis en anden er opgivet som aflader, til  

 ham.
Den kan ikke gives, før skibet er kommet til lastestedet.
Stk. 2.  Tiden regnes enten fra det klokkeslet, da  

 arbejdet i havnen sædvanlig begynder om morgenen, eller fra middagshvilens  

 slutning.
I første tilfælde må meldingen være givet senest kl. 16 den  

 foregående arbejdsdag, i sidste tilfælde senest kl. 10 samme dag.
 Stk. 3.  Er afladeren ikke at træffe på stedet, anses  

 meldingen for givet, når den på behørig måde er afsendt, eller hvis hans  

 opholdssted er ukendt, kundgjort på sædvanlig måde.
 § 83.  Selvom skibet ikke kan lægges på lastepladsen,  

 kan det meldes klar til lastning med den virkning, at liggetiden begynder at  

 løbe, hvis hindringen skyldes afladerens forhold.
 Stk. 2.  Er ikke en bestemt lasteplads vedtaget, gælder  

 det samme, også hvis hindringen skyldes en ophobning af skibe eller lignende  

 omstændighed, som bortfragteren ikke med rimelighed kunne tage i betragtning,  

 da aftalen blev sluttet.
 § 84.  I liggetiden medregnes ophold ved forhaling af  

 skibet, men ikke tid, der går tabt ved hindring på skibets side.
 Stk. 2.  Er skibet på grund af en omstændighed, som  

 bortfragteren med rimelighed kunne regne med, da aftalen blev sluttet, lagt  

 på en lasteplads, der ikke er sædvanlig, medregnes ikke tid, der som følge  

 deraf går tabt.
 § 85.  Overliggetiden udgør halvdelen af liggetiden,  

 ved helbefragtning dog mindst 3 dage.
 Stk. 2.  Tiden regnes i arbejdsdage og arbejdstimer, men  

 godtgørelsen efter løbende dage og timer fra liggetidens udløb.  

 Bestemmelserne i § 84 får tilsvarende anvendelse ved beregning af  

 overliggetid og godtgørelse derfor.
 § 86.  Godtgørelse for overliggetid fastsættes under  

 hensyn til fragten og til forøgelse eller formindskelse af bortfragterens  

 udgifter som følge af, at skibet ligger stille.
 Stk. 2.  Godtgørelsen forfalder til betaling dag for  

 dag.
 Stk. 3.  Bliver ikke godtgørelsen betalt eller sikkerhed  

 stillet, kan kravet føres på konnossementet.
 § 87.  Er laste- og lossetid fastsat under eet, må kun  

 så lang tid anvendes til lastning, at en rimelig del af tiden bliver tilbage  

 til losning.
 Stk. 2.  Godtgørelse for overliggetid kan ikke beregnes,  

 før den samlede liggetid er udløbet.
§ 88.  Angår fragtaftalen stykgods, bestemmes  

 lastetidens længde efter omstændighederne, og meldingen til afladeren skal  

 gives med rimeligt varsel.
Bestemmelserne om overliggetid kommer ikke til  

 anvendelse.
 Stk. 2.  I linje- eller rutefart kan melding ikke  

 kræves.
Lastning § 89.  Befragteren skal levere godset ved skibets  

 side.
Bortfragteren skal tage det om bord, sørge for underlag, garnering og  

 andet, der er nødvendigt for stuvningen, og udføre denne.
 Stk. 2.  Er skibet på grund af en omstændighed, som  

 bortfragteren med rimelighed kunne regne med, da aftalen blev sluttet, lagt  

 på en lasteplads, der ikke er sædvanlig, er bortfragteren dog pligtig at  

 modtage godset på sædvanlig lasteplads.
 § 90.  Befragteren skal levere og bortfragteren  

 indlaste godset med tilbørlig hurtighed.
 Stk. 2.  Godset skal leveres i sådan rækkefølge og på  

 sådan måde, at det bekvemt kan tages om bord, stuves og losses.
 § 91.  Gods må ikke lastes på dæk uden hjemmel i  

 aftale eller sædvane.
 § 92.  Let antændeligt, eksplosivt eller andet farligt  

 gods skal, såfremt det er muligt ved leveringen være mærket som farligt, og  

 afladeren skal give de oplysninger, der er nødvendige til forebyggelse af  

 skade.
 § 93.  Leveres der gods, som må behandles med særlig  

 omhu, skal dette oplyses, og såfremt det er muligt, være angivet på godset.
 Stk. 2.  Penge, værdipapirer og kostbarheder skal  

 angives som sådanne.
 § 94.  Skibsføreren, styrmanden eller den, der ellers  

 er bemyndiget dertil, skal på afladerens forlangende give kvittering for  

 modtagelsen af godset, efterhånden som det leveres.
 § 95.  Bortfragteren eller skibsføreren eller den, som  

 bortfragteren ellers har bemyndiget dertil, skal på afladerens forlangende,  

 og når de nødvendige papirer og oplysninger foreligger, udstede  

 modtagelseskonnossement for godset, når han har modtaget det i sin varetægt,  

 jf. § 151.
Stk. 2.  Når godset er indlastet, kan afladeren  

 forlange, at der udstedes ombordkonnossement, der angiver, at lastning har  

 fundet sted.
Såfremt der er udfærdiget modtagelseskonnossement til afladeren,  

 skal dette tilbageleveres, når han modtager ombordkonnossement.
I stedet for  

 udstedelse af nyt konnossement kan modtagelseskonnossementet påtegnes om  

 navnet på det eller de skibe, som godset er blevet lastet i, og om tiden for  

 lastningen.
Efter sådan påtegning betragtes det som ombordkonnossement.
 Stk. 3.  Medfører det ikke væsentlige ulemper, kan  

 afladeren kræve særskilte konnossementer for de enkelte dele af godset mod at  

 betale bortfragterens udgifter herved.
 Stk. 4.  Udfærdiges der i henhold til fragtaftalen  

 konnossement med andre vilkår end fastsat i aftalen, og medfører dette  

 forøget ansvar for bortfragteren, skal befragteren holde ham skadesløs  

 herfor.
§ 96.  Bliver skibet opholdt udover lastetiden, fordi  

 afladeren ikke i tide har tilvejebragt de nødvendige papirer vedrørende  

 godset eller givet ordre om bestemmelsessted eller anden anvisning angående  

 rejsen, kan bortfragteren kræve godtgørelse som for overliggetid.
For skade,  

 der ikke dækkes ved denne godtgørelse, kan han kræve erstatning, medmindre  

 det må antages, at undladelsen ikke skyldes fejl eller forsømmelse af  

 afladeren eller nogen, han svarer for.
 § 97.  Har gods forårsaget tab for bortfragteren eller  

 skade på skibet, skal befragteren betale erstatning, såfremt han selv eller  

 nogen, han svarer for, har gjort sig skyldig i fejl eller forsømmelse.
 Stk. 2.  Er skaden forårsaget af let antændeligt,  

 eksplosivt eller andet farligt gods, der er lastet, uden at bortfragteren har  

 kendt dets beskaffenhed, er befragteren ansvarlig for al skade, der direkte  

 eller indirekte hidrører fra eller er en følge af, at godset er lastet, selv  

 om der ikke foreligger fejl eller forsømmelse.
Udførelse af rejsen § 98.  Rejsen skal udføres med tilbørlig hurtighed.
 Stk. 2.  Deviation kan kun gøres for at redde  

 menneskeliv, for at bjærge skib eller gods eller af anden rimelig grund.
 § 99.  Bliver skibet opholdt under rejsen, fordi ordre  

 om bestemmelsesstedet eller anden anvisning angående rejsen ikke bliver givet  

 i tide, får bestemmelserne i § 96 tilsvarende anvendelse.
 § 100.  Bortfragteren skal udrede skibsafgifter,  

 kanalafgifter, lods- og bugserpenge og lignende omkostninger, der er  

 forbundet med rejsen.
 § 101.  Bortfragteren skal anvende tilbørlig omhu med  

 hensyn til lastningen, stuvningen, behandlingen, befordringen, bevaringen og  

 losningen af og omsorgen for godset og skal i øvrigt varetage ejerens tarv  

 fra modtagelsen til afleveringen af godset.
 Stk. 2.  I tilfælde af skade på eller tab af gods af  

 nogen betydning skal bortfragteren snarest muligt underrette ladningsejeren  

 eller, såfremt denne ikke kan nås, afladeren.
 § 102.  Bortfragteren kan på ejerens vegne foretage  

 retshandler, der angår bevaring eller viderebefordring af godset, og optræde  

 som sagsøger i sager, der angår godset.
Stk. 2.  Udkræves der penge i sådant øjemed som nævnt i  

 første stykke, kan bortfragteren optage lån eller sælge af godset.
Har det  

 været upåkrævet at indgå retshandelen, er denne dog bindende for ejeren, hvis  

 tredjemand var i god tro.
 Stk. 3.  Kan godset ikke opbevares eller viderebefordres  

 uden fare for at blive ødelagt, eller væsentligt forringet, eller vil  

 omkostningerne for ejeren ved opbevaring eller viderebefordring åbenbart  

 blive uforholdsmæssig store, kan bortfragteren sælge godset.
§ 103.  Før bortfragteren træffer nogen særlig  

 foranstaltning vedrørende godset, bør han så vidt muligt indhente  

 forholdsordre.
Uden ordre bør han ikke sælge af godset, før lovligt skøn er  

 optaget eller sagkyndig udtalelse indhentet.
Salg skal foregå ved offentlig  

 auktion eller på anden betryggende måde.
 Stk. 2.  Ejeren bør i ethvert tilfælde underrettes om,  

 hvad der foretages.
 § 104.  For bortfragterens krav på dækning for udlæg  

 og for forpligtelser, som han indgår for ejeren, hæfter denne kun med godset.
Losseplads, lossetid og losning § 105.  Med hensyn til losseplads får bestemmelserne i  

 §§ 77-79 tilsvarende anvendelse.
Hvad der er bestemt om befragteren, skal her  

 gælde modtageren af godset.
 Stk. 2.  Er der flere modtagere af gods, der befordres i  

 henhold til samme fragtaftale, kan de ikke anvise losseplads eller kræve  

 skibet forhalet, medmindre de er enige derom.
§ 106.  Med hensyn til lossetid får bestemmelserne i  

 §§ 80-88 tilsvarende anvendelse.
Hvad der er bestemt om afladeren, skal her  

 gælde modtageren.
 § 107.  Befragteren skal levere og modtageren tage  

 imod godset ved skibets side.
 Stk. 2.  Kan skibet ikke lægges på sædvanlig losseplads  

 på grund af en omstændighed, som bortfragteren med rimelighed kunne regne  

 med, da aftalen blev sluttet, er bortfragteren dog pligtig at levere godset  

 på sædvanlig losseplads.
§ 108.  Godset skal leveres og modtages med tilbørlig  

 hurtighed.
Det skal leveres i sådan rækkefølge og på en sådan måde, at det  

 bekvemt kan modtages.
 § 109.  Bliver losningen ikke fuldført i rette tid, og  

 skyldes dette ikke hindring på skibets side, får bestemmelserne i § 96  

 tilsvarende anvendelse.
 § 110.  Er der flere modtagere af gods, der befordres  

 i henhold til samme fragtaftale, og har en af dem betalt godtgørelse for  

 overliggetid eller yderligere ophold, der er påløbet på grund af en anden  

 modtagers forhold, kan han kræve beløbet erstattet af denne.
Udlevering af godset § 111.  Den, der legitimerer sig som modtager, har ret  

 til at besigtige godset, før han modtager det.
 § 112.  Ved at modtage godset bliver modtageren  

 pligtig til at betale fragt og andre krav, som bortfragteren har ifølge  

 konnossement eller andet dokument, i henhold til hvilket godset befordres.
§ 113.  Bortfragteren er ikke pligtig at udlevere  

 godset, før modtageren har betalt eller deponeret de beløb, som bortfragteren  

 kan kræve efter § 112, og andre beløb, som godset hæfter for.
For bidrag til  

 almindeligt havari gælder reglerne i § 215.
 Stk. 2.  Deponerede beløb kan bortfragteren hæve, når  

 godset er udleveret, hvis ikke modtageren hindrer det ved arrest eller  

 forbud.
§ 114.  Undlader modtageren at opfylde vilkårene for  

 udlevering af godset, eller forhaler han losningen, således at den ikke kan  

 fuldføres i rette tid, har bortfragteren ret til at losse godset og oplægge  

 det under sikker forvaring for modtagerens regning.
Om oplægningen skal han  

 underrette modtageren.
Stk. 2.  Nægtes modtagelse af godset, eller er  

 modtageren ikke kendt eller ikke at træffe, skal bortfragteren så vidt muligt  

 straks underrette afladeren.
Melder modtageren sig ikke så tidligt, at  

 losningen kan fuldføres i rette tid, skal bortfragteren losse og oplægge  

 godset.
Om oplægningen skal han underrette aflader og befragter.
 § 115.  I linje- og rutefart kan godset losses og  

 oplægges under sikker forvaring for modtagerens regning, hvis han ikke  

 modtager det, så snart det står for tur til at losses.
 Stk. 2.  Bliver godset ikke hentet inden en rimelig tid,  

 skal afladeren underrettes om oplægningen.
 § 116.  Af oplagt gods kan bortfragteren ved offentlig  

 auktion eller på anden betryggende måde sælge så meget, at de krav, godset  

 hæfter for, bliver dækket.
 § 117.  For fordring på befragteren, som ikke dækkes  

 ved salget, vedbliver han at være ansvarlig.
 Stk. 2.  Har bortfragteren udleveret godset, kan  

 fordringen ikke gøres gældende mod befragteren, medmindre det godtgøres, at  

 den ikke kunne være dækket ved salg af godset, eller at befragteren ville  

 blive beriget på bortfragterens bekostning, hvis kravet faldt bort.
Bortfragterens ansvar for godset § 118.  Bortfragteren er ansvarlig for tab som følge  

 af, at godset bliver beskadiget eller går tabt eller bliver forsinket, medens  

 det er i hans varetægt om bord eller i land, medmindre han godtgør, at fejl  

 eller forsømmelse af ham selv eller nogen, han svarer for, ikke har  

 forårsaget eller medvirket til tabet.
 Stk. 2.  Bortfragteren er ikke ansvarlig, såfremt han  

 godtgør, at tab eller skade er en følge af:
a. fejl eller forsømmelse i navigeringen eller behandlingen af skibet  

 udvist af skibsfører, mandskab, lods eller andre, der udfører arbejde i  

 skibets tjeneste, b. brand, medmindre den er forårsaget ved fejl eller forsømmelse af  

 bortfragteren selv, c. farer og ulykker, der er særlige for søfarten, d. naturkatastrofer, e. krigshandlinger, f. sørøveri eller andre samfundsfjendtlige handlinger, g. beslaglæggelse eller anden indgriben af regenter, magthavere eller folk  

 såvel som retslig beslaglæggelse, h. karantænehindringer, i. handling eller undladelse af afladeren eller godsets ejer, hans agent  

 eller repræsentant, j. strejke, lockout eller anden standsning af eller hindring for arbejdet,  

 uanset dens årsag og omfang, k. oprør eller borgerlige uroligheder, l. redning af menneskeliv eller bjærgning af skib eller gods eller forsøg  

 herpå, m. godsets skjulte fejl, dets særlige beskaffenhed eller dets egenartede  

 mangler, n. utilstrækkelig indpakning, o. utilstrækkelig eller unøjagtig mærkning, p. skjulte fejl ved skibet, der ikke kan opdages ved tilbørlig omhu.
Stk. 3.  Uanset bestemmelserne i stk. 2 er bortfragteren  

 dog ansvarlig for tab som følge af usødygtighed, såfremt denne er en følge  

 af, at han selv eller nogen, han svarer for, ikke med tilbørlig omhu har  

 sørget for, at skibet var sødygtigt ved rejsens begyndelse.
Bevisbyrden for,  

 at tilbørlig omhu er udvist, påhviler den, der gør gældende, at han er  

 ansvarsfri.
 Stk. 4.  Bortfragterens erstatningspligt kan nedsættes  

 eller helt bortfalde, dersom han beviser, at befragteren eller nogen, han  

 svarer for, ved fejl eller forsømmelse har medvirket til skaden.
 § 119.  Er let antændeligt, eksplosivt eller andet  

 farligt gods lastet, uden at bortfragteren har kendt dets beskaffenhed, kan  

 han efter omstændighederne losse, uskadeliggøre eller tilintetgøre godset  

 uden pligt til at erstatte skaden på godset.
 Stk. 2.  Selv om bortfragteren ved lastningen kendte  

 godsets beskaffenhed, kan han uden anden pligt til at erstatte skaden, end  

 der måtte følge af reglerne om almindeligt havari, efter omstændighederne  

 losse, uskadeliggøre eller tilintetgøre godset, såfremt der senere opstår  

 fare for mennesker, skib eller gods, der gør det uforsvarligt at beholde  

 godset om bord.
§ 120.  Erstatning efter § 118 fastsættes med  

 udgangspunkt i værdien af gods af samme slags på den plads og det tidspunkt,  

 hvor godset i overensstemmelse med fragtaftalen blev eller skulle have været  

 losset.
Godsets værdi skal fastsættes efter børsprisen eller i mangel heraf  

 efter markedsprisen eller, såfremt der hverken findes en børspris eller en  

 markedspris, efter den sædvanlige værdi af gods af samme art og kvalitet.
Stk. 2.  Erstatningen skal dog ikke overstige 666,67  

 særlige trækningsrettigheder (SDR) for hvert kollo eller anden enhed af  

 godset eller 2 SDR pr. kilo bruttovægt af det gods, som er tabt, skadet eller  

 forsinket, afhængig af, hvad der giver det højeste beløb.
Ved særlige  

 trækningsrettigheder forstås den i § 366 omhandlede regneenhed.
Datoen for  

 omregning skal bero på domstolslandets lovgivning.
 Stk. 3.  Såfremt der anvendes container, pallet eller  

 lignende transportindretning til at samle godset, skal ethvert kollo eller  

 anden enhed, som er opført i konnossement eller andet modtagelsesbevis for  

 befordringen som pakket i vedkommende indretning, anses som et kollo eller en  

 enhed ved anvendelse af bestemmelserne i stk. 2. Er antallet af kolli eller  

 enheder ikke angivet i konnossement eller modtagelsesbevis, anses  

 transportindretningen for at udgøre kolloet eller enheden.
Stk. 4.  Bortfragteren og afladeren kan aftale et højere  

 maksimumsbeløb end nævnt i stk. 2 og 3 for bortfragterens ansvar.
Såfremt  

 afladeren har givet oplysning om godsets art og værdi og oplysningen uden  

 forbehold er optaget i konnossement eller andet modtagelsesbevis for  

 befordringen, skal denne værdi gælde som grænse for bortfragterens ansvar,  

 hvis dette fører til en højere ansvarsgrænse end reglerne i stk. 2 og 3. Den  

 skal endvidere anses for at udgøre godsets værdi, hvis ikke andet bevises.
 Stk. 5.  Bortfragteren er ikke i noget tilfælde  

 ansvarlig for tab af eller skade på godset, såfremt afladeren svigagtigt har  

 givet urigtige oplysninger om godsets art eller værdi i konnossementet eller  

 andet modtagelsesbevis for befordringen.
 Stk. 6.  Bortfragteren kan ikke påberåbe sig  

 ansvarsbegrænsning efter denne paragraf, hvis det bevises, at han selv har  

 forvoldt tabet eller skaden forsætligt eller groft uagtsomt og med forståelse  

 af, at skade sandsynligvis ville blive forårsaget.
§ 121.  Er godset udleveret, uden at modtageren har  

 givet bortfragteren skriftlig meddelelse om tab eller skade, som modtageren  

 havde opdaget eller burde have opdaget, og om tabets eller skadens  

 almindelige natur, anses alt gods for udleveret i den stand, som beskrevet i  

 konnossementet eller andet modtagelsesbevis for befordringen, hvis ikke  

 modbevis føres.
Kunne tabet eller skaden ikke opdages, gælder det samme, hvis  

 den skriftlige meddelelse ikke er givet senest tre dage efter udleveringen.
 Stk. 2.  Skriftlig meddelelse kræves dog ikke, såfremt  

 godsets tilstand er blevet undersøgt i fællesskab ved udleveringen.
 Stk. 3.  Når skade eller tab er eller må formodes at  

 være indtruffet, skal bortfragteren og modtageren give hinanden rimelig  

 adgang til på bekvem måde at besigtige godset og forvisse sig om vægt, mål og  

 stykketal.
 § 122.  Bestemmelserne om bortfragterens indsigelser  

 og ansvarsbegrænsninger skal anvendes, hvad enten kravet bygger på  

 kontraktforhold eller på ansvar uden for kontraktforhold.
Stk. 2.  Hvis et sådant krav rejses mod nogen, for hvem  

 bortfragteren svarer, jf. § 233, skal denne have ret til at benytte sig af  

 indsigelser og ansvarsbegrænsninger, som bortfragteren kan påberåbe sig.
Det  

 samlede ansvar for bortfragteren og de nævnte personer skal ikke i noget  

 tilfælde overstige den grænse, som fremgår af § 120.
 Stk. 3.  Bestemmelsen i stk. 2 kan ikke benyttes af den,  

 om hvem det bevises, at han har forvoldt tabet eller skaden forsætligt eller  

 groft uagtsomt og med forståelse af, at skade sandsynligvis ville blive  

 forårsaget.
§ 123.  Udføres en befordring helt eller delvis af en  

 anden end bortfragteren, forbliver denne dog ansvarlig, som om han selv havde  

 udført hele befordringen.
Bestemmelserne i dette kapitel finder herved  

 tilsvarende anvendelse.
Dette gælder også, efter at konnossement er udstedt.
 Stk. 2.  Ved befordring, som udføres med skib, er den,  

 som udfører befordringen, ansvarlig for sin del af befordringen efter samme  

 bestemmelser som bortfragteren. § 122 finder tilsvarende anvendelse.
 Stk. 3.  Bortfragteren og den, som er ansvarlig efter  

 stk. 2, hæfter solidarisk, og det samlede ansvar kan ikke overstige de i §  

 120 fastsatte ansvarsgrænser.
Fragt § 124.  Er ingen aftale truffet om fragtens størrelse,  

 betales den fragt, der var gangbar på indlastningstiden.
 Stk. 2.  Er der af gods, som fragtaftalen angår,  

 indlastet mere end aftalt, betales for det overskydende fragt som for det  

 aftalte gods.
 § 125.  For gods, der ikke er i behold ved rejsens  

 slutning, betales ikke fragt, medmindre det er gået tabt som følge af dets  

 egen beskaffenhed, mangler ved indpakningen eller anden fejl eller  

 forsømmelse på afladerens side, eller bortfragteren har solgt det for ejerens  

 regning eller har losset, uskadeliggjort eller tilintetgjort det i henhold  

 til § 119.
 Stk. 2.  Forudbetalt fragt skal betales tilbage, hvis  

 bortfragteren efter disse regler ikke har krav på fragt.
Forsinkelse og hindringer på bortfragterens side § 126.  Kommer skibet for sent frem til lastehavnen,  

 eller indtræffer anden forsinkelse på bortfragterens side, kan befragteren  

 hæve befragtningen, såfremt bortfragteren, da aftalen blev sluttet, måtte  

 indse, at formålet med befordringen af godset ville blive væsentlig forfejlet  

 på grund af forsinkelsen.
Er bortfragteren selv skyld i forsinkelsen, kan  

 befragteren hæve befragtningen, hvis forsinkelsen ikke er af uvæsentlig  

 betydning.
 Stk. 2.  Skal skibet efter fragtaftalen være lasteklart  

 inden en bestemt tid, medfører enhver overskridelse, at befragteren kan hæve  

 befragtningen.
 Stk. 3.  Giver bortfragteren meddelelse om, at skibet  

 vil komme for sent frem til lastehavnen, må befragteren, hvis han vil hæve  

 befragtningen gøre det uden ugrundet ophold.
 § 127.  Har lastning fundet sted, kan befragteren ikke  

 hæve befragtningen, for så vidt losning af godset vil medføre skade for anden  

 befragter.
 § 128.  Dersom fragtaftalen gælder et bestemt skib, og  

 dette går tabt eller bliver erklæret for uistandsætteligt, er bortfragteren  

 ikke forpligtet til at udføre befordringen.
 § 129.  Er en del af rejsen udført, når befragtningen  

 hæves efter § 126, eller falder bortfragterens pligt til at udføre  

 befordringen bort efter § 128, kan han kræve afstandsfragt for gods, der er i  

 behold.
 Stk.2.  Afstandsfragt er det beløb, der bliver tilbage  

 af den aftalte fragt, når fradrag gøres efter forholdet mellem længden af den  

 tilbagestående rejse og længden af den aftalte rejse, således at hensyn tages  

 også til varigheden og til særlige omkostninger ved sådanne rejser.  

 Afstandsfragten kan dog ikke overstige godsets værdi.
Stk. 3.  Enhver af parterne kan kræve afstandsfragt  

 fastsat af en dispachør.
Tvist om rigtigheden af dispachørens afgørelse kan  

 indbringes for domstolene.
 § 130.  Opstår der som følge af, at skibet går tabt  

 eller bliver erklæret uistandsætteligt, eller i øvrigt som følge af  

 forsinkelse på bortfragterens side tab, som ikke omfattes af § 118, finder  

 bestemmelserne i § 118 tilsvarende anvendelse.
Tilbagetræden og hindringer på befragterens side § 131.  Træder befragteren tilbage fra befragtningen  

 før indlastningen er begyndt, kan bortfragteren kræve erstatning for fragttab  

 og anden skade.
Stk. 2.  Erstatning kan dog ikke kræves, hvis muligheden  

 af at levere eller befordre godset eller indføre det på bestemmelsesstedet må  

 anses udelukket ved omstændigheder, der ikke er af sådan beskaffenhed, at  

 befragteren, da aftalen blev sluttet, burde have taget dem i betragtning,  

 såsom indførsels- eller udførselsforbud eller anden foranstaltning af  

 offentlig myndighed, hændelig undergang af alt gods af den art, befragtningen  

 angår, eller lignende, eller hvis det bestemte gods, befragtningen angår, er  

 gået til grunde ved en ulykkeshændelse.
Ville befordringen af godset medføre  

 væsentlig ulempe for bortfragteren, kan også han træde tilbage fra  

 befragtningen uden pligt til at betale erstatning.
Den, der vil påberåbe sig  

 en omstændighed som her nævnt, skal uden ugrundet ophold give meddelelse  

 derom.
 Stk. 3.  Er intet gods leveret ved udløbet af  

 lastetiden, anses befragteren at være trådt tilbage fra befragtningen.
 § 132.  Leverer befragteren ikke alt det gods,  

 befragtningen angår, anses han at være trådt tilbage fra befragtningen, for  

 så vidt angår det ikke leverede gods, og bortfragteren kan kræve erstatning  

 for fragttab og anden skade, medmindre særlige omstændigheder som nævnt i §  

 131 foreligger.
 Stk. 2.  Hvad enten erstatning kan kræves eller ikke,  

 kan bortfragteren hæve befragtningen i dens helhed, hvis ikke på opfordring  

 erstatning bliver betalt eller sikkerhed stillet derfor inden lastetidens  

 udløb.
 Stk. 3.  Hæver bortfragteren befragtningen, kan han  

 kræve erstatning for deraf følgende fragttab og anden skade, medmindre  

 særlige omstændigheder som nævnt i § 131 foreligger med hensyn til det  

 manglende gods.
§ 133.  Har lastning fundet sted, kan tilbagetræden  

 fra befragtningen i lastehavnen eller under rejsen ikke finde sted, for så  

 vidt losning af godset vil medføre væsentlig ulempe for bortfragteren eller  

 skade for anden befragter.
Bestemmelserne om bortfragterens ret til  

 erstatning og til at hæve befragtningen i dens helhed i §§ 131 og 132 får  

 tilsvarende anvendelse.
 Stk. 2.  Bliver godset losset i mellemhavn, kan  

 bortfragteren i ethvert tilfælde kræve afstandsfragt.
 § 134.  Ved fastsættelse af erstatning for fragttab og  

 anden skade skal hensyn tages til, om bortfragteren uden rimelig grund har  

 undladt at medtage andet gods.
 Stk. 2.  Selv om bortfragteren ikke har krav på  

 erstatning, skal befragteren betale påløben godtgørelse for overliggetid og  

 yderligere ophold.
Gensidig hævningsret § 135.  Viser det sig, efter at fragtaftalen er  

 indgået, at udførelse af rejsen vil medføre fare for skibet eller godset som  

 følge af krig, blokade, oprør, borgerlige uroligheder, sørøveri eller andet  

 væbnet overfald, eller at faren herfor er blevet væsentligt forøget, kan  

 såvel bortfragteren som befragteren hæve fragtaftalen uden pligt til at  

 betale erstatning, selv om rejsen er begyndt.
Den, som vil hæve fragtaftalen,  

 skal give meddelelse herom uden ugrundet ophold.
Undlader han dette, skal han  

 erstatte den deraf følgende skade.
Stk. 2.  Kan faren afværges ved, at en del af godset  

 bliver tilbage eller losses, kan fragtaftalen kun hæves, for så vidt angår  

 denne del.
Bortfragteren kan dog, når det ikke medfører skade for anden  

 befragter, hæve fragtaftalen i dens helhed, medmindre på opfordring  

 erstatning for fragttab og anden skade betales eller sikkerhed stilles  

 derfor.
 Stk. 3.  Bestemmelserne i §§ 129 og 134, stk. 2, finder  

 tilsvarende anvendelse.
§ 136.  Bliver skibet, efter at have indtaget last, på  

 grund af en fare som nævnt i § 135 opholdt i lastehavnen eller i en havn, der  

 anløbes under rejsen, fordeles omkostningerne ved opholdet på skib, fragt og  

 ladning efter reglerne om almindeligt havari.
Hæves befragtningen, gælder  

 dette dog ikke omkostninger, som derefter påløber.
III.
Tidsbefragtning § 137.  Ved tidsbefragtning skal bortfragteren i den  

 tid, skibet står til rådighed for befragteren, udføre de rejser, som  

 befragteren i overensstemmelse med aftalen kræver.
§ 138.  Bortfragteren skal sørge for, at skibets  

 tilstand, bemanding, proviantering og udrustning opfylder de krav, der  

 stilles i almindelig fragtfart.
Dog er han ikke pligtig at sørge for brændsel  

 til skibets maskineri eller for vand til kedlerne.
§ 139.  Befragteren skal sørge for lastning, stuvning  

 og losning.
Han kan ikke kræve anden medvirkning af skibsfører og mandskab  

 end den, der er sædvanlig ved rejsebefragtning i den pågældende fart.  

 Betaling for overarbejde og andre særlige udgifter ved sådan medvirkning må  

 befragteren bære.
 Stk. 2.  Må bortfragteren erstatte ejeren beskadigelse  

 eller tab af gods, der er en følge af lastning, stuvning eller losning og  

 ikke skyldes pligtig medvirkning af skibsfører eller mandskab, skal  

 befragteren holde ham skadesløs.
 § 140.  Udgifter ved udførelsen af rejserne, der ikke  

 påhviler bortfragteren efter foranstående bestemmelser, skal befragteren  

 bære.
§ 141.  Bortfragteren er forpligtet til at udstede  

 konnossement for indlastet gods med de vilkår for befordringen, der er  

 sædvanlige i den pågældende fart.
Pådrager han sig derved forøget ansvar,  

 skal befragteren holde ham skadesløs.
§ 142.  Bortfragteren er ikke pligtig at udføre en  

 rejse, hvorved skibet eller de ombordværende vil blive udsat for fare, som  

 han ikke med rimelighed kunne regne med, da aftalen blev sluttet.
Ej heller  

 er han pligtig at medtage let antændeligt, eksplosivt eller andet farligt  

 gods.
 § 143.  Bortfragteren er pligtig at lade skibet  

 tiltræde ny rejse, selvom den vil medføre overskridelse af den aftalte tid,  

 når overskridelsen ikke går ud over, hvad der må anses for rimeligt.
 Stk. 2.  For overskridelsen betales tidsfragt som for  

 den aftalte tid.
 § 144.  Tidsfragt skal betales forskudsvis for en  

 måned ad gangen.
 Stk. 2.  Tidsfragt betales ikke for tid, der går tabt  

 ved almindelig vedligeholdelse af skibet, ved udbedring af skade, der ikke  

 skyldes fejl eller forsømmelse af befragteren eller nogen, han svarer for,  

 eller i øvrigt på grund af bortfragterens forhold.
 § 145.  Bliver skibet borte, uden at det kan oplyses,  

 når ulykken indtraf, skal tidsfragt betales for halvdelen af den tid, som  

 måtte påregnes at medgå til den del af rejsen, der ifølge sidste underretning  

 om skibet ikke var udført.
§ 146.  Bliver skibet for sent stillet til rådighed  

 for befragteren, eller indtræffer anden forsinkelse på bortfragterens side,  

 kan befragteren hæve befragtningen, såfremt bortfragteren, da aftalen blev  

 sluttet, måtte indse, at formålet med aftalen ville blive væsentlig forfejlet  

 på grund af forsinkelsen.
Er bortfragteren selv skyld i forsinkelsen, kan  

 befragteren hæve befragtningen, hvis forsinkelsen ikke er af uvæsentlig  

 betydning.
 Stk. 2.  Skal skibet efter fragtaftalen stilles til  

 rådighed inden en bestemt tid, medfører enhver overskridelse, at befragteren  

 kan hæve befragtningen.
 Stk. 3.  Giver bortfragteren meddelelse om, at skibet  

 vil blive forsinket, må befragteren, hvis han vil hæve befragtningen, gøre  

 det uden ugrundet ophold.
 § 147.  For skade som følge af forsinkelse på  

 bortfragterens side eller som følge af, at skibet går tabt eller bliver  

 erklæret for uistandsætteligt, er bortfragteren ansvarlig, medmindre det må  

 antages, at hverken han selv eller nogen, han svarer for, har gjort sig  

 skyldig i fejl eller forsømmelse.
 § 148.  Bliver tidsfragten ikke betalt i rette tid,  

 kan bortfragteren hæve befragtningen og kræve erstatning for fragttab og  

 anden skade.
 § 149.  For skade på skibet, der skyldes fejl eller  

 forsømmelse af befragteren eller nogen, han svarer for, har bortfragteren  

 krav på erstatning.
 § 150.  Fragtens bidrag til almindeligt havari bæres  

 af tidsbefragteren.
Stk. 2.  Har skibet foretaget bjærgning, tilfalder den i  

 § 229, stk. 1, 1. punktum, nævnte godtgørelse for udgifter til brændsel, hyre  

 og kost til skibsfører og mandskab befragteren.
Den del af bjærgelønnen, der  

 efter § 229, stk. 2, 1. punktum, tilfalder rederiet, deles lige mellem  

 bortfragteren og befragteren.
IV.
Konnossement Indhold § 151.  Ved et »konnossement« forstås et af  

 bortfragteren eller på hans vegne underskrevet dokument, hvori det erkendes,  

 at gods er modtaget til befordring eller indlastet, samt hvori arten og  

 mængden heraf er angivet, forudsat at dokumentet betegnes som konnossement  

 eller angiver, at godset kun vil blive udleveret mod dokumentets  

 tilbagelevering.
Stk. 2.  Et konnossement skal angive dag og sted for  

 udstedelsen og afladerens navn.
Et modtagelseskonnossement skal angive stedet  

 for modtagelsen af godset.
Et ombordkonnossement skal angive skibets navn og  

 nationalitet og sted for lastningen.
 § 152.  I konnossementet skal på afladerens  

 forlangende optages oplysninger om:
 Stk. 2.  Bortfragteren er dog ikke forpligtet til uden  

 forbehold i konnossementet at optage oplysninger om godsets nærmere angivne  

 art, mærker, vægt, mål eller stykketal, om hvis rigtighed han har rimelig  

 grund til at tvivle, eller som han ikke har haft rimelig mulighed for at  

 undersøge.
 § 153.  Afladeren er over for bortfragteren ansvarlig  

 for rigtigheden af de angivelser om godset, der efter hans opgivelse og på  

 hans forlangende er optaget i konnossementet.
§ 154.  Et konnossement kan udstedes til bestemt  

 person, til bestemt person eller ordre, eller til ihændehaveren.
Et  

 konnossement, der er udstedt til bestemt person, anses som ordrekonnossement,  

 hvis ikke forbehold er taget ved ordene »ikke til ordre« eller på  

 anden måde.
§ 155.  Et konnossement skal udstedes i så mange  

 eksemplarer, som afladeren forlanger.
Antallet skal angives i teksten.  

 Udstedes der flere eksemplarer, skal de være ligelydende.
Indehaverens legitimation § 156.  Den, der foreviser et konnossement og ved  

 indholdet af dets tekst eller, for så vidt angår ordrekonnossement, ved en  

 sammenhængende række overdragelser eller overdragelse in blanco, fremtræder  

 som ret indehaver deraf, er legitimeret som modtager af godset.
Stk. 2.  Omend et konnossement er udstedt i flere  

 eksemplarer, er det på bestemmelsesstedet tilstrækkeligt, at modtageren  

 legitimerer sig ved et eksemplar.
Andetsteds end på bestemmelsesstedet må  

 desuden de øvrige eksemplarer leveres tilbage eller sikkerhed stilles for  

 krav, som indehaveren måtte gøre gældende mod bortfragteren.
 § 157.  Melder der sig flere modtagere, der  

 legitimerer sig ved forskellige eksemplarer af konnossementet, skal godset  

 oplægges under sikker forvaring for rette vedkommendes regning og  

 underretning uopholdelig gives dem, der har meldt sig.
 § 158.  Modtageren kan ikke kræve godset udleveret  

 uden at deponere konnossementet og give kvittering, efterhånden som  

 udleveringen skrider frem.
 Stk. 2.  Når alt godset er udleveret, skal  

 konnossementet leveres tilbage til bortfragteren med påtegnet kvittering.
§ 159.  Om mortifikation af et bortkommet konnossement  

 gælder reglerne i lovgivningen om mortifikation af værdipapirer.
Godset kan  

 kræves udleveret mod sikkerhedsstillelse for krav, som indehaveren af det  

 bortkomne konnossement måtte gøre gældende mod bortfragteren, når offentlig  

 indkaldelse har fundet sted eller efter særlig kendelse af retten.
Retsforholdet mellem bortfragter og indehaver § 160.  I forholdet mellem bortfragter og modtager  

 ifølge konnossement bestemmer dette vilkårene for befordring og udlevering af  

 godset.
Bestemmelser i fragtaftalen, der ikke er optaget i konnossementet,  

 kan ikke gøres gældende over for modtageren, medmindre konnossementet  

 henviser til dem.
Stk. 2.  Godtgørelse for overliggetid og for andet  

 ophold ved lastningen kan ikke afkræves modtageren, medmindre kravet er ført  

 på konnossementet.
Er laste- og lossetid fastsat under eet, kan det ikke over  

 for modtageren gøres gældende, at der er anvendt for lang tid til lastningen,  

 medmindre den anvendte tid er angivet i konnossementet.
§ 161.  Konnossement gælder som bevis for, at  

 bortfragteren har modtaget og lastet godset, således som det er beskrevet i  

 konnossementet, medmindre andet bevises.
Dog er modbevis ikke tilladt, når  

 konnossementet er blevet overdraget til en tredjemand, som var i god tro.
 Stk. 2.  Har bortfragteren vidst eller burde han have  

 indset, at en oplysning om godset er urigtig, kan han ikke til fritagelse for  

 ansvar påberåbe sig dens urigtighed, medmindre han i konnossementet har gjort  

 udtrykkelig bemærkning herom.
 Stk. 3.  Stk. 1 finder tilsvarende anvendelse, såfremt  

 en skade på godset eller en mangel ved indpakningen ikke er angivet i  

 konnossementet, skønt bortfragteren har eller burde have opdaget dem.
 § 162.  Lider tredjemand tab ved at indløse  

 konnossementet i tillid til rigtigheden af de oplysninger, som er optaget i  

 dette, er bortfragteren ansvarlig, såfremt han har eller burde have indset,  

 at konnossementet på grund af disse oplysninger blev vildledende for  

 tredjemand. § 161, stk. 2 og 3, gælder tilsvarende.
 § 163.  Svarer godset ikke til, hvad konnossementet  

 indeholder derom, kan modtageren forlange, at bortfragteren skal oplyse om  

 afladeren har udstedt indemnitetserklæring, og i så fald hvad denne går ud  

 på.
Retserhvervelse ifølge god tro § 164.  Overdrager en konnossementsindehaver  

 eksemplarer af konnossementet til forskellige personer, får den erhverver,  

 der i god tro har modtaget sit eksemplar først, ret til godset fremfor de  

 andre.
Har en af disse i god tro fået godset udleveret på bestemmelsesstedet,  

 er han dog ikke pligtig at levere det fra sig.
 § 165.  Et bortkommet ordre- eller  

 ihændehaverkonnossement kan ikke kræves tilbage fra den, der i god tro har  

 erhvervet det gennem overdragelse med sådan adkomst som nævnt i § 156.
 § 166.  En sælgers ret til i visse tilfælde at hindre  

 udlevering af godset til køberen eller hans bo eller til at kræve det  

 tilbageleveret kan ikke udøves mod tredjemand, der i god tro har erhvervet et  

 ordre- eller ihændehaverkonnossement gennem overdragelse med sådan adkomst  

 som nævnt i § 156.
Gennemgangskonnossement § 167.  Ved gennemgangskonnossement forstås et  

 konnossement, hvori det angives, at befordringen af godset delvis skal  

 udføres ved en anden end bortfragteren.
Bestemmelserne om konnossementer  

 finder tilsvarende anvendelse på gennemgangskonnossementer.
 Stk. 2.  Har bortfragteren udstedt  

 gennemgangskonnossement, og der bliver udstedt særskilt konnossement for en  

 del af befordringen, skal bortfragteren sørge for, at det deri angives, at  

 godset er under befordring på gennemgangskonnossement.
V.
Anvendelsesområde § 168.  §§ 95, 97, 98, stk. 2, 101, stk. 1, 118-123,  

 152, 161, 162 og 284, stk. 1, nr. 7, og stk. 2, 1. pkt., kan ikke fraviges  

 ved aftale til skade for afladeren, befragteren eller modtageren i tilfælde,  

 hvor dansk ret skal anvendes efter § 169. Som en sådan aftale anses forbehold  

 om at overdrage retten til erstatning ifølge forsikringsaftale til  

 bortfragteren og lignende forbehold.
 Stk. 2.  Bestemmelsen i stk. 1 er ikke til hinder for,  

 at der optages bestemmelser om fælleshavari, jf. § 211, i fragtaftalen, eller  

 at der tages forbehold om indskrænkninger i bortfragterens ansvar for godset  

 i tiden forud for lastningens begyndelse eller efter losningens afslutning  

 eller om fritagelse for ansvar for transport af levende dyr eller af last,  

 der i fragtaftalen er angivet som dækslast og virkelig føres på dæk.
 Stk. 3.  Er det aftalt, eller fremgår det af  

 omstændighederne, at befordringen af godset helt eller delvis skal udføres af  

 en anden end bortfragteren, kan bortfragteren forbeholde sig ansvarsfrihed  

 for tab eller skade, der indtræffer, medens godset er i den anden fragtførers  

 varetægt.
 Stk. 4.  Hvis godsets usædvanlige beskaffenhed eller  

 tilstand eller de særlige omstændigheder eller vilkår, hvorunder befordringen  

 skal finde sted, gør det rimeligt, at der træffes aftale om indskrænkning i  

 bortfragterens forpligtelser eller udvidelse af hans rettigheder, er aftalen  

 gyldig, såfremt der ikke udstedes konnossement, men vilkårene optages i et  

 modtagelsesbevis, der skal være et ikke-negotiabelt dokument og betegne sig  

 som sådant.
§ 169.  Befordring i henhold til konnossement er  

 undergivet konventionslovgivningen i den stat, hvor konnossementet er  

 udstedt, hvis dette er en konventionsstat.
Er konnossementet udstedt i en  

 stat, der ikke er konventionsstat, men befordringen finder sted fra en  

 konventionsstat, er befordringen undergivet dennestats konventionslovgivning.  

 Er konnossementet udstedt i henhold til et certeparti, gælder, hvad der er  

 fastsat i 1. og 2. pkt., kun, for så vidt konnossementet bestemmer  

 retsforholdet mellem bortfragteren og indehaveren.
 Stk. 2.  Befordring mellem Danmark, Finland, Norge og  

 Sverige og indenrigsfart i disse stater er undergivet konventionslovgivningen  

 i den stat, hvorfra befordringen finder sted, uanset om konnossementet er  

 udstedt eller omsat.
 Stk. 3.  Befordring i henhold til konnossement til en  

 havn her i riget eller i Finland, Norge eller Sverige fra en stat, som ikke  

 er konventionsstat, er undergivet konventionslovgivningen på  

 bestemmelsesstedet ifølge befordringsaftalen.
 Stk. 4.  Ved konventionsstat forstås en stat, som har  

 tilsluttet sig den internationale konvention af 1924 om konnossementer, som  

 ændret ved protokol i 1968. Ved konventionslovgivning forstås de i  

 vedkommende konventionsstat gældende lovregler, som gengiver bestemmelserne i  

 nævnte konvention og protokol.
 Stk. 5.  Uden hensyn til hvad der er fastsat i  

 nærværende paragraf, kan det i konnossementet bestemmes, at befordringen skal  

 være undergivet reglerne i nævnte konvention og protokol eller en bestemt  

 stats konventionslovgivning.
§ 170.  (Udgået) Sjette kapitel Om befordring af passagerer og rejsegods § 171.  Ved »bortfragter« forstås i dette  

 kapitel den, som erhvervsmæssigt eller mod vederlag ved aftale påtager sig  

 befordring med skib af passagerer eller af passagerer og rejsegods.  

 Bortfragteren kan være reder, befragter (underbortfragter) eller anden.
 Stk. 2.  Ved »passager« forstås den person,  

 der befordres eller skal befordres med skib i henhold til en  

 befordringsaftale, samt den, som med bortfragterens samtykke ledsager et  

 køretøj eller levende dyr, som dækkes af en aftale om befordring af gods.
 Stk. 3.  Ved »rejsegods« forstås enhver  

 genstand, herunder køretøj, som befordres i tilslutning til en aftale om  

 passagerbefordring, samt værdigenstande som nævnt i § 189, stk. 2. Ved  

 »håndbagage« forstås rejsegods, som passageren har i sin varetægt  

 eller i sin kahyt, eller som passageren medfører i eller på sit køretøj.  

 Reglerne om rejsegods anvendes ikke, hvis godset befordres i henhold til et  

 certeparti eller konnossement eller et dokument, som benyttes ved  

 godsbefordring.
 § 172.  Med undtagelse af § 178 og af, hvad der følger  

 af §§ 200 og 201, kommer bestemmelserne i dette kapitel kun til anvendelse,  

 såfremt andet ikke er aftalt eller følger af sædvane.
 § 173.  Dette kapitel finder ikke anvendelse, såfremt  

 befordringen er underkastet international konvention om befordring med andet  

 transportmiddel.
 § 174.  Dersom nogen, som følger med et skib uden at  

 være passager eller hører til besætningen, bliver dræbt eller lider tab som  

 nævnt i §§ 188 og 189, finder bestemmelserne om indsigelser og  

 ansvarsbegrænsning i dette kapitel tilsvarende anvendelse til fordel for  

 enhver, imod hvem erstatningsansvar gøres gældende.
 § 175.  Bortfragteren skal sørge for, at skibet er  

 sødygtigt, herunder at det er tilstrækkeligt bemandet, provianteret og  

 udrustet og i forsvarlig stand til modtagelse og befordring af passagerer.  

 Bortfragteren skal sørge for den sikre befordring af passageren og hans  

 rejsegods og i øvrigt varetage passagerens tarv på forsvarlig måde.
 Stk. 2.  Uden hjemmel i aftale eller sædvane kan  

 bortfragteren ikke laste rejsegods på dæk.
 Stk. 3.  Rejsen skal udføres med tilbørlig hurtighed.  

 Deviation kan kun gøres for at redde menneskeliv, for at bjærge skib eller  

 gods eller af anden rimelig grund.
 § 176.  Angår aftalen et bestemt skib, kan  

 bortfragteren ikke opfylde aftalen med et andet skib.
§ 177.  Er en bestemt person angivet i aftalen som  

 passager, kan denne ikke overdrage sine rettigheder efter aftalen til en  

 anden.
Er rejsen begyndt, kan passageren ikke i noget tilfælde overdrage sine  

 rettigheder.
 § 178.  Passageren skal overholde de forskrifter, der  

 gives for orden og sikkerhed om bord.
 Stk. 2.  Bestemmelserne i sømandsloven om adgang til at  

 benytte foranstaltninger over for besætningen, der er nødvendige for at  

 opretholde ordenen om bord og om optagelse af forklaring finder tilsvarende  

 anvendelse.
 § 179.  Passageren må medtage rejsegods i rimeligt  

 omfang.
Stk. 2.  Ved passageren, at rejsegods kan medføre fare  

 eller væsentlig ulempe for skib, liv eller andet gods, skal han oplyse  

 bortfragteren herom, før rejsen begynder.
Det samme gælder, såfremt andet  

 rejsegods end håndbagage skal behandles med særlig omhu.
Beskaffenheden af  

 gods som nævnt i 1. og 2. pkt. skal så vidt muligt være angivet på godset,  

 før rejsen begynder.
 § 180.  Bortfragteren kan nægte passageren tilladelse  

 til at medtage rejsegods, som kan volde fare eller væsentlig ulempe for skib,  

 liv eller andet gods.
Stk. 2.  Er sådant rejsegods lastet, uden at  

 bortfragteren har kendt dets beskaffenhed, kan han efter omstændighederne  

 losse, uskadeliggøre eller tilintetgøre godset uden pligt til at erstatte  

 skaden eller tabet på godset.
Det samme gælder, selv om bortfragteren ved  

 indlastningen kendte rejsegodsets beskaffenhed, såfremt dette senere viser  

 sig at medføre en sådan fare for skib, liv eller andet gods, at det ikke er  

 forsvarligt at beholde det om bord.
 § 181.  Har rejsegods forårsaget skade eller tab for  

 bortfragteren, skal passageren betale erstatning, såfremt han selv eller  

 nogen, han svarer for, har forvoldt skaden eller tabet ved fejl eller  

 forsømmelse.
§ 182.  Bortfragteren skal ikke udlevere andet  

 rejsegods end håndbagage, før passageren har betalt for befordringen og for  

 kost og udlæg under rejsen.
Betaler passageren ikke, kan godset oplægges  

 under sikker forvaring for passagerens regning, og bortfragteren kan ved  

 offentlig auktion eller på anden betryggende måde sælge så meget, at hans  

 krav og omkostninger bliver dækket.
 § 183.  Såfremt aftalen gælder et bestemt skib, og  

 dette går tabt eller bliver erklæret for uistandsætteligt, forinden rejsen er  

 begyndt, bortfalder bortfragterens pligt til at udføre befordringen.
 Stk. 2.  Bliver skibets afgang fra det sted, hvor rejsen  

 begynder, væsentligt forsinket, kan passageren hæve aftalen.
§ 184.  Indtræffer under rejsen et sådant ophold, at  

 det ikke med rimelighed kan forlanges, at passageren skal vente, eller går  

 skibet tabt, eller bliver det erklæret for uistandsætteligt, efter at en del  

 af rejsen er udført, skal bortfragteren sørge for, at passageren og hans  

 rejsegods bliver befordret videre til bestemmelsesstedet på passende måde, og  

 bære de dermed forbundne omkostninger.
Undlader bortfragteren dette inden for  

 en rimelig tid, kan passageren hæve aftalen.
 Stk. 2.  Må passageren i en mellemhavn opholde sig i  

 land på grund af havari eller andet forhold vedrørende skibet, skal  

 bortfragteren sørge for passende logi og kost og bære de dermed forbundne  

 omkostninger.
§ 185.  Tiltræder passageren ikke rejsen, eller  

 afbryder han den, har bortfragteren ret til det aftalte vederlag, medmindre  

 passageren er død eller hindret ved sygdom eller anden rimelig grund, og  

 bortfragteren underrettes herom uden ugrundet ophold.
I vederlaget fradrages  

 de besparelser, bortfragteren har eller burde have opnået.
§ 186.  Viser det sig, efter at befordringsaftalen er  

 indgået, at udførelse af rejsen vil medføre fare for passageren eller for  

 skibet som følge af krig, blokade, oprør, borgerlige uroligheder, sørøveri  

 eller andet væbnet overfald, eller at faren herfor er blevet væsentligt  

 forøget, kan såvel bortfragteren som passageren hæve befordringsaftalen uden  

 pligt til at betale erstatning, selv om rejsen er begyndt.
Den, som vil hæve  

 aftalen, skal give meddelelse herom uden ugrundet ophold.
Undlader han dette,  

 skal han erstatte den deraf følgende skade.
 § 187.  Afbryder passageren rejsen på grund af  

 forhold, som ikke kan lægges ham til last, jf. § 185, eller hæves  

 befordringsaftalen i medfør af § 184 eller, efter at rejsen er påbegyndt i  

 medfør af § 186, har bortfragteren ret til en forholdsmæssig del af det  

 aftalte vederlag. § 129, stk. 2 og 3, om beregning af afstandsfragt finder  

 tilsvarende anvendelse.
 Stk. 2.  Har bortfragteren modtaget betaling ud over,  

 hvad der herefter tilkommer ham, skal han betale det overskydende tilbage.
§ 188.  Bortfragteren er forpligtet til at erstatte  

 tab, som forvoldes ved, at en passager dør eller kommer til skade på grund af  

 en hændelse under befordringen, dersom tabet skyldes fejl eller forsømmelse  

 udvist af bortfragteren selv eller nogen, som han svarer for.
Tilsvarende  

 gælder tab eller skade, der opstår som følge af forsinkelse i forbindelse med  

 befordringen af passageren.
§ 189.  Bortfragteren er forpligtet til at erstatte  

 tab, som forvoldes ved, at rejsegods går tabt eller beskadiges på grund af en  

 hændelse under befordringen, såfremt tabet eller skaden er forvoldt ved fejl  

 eller forsømmelse af ham selv eller nogen, han svarer for.
Det samme gælder  

 tab eller skade forvoldt ved forsinkelse med befordringen eller udlevering af  

 rejsegods.
 Stk. 2.  Bortfragteren er ikke ansvarlig for tab af  

 eller skade på penge, værdipapirer og andre værdigenstande såsom sølv, guld,  

 ure, juveler, smykker og kunstgenstande, medmindre de er modtaget af  

 bortfragteren til opbevaring i sikkerhed.
 § 190.  Bortfragterens erstatningspligt kan nedsættes  

 eller helt bortfalde, hvis han beviser, at passageren ved fejl eller  

 forsømmelse har medvirket til tab eller skade som nævnt i §§ 188 og 189.
 § 191.  Den, som kræver erstatning, har bevisbyrden  

 for tabets eller skadens størrelse og for, at tabet eller skaden er opstået  

 ved en hændelse under transporten.
Stk. 2.  Ved dødsfald eller personskade har den, som  

 kræver erstatning, også bevisbyrden for, at skaden skyldes fejl eller  

 forsømmelse fra bortfragteren selv eller nogen, han svarer for.
Er skaden  

 indtruffet ved eller i forbindelse med forlis, sammenstød, stranding,  

 eksplosion, brand eller som følge af mangler ved skibet, har dog  

 bortfragteren bevisbyrden for, at der ikke er udvist fejl eller forsømmelse.
Stk. 3.  For tab af eller skade på håndbagage gælder  

 bestemmelsen i stk. 2 tilsvarende.
For tab af eller skade på andet rejsegods  

 har bortfragteren bevisbyrden for, at der ikke er udvist fejl eller  

 forsømmelse.
 Stk. 4.  For tab som følge af forsinkelse har  

 bortfragteren bevisbyrden for, at tabet ikke skyldes fejl eller forsømmelse  

 af ham selv eller nogen, han svarer for.
§ 192.  Bortfragterens ansvar skal ikke overstige  

 100.000 SDR for hver passager, som er død eller kommet til skade.
Ansvaret  

 for forsinkelse i forbindelse med befordringen af passageren kan ikke  

 overstige 2.000 SDR.
 Stk. 2.  Bortfragterens ansvar for tab som følge af, at  

 rejsegods er gået tabt, er blevet beskadiget eller forsinket, kan ikke  

 overstige:
 Stk. 3.  Begrænsningsbeløbene i stk. 1 og 2 gælder for  

 hver enkelt rejse.
 Stk. 4.  De i stk. 1 og 2 fastsatte grænser for  

 erstatningens størrelse omfatter ikke renter og sagsomkostninger.
 Stk. 5.  Ved SDR forstås den i § 366 omhandlede  

 regneenhed.
 Stk. 6.  Ved aftale mellem passageren og bortfragteren  

 kan der fastsættes en højere ansvarsgrænse end den i stk. 1 og 2 anførte.
 § 193.  Bortfragteren kan i det opståede tab foretage  

 fradrag på højst:
 § 194.  Bortfragteren har ikke ret til at begrænse  

 ansvaret i medfør af § 192 eller foretage fradrag som nævnt i § 193, såfremt  

 det bevises, at bortfragteren selv har forvoldt skaden forsætligt eller groft  

 uagtsomt med forståelse af, at sådan skade sandsynligvis ville blive  

 forårsaget.
 § 195.  Bestemmelserne om bortfragterens indsigelser  

 og om grænserne for hans ansvar finder anvendelse, selv om kravet mod ham  

 ikke grundes på befordringsaftalen.
§ 196.  Udføres en befordring helt eller delvis af en  

 anden end bortfragteren, forbliver denne dog ansvarlig, som om han selv havde  

 udført hele befordringen.
Bestemmelserne i dette kapitel finder herved  

 tilsvarende anvendelse.
Stk. 2.  Ved befordring, som udføres med skib, er den,  

 som udfører befordringen, kun ansvarlig for sin del af befordringen efter  

 samme regler som bortfragteren.
Aftale, hvorved bortfragteren påtager sig  

 ansvar ud over det, der er fastlagt i dette kapitel, er ikke bindende for  

 den, der udfører befordringen, medmindre denne har samtykket heri.
 Stk. 3.  Bortfragteren og den, der er ansvarlig efter  

 stk. 2, hæfter solidarisk.
§ 197.  Bestemmelserne om bortfragterens indsigelser  

 og ansvarsbegrænsning gælder tilsvarende for den, som bortfragteren svarer  

 for efter § 233 og § 196, stk. 1. Summen af de erstatningsbeløb, som  

 bortfragteren og de personer, som denne svarer for, kan tilpligtes at udrede,  

 må ikke overstige den for bortfragteren fastsatte ansvarsgrænse.
Hver enkelt  

 er alene ansvarlig op til den grænse, som gælder for ham.
 Stk. 2.  Bestemmelsen i stk. 1 kan ikke påberåbes af  

 den, som har forvoldt skaden forsætligt eller groft uagtsomt og med  

 forståelse af, at sådan skade sandsynligvis ville blive forårsaget.
 § 198.  Har en passager lidt skade på person eller som  

 følge af forsinkelse i forbindelse med befordringen, kan erstatningskrav kun  

 rejses af passageren selv eller af nogen, som er indtrådt i hans  

 retsstilling.
 Stk. 2.  Erstatningskrav i anledning af en passagers død  

 kan kun rejses af dem, der indtræder i hans rettigheder, eller personer, der  

 var afhængige af ham.
 § 199.  Søgsmål om befordring af passagerer og  

 rejsegods kan kun indbringes for:
 Stk. 2.  Efter at der er opstået en retstvist, kan  

 parterne dog aftale et andet værneting eller henskyde sagen til afgørelse ved  

 voldgift.
 § 200.  Reglerne i §§ 181-199 samt § 291, stk. 1, nr.  

 3-5, kan ikke ved forhåndsaftale fraviges til skade for passageren ved  

 befordring mellem Danmark, Finland, Norge og Sverige og ved indenrigsfart i  

 disse stater samt anden fart til eller fra disse stater, selv om fremmed ret  

 i øvrigt skal anvendes på befordringen.
 § 201.  Uanset § 200 kan bortfragteren ved befordring  

 af passagerer forbeholde sig ansvarsfrihed for tiden, før passageren går om  

 bord, og efter at passagereren er kommet i land, men dog ikke for søtransport  

 mellem skib og land eller omvendt, såfremt billetprisen omfatter denne  

 transport eller den udføres af et transportmiddel, der er stillet til  

 rådighed af bortfragteren.
 Stk. 2.  For håndbagage, der ikke befinder sig i eller  

 på et medfølgende køretøj, kan bortfragteren forbeholde sig ansvarsfrihed for  

 tiden, før godset bliver bragt om bord og efter, at det er bragt i land, dog  

 ikke for søtransport mellem skib og land som nævnt i stk. 1, eller for den  

 tid godset er i bortfragterens varetægt, medens passageren befinder sig på  

 kaj, i terminal eller i en anden havneinstallation.
Stk. 3.  Skal befordringen ifølge befordringsaftalen  

 delvis udføres af en bestemt anden fragtfører end bortfragteren, kan  

 bortfragteren forbeholde sig ansvarsfrihed for tab eller skade, der  

 indtræffer under den del af befordringen, som udføres af den anden.
Det samme  

 gælder, såfremt passageren ifølge befordringsaftalen har ret til helt eller  

 delvis at blive befordret af en anden end bortfragteren.
 Stk. 4.  Bortfragteren kan i alle tilfælde forbeholde  

 sig ansvarsfrihed for så vidt angår levende dyr, der befordres som rejsegods.
Syvende kapitel Om havari §§ 202-210. (Udgået) § 211.  For almindeligt havari (havari grosse,  

 groshavari, fælleshavari), der bæres af skib, fragt og gods i fællesskab,  

 gælder, hvis ikke andet er aftalt, York-Antwerpen reglerne af 1950, herunder  

 reglerne om, hvilke skader, tab og omkostninger, der skal henregnes til  

 almindeligt havari, og hvorledes dette skal fordeles.
Reglerne bekendtgøres  

 ved industriministerens foranstaltning i deres engelske tekst og i dansk  

 oversættelse.
 § 212.  Når ikke andet er aftalt, foretages beregning  

 og fordeling af tabet ved almindeligt havari på det sted, som rederen  

 bestemmer.
Stk. 2.  Havariberegning udføres her i riget af dertil  

 beskikkede dispachører.
Tvistigheder om en dispaches rigtighed afgøres af  

 domstolene.
 § 213.  Besigtigelse til vurdering af skade, som har  

 ramt skib eller gods ved almindeligt havari, samt vurdering af skib og  

 ladning til fastsættelse af bidragsværdier, foretages af syns- og skønsmænd,  

 der beskikkes efter reglerne i § 312, stk. 3.
§ 214.  Begæring om foretagelse af havariberegning  

 fremsættes af rederen eller den, som på rederens vegne forestår skibets  

 drift.
Har rederen ikke fremsat begæring inden 2 uger, efter at han modtog  

 anmodning herom fra nogen, som har en retlig interesse i havariet, kan den  

 pågældende selv fremsætte begæring om foretagelse af havariberegning.
 Stk. 2.  Enhver, hvem havariet angår, skal meddele alle  

 oplysninger og fremlægge alle dokumenter, som dispachøren anser for  

 nødvendige.
 § 215.  For havaribidrag af ladning eller andet gods  

 hæfter ejeren med godset, men ikke personlig, jf. dog stk. 2.
 Stk. 2.  Rederen skal efter et almindeligt havari nægte  

 at udlevere ladningen eller andet gods, hvis ejeren ikke påtager sig  

 personligt ansvar for et eventuelt havaribidrag og stiller betryggende  

 sikkerhed derfor.
 § 216.  Al skade eller omkostning for skib og gods,  

 som hidrører fra ulykkelig hændelse på en sørejse, og som ikke henhører under  

 almindeligt havari eller i medfør af særlig forskrift, behandles efter de  

 derom givne regler, skal som særligt (partikulært) havari bæres af den eller  

 de genstande, som skaden rammer eller omkostningen vedkommer.
Stk. 2.  Er omkostninger, der henføres under særligt  

 havari, anvendt under eet for skib og ladning eller for flere dele af  

 ladningen, fordeles de i rimeligt forhold på de genstande, til hvis fordel de  

 er anvendt.
Omkostninger, der er anvendt på at bjærge ladningen, bæres  

 forholdsvis af denne og af den fragt, der udredes af det bjærgede gods.
 Stk. 3.  Når det forlanges af nogen, som er interesseret  

 i sådant havari, skal dets beregning og fordeling foretages af dispachører.
§§ 217 og 218. (Udgået) Ottende kapitel Om skade ved sammenstød § 219.  (Udgået) § 220.  Når skade på skib, gods eller person  

 forårsages ved sammenstød mellem skibe, og skylden ligger på den ene side  

 alene, da skal den skyldige erstatte al derved foranlediget skade.
Stk. 2.  Er der skyld på begge sider, skal enhver af de  

 skyldige erstatte skaden efter forholdet mellem de på hver side begåede  

 fejlsbeskaffenhed.
Giver omstændighederne ikke støtte for en fordeling i et  

 bestemt forhold, deles skaden lige.
 Stk. 3.  Hver enkelt af de skyldige er alene ansvarlig  

 for den på ham faldende del af erstatningen, undtagen når død eller skade på  

 legeme eller helbred er forårsaget, i hvilket tilfælde den til erstatning  

 berettigede kan indtale den hele erstatning hos hver af de skyldige.
Stk. 4.  Har en af de ansvarlige måttet udrede mere, end  

 der påhviler ham, kan han holde sig til den anden for det overskydende.
Over  

 for dette krav kan den anden benytte sig af den ret til ansvarsfritagelse  

 eller ansvarsbegrænsning, som han ville kunne gøre gældende over for  

 skadelidte i medfør af lov eller i medfør af kontraktforbehold.
Forbehold kan  

 dog ikke gøres gældende i den udstrækning, det fritager for ansvar i videre  

 omfang end reglerne i §§ 118, 120, 188-194 eller tilsvarende regler i fremmed  

 ret, som finder anvendelse i forholdet til skadelidte.
 Stk. 5.  Ved bedømmelsen af spørgsmålet om skyld, skal  

 retten tage i særlig betragtning, hvorvidt der var tid til overlæg eller  

 ikke.
 § 221.  Er sammenstødet følge af ulykkelig hændelse,  

 eller kan det ikke oplyses, at det er forårsaget ved skyld på nogen af  

 siderne, bærer hvert skib sin skade.
 § 222.  Hvad der i dette kapitel er bestemt om  

 sammenstød mellem skibe, finder også anvendelse i tilfælde, i hvilke et skib  

 ved sin sejlads eller på lignende måde forårsager skade på et andet skib  

 eller ombordværende personer eller gods, uden at der har fundet sammenstød  

 mellem skibene sted.
 § 223.  Når skibe støder sammen, påhviler det enhver  

 af skibsførerne, så vidt det kan ske uden særlig fare for eget skib, dets  

 besætning og passagerer, at yde det andet skib og dettes besætning og  

 passagerer al hjælp, som er mulig og fornøden til frelse fra den ved  

 sammenstødet opståede fare, så og for sammes skibsfører at opgive sit eget  

 skibs navn og hjemsted såvel som sted eller havn, hvorfra det kommer, og  

 hvortil det er bestemt.
Niende kapitel Om bjærgning § 224.  Enhver, der bjærger skib, der er forulykket  

 eller stedt i fare, eller ombordværende gods eller noget, der har hørt til  

 sådant skib eller gods, så og enhver, der medvirker ved bjærgningen, har ret  

 til at få bjærgeløn.
Den, der har reddet menneskeliv fra skibet under den  

 fare, der har givet anledning til bjærgningen eller har medvirket dertil, har  

 krav på andel i bjærgelønnen.
 Stk. 2.  Deltager nogen i bjærgningen mod et  

 udtrykkeligt og beføjet forbud af den, der har befalingen om bord, har han  

 intet krav på bjærgeløn.
 Stk. 3.  Bjærgeløn kan kræves også i tilfælde, i hvilket  

 et skib har bjærget et andet, der tilhører samme ejer som det bjærgende skib.
 Stk. 4.  Har nogen påtaget sig ved lodsning eller  

 bugsering eller på lignende måde at yde et skib tjeneste, og skibet derefter  

 kommer i fare, har han kun krav på bjærgeløn for så vidt den af ham ydede  

 hjælp må anses at ligge uden for, hvad han ifølge overenskomsten har været  

 forpligtet til.
 Stk. 5.  For bjærgeløn hæfter ejeren af ladningen eller  

 genstande, der har hørt til ladningen, med disse, men ikke personlig.
 § 225.  Ved bestemmelse af bjærgeløn skal tages i  

 betragtning:
 Det bjærgedes værdi.
 Stk. 2.  Retten kan nedsætte eller ophæve kravet på  

 bjærgeløn, når det oplyses, at den bjærgende selv er skyld i den  

 nødstilstand, der har givet anledning til bjærgningen, eller at han har gjort  

 sig skyldig i tyveri, hæleri eller anden uredelig omgang med godset.
 § 226.  Bjærgeløn må ikke sættes højere end værdien af  

 det bjærgede, deri indbefattet fragt for gods og passagerer, efter fradrag af  

 told og andre offentlige afgifter samt omkostninger ved dets bevaring,  

 vurdering og salg.
 Stk. 2.  Bjærgelønnen indbefatter tillige godtgørelse  

 for at bringe det bjærgede i sikkerhed og for den dertil gjorte brug af  

 fartøjer eller andre redskaber.
 § 227.  Overenskomst om bjærgning, der er truffen,  

 medens fare stod på og under indflydelse heraf, kan enhver af parterne  

 forlange tilsidesat eller ændret af retten, for så vidt det skønnes, at de  

 aftalte vilkår ikke stemmer med billighed.
 Stk. 2.  Retten kan derhos i alle tilfælde, i hvilke den  

 skønner, at den aftalte bjærgeløn står i åbenbart misforhold til den ydede  

 hjælp, tilsidesætte eller ændre overenskomsten, når påstand derom fremsættes  

 af den forurettede part.
 Stk. 3.  Bestemmelsen i § 225, sidste stykke, kommer  

 også til anvendelse i tilfælde, i hvilke der er truffet overenskomst om  

 bjærgning.
 Stk. 4.  Spørgsmål om overenskomstens omstødelse eller  

 ændring i henhold til nærværende paragraf må være indbragt for retten inden  

 to måneder efter overenskomstens afslutning.
 § 228.  Tvister bjærgere indbyrdes om bjærgelønnens  

 fordeling, bestemmes denne under hensyn til de i § 225 angivne  

 omstændigheder.
§ 229.  Har et skib på rejsen bjærget noget, godtgøres  

 forlods af bjærgelønnen den skade, som bjærgningen måtte have medført for  

 skib, ladning eller anden ejendom om bord, samt de udgifter til brændsel og  

 hyre og kost til skibsfører og mandskab, der er påløbet i anledning af  

 bjærgningen.
Forlods udredes endvidere godtgørelse i henhold til stk. 3.
Stk. 2.  Af den resterende del af bjærgelønnen tilfalder  

 tre femtedele rederiet, medens resten fordeles med en tredjedel til  

 skibsføreren og to tredjedele til det egentlige mandskab.
Mandskabets part  

 fordeles i forhold til den enkeltes hyre.
Skibsførerens andel skal dog mindst  

 udgøre det dobbelte af den højstlønnede sømands andel.
En lods om bord i det  

 bjærgende skib deltager i fordelingen, selv om han ikke er ansat i rederiets  

 tjeneste.
Der tillægges ham i så fald samme andel som højeste styrmand.
Stk. 3.  Har nogen under bjærgningen gjort en særlig  

 fortjenstfuld indsats eller udsat sig for en ganske særlig fare, kan der ydes  

 den pågældende særskilt godtgørelse.
Begrundet begæring herom må indsendes  

 til rederen inden en måned, efter at bjærgningen er afsluttet.
Stk. 4.  Bestemmelserne i stk. 1 og 2 om bjægelønnens  

 fordeling kan ikke ved forudgående aftale fraviges til ugunst for skibsfører  

 eller mandskab.
Dette gælder dog ikke, hvis de pågældende er forhyret med et  

 skib, der driver bjærgningsvirksomhed og er særlig udrustet hertil, eller  

 aftalen er indgået i forbindelse med forhyringen og gælder udførelsen af et  

 bestemt bjærgningsforetagende.
 Stk. 5.  Bjærgeløn kan fordeles på anden måde end  

 fastsat i stk. 1 og 2, såfremt særlige grunde, såsom formålet med skibets  

 anvendelse eller den måde, hvorpå de ombordværende er aflønnet, taler for en  

 anden fordeling.
§ 230.  Er bjærgningen udført af et dansk statsskib,  

 der anvendes i statsøjemed af ikke-forretningsmæssig art, finder reglerne i §  

 229 tilsvarende anvendelse.
Industriministeren kan dog fastsætte særlige  

 regler om fordelingen af den del af bjærgelønnen, som ikke tilfalder staten.
 § 231.  Så snart bjærgelønnen er fastsat ved aftale  

 eller endelig dom, sender rederen ved anbefalet brev enhver, der er  

 berettiget til andel i bjærgelønnen, underretning om dennes størrelse tillige  

 med en plan for bjærgelønnens fordeling efter reglerne i § 229.
 Stk. 2.  Indsigelse mod fordelingen skal fremsættes over  

 for rederen inden tre måneder, efter at den i stk. 1 omhandlede meddelelse er  

 afsendt.
 § 232.  Bjærgere har ret til at modsætte sig, at et  

 bjærget skib forlader stedet, eller bjærget gods bortføres, så længe de ikke  

 er fyldestgjorte for bjærgelønnen, eller sikkerhed stillet for samme.
Tiende kapitel Om ansvar og ansvarsbegrænsning Om rederens ansvar for andre § 233.  Rederen hæfter for skade, der er forårsaget  

 ved fejl eller forsømmelse i tjenesten af skibsfører, mandskab, lods eller  

 andre, der udfører arbejde i skibets tjeneste.
 Stk. 2.  Hvad rederen således kommer til at udrede, kan  

 han kræve erstattet af den, som har forvoldt skaden.
Om retten til ansvarsbegrænsning § 234.  Rederen kan begrænse sit ansvar efter reglerne  

 i dette kapitel.
Samme ret har en ejer af et skib, som ikke er reder, en  

 bruger, befragter, disponent samt enhver, der yder tjeneste i direkte  

 forbindelse med bjærgningsarbejde, herunder arbejde som nævnt i § 235, stk.  

 1, nr. 4, 5 og 6.
 Stk. 2.  Også personer, som rederen eller andre nævnt i  

 stk. 1 svarer for, kan begrænse deres ansvar efter reglerne i dette kapitel.
 Stk. 3.  Den, der forsikrer mod ansvar for krav, der er  

 undergivet ansvarsbegrænsning, har samme ret til at begrænse ansvaret som den  

 sikrede selv.
 § 235.  Retten til ansvarsbegrænsning foreligger  

 uanset ansvarsgrundlaget, jf. dog § 237, for så vidt angår krav i anledning  

 af:
 Stk. 2.  Har den ansvarlige et modkrav mod  

 fordringshaveren, og er krav og modkrav opstået ved den samme hændelse, kan  

 han kun begrænse sit ansvar for den del af kravet, som måtte overstige  

 modkravet.
 § 236.  Retten til ansvarsbegrænsning omfatter ikke:
 § 237.  Den ansvarlige kan ikke begrænse sit ansvar,  

 hvis det bevises, at han selv har forvoldt tabet eller skaden forsætligt  

 eller groft uagtsomt og med forståelse af, at sådan skade sandsynligvis ville  

 blive forårsaget.
Begrænsningsbeløbenes størrelse § 238.  For krav som følge af, at skibets egne  

 passagerer dør eller kommer til skade, er ansvarsgrænsen 46.666 SDR  

 multipliceret med det antal passagerer, skibet ifølge dets certifikat har  

 tilladelse til at medføre, dog højst 25 mill.
SDR.
Stk. 2.  For andre krav i anledning af dødsfald eller  

 personskade er ansvarsgrænsen 333.000 SDR.
For skibe med en tonnage på mere  

 end 500 tons forhøjes ansvarsgrænsen således:
Stk. 3.  Ansvarsgrænsen for alle andre krav samt en  

 eventuel udækket del af krav som nævnt i stk. 2 er 167.000 SDR.
For skibe med  

 en tonnage på mere end 500 tons forhøjes ansvarsgrænsen således:
 Stk. 4.  Ansvarsgrænserne i stk. 1-3 gælder summen af  

 alle krav, som opstår ved en og samme hændelse, mod rederen, ejeren,  

 brugeren, befragteren og disponenten samt de personer, som de svarer for.
Stk. 5.  Hvis bjærgere ikke opererer fra skib eller kun  

 opererer fra det skib, som bjærgningen gælder, beregnes ansvarsgrænserne  

 efter en tonnage på 1.500 tons.
Ansvarsgrænserne gælder summen af alle krav,  

 som opstår ved en og samme hændelse, mod bjærgerne og de personer, de svarer  

 for.
 Stk. 6.  Med skibets tonnage menes bruttotonnagen  

 beregnet efter reglerne om måling af tonnage i annex I til den internationale  

 konvention om måling af skibe fra 1969. Ved SDR forstås den i § 366  

 omhandlede regneenhed.
Fordelingen af begrænsningsbeløbene § 239.  Hvert begrænsningsbeløb fordeles mellem  

 fordringshaverne i forhold til deres krav.
 Stk. 2.  Såfremt beløbet i medfør af § 238, stk. 2, ikke  

 er tilstrækkeligt til at dække de der nævnte fordringer, dækkes den udækkede  

 del i lige forhold med andre krav af det i § 238, stk. 3, nævnte  

 begrænsningsbeløb.
 Stk. 3.  Den, som helt eller delvis har betalt et krav,  

 inden begrænsningsbeløbene er fordelt, indtræder i fordringshavernes ret til  

 dækning i forhold til det betalte beløb.
 Stk. 4.  Godtgør nogen, at han senere kan blive nødt til  

 at betale et krav helt eller delvis, og at han herved vil indtræde i  

 fordringshaverens ret til dækning, kan retten beslutte, at der skal  

 reserveres et tilstrækkeligt beløb, således at han senere kan få dækket sit  

 krav efter stk. 3.
Beskyttelse mod retsforfølgning ved oprettelse af begrænsningsfond § 240.  Såfremt der her i landet begæres arrest,  

 anlægges sag eller begæres foretaget andre retslige skridt i anledning af  

 krav, der efter deres art kan begrænses, kan der oprettes en begrænsningsfond  

 ved Sø- og Handelsretten i København.
Stk. 2.  Fonden anses for oprettet med virkning for alle  

 de personer, der kan påberåbe sig samme ansvarsgrænse, og til dækning af alle  

 de krav, som ansvarsgrænsen gælder for.
Alene fordringer, for hvilke  

 begrænsning kan påberåbes, kan kræves dækket af fonden.
 Stk. 3.  Særskilt sag om krav, der er undergivet  

 ansvarsbegrænsning, eller om, hvorvidt de personer, til fordel for hvem  

 fonden er oprettet, har ret til ansvarsbegrænsning, kan ikke anlægges her i  

 landet, efter at der er oprettet en begrænsningsfond i medfør af stk. 1.
 Stk. 4.  De nærmere regler om fondens oprettelse og  

 fordeling m.v. følger af kapitel 15.
 § 241.  Er et krav anmeldt over for en  

 begrænsningsfond, som er oprettet efter § 240, jf. kapitel 15, eller efter  

 tilsvarende regler i en anden konventionsstat, kan der ikke for dette krav  

 gøres arrest eller udlæg i eller udøves andre rettigheder over skib eller  

 andre formuegoder, som tilhører nogen, på hvis vegne fonden er oprettet, og  

 som har ret til ansvarsbegrænsning.
 Stk. 2.  Efter at begrænsningfond er oprettet her i  

 riget eller i Finland, Norge eller Sverige, kan der ikke gøres arrest eller  

 udlæg i eller udøves andre rettigheder over skib eller andre formuegoder, som  

 tilhører nogen, på hvis vegne fonden er oprettet, og som har ret til  

 ansvarsbegrænsning, for krav, som kan gøres gældende mod fonden, jf. dog §  

 242, stk. 2. Er der foretaget arrest i skib eller ejendom, eller er der  

 stillet sikkerhed for at undgå arrest, skal i sådanne tilfælde arresten hæves  

 eller sikkerheden frigives.
Stk. 3.  Efter at begrænsningsfond er oprettet i en  

 anden konventionsstat, kan domstolen afslå begæring om arrest eller udlæg,  

 jf. dog § 242, stk. 2. Er der foretaget arrest eller stillet sikkerhed for at  

 undgå arrest, kan arresten hæves eller sikkerheden frigives.
Begæring om  

 arrest skal afvises, en efter fondsoprettelsen foretagen arrest hæves og  

 sikkerhedsstillelse til afværgelse af sådan arrest frigives, såfremt fonden  

 er oprettet:
 Stk. 4.  Reglerne i stk. 1 og 3 kan anvendes  

 tilsvarende, såfremt det godtgøres, at en begrænsningsfond, som er oprettet i  

 en stat, som ikke er konventionsstat, kan sidestilles med en begrænsningsfond  

 som nævnt i § 240.
 Stk. 5.  Reglerne i stk. 1-4 finder alene anvendelse,  

 såfremt fordringshaveren kan fremsætte krav mod fonden over for den domstol,  

 som administrerer denne, og fonden faktisk er tilgængelig og frit kan  

 overføres til dækning af kravet.
 Stk. 6.  Ved en konventionsstat forstås i dette kapitel  

 en stat, som er bundet af London-konventionen af 1976 om begrænsning af  

 ansvaret for søretlige krav.
§ 241 a.  Efter oprettelsen af en begrænsningsfond  

 sker kære til fogdens nægtelse af at foretage arrest til Sø- og Handelsretten  

 i København.
Kærefristen er 4 uger.
Retsplejelovens kapitel 53 finder i  

 øvrigt anvendelse.
 Stk. 2.  Foretages arrest trods oprettelse af en  

 begrænsningsfond, skal arrestsagen anlægges ved Sø- og Handelsretten i  

 København.
 Stk. 3.  Nægtes eller bortfalder arrest, fordi der  

 oprettes begrænsningsfond efter § 240, afgøres spørgsmålet om lovligheden af  

 den begærede arrest samt om eventuel erstatning i anledning af begæringen om  

 arrest af Sø- og Handelsretten i København, jf. § 359.
Ansvarsbegrænsning uden oprettelse af begrænsningfond § 242.  Selv om der ikke er oprettet en  

 begrænsningfond, kan den ansvarlige begrænse ansvaret.
Retten skal da alene  

 tage hensyn til de krav, der er gjort gældende under sagen.
Såfremt den  

 ansvarlige nedlægger påstand herom, skal der dog i dommen optages et  

 forbehold om, at også andre krav, der er undergivet den samme ansvarsgrænse,  

 medregnes ved ansvarsbegrænsningen.
Stk. 2.  En dom efter stk. 1 kan fuldbyrdes efter  

 retsplejelovens almindelige regler herom.
Er der i dommen optaget et  

 forbehold som nævnt i stk. 1, og er der oprettet en begrænsningsfond,  

 forinden der er forløbet et sådant tidsrum, at der er blevet mulighed for at  

 fuldbyrde dommen, finder § 241 dog anvendelse.
 Særlige skibe m.v.
§ 243.  For krigsskibe og andre skibe, som bruges i  

 statsligt ikke-kommercielt øjemed, skal ansvarsgrænserne i intet tilfælde  

 beregnes efter en tonnage under 5.000 tons.
Ansvaret kan ikke begrænses for  

 tab eller skade, som skyldes skibets særlige egenskaber eller anvendelse,  

 medens det bruges i statsligt ikke-kommercielt øjemed.
Bestemmelserne i 1. og  

 2. pkt. gælder ikke isbrydere samt skibe, der hovedsagelig anvendes i  

 forbindelse med bjærgning.
 Stk. 2.  For boreskibe samt flytbare havanlæg gælder  

 særlige ansvarsgrænser, jf. loven om visse havanlæg, medens boreskibene eller  

 havanlæggene bruges til efterforskning eller indvinding af råstoffer i  

 undergrunden under havbunden på dansk søterritorium eller dansk  

 kontinentalsokkelområde.
Anvendelsesområde § 243 a.  §§ 234-243 finder anvendelse i alle  

 tilfælde, hvor begrænsning af ansvaret påberåbes ved dansk domstol.
For så  

 vidt angår krav som nævnt i § 236, nr. 5, skal spørgsmålet om, hvorvidt  

 ansvaret er begrænset, og i bekræftende fald til hvilket beløb, afgøres efter  

 lovgivningen i det land, hvis lovgivning finder anvendelse på  

 tjenesteaftalen, såfremt det pågældende land er en konventionsstat.
 Stk. 2.  §§ 234-243 er ikke til hinder for anvendelsen  

 af ellers gældende regler om adgang til at lempe en skadevolders ansvar over  

 for en skadelidt.
Ellevte kapitel Om søpanteret m.v.
A.
Søpanteret og andre rettigheder i skib § 244.  Følgende fordringer er sikret ved søpanteret i  

 skibet:
 Stk. 2.  Søpanteret opstår, hvad enten kravet er rettet  

 mod skibets reder, ejer, bruger, befragter eller disponent.
 Stk. 3.  Fordringer som nævnt i stk. 1, nr. 3 og 4, er  

 ikke sikret ved søpanteret, såfremt skaden skyldes radioaktive egenskaber  

 eller en kombination af sådanne egenskaber med giftige, eksplosive eller  

 andre farlige egenskaber ved nukleart brændsel eller ved radioaktive  

 produkter eller affald.
 § 245.  Søpanteret i skib har fortrinsret fremfor  

 andre hæftelser i skibet.
Stk. 2.  Søpanterettigheder fyldestgøres i den  

 rækkefølge, i hvilken de er nævnt i § 244, stk. 1, og de, der er nævnt under  

 samme nummer, har indbyrdes lige ret.
Dog skal de, der er nævnt i § 244, stk.  

 1, nr. 5, fyldestgøres forud for andre søpanterettigheder, der er opstået  

 tidligere, og i forholdet mellem de rettigheder, der er nævnt i nr. 5, skal  

 de yngre rettigheder fyldestgøres forud for de ældre.
 § 246.  Søpanteret i et skib vedbliver, bortset fra de  

 i § 249 nævnte tilfælde, at bestå, selv om ejendomsretten til skibet overgår  

 til en anden, eller skibets registreringsforhold ændres.
Stk. 2.  Medfører frivillig overdragelse af et skib til  

 en udenlandsk erhverver, at søpanteretten for en fordring, for hvilken  

 overdrageren ikke var personligt ansvarlig, falder bort eller får en ringere  

 prioritetsstilling, bliver overdrageren personligt ansvarlig for fordringen  

 inden for pantets værdi.
Bestemmelserne i § 240 finder tilsvarende  

 anvendelse.
 § 247.  Den, som har bygget eller repareret et skib,  

 kan udøve tilbageholdsret over skibet til sikkerhed for sin fordring i  

 anledning af bygningen eller reparationen.
 Stk. 2.  Tilbageholdsretten står tilbage for  

 søpanterettigheder i skibet, men går forud for registrerede panterettigheder  

 og andre hæftelser.
 § 248.  Søpanteret i skib forældes 1 år efter kravets  

 opståen.
 Stk. 2.  Forældelsesfristen afbrydes ved arrest eller  

 udlæg i skibet inden fristens udløb, såfremt arresten eller udlægget  

 efterfølges af tvangsauktion.
 Stk. 3.  Forældelsesfristen løber ikke, så længe  

 søpanthaveren er retsligt forhindret i at gøre arrest eller udlæg i skibet,  

 men kan i øvrigt ikke suspenderes eller afbrydes.
 § 249.  Bliver et skib solgt her i landet ved  

 tvangsauktion, falder søpant, panterettigheder og andre rettigheder i skibet  

 bort.
 Stk. 2.  Bliver et skib erklæret for uistandsætteligt,  

 jf. § 6, kan ejeren forlange det bortsolgt ved offentlig auktion efter  

 reglerne i retsplejeloven med den virkning, at søpant, panterettigheder og  

 andre rettigheder i skibet falder bort.
 Stk. 3.  Ved fordelingen af salgssummen viger søpant,  

 panterettigheder og andre rettigheder i skibet for de af retten fastsatte  

 omkostninger i forbindelse med arresten eller udlægget og tvangsauktionen.  

 Søpanthaverne har ret til at kræve betaling af salgssummen i forhold til  

 deres fordringers fulde beløb, dog således at der ikke udbetales dem mere,  

 end der efter reglerne om ansvarsbegrænsning skyldes.
 Stk. 4.  Bliver et skib solgt ved tvangsauktion i en  

 fremmed stat, falder søpant, panterettigheder og andre rettigheder i skibet  

 bort, såfremt skibet på salgstidspunktet befinder sig i den pågældende stat,  

 og salget er sket i overensstemmelse med vedkommende stats lovgivning og  

 bestemmelserne i den internationale konvention af 1967 om indførelse af visse  

 ensartede regler angående søpanterettigheder og andre panterettigheder i  

 skib.
 § 250.  Søpanteret i skib omfatter tillige skibets  

 tilbehør som bestemt i lov om skibsregistrering.
B.
Søpanteret i ladning § 251.  Følgende fordringer er sikret ved søpanteret i  

 ladning:
 § 252.  Søpanteret i ladning har fortrinsret i pantet  

 fremfor alle andre hæftelser end offentlige afgifter.
Stk. 2.  Søpanterettigheder fyldestgøres i den  

 rækkefølge, i hvilken de er nævnt i § 251. De, der er nævnt under samme  

 nummer, har indbyrdes lige ret.
Dog skal de, der er nævnt under nr. 1 og 2,  

 for hver gruppes vedkommende fyldestgøres, således at de yngre går foran de  

 ældre, når de ikke hidrører fra samme begivenhed.
 § 253.  Søpanteret i ladning falder bort, når godset  

 udleveres, når det sælges ved tvangsauktion, eller når det under rejsen  

 sælges for at fyldestgøre skibets eller ladningens behov.
Stk. 2.  Den, der uden fordringshaverens samtykke  

 udleverer gods, som han ved eller bør vide er behæftet med søpanteret, bliver  

 personligt ansvarlig for fordringen inden for pantets værdi.
Var modtageren  

 ikke personligt ansvarlig for fordringen, gælder det samme ham, hvis han  

 havde kundskab om fordringen, da godset blev udleveret.
 Stk. 3.  Den, der udleverer gods, som er behæftet med  

 søpanteret for bidrag til almindeligt havari, bliver dog ikke personligt  

 ansvarlig for denne fordring, såfremt ejeren af godset har påtaget sig  

 personligt ansvar for fordringen og har stillet betryggende sikkerhed for  

 denne, jf. § 215.
 § 254.  Søpanteret i ladning forældes 1 år efter  

 kravets opståen.
 Stk. 2.  Forældelsesfristen afbrydes ved foretagelse af  

 retsskridt inden fristens udløb.
§§ 255-258. (Udgået) C.
Forskellige bestemmelser § 259.  Panteret i et udenlandsk skib anerkendes som  

 gyldig her i riget, såfremt:
a. panthaverens navn og adresse eller om, at pantebrevet er udstedt til  

 ihændehaver, b. størrelsen af det beløb, som panteretten skal sikre, og c. den dato og de andre forhold, som efter lovgivningen i  

 registreringslandet er afgørende for panterettens prioritet i forhold til  

 andre registrerede panterettigheder.
 Stk. 2.  Ejendomsret til og panteret i et skib, der  

 bygges i udlandet, anerkendes som gyldig her i riget, såfremt rettigheden er  

 registreret i overensstemmelse med lovgivningen i den stat, hvor skibet  

 bygges.
§ 260.  (Udgået) § 261.  Den, som har søpanteret i flere genstande, kan  

 holde sig til enhver af dem for hele sin fordring.
 Stk. 2.  Har han søgt fyldestgørelse i en af genstandene  

 for et større beløb, end der forholdsvis faldt på den, indtræder såvel den  

 ejer, der derved lider tab, som den søpanthaver, hvis pant derved bliver  

 utilstrækkeligt til hans fyldestgørelse, for den overskydende del i  

 fordringshaverens søpanteret i de øvrige genstande.
 § 262.  Ved overdragelse eller anden overgang af en  

 fordring, der er sikret ved søpanteret, overgår søpanteretten til den nye  

 fordringshaver.
§ 263.  Søpanteret omfatter ikke krav på erstatning  

 for tab af eller skade på skib eller ladning.
Dette gælder også krav ifølge  

 forsikringsaftale.
 § 264.  Søgsmål til fyldestgørelse af søpanteret i  

 skib kan anlægges mod pantets ejer eller mod skibsføreren.
Stk. 2.  Søgsmål til fyldestgørelse af søpanteret i  

 ladning kan anlægges mod skibsføreren.
Rederen eller den, til hvem rederen  

 har overladt skibet til brug i søfart for egen regning kan dog ikke anlægge  

 sådant søgsmål mod skibsføreren.
 § 265.  Reglerne i §§ 244-250 og §§ 261-264 finder  

 anvendelse i alle tilfælde, hvor søpant, panteret og andre rettigheder i et  

 skib gøres gældende ved dansk domstol, jf. dog stk. 2 og 3.
 Stk. 2.  Efter lovgivningen i den stat, hvor skibet er  

 registreret, afgøres:
Stk. 3.  Bestemmelserne i stk. 2 får tilsvarende  

 anvendelse for skibe under bygning.
Den indbyrdes prioritet mellem  

 tilbageholdsret og andre hæftelser i et skib under bygning afgøres efter  

 lovgivningen i den stat, hvor skibet bygges.
§ 266.  (Udgået) Tolvte kapitel Om ansvar for olieskader § 267.  Ejeren af et skib, der transporterer olie i  

 bulk som last, er uden hensyn til skyld ansvarlig for enhver skade uden for  

 skibet, som skyldes forurening forårsaget af olie, herunder bunkersolie, der  

 udtømmes eller udflyder fra skibet, samt for udgifter eller skade, som  

 forårsages af rimelige forholdsregler, der tages, efter at den pågældende  

 hændelse er indtruffet, med henblik på at afværge eller begrænse den nævnte  

 skade.
Ved »skib« forstås også andet fartøj, der er indrettet til  

 transport af olie i bulk som last.
 Stk. 2.  Ved »olie« forstås enhver bestandig  

 olie, herunder råolie, brændselsolie, tung dieselolie, smøreolie og hvalolie.
Stk. 3.  Ved »ejer« forstås for registrerede  

 skibes vedkommende den, der til skibsregistret er anmeldt som ejer.
Ejes et  

 skib af en stat, men benyttes af et selskab, der i denne stat er registreret  

 som skibets bruger, anses selskabet som skibets ejer.
 Stk. 4.  Forvoldes de i stk. 1 nævnte skader eller  

 udgifter ved en række af hændelser, der har samme oprindelse, påhviler  

 ansvaret den, som på tidspunktet for den første af disse hændelser var ejer  

 af skibet.
 § 268.  Ejeren er ikke ansvarlig, såfremt han godtgør,  

 at skaden er en følge af:
 Stk. 2.  Ejerens ansvar kan nedsættes eller helt  

 bortfalde, såfremt han beviser, at skadelidte forsætligt eller uagtsomt har  

 medvirket til skaden.
 § 269.  Krav mod ejeren om erstatning for skade eller  

 udgifter som nævnt i § 267 kan alene rejses efter reglerne i dette kapitel.
 Stk. 2.  Ansvar for skade eller udgifter som nævnt i §  

 267 kan ikke gøres gældende mod skibets reder eller disponent, hvor denne  

 ikke er ejer af skibet, eller mod befragteren eller mod aflader, ejer eller  

 modtager af lasten eller mod nogen, som udfører arbejde i skibets tjeneste.
Stk. 3.  Såfremt olie udtømmes eller udflyder under  

 bjærgning af skib eller last, finder bestemmelsen i stk. 2 tilsvarende  

 anvendelse på bjærgeren.
Bestemmelsen i stk. 2 finder endvidere anvendelse på  

 den, der for at afværge eller begrænse skade tager de i § 267 nævnte  

 forholdsregler.
Ansvar kan dog gøres gældende, såfremt bjærgningen eller de  

 nævnte forholdsregler udføres i strid med et forbud udstedt af en offentlig  

 myndighed eller udføres af andre end en offentlig myndighed i strid med et  

 udtrykkeligt og beføjet forbud af skibets eller lastens ejer.
 Stk. 4.  Ansvar for skade eller udgifter som nævnt i §  

 267 kan ej heller gøres gældende mod den, som er ansat hos skibets ejer eller  

 hos nogen, som er nævnt i stk. 2 eller stk. 3, eller mod skibets lods.
Stk. 5.  Regresansvar for skade eller udgifter som nævnt  

 i § 267 kan ikke gøres gældende mod nogen, som er nævnt i stk. 3 eller stk.  

 4, medmindre vedkommende har handlet forsætligt eller groft uagtsomt.
Om  

 regres i øvrigt gælder almindelige retsregler.
§ 270.  Ejeren har ret til at begrænse sit ansvar  

 efter § 267 til 133 SDR pr. ton af skibets drægtighed.
Har ejeren begrænset  

 sit ansvar, kan det samlede erstatningsbeløb dog ikke i noget tilfælde  

 overstige 14 mill.
SDR.
Den nævnte ansvarsgrænse gælder for alt ansvar, som  

 er opstået ved een og samme hændelse eller ved en række af hændelser, der har  

 samme oprindelse.
 Stk. 2.  Ejeren kan dog ikke begrænse sit ansvar, hvis  

 det grunder sig på fejl eller forsømmelse af ejeren selv, medmindre denne  

 gjorde tjeneste som fører eller medlem i øvrigt af skibets besætning og  

 fejlen eller forsømmelsen blev begået i denne hans egenskab.
 Stk. 3.  For renter og sagsomkostninger hæfter ejeren  

 uden begrænsning.
Stk. 4.  Ved særlige trækningsrettigheder forstås den i  

 § 366 omhandlede regneenhed.
Ved drægtighed forstås skibets nettotonnage med  

 tillæg af det rum for maskineriet, der ved beregningen af nettotonnagen er  

 trukket fra bruttotonnagen.
Kan skibet ikke måles ved anvendelse af de  

 almindelige målingsregler, skal skibets drægtighed bestemmes som 40 pct. af  

 vægten i tons af den olie, som skibet kan laste.
 § 271.  Såfremt der her i landet anlægges sag i  

 anledning af krav, som ejeren ønsker at begrænse sit ansvar for i medfør af §  

 270, må han oprette en begrænsningsfond ved Sø- og Handelsretten i København.
 Stk. 2.  Fonden fordeles forholdsmæssigt mellem alle  

 fordringer opstået ved en og samme begivenhed eller række af begivenheder,  

 der har samme oprindelse. § 239, stk. 3 og 4, gælder tilsvarende.
 Stk. 3.  Krav, som vedrører rimelige udgifter til  

 forholdsregler eller opofrelser, som ejeren frivillig har foretaget med  

 henblik på at afværge eller begrænse skade som nævnt i § 267, er ligestillet  

 med andre krav ved fordelingen af fonden.
 Stk. 4.  De nærmere regler om fondens oprettelse og  

 fordeling m.v. følger af kapitel 15.
 Stk. 5.  Har ejeren oprettet en begrænsningsfond i  

 overensstemmelse med Bruxelles-konventionen af 29. november 1969 om ansvar  

 for skade ved olieforurening eller konventionen som ændret ved protokol af  

 19. november 1976 (ansvarskonventionen) i en fremmed stat, som har tilsluttet  

 sig konventionen, har det samme virkning for hans ret til ansvarsbegrænsning  

 som oprettelse af en fond ved Sø- og Handelsretten i København.
§ 272.  Har ejeren ret til at begrænse sit ansvar  

 efter § 270, og har han oprettet en fond i overensstemmelse med § 271, kan  

 der ikke gøres arrest eller udlæg i eller udøves andre rettigheder over for  

 anden ejendom, som tilhører ejeren, for krav, som kan gøres gældende mod  

 fonden.
Er der foretaget arrest i skib eller anden ejendom, som tilhører  

 ejeren, for sådanne krav, eller har ejeren stillet sikkerhed for at undgå  

 arrest, skal i sådanne tilfælde arresten ophæves eller sikkerheden frigives.
 Stk. 2.  Bestemmelsen i stk. 1 finder tilsvarende  

 anvendelse, når ejeren i overensstemmelse med ansvarskonventionen har  

 oprettet en begrænsningsfond i en fremmed stat, som har tilsluttet sig denne  

 konvention, forudsat at fordringshaveren har adgang til den domstol eller  

 anden myndighed, der administrerer fonden, og denne faktisk er tilgængelig  

 for ham.
§ 273.  Ejeren af et dansk skib, som medfører over  

 2.000 tons olie i bulk som last, skal have en godkendt forsikring eller anden  

 garanti til dækning af ansvar som nævnt i § 267 og inden for den  

 ansvarsgrænse, der er anført i § 270. Der skal udstedes certifikat, som  

 bekræfter, at der foreligger en sådan forsikring eller garanti.
Uden gyldigt  

 certifikat må skibet ikke benyttes.
Stk. 2.  Bestemmelsen i stk. 1 finder tilsvarende  

 anvendelse for skibe, der ikke er hjemmehørende her i riget, og som anløber  

 eller forlader dansk havn eller anden laste- eller losseplads i Danmark eller  

 på den danske kontinentalsokkel, såfremt sådanne skibe medfører over 2.000  

 tons olie i bulk som last.
Skibe, der er registreret i en stat, som har  

 tilsluttet sig ansvarskonventionen, skal have det i konventionen fastsatte  

 certifikat, som viser, at der foreligger forsikring eller anden garanti.
 Stk. 3.  Med de undtagelser, der følger af § 283, finder  

 bestemmelserne i stk. 1 og 2 også anvendelse på skibe, som ejes af den danske  

 stat eller af en anden stat, idet dog disse skibe i stedet for at være  

 udstyret med den ovennævnte forsikring eller garanti kan være udstyret med et  

 certifikat udstedt af vedkommende myndighed, som bekræfter, at skibet er  

 statsejet, og at dets ansvar er dækket inden for de i § 270 anførte  

 begrænsningsbeløb.
 § 274.  Industriministeren fastsætter i  

 overensstemmelse med ansvarskonventionen de nærmere regler om forsikring og  

 garanti, herunder om, hvilke krav forsikringen eller garantien skal opfylde,  

 for at den kan godkendes, samt om certifikatet, dets form, indhold,  

 udstedelse og gyldighed.
 § 275.  Såfremt et skib ikke er udstyret med den i §  

 273, jf. § 274, påbudte forsikring eller garanti eller med det påbudte  

 certifikat, kan skibstilsynet eller andre myndigheder, som af  

 industriministeren er bemyndiget hertil, nægte skibet adgang til eller  

 forbyde det at forlade dansk havn eller anden laste- og losseplads i Danmark  

 eller på den danske kontinentalsokkel eller påbyde, at det bliver losset  

 eller forhalet.
§ 276.  Krav om erstatning for skade eller udgifter  

 som nævnt i § 267 kan rettes direkte mod forsikringsgiveren, herunder mod den  

 som har stillet garanti for ejerens erstatningsansvar.
Forsikringsgiveren kan  

 påberåbe sig bestemmelserne om ansvarsbegrænsning efter § 270, selv om ejeren  

 har udvist fejl eller forsømmelse.
Han kan endvidere påberåbe sig de  

 bestemmelser om ansvarsfritagelse, som ejeren selv kunne have gjort gældende.  

 Derimod kan han ikke påberåbe sig indsigelser, som han ville kunne påberåbe  

 sig over for ejeren, med undtagelse af indsigelse om, at skaden er forårsaget  

 forsætligt af ejeren selv.
Forsikringsgiveren har ret til at adcitere ejeren.
Stk. 2.  Forsikringsgiveren kan oprette en  

 begrænsingsfond i medfør af § 271 med samme virkning, som hvis den var  

 oprettet af ejeren selv.
En sådan fond kan oprettes, uanset at skaden er  

 forårsaget af ejerens egen fejl eller forsømmelse, men oprettelsen begrænser  

 i sådanne tilfælde ikke fordringshaverens krav mod ejeren.
 § 277.  Reglerne i Bruxelles-konventionen af 18.  

 december 1971 om oprettelse af en international fond for erstatning af skader  

 ved olieforurening som ændret ved protokol af 19. november 1976  

 (fondskonventionen) gælder her i riget og bekendtgøres ved  

 industriministerens foranstaltning i dens engelske og franske originaltekst  

 og i dansk oversættelse.
 Stk. 2.  Bestemmelserne om regres i § 269 samt  

 forsikringsaftalelovens § 25 (* 1) finder tilsvarende anvendelse på fondens  

 regreskrav imod andre end skibets ejer og hans forsikringsgiver.
§ 278.  Den, som i danske havne eller olieterminaler i  

 alt pr. år modtager mere end 150.000 tons råolie eller tung brændselsolie  

 eller tunge destillater som bestemt i fondskonventionens artikel 1, stk. 3,  

 skal betale bidrag til den internationale fond for erstatning for skade ved  

 olieforurening samt stille sikkerhed for disse bidrag efter regler, der  

 fastsættes af industriministeren.
Den nævnte olie omfatter olie, som ad  

 søvejen transporteres til Danmark eller inden for Danmark, samt olie, som  

 kommer til Danmark på anden måde, men som har været transporteret ad søvejen  

 til en stat, der ikke har tilsluttet sig fondskonventionen, og derfra  

 videretransporteres til Danmark uden omlastning i modtagelsesanlæg i en anden  

 stat, der har tilsluttet sig konventionen.
Afgørelse af, om det modtagne  

 kvantum overstiger 150.000 tons olie, træffes i overensstemmelse med  

 fondskonventionens artikel 10, stk. 2.
 Stk. 2.  Den, som modtager olie her i landet, er pligtig  

 at give oplysninger om det modtagne kvantum i overensstemmelse med  

 forskrifter, der fastsættes af industriministeren.
 Stk. 3.  Med de begrænsninger, der følger af lovmæssige  

 forpligtelser, skal enhver iagttage tavshed om, hvad han får kundskab om i  

 medfør af nærværende bestemmelse, for så vidt angår oplysninger om tekniske  

 indretninger og fremgangsmåder samt vedrørende drifts- eller  

 forretningsforhold, som det af konkurrencemæssige grunde ville være af  

 betydning at hemmeligholde af hensyn til den, oplysningerne vedrører.
 § 279.  Sag mod skibets ejer eller hans  

 forsikringsgiver om ansvar for skade eller udgifter af den art, som er nævnt  

 i § 267, kan kun anlægges for dansk domstol, dersom skade er opstået på dansk  

 territorium, eller skaden eller udgifterne skyldes forholdsregler, der er  

 taget med henblik på at afværge eller begrænse skade på dansk territorium.
 Stk. 2.  Når dansk domstol er kompetent i henhold til  

 stk. 1, omfatter kompetencen tillige sagsanlæg vedrørende skade eller  

 udgifter, der skyldes samme hændelse eller række af hændelser, der har samme  

 oprindelse, og som er indtruffet i en fremmed stat, der har tilsluttet sig  

 ansvarskonventionen, eller som skyldes forholdsregler, der er taget for at  

 afværge eller begrænse skade på en sådan stats territorium.
 Stk. 3.  Krav om fordeling af og udbetaling af en  

 begrænsningsfond kan ikke rejses ved danske domstole, når fonden er oprettet  

 i en anden stat, der har tilsluttet sig ansvarskonventionen.
 Stk. 4.  Sag om erstatning eller refusion efter  

 fondskonventionen kan kun anlægges ved dansk domstol i de i stk. 1 og 2  

 nævnte tilfælde, og kun dersom sag i anledning af samme skade mod skibets  

 ejer eller forsikringsgiveren ikke er rejst i en anden stat, der er  

 tilsluttet fondskonventionen.
 § 280.  Når dansk domstol er kompetent efter § 279,  

 skal sagen anlægges ved Sø- og Handelsretten i København.
 Stk. 2.  Sag mod den internationale erstatningsfond skal  

 her i landet anlægges ved Sø- og Handelsretten i København.
Stk. 3.  Den internationale erstatningsfond kan indtræde  

 som hovedintervenient i enhver sag mod skibets ejer eller hans  

 forsikringsgiver om erstatning efter dette kapitel.
Dommen får bindende  

 virkning for fonden, når den er retskraftig og eksigibel.
Stk. 4.  Når sag om erstatning efter dette kapitel er  

 anlagt mod ejeren eller hans forsikringsgiver, kan hver af sagens parter  

 adcitere den internationale erstatningsfond.
Har adcitation fundet sted i så  

 god tid, at fonden effektivt har kunnet varetage sine interesser, får dommen  

 bindende virkning for fonden, når den er retskraftig og eksigibel.
 § 281.  Retskraftig og eksigibel dom mod skibets ejer  

 eller hans forsikringsgiver, som er afsagt i en stat, som har tilsluttet sig  

 ansvarskonventionen, har bindende virkning og kan fuldbyrdes her i riget, når  

 dommen er afsagt af en domstol, der er kompetent i henhold til  

 ansvarskonventionens artikel IX.
 Stk. 2.  Tilsvarende gælder for domme afsagt mod den  

 internationale erstatningsfond i en stat, som har tilsluttet sig  

 fondskonventionen, eller hvor fonden har sit sæde, af en domstol, der er  

 kompetent i henhold til fondskonventionens artikel 7, nr. 1 og 3.
 § 282.  Bestemmelserne i §§ 267-272, 276 og 279-281 om  

 ansvar for skade eller udgifter af den art, som er nævnt i § 267, finder  

 anvendelse på skade, som er opstået her i riget eller i en anden stat, som  

 har tilsluttet sig ansvarskonventionen, samt på forholdsregler, der tages med  

 henblik på at afværge eller begrænse skade her i riget eller i en sådan stat,  

 uden hensyn til, hvor de nævnte forholdsregler er taget.
Stk. 2.  Endvidere finder bestemmelserne i §§ 267 og 268  

 tilsvarende anvendelse i alle tilfælde, hvor der her i riget er opstået skade  

 ved forurening forårsaget af olie som nævnt i § 267, stk. 2, som udtømmes  

 eller udflyder fra skib, uanset om skibet transporterer olie i bulk som last,  

 eller hvor der er taget forholdsregler for at afværge eller begrænse skade på  

 dansk territorium.
Ejeren har i disse tilfælde ret til at begrænse ansvaret  

 efter reglerne i kapitel 10.
§ 283.  For krigsskibe eller andre skibe, som ejes  

 eller benyttes af en stat, og som på det tidspunkt, da olien udtømmes eller  

 udflyder fra skibet, udelukkende anvendes i statsligt, ikke-kommercielt  

 øjemed, finder dette kapitel ikke anvendelse.
Dog finder §§ 267-270 og 282,  

 stk. 2, anvendelse i tilfælde, hvor der her i riget er opstået skade ved  

 forurening forårsaget af olie som nævnt i § 267, stk. 2, eller hvor der er  

 taget forholdsregler med henblik på at afværge eller begrænse tab eller skade  

 på dansk territorium.
 § 284.  Bestemmelserne i dette kapitel finder ikke  

 anvendelse, såfremt dette ville stride mod Danmarks konventionsmæssige  

 forpligtelser over for stater, som ikke har tilsluttet sig  

 ansvarskonventionen.
Kapitel 12 a Om arrest i skib § 285.  Ved søretskrav forstås i denne lov krav, som  

 har en eller flere af følgende årsager:
§ 286.  Arrest i skib i henhold til denne lov kan kun  

 foretages til sikkerhed for et søretskrav.
Ved arrest i skib forstås i denne  

 lov tilbageholdelse af et tilstedeværende skib.
 Stk. 2.  Om arrest i skib uden forbud mod skibets  

 afsejling til sikkerhed for et søretskrav eller andre krav gælder  

 retsplejelovens regler.
§ 287.  Arrest i skib kan foretages i det skib, som  

 søretskravet angår.
Hvis kravet har en årsag, der er nævnt i § 285, nr. 1-14,  

 kan arrest også foretages i et andet skib, der ejes af den, som ejede det  

 skib, kravet angår, da kravet opstod.
 Stk. 2.  Hæfter skibets ejer ikke for et krav, der angår  

 skibet, og som har en årsag, der er nævnt i § 285, nr. 1-14, kan arrest  

 foretages i skibet samt i et andet skib, der tilhører den, der hæfter for  

 kravet.
 Stk. 3.  Skibe har samme ejer, når samtlige skibsparter  

 tilhører den eller de samme personer.
 Stk. 4.  Uanset bestemmelserne i stk. 1 og 2 kan arrest  

 ikke foretages i skib, hvori der ikke vil kunne foretages udlæg for kravet.
Stk. 5.  En fordringshaver kan ikke opnå arrest i skib  

 mere end en gang for samme krav.
Det samme gælder, når sikkerhed er stillet  

 for at afværge eller ophæve arrest i skib.
Dette gælder dog ikke, hvis  

 fordringshaveren godtgør, at sikkerheden var endeligt frigivet, før den  

 senere arrest blev begæret, eller der er anden særlig grund til at foretage  

 arresten.
 § 288.  Inden arrestforretningen påbegyndes eller  

 arrest foretages, kan fogedretten bestemme, at fordringshaveren som  

 betingelse for arrest skal stille sikkerhed for den skade og ulempe, som kan  

 påføres skyldneren ved arresten, dog som udgangspunkt ikke ud over et beløb  

 svarende til 5 dages hyretab for skibet.
 Stk. 2.  Efter at arrest er foretaget, kan fogedretten  

 som betingelse for arrestens opretholdelse bestemme, at sikkerheden skal  

 forhøjes.
 § 289.  Arrest, der støttes på de i § 285, nr. 1-14 og  

 17, nævnte krav, kan afværges, og foretagen arrest skal ophæves, såfremt der  

 stilles en efter fogedrettens skøn tilstrækkelig sikkerhed for  

 fordringshaverens fordring med tillæg af såvel forfaldne som anslåede renter  

 samt sandsynlige omkostninger i forbindelse med arrestforretningen,  

 arrestsagen og sagen vedrørende fordringen.
 Stk. 2.  Ved arrest, der støttes på de i § 285, nr. 15  

 og 16, nævnte krav, kan det mod sikkerhedsstillelse tillades den person, der  

 har skibet i sin besiddelse, at fortsætte med brugen af skibet, eller der kan  

 træffes anden bestemmelse for brugen af skibet i den tid, arresten varer.
 § 290.  Bestemmelserne om arrest i lov om rettens  

 pleje finder i øvrigt anvendelse for arrest i skib.
Trettende kapitel Om forældelse § 291.  Forældelsesfristen for følgende fordringer er:
Stk. 2.  For regreskrav i anledning af fordringer som  

 nævnt i stk. 1, nr. 2, 6 og 7, er forældelsesfristen et år fra den dag, da  

 fordringen blev betalt eller søgsmål om den rejst.
Ved regres i anledning af  

 krav som følge af personskade, jf. stk. 1, nr. 2, regnes fristen for  

 regreskravet først fra den dag, da erstatningen blev betalt.
 Stk. 3.  Forældelsesfristen afbrydes ved foretagelse af  

 retsskridt inden fristens udløb eller, såfremt det tilkommer en dispachør at  

 træffe afgørelse om fordringen, ved anmeldelsen for dispachøren.
 Stk. 4.  Enhver forhåndsvedtagelse om udelukkelse af  

 forældelse eller om længere forældelsesfrister end dem, der er nævnt i stk.  

 1, er ugyldig.
Stk. 5.  Det afgøres efter loven i det land, hvor sagen  

 er anlagt, om forældelsen er afbrudt eller suspenderet.
Dog skal fordringer  

 som omtalt i nr. 3, 4 og 5 senest være forældet tre år efter den dag, da  

 udskibningen fandt sted eller skulle have fundet sted.
 Stk. 6.  I øvrigt kommer de almindelige regler om  

 forældelse af fordringer til anvendelse.
§ 292.  Krav om erstatning for skade eller udgifter af  

 den art, som er nævnt i § 267, jf. §§ 282, stk. 2, og 283, eller om  

 erstatning eller refusion fra den internationale erstatningsfond forældes,  

 såfremt der ikke er anlagt sag inden tre år regnet fra den dag, skaden eller  

 udgifterne opstod.
Dog kan krav ikke i noget tilfælde rejses, når der er  

 forløbet 6 år fra den dag, på hvilken den hændelse opstod, som forårsagede  

 den nævnte begivenhed.
Forvoldes skaden eller udgifterne ved en række  

 hændelser, der har samme oprindelse, regnes 6 års fristen fra den første af  

 disse hændelser.
 Stk. 2.  Forældelsesfristen vedrørende krav mod den  

 internationale erstatningsfond afbrydes foruden ved sagsanlæg ved retsskridt  

 i medfør af § 280, stk. 5.
 Stk. 3.  Skibets ejer og hans forsikringsgiver kan,  

 uanset bestemmelsen i stk. 1, søge refusion fra den internationale  

 erstatningsfond inden 6 måneder fra den dag, han får kendskab til, at der er  

 rejst søgsmål mod ham om ansvar for skade eller udgifter af den art, som er  

 nævnt i § 267.
§§ 293-299. (Udgået) Fjortende kapitel Om skibsbøger, søforklaring m.v.
I.
Om skibsbøger § 300.  Industriministeren fastsætter regler om, i  

 hvilket omfang og i hvilke farvande der i danske skibe skal føres skibsbøger,  

 herunder skibsdagbøger, maskindagbøger og radiodagbøger, samt regler om  

 bøgernes indretning og autorisation, om bøgernes førelse og om kontrollen  

 hermed.
Stk. 2.  Enhver, som påviser en retlig interesse heri,  

 kan få adgang til at gøre sig bekendt med skibsbøgernes indhold og til mod  

 betaling at få afskrift af dem, så vidt hans interesse rækker.
Medmindre  

 industriministeren i det enkelte tilfælde giver påbud herom, gælder dette dog  

 ikke i tilfælde, hvor skibsbogstilførslen vedrører sammenstød med fremmed  

 skib, jf. herved § 222, såfremt der ikke er tilsvarende adgang til at blive  

 bekendt med det fremmede skibs bøger.
Stk. 3.  Enhver dagbog skal, når den er udskrevet,  

 opbevares i mindst 3 år efter datoen for sidste indførsel.
Hvis der for  

 retten er rejst sag vedrørende skibets rejser i det tidsrum, dagbogen  

 omfatter, skal den opbevares, indtil sagen endeligt er afgjort.
 Stk. 4.  For skibsbøger, som er ført på et finsk, norsk  

 eller svensk skib, finder reglerne i stk. 2 tilsvarende anvendelse, når  

 skibet befinder sig i dansk havn.
Stk. 5.  Bestemmelserne i stk. 2 og 4 finder tilsvarende  

 anvendelse på kladder til skibsbøger samt på optegnelser, som gøres på  

 mekanisk måde vedrørende skibets navigering eller andre forhold, som skal  

 indføres i skibsbøgerne.
Bestemmelserne i stk. 3 finder ligeledes tilsvarende  

 anvendelse, medmindre industriministeren bestemmer andet.
II.
Om søforklaring § 301.  Søforklaring skal afgives:
 § 302.  Er der i andre tilfælde end de i § 301 nævnte  

 i forbindelse med skibets drift indtruffet skade på skib, person eller  

 ladning, eller må sådan skade antages at være indtruffet, skal søforklaring  

 afgives, såfremt det begæres af industriministeren eller af rederen eller  

 skibsføreren.
 § 303.  Søforklaring har til formål så vidt muligt at  

 tilvejebringe fuldstændige oplysninger om de faktiske omstændigheder ved og  

 årsagen til den indtrufne hændelse, herunder oplysninger om forhold, som er  

 af betydning for bedømmelsen af skibets sødygtighed eller for sikkerheden til  

 søs.
§ 304.  Er den begivenhed, der giver anledning til  

 afgivelse af søforklaring, indtruffet eller opdaget under skibets ophold i  

 havn, skal søforklaring afgives i denne havn.
Er begivenheden indtruffet på  

 søen, afgives søforklaring i den første havn, skibet eller besætningen  

 ankommer til efter hændelsen.
Afgivelse af søforklaring kan dog udsættes,  

 indtil skibet eller besætningen ankommer til en anden havn, hvis der herved  

 kan opnås en væsentlig begrænsning af skibets tidstab eller omkostninger  

 eller andre væsentlige fordele, og begivenhedens art eller omfang eller  

 omstændighederne i øvrigt ikke taler herimod.
Skibets reder eller fører skal  

 omgående underrette industriministeriet om sådan udsættelse af søforklaring  

 og om årsagen hertil.
 Stk. 2.  Er skibet forsvundet, eller er hele besætningen  

 omkommet, afgives søforklaring på skibets hjemsted, medmindre  

 industriministeren bestemmer, at søforklaring skal afgives et andet sted.
§ 305.  Søforklaring afgives her i riget for retten.
I  

 Finland, Norge eller Sverige afgives søforklaring for den domstol, som ifølge  

 vedkommende lands lovgivning er kompetent til at modtage søforklaring.
Stk. 2.  I andre lande afgives søforklaring for dansk  

 udenrigsrepræsentation, såfremt denne af udenrigsministeren er bemyndiget til  

 at modtage sådanne forklaringer.
Findes ingen sådan dansk  

 udenrigsrepræsentation i den pågældende havn, kan søforklaring afgives for  

 dertil kompetent finsk, norsk eller svensk udenrigsrepræsentation i denne  

 havn.
§ 306.  I de tilfælde, hvor der efter § 301 er pligt  

 til at afgive søforklaring, påhviler det skibsføreren snarest muligt at  

 indgive anmeldelse til den i § 305 nævnte myndighed om afgivelse af  

 søforklaring.
Er skibet forsvundet, eller må hele besætningen antages at være  

 omkommet, påhviler pligten rederen.
Stk. 2.  Er hændelsen indtruffet eller opdaget under  

 skibets ophold i havn, skal anmeldelse ske inden udløbet af den anden hverdag  

 efter, at hændelsen indtraf eller opdagedes.
Er begivenheden indtruffet på  

 søen, regnes fristen fra skibets eller de skibbrudnes ankomst til red eller  

 havn, jf. herved § 304, stk. 1, 3. punktum.
§ 307.  Ved anmeldelse om afgivelse af søforklaring  

 skal indleveres en ordret udskrift eller tydelig fotokopi af, hvad der er  

 tilført skibsbøgerne om det skete, eller, hvis sådanne ikke er ført eller er  

 gået tabt, en skriftlig fremstilling af begivenheden.
Endvidere skal der  

 fremlægges en fortegnelse over skibets mandskab og andre personer, der  

 antages at kunne give oplysning i sagen, samt om muligt en angivelse af de i  

 sagen interesserede personer eller deres befuldmægtigede.
Skibsbøgerne med  

 dertil hørende kladder skal fremlægges under søforklaringen.
 § 308.  I tilfælde af sammenstød, jf. § 301, nr. 5,  

 skal søforklaring så vidt muligt afgives på samme tidspunkt for begge skibe.  

 Industriministeren kan med henblik herpå tillade, at søforklaringen udsættes.
Stk. 2.  Pligten til at afgive søforklaring efter § 301  

 bortfalder i tilfælde af sammenstød med udenlandsk skib, jf. herved § 222,  

 for hvilket der ikke efter dets hjemlands lovgivning består tilsvarende  

 pligt, medmindre industriministeren i det enkelte tilfælde giver påbud om, at  

 søforklaring skal afgives.
Industriministeren træffer bestemmelse om, hvilke  

 fremmede landes skibe denne regel gælder, og hvilke undersøgelser der i  

 stedet skal foretages.
 § 309.  Fremkommer der efter søforklaringens afgivelse  

 nye oplysninger, som må antages at være af væsentlig betydning, kan  

 industriministeren, rederen eller skibsføreren begære ny søforklaring  

 afgivet.
 § 310.  Industriministeren kan meddele fritagelse for  

 pligten til at afgive søforklaring i henhold til § 301 eller tillade, at  

 søforklaringen udsættes, såfremt sagen er eller må antages at ville blive  

 tilstrækkeligt oplyst gennem anden tilgængelig undersøgelse.
§ 311.  Er der hverken gennem søforklaringen eller  

 andre i sagens anledning foretagne undersøgelser tilvejebragt fyldestgørende  

 oplysning om ulykkens årsag, og ulykkens karakter eller hensynet til  

 betryggelsen af sikkerheden til søs begrunder det, kan industriministeren i  

 særlige tilfælde, navnlig når yderligere undersøgelser må antages at blive  

 særlig omfattende og undersøgelserne vil kræve samvirken af sagkyndige på  

 flere områder, nedsætte en særlig undersøgelseskommission til behandling af  

 sagen.
Kommissionen skal bestå af en dommer som formand og et af  

 industriministeren i den enkelte sag nærmere fastsat antal personer, der er i  

 besiddelse af fornøden nautisk og teknisk sagkundskab.
 Stk. 2.  Kommissionens behandling af sagen sker efter de  

 regler, der er gældende for ekstraordinære retter i straffesager, jf.  

 retsplejelovens § 21. Kommissionen afgør, om dens møder skal være offentlige.
 Stk. 3.  Når undersøgelsen er afsluttet, fremkommer  

 kommissionen med en redegørelse om de fremkomne oplysninger om årsagen til  

 ulykken samt eventuelt med forslag til foranstaltninger, der vil være egnede  

 til at forebygge ulykke og ulykkesrisiko af samme eller lignende art.  

 Kommissionens redegørelse og eventuelle forslag kan af industriministeren  

 stilles til rådighed for pressen.
§ 312.  Har skibet på rejsen lidt en skade, som  

 nødvendiggør betydeligere reparation eller længere ophold, skal skibsføreren  

 lade afholde syn og skøn over, hvad der bør foretages for at udbedre skaden,  

 hvad dette vil koste, samt over skibets værdi i beskadiget tilstand.
Efter  

 endt reparation skal det ved ny besigtigelse afgøres, om skibet er i en sådan  

 tilstand, at det kan udføre den forestående rejse.
 Stk. 2.  Har ladningen under rejsen lidt betydeligere  

 skade, eller er der grund til at antage, at den er i sådan tilstand, at  

 losning eller anden foranstaltning til dens bevaring er nødvendig, eller må  

 losning ske for skibets skyld, skal skibsføreren lade afholde syn og skøn.  

 Viser det sig, at lasten er beskadiget, skal syns- og skønsmændene udtale sig  

 om de årsager, som kan antages at have foranlediget skaden, og hvad der i  

 denne anledning bør foretages.
Stk. 3.  Syns- og skønsmændene beskikkes efter den på  

 hvert sted gældende lov eller sædvane.
Hvor sådan beskikkelse ikke bruges,  

 skal skibsføreren fremskaffe erklæringer fra sagkyndige.
 § 313.  Såfremt der kan opstå spørgsmål om, at skade  

 er foranlediget af mangler ved stuvningen, garneringen, lugernes forskalkning  

 el.lign., skal besigtigelsesmænd tilkaldes ved lugernes åbning og losningen.  

 Er der grund til at befrygte, at gods har taget skade under rejsen, skal  

 skibsføreren lade afholde besigtigelsesforretning, førend godset udleveres  

 til modtageren.
§§ 314-349. (Udgået) Femtende kapitel Om begrænsningsfonde § 350.  Reglerne i dette kapitel gælder  

 begrænsningsfonde oprettet efter §§ 240 og 271.
 Stk. 2.  En begrænsningsfond skal oprettes ved Sø- og  

 Handelsretten i København.
 § 351.  En begrænsningsfond efter § 240 skal svare til  

 det fulde begrænsningsbeløb efter § 238 for de krav, med hensyn til hvilke  

 ansvarsbegrænsningen gøres gældende, og som er opstået ved samme hændelse.  

 Fonden skal tillige omfatte renter af begrænsningsbeløbet fra den  

 ansvarspådragende hændelse og indtil oprettelsen af fonden med et beløb, der  

 svarer til den til enhver tid værende officielle diskonto med tillæg af 2  

 pct. p.a.
 Stk. 2.  En begrænsningsfond efter § 271 skal svare til  

 begrænsningsbeløbet efter § 270.
 § 352.  Den, som fremsætter begæring om oprettelse af  

 begrænsningfond, skal deponere fondsbeløbet, jf. § 351, kontant ved retten  

 eller stille anden tilstrækkelig sikkerhed herfor.
 Stk. 2.  Den pågældende skal tillige give retten  

 meddelelse om alle, der må antages at ville gøre krav gældende mod fonden,  

 samt en redegørelse om baggrunden for fondens oprettelse.
 § 353.  Retten træffer ved kendelse afgørelse om  

 fondsbeløbets størrelse samt om, hvorvidt en eventuel tilbudt sikkerhed kan  

 godkendes.
Stk. 2.  I kendelsen skal fastsættes, at der tillige  

 skal stilles sikkerhed for et tillægsbeløb til dækning af omkostningerne ved  

 administration af fonden, herunder sagsomkostninger, samt til dækning af  

 eventuelle rentekrav.
I forbindelse med en begrænsningsfond efter § 240 kan  

 der kun kræves sikkerhed for renter efter fondens oprettelse.
Stk. 3.  Fremgår det af kendelsen, at beløbene efter §§  

 351 og 353, stk. 2, er deponeret kontant, eller at der er stillet anden  

 tilstrækkelig sikkerhed herfor, anses fonden for oprettet ved kendelsens  

 afsigelse.
I øvrigt anses fonden for oprettet, når retten ved påtegning på  

 kendelsen bekræfter, at indbetalingen er sket eller sikkerheden er stillet.
 Stk. 4.  Retten kan ved senere kendelse forhøje  

 sikkerhedsstillelsen for tillægsbeløbet efter stk. 2.
§ 354.  Retten skal straks indrykke en bekendtgørelse  

 om fondsoprettelsen i Statstidende, hvorved man indkalder eventuelle  

 fordringshavere til inden en i indkaldelsen fastsat tid, der ikke må være  

 kortere end 2 måneder, at anmelde krav om andel i fonden.
I indkaldelsen skal  

 der gøres opmærksom på indholdet af §§ 240, stk. 3, 357 og 364.
Stk. 2.  Indkaldelsen kan tillige kundgøres her i landet  

 på en anden af retten fastsat måde og bør, når forholdene tilsiger det,  

 kundgøres i stater, hvor skade eller tab kan være opstået.
Særskilt  

 indkaldelse bør ved anbefalet brev tilstilles alle kendte fordringshavere.
 § 355.  Retten kan udnævne en fondsbestyrer.
 § 356.  Den, der anmelder et krav, skal give retten de  

 nødvendige oplysninger om kravet, herunder om kravets grundlag og størrelse,  

 og om det er eller har været genstand for særskilt søgsmål.
 § 357.  For krav, som ikke er anmeldt, inden  

 fordelingen af fonden tages op til dom i første instans, gælder § 364.
 § 358.  Retten kan ved kendelse frigive fonden,  

 såfremt fristen for anmeldelse af krav er udløbet og samtykke gives fra den,  

 der har oprettet fonden, og fordringshaverne for de anmeldte krav.
 § 359.  Efter anmeldelsesfristens udløb skal retten  

 efter begæring fra den, der oprettede fonden, den, der forsikrer mod  

 ansvaret, eller den, der har krav på dækning i fonden, indkalde de  

 interesserede parter til retsmøde (fondsmøde) til behandling af spørgsmål  

 vedrørende ansvarsgrundlaget, retten til ansvarsbegrænsning samt størrelsen  

 af de i § 351 nævnte beløb og de krav, der er anmeldt.
 § 360.  Ved afgørelsen af fondsbeløbets størrelse kan  

 Sø- og Handelsretten omgøre beslutningen efter § 353, stk. 1.
 § 361.  Indsigelse mod retten til ansvarsbegrænsning,  

 fondens størrelse eller et anmeldt krav afgøres ved dom af Sø- og  

 Handelsretten efter retsplejelovens regler om borgerlige sager.
 § 362.  Efter anmeldelsesfristens udløb kan retten  

 beslutte, at der skal ske en foreløbig udlodning.
 § 363.  Når samtlige tvister er afgjort, skal retten  

 ved dom fordele fonden efter § 239 eller § 271.
Stk. 2.  Fonden og tillægsbeløbet skal fordeles, selv om  

 der ikke er ret til ansvarsbegrænsning.
Retten kan på begæring afsige  

 fuldbyrdelsesdom for den del af fordringen, som ikke bliver dækket af fonden.
 § 364.  Når retten har taget spørgsmålet om fondens  

 fordeling op til dom, får de af retten trufne afgørelser vedrørende  

 begrænsningsret, fondens størrelse, anmeldte krav og fondens fordeling  

 bindende virkning for alle, som kan gøre krav gældende mod fonden, uanset om  

 de har anmeldt krav i fonden.
 § 365.  Anke og kære af Sø- og Handelsrettens  

 afgørelser sker til højesteret efter retsplejelovens regler herom.
Sekstende kapitel Om de særlige trækningsrettigheder § 366.  Ved SDR forstås de af Den internationale  

 Valutafond anvendte særlige trækningsrettigheder (SDR). Omregning af SDR til  

 dansk mønt foretages efter kursen på den dag, da der stilles sikkerhed for  

 ansvaret, eller, hvis sikkerhed ikke stilles, på betalingsdagen.
Såfremt der  

 oprettes begrænsningsfond efter kapitel 10 eller 12, sker omregningen dog  

 efter kursen på den dag, hvor begrænsningsfonden anses for oprettet efter §  

 353, stk. 3, medmindre der inden fondsoprettelsen er stillet sikkerhed for  

 ansvaret.
Syttende kapitel Om straf § 367.  Sørger skibsføreren ikke for at have et  

 eksemplar af denne lov og af de i henhold dertil udstedte forskrifter om  

 bord, straffes han med bøde.
Det samme gælder, hvis skibsføreren ikke sørger  

 for at have et eksemplar af de i henhold til § 60, stk. 2, 2. punktum,  

 foreskrevne love og forskrifter om bord.
 § 368.  Forsømmer skibsføreren, en styrmand,  

 maskinchefen, en maskinmester eller radiotelegrafisten at overholde sine  

 forpligtelser med hensyn til skibs-, maskin- eller radiodagbogen, straffes  

 han med bøde eller hæfte.
 § 369.  Vægrer skibsføreren sig ved i henhold til § 70  

 at tage søfarende, deres aske eller efterladenskaber med skibet, straffes han  

 med bøde.
 § 370.  Undlader skibsføreren eller rederen at indgive  

 anmeldelse om afgivelse af søforklaring, jf. § 306, straffes han med bøde.
 § 371.  Foranlediger skibsføreren grundstødning,  

 forlis eller anden søulykke ved grov fejl eller forsømmelse i tjenesten,  

 straffes han med bøde eller hæfte.
 Stk. 2.  Det samme gælder, dersom skibsføreren gentagne  

 gange ved fejl eller forsømmelse foranlediger en sådan begivenhed.
 Stk. 3.  Har en skibsfører, der udfører arbejde om bord  

 i et skib, nydt spiritus eller andre rusmidler i et sådant omfang, at han er  

 ude af stand til at udføre sin tjeneste på fuldt betryggende måde, straffes  

 han med bøde eller hæfte.
Stk. 4.  Under skærpende omstændigheder kan tillige ved  

 dommen retten til at føre skib frakendes for et bestemt tidsrum indtil 5 år  

 eller for bestandig.
Industriministeren kan, når 5 år er forløbet efter  

 endelig dom, tilbagegive den frakendte ret.
Stk. 5.  Frakendes nævnte ret ham, skal det bestemmes  

 ved dommen, hvorvidt han kan gøre tjeneste som styrmand.
Anklagemyndigheden  

 indsender hans sønæringsbevis og udskrift af dommen til industriministeriet.  

 Er det bestemt, at han kan gøre tjeneste som styrmand, meddeler  

 industriministeren ham fornødent sønæringsbevis.
Delvis frakendelse kan dog  

 ikke finde sted ved overtrædelse efter stk. 3.
Stk. 6.  Skønner politiet ved overtrædelser efter stk.  

 3, at betingelserne for at frakende en person retten til at føre skib  

 foreligger, kan det midlertidigt fratage ham denne ret, dog at vedkommende  

 dommer, inden spørgsmålet afgøres ved dommen, kan ophæve den af politiet  

 trufne bestemmelse.
Afsiges der frifindende dom i 1. instans, og dommen  

 påankes af anklagemyndigheden, kan denne, hvor forholdene særlig taler for at  

 opretholde fratagelsen af retten til at føre skib under anken, indbringe  

 spørgsmålet for appelinstansen, der træffer afgørelsen ved kendelse.
 § 372.  Forsømmer skibsføreren i tilfælde af  

 skibssammenstød at overholde sine forpligtelser efter § 222 eller § 223,  

 straffes han med bøde eller hæfte.
 § 373.  Gør skibsføreren sig skyldig i sådan grov  

 eller oftere gentagen fejl eller forsømmelse med hensyn til forpligtelser  

 efter denne lov, som ikke omfattes af nogen af de foregående bestemmelser,  

 straffes han med bøde eller hæfte.
 § 374.  Hvad dette kapitel bestemmer vedrørende  

 skibsføreren, gælder også den, der er trådt i skibsførerens sted.
 § 375.  I forskrifter, der udstedes i medfør af 12.  

 kapitel, kan der fastsættes straf af bøde for overtrædelse af forskrifterne.
Attende kapitel Om lovens område og ikrafttræden samt ældre lovbestemmelsers ophævelse § 376.  Med undtagelse af bestemmelserne i ..........  

 (* 2) træder nærværende lov, hvori der ved kongelig anordning for Færøernes  

 vedkommende kan gøres de lempelser, som ifølge de stedlige forhold måtte  

 anses fornødne, i kraft den ........ (* 2).
 Stk. 2.  Loven gælder for Grønland med de afvigelser,  

 der følger af den særlige grønlandske lovgivning.
§ 377.  (Indeholder ældre ophævelsesbestemmelser.) Industriministeriet, den 13. oktober  

 1989 Nils Wilhjelm / Jørgen Bredholt (* 1) Ophævet ved lov nr. 228 af 23. maj 1984 om erstatningsansvar.
 (* 2) Indeholder ældre ikrafttrædelsesbestemmelser.
 (* 3) I henhold til rettelsesliste til Lovtidende A indføjes følgene  

 rettelse:
 Den korrekte indledning skal være: Herved bekendtgøres Sølov nr. 56 af 1.  

 april 1982 jf. lovbekendtgørelse nr. 141 af 1. april 1985, med de ændringer  

 der følger af lov nr. 159 af 15. marts 1989.
