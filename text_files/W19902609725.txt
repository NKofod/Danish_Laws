 Det lokale nævn giver afslag på ansøgning om sendetilladelse med den  

 begrundelse, at den beskrevne programvirksomhed vil kunne afvikles indenfor  

 rammerne af eksisterende sendetilladelser, samt at udstedelse af flere  

 sendetilladelser til samme personkreds vil betyde nævnets bevidste medvirken  

 til omgåelse af loven om Lokalradiofonden.
 Udvalget fandt det berettiget, at nævnet ved de givne afslag har  

 hindret en opsplitning af sendevirksomheden på flere tilladelseshavere.  

 Udvalget gav på den baggrund ikke klager medhold.
 Udvalget har på sit møde den 18. juni 1990 behandlet en klage fra  

 Midtlandskanalen på vegne af Studie 1 og Studie 2 over en afgørelse om afslag  

 på foreningernes ansøgninger om sendetilladelse, som nævnet har meddelt i  

 skrivelse af 8. marts 1990.
I skrivelsen angiver nævnet som begrundelse for afslaget, at  

 programvirksomheden ikke har tilknytning til det lokale område.
I svar af 6.  

 april 1990 på foreningens uddybning af programvirksomheden, angiver nævnet  

 endvidere som begrundelse, at det ikke finder grundlag for at udstede flere  

 sendetilladelser i nævnets område.
2. I brev af 4. maj 1990 fra Midtlandskanalen klages over nævnets  

 afgørelse.
Foreningen finder, at et loft over udstedelsen af sendetilladelser  

 vil skabe konkurrenceforvridende forhold mellem radioerne.
 3. Af nævnets udtalelse af 29. maj 1990 fremgår, at nævnet i forbindelse  

 med behandlingen af ansøgningerne med tilhørende vedtægter og  

 stiftelsesdokument, har konstateret, at Studie 1 og Studie 2 skal afvikle  

 programvirksomheden igennem en samarbejdsaftale med Midtlandskanalen Aps og  

 at der er personsammenfald mellem bestyrelsen i Studie 1 og Studie 2 og to  

 andre tilladelseshaveres bestyrelser, Ron og Rons, der ligeledes indgår i  

 Midtlandskanalen, samt at der er personsammenfald mellem de to bestyrelser i  

 Studie 1 og Studie 2.
Nævnet anfører, at den beskrevne programvirksomhed for Studie 1 og Studie  

 2 uden problemer af nogen art vil kunne afvikles indenfor rammerne af de  

 givne sendetilladelser til Ron og Rons.
Udstedelsen af flere sendetilladelser  

 til samme personkreds vil betyde nævnets bevidste medvirken til omgåelse af  

 loven om Lokalradiofonden.
Nævnet har tidligere på baggrund af en udtalelse  

 fra Generaldirektoratet for P&T vedrørende flere lokalradiotilladelser  

 til en ansøger meddelt afslag på ansøgninger fra samme personkreds, der har  

 etableret Ron og Rons, om sendetilladelser til Studie 1-6.
 4. I supplerende udtalelse fra Midtlandskanalen anføres det, at når der i  

 startfasen var den samme snævre personkreds, var det for at hjælpe de  

 personer, der overfor Midtlandskanalen havde udtrykt ønske om at starte lokal  

 radiovirksomhed.
5. Udvalget vedr.
Lokal Radio og TV finder det berettiget, at nævnet ved  

 de givne afslag har hindret en opsplitning af sendevirksomheden på flere  

 tilladelseshavere med den beskrevne konsekvens for afgiftstilsvaret.
Udvalget  

 træffer derfor følgende Afgørelse:
 Der kan ikke gives klageren medhold.
