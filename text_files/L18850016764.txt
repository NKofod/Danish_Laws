 Under 23de Februar d. Å. er der mellem den kongelig danske Regjering og  

 det internationale Kongs-Selskab blevet afsluttet følgende Konvention:
 Da Hans Majestæt Kongen af Danmark og Hans Majestæt Belgiernes Konge i  

 Egenskab af det internationale Kongo-Selskabs Grundlægger og i dette Selskabs  

 Navn, ere besjælede af Ønsket om, ved en Konvention at ordne Danmarks Forhold  

 til det internationale Kongo-Selskab, have de i dette Øiemed udnævnt til  

 deres Befuldmægtigede:
 Hans Majestæt Kongen af Danmark:
Herr Carl Rudolph Emil Vind, Hans Matestæts overordentlige Gesandt og  

 befuldmægtigede Minister hos Hans Majestæt Keiseren af Tydskland, Konge af  

 Preussen og Hans Majestæt Belgiernes Konge:
 Herr Maximilian Carl Ferdinand Strauch, Oberst i den belgiske Hær, hvilke,  

 efter Udvexling af deres Fuldmagter, der befandtes i god og rigtig Form, ere  

 komne overens om følgende Artikler:
 Artikel I.
 Den kongelig danske Regjering anerkjender det internationale  

 Kongo-Selskabs Flag - et blaat Flag med en Guldstjerne i Midten - som en  

 venskabelig Stats Flag.
 Artikel II.
Det internationale Kongo-Selskab forpligter sig til ikke at opkræve  

 nogensomhelst Told af Varer eller Handelsartikler, der indføres umiddelbart  

 eller i Transit af danske Undersaatter i Selskabets nuværende eller  

 fremtidige Besiddelser.
Denne Toldfrihed strækker sig ogsaa til de Varer og  

 Handelsartikler, der befordres paa de nu eller fremtidigt anlagte Veie,  

 Jernbaner eller Kanaler omkring Kongo-Katarakterne.
 Artikel III.
Danske Undersaatter have Ret til at opholde sig og bosætte sig i  

 Selskabets nuværende og fremtidige Besiddelser.
De skulle behandles paa samme  

 Maade som den mest begunstigede Nations Undersaatter, deri indbefattet  

 Indlændingene, i Henseende til Beskyttelse for deres Person og deres Eiendom,  

 den frie Udøvelse af deres Religion, Forfølgelsen og Forsvaret af deres  

 Rettigheder, saavelsom i Henseende til Skibsfart, Handel og Industri.
I  

 Særdeleshed skulle de have Ret til at kjøbe, sælge og leie Grundstykker,  

 Miner, Skove og Bygninger, beliggende i Selskabets Besiddelser, at oprette  

 Handelshuse der og drive Handel og Kystfart under dansk Flag.
 Artikel IV.
 Selskabet forpligter sig til aldrig at tilstaa en anden Nations  

 Undersaatter nogensomhelst Fordel, uden at denne strax bliver udstrakt til de  

 danske Undersaatter.
 Artikel V.
 Man er kommet overens om, at Danmark skal nyde alle de Rettigheder og  

 Privilegier, der ere eller ville blive tilstaaede andre Stater i Henseende  

 til Udnævnelsen af Konsuler, deres Embedsvirksomhed og den konsulære  

 Jurisdiktion.
 Artikel VI.
I Tilfælde af Udtrædelse af Selskabets nuværende eller fremtidige  

 Besiddelser eller af en Del deraf, skulle de af Selskabet ved nærværende  

 Konvention overtagne Forpligtelser omtales i Aftrædelsesakten og lægges over  

 paa Erhververen.
Disse Forpligtelser og de Danmark og de danske Undersaatter  

 af Selskabet tilstaaede Rettigheder skulle forblive i Kraft efter enhver  

 Aftrædelse, overfor enhver ny Erhverver af hvilkensomhelst Del af de nævnte  

 Besiddelser.
 Artikel VII.
 Denne Konvention skal ratificeres og Ratifikationerne skulle udvexles  

 inden den kontest mulige frist.
 Denne Konvention træder i Kraft umiddelbart efter Ratifikationernes  

 udvexling.
 Til Stadfæstelse heraf have de tvende Befuldmægtigede undertegnet  

 nærværende Konvention og paatrykt samme deres Vaabensegl.
 Givet i Berlin, den 23de Februar 1885.
E.
Vind.
(L.S.) Strauch.
(L.S.) Hvilket, efter at Konventionen er blevet ratificeret og Ratifikationerne  

 under 13de August d.
A. ere blevne udvexlede i Antwerpen, herved bringes til  

 almindelig Kundskab.
 Udenrigsministeriet, den 14de September  

 1885.
O.D.
Rosenørn-Lehn.
