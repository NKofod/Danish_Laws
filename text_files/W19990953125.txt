Kendelse fra Pressenævnet i sag nr.  

 31/1999 En tidligere skoleleder har klaget til Pressenævnet  

 over to artikler bragt i Lolland-Falsters Folketidende den 30. december 1998,  

 idet han mener, at god presseskik er tilsidesat.
 Den ene artikel havde overskriften "Langvarig strid  

 på Stenoskolen nærmer sig afslutning: Forlig med fyret  

 skoleleder" og bl.a. følgende indhold:
 "[Navn] har fået 18.000 kroner.
 "Ja, det er vores næststørste julegave i  

 år". Sådan udtrykker Stenoskolen i Nakskovs leder,  Eric  

  Steffensen, det, at den tidligere leders krav mod skolen stort set er faldet  

 til jorden.
[Navn] blev først suspenderet i marts 1997 og siden  

 afskediget med gældende varsel   og fritstillet.
Han har dermed  

 fået 16 måneders løn udbetalt frem til 31. juli 1998.
[Navn] svarede igen med at anlægge erstatningssag  

 mod skolen for uberettiget afskedigelse.
Det er sket med et krav om  

 yderligere et års løn samt udbetaling af løn for 1.400  

 timers overarbejde, ud over de 1.600 "normale" timer, det sidste år han  

 var ansat på skolen.
Mødte med krav om 685.000 kroner Endvidere mødte den tidligere leder med et krav  

 på 18.000 kroner til dækning af dokumenterede udlæg.  

 Sammenlagt et krav på udbetaling af 685.000 kroner.
 Gennem det sidste halvandet år har der været  

 langvarige forberedende retsmøder ved byretten i København  

 hvor begge parters advokater bor   og sagen var på vej mod landsretten.  

 Parterne blev dog enige om at gå i Forligsnævnet.
 Forligsnævnet har afgjort, at [navn]  

 godtgørelseskrav for uberettiget fyring og overarbejde ikke havde hold  

 i virkeligheden.
 Som leder honoreres overarbejde således ikke, hvis  

 det ikke er aftalt og defineret   og det havde [navn] ingen aftale om.
 De 18.000 kroner for dokumenterede udlæg, skal  

 Stenoskolen derimod betale.
 Der er indgået skriftlig, bindende aftale om  

 forliget, og sagen kan dermed ikke genoptaget.
- Så vi er meget glade for udfaldet af sagen, siger  

  Eric  Steffensen.
For skolen havde overhovedet ikke økonomi til at  

 betale en erstatning på 685.000 kroner.
Skolens største julegave i år er  

 ifølge Stenoskolens leder den akkord-aftale, skolen har fået med  

 sine kreditorer: Undervisningsministeriet, Ansgar Stiftelsen, der er det  

 katolske trosamfund, og Den Danske Bank i Nakskov.
Aftalen gælder de  

 penge, Stenoskolen skal betale tilbage, efter at elevtallet havde  

 ændret sig dramatisk nedad i skoleåret 96/97, og skolen fik  

 udbetalt for stort tilskud." Den anden artikel havde overskriften "[Efternavn]:  

 Forlig har endnu ikke min underskrift" og bl.a. følgende  

 indhold:
 "Hans underskrift på forligs-kladden er dog juridisk  

 bindende, konstaterer retsassessor.
 - Modsat Stenoskolen anser skolens tidligere leder, [navn]  

 ikke sagen om hans afsked for afsluttet.
 Til avisen sagde han lillejuleaften, at der ikke  

 foreligger noget underskrevet forlig, og at han ikke underskriver forliget,  

 før Stenoskolen har indbetalt feriepenge til ham, som han skal have  

 ifølge forliget:
Usaglig afskedigelse - Jeg har været udsat for en usaglig afskedigelse,  

 og skolen er efterfølgende blevet kørt ned af inkompetente  

 personer, fortsatte [navn].
 Han tilføjede, at forligsteksten indeholder en  

 udtalelse fra Stenoskolens bestyrelse om, at opsigelsen var usaglig.
 Her efter jul har det desværre ikke været  

 muligt for avisen at træffe [navn].
Stenoskolens leder,  Eric  Steffensen, siger til avisen,  

 at [navn] har modtaget sine feriepenge, og det samme gælder i  

 øvrigt de 18.000 kroner, som han har fået som følge af  

 forliget, tilføjer  Bente  Holm.
Pengene skulle senest være  

 udbetalt 1. februar 1999.
 At skolen nu ledes af inkompetente personer, har den  

 nuværende skoleleder svært ved at få øje  

 på:
- Da jeg tiltrådte 1. august 1997 havde skolen et  

 underskud på 2 millioner kroner.
Det er nu nede på 700.000  

 kroner, og underskuddet vil blive afviklet i løbet af 1999, siger  

  Eric  Steffensen.
- Der var ti lærere, der forlod skolen, før  

 blev fritstillet, og 82 elever skiftede skole, de to sidste  

 år han var ansat.
Denne elevflugt er nu stoppet.
Elevtallet opgøres pr. 5. september hvert år.  

 I 1995 gik der 210 elever på Stenoskolen, i 1996 180 elever, i 1997 128  

 elever og i år 125 elever." Artiklerne var illustreret af et billede af nogle  

 dokumenter.
Hertil bragtes billedteksten:
"[Efternavn] har sat sin underskrift på kladden til  

 forliget   og det er juridisk bindende.
Mellemværendet mellem  

 Stenoskolen og den tidligere skoleleder er dermed endelig afgjort." Klageren har anført, at han over for journalisten  

 havde gjort opmærksom på, at han den pågældende dag  

 ikke havde underskrevet forligsdokumentet og at han ikke agtede at  

 gøre det.
Samtidig gjorde han opmærksom på , at han ikke  

 var hjemme i julen og først kunne træffes igen den 4. januar  

 1999.
 Klageren har videre anført, at der er bragt  

 forkerte oplysninger i artiklerne, idet erstatningskravet ikke er faldet til  

 jorden men fra klagerens side frafaldet som del af et muligt forlig, og idet  

 forligsnævnet ikke har behandlet klagerens krav men alene konstateret,  

 at opsigelsen af ham ikke var rimeligt begrundet.
 Klageren har herudover anført, at det er forkert,  

 når han fremstilles som årsag til elevnedgangen, og at der i  

 artiklen tillige er bragt forkerte oplysninger om antallet af lærere,  

 der skiftede til andet arbejde.
 Klageren har yderligere anført, at en række  

 af de oplysninger, han kritiseres for i artiklerne, skyldes forhold, der er  

 foregået efter, at han forlod skolen.
Klageren har endelig anført, at han fra sagens  

 begyndelse har nægtet at udtale sig, da en personsag af denne art altid  

 behandles fortroligt, men at hans advokat gerne deltager, så han  

 offentligt kan forelægge svarene på de fremsatte ukorrekte  

 påstande.
Dette har bladet imidlertid ikke reageret på.
Bladet har i en udtalelse anført, at bladet siden  

 juni 1996 har beskrevet forløbet i sagen.
Bladet har gennem hele  

 forløbet søgt at få en kommentar fra klageren.
Da  

 klageren blev sat fra stillingen var det imidlertid ikke muligt at få  

 hans kommentar.
 Bladet har dog også i forbindelse med den seneste  

 udvikling   de påklagede artikler   kontaktet klageren og indhentet  

 hans kommentarer.
 Bladet har endelig anført, at sagen nu er slut,  

 hvilket bekræftes af en udskrift fra Østre Landsret, hvoraf  

 fremgår, at en sag anlagt af klageren mod Stenoskolen hæves som  

 forligt.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Tage  

 Clausen og Preben Sørensen.
 Pressenævnet udtaler:
 Pressenævnet bemærker indledningsvis, at  

 nævnet ikke har mulighed for at foretage en bevisførelse.  

 Nævnet kan derfor navnlig ikke tage stilling til, om de bragte  

 oplysninger om skolens økonomi og baggrunden herfor er korrekte.
 Da artiklens oplysninger om skolens økonomi og det  

 indgåede forlig   eller udkastet hertil   er blevet efterprøvet  

 ved forelæggelse for klageren, og da bladet har bragt klagerens  

 kommentarer hertil, finder Pressenævnet, at bladet ikke har tilsidesat  

 god presseskik i forbindelse med artiklerne den 30. december 1998.
 Afsagt den 5. maj 1999.
