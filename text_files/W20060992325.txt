Medlemmet/arbejdsgiver  

 havde søgt om VEU-godtgørelse/lønrefusion under medlemmets deltagelse i et  

 AMU-kursus.  


  

 Medlemmet var uddannet bioanalytiker og arbejdede som laborant.
Medlemmet  

 havde  

 ikke været ansat som bioanalytiker siden august 1998.  


  

 Arbejdsløshedskassen gav afslag på VEU-godtgørelse under henvisning til, at  

 medlemmets uddannelse som bioanalytiker oversteg niveauet for  

 erhvervsuddannelser.  


  

 Medlemmet anførte i klagen, at han siden august 1998 ikke var ansat som  

 bioanalytiker, men som laborant.  


  

 Ankenævnet fandt, at medlemmet ikke var berettiget til VEU-godtgørelse, idet  

 medlemmet måtte anses for at gøre brug af sin uddannelsesmæssige baggrund som  

 bioanalytiker i sit nuværende arbejde som laborant.  


  

 Ankenævnet lagde vægt på, at selvom medlemmet ikke var uddannet laborant,  

 kunne  

 han anvende de kompetencer, som han havde erhvervet i forbindelse med  

 uddannelsen som bioanalytiker til at varetage beskæftigelsen som laborant.  


  

 Ankenævnet fandt derfor, at medlemmets nuværende beskæftigelse som laborant  

 var  

 opnået på grundlag af uddannelsen som bioanalytiker.  


  

 Ankenævnet tiltrådte således arbejdsløshedskassens afgørelse af 9. februar  

 2006.
Uddannet  

 som bioanalytiker, ikke anvendt uddannelsen inden for de sidste 5 år,  

 arbejdet  

 som laborant siden august 1998, anses for at være beskæftiget med faget  

 (bioanalytiker) inden for de sidste 5 år Ankenævnet har behandlet Deres klage på møde den 14.  

 juni 2006.
Nævnet traf denne A F G Ø R E L S E De er ikke berettiget til voksen- og efteruddannelsesgodtgørelse  

 (VEU-godtgørelse) i forbindelse med Deres deltagelse i AMU-kurset  

 Kvalificering af udstyr og Valid afholdt i perioden 28. november  

 til 30.  

 november 2005.
BEGRUNDELSE Efter reglerne er det en betingelse for at opnå  

 VEU-godtgørelse under kursusdeltagelse, at ansøger ikke har en erhvervsrettet  

 uddannelse, der med hensyn til niveau og varighed overstiger  

 erhvervsuddannelse,  

 medmindre uddannelsen ikke har været anvendt de sidste 5 år.
Ankenævnet har ved afgørelsen lagt vægt på, at De er  

 uddannet bioanalytiker, som er en uddannelse, der i niveau overstiger  

 erhvervsuddannelserne.
De er derfor som udgangspunkt ikke omfattet af  

 personkredsen, som kan få VEU-godtgørelse.
 Deres ret til VEU-godtgørelse er derfor betinget af, at  

 De ikke har haft beskæftigelse inden for uddannelsens område de sidste 5 år.
 Ankenævnet har noteret sig Deres oplysning om, at De  

 arbejder som laborant, og at De ikke har været ansat som bioanalytiker siden  

 den 16. august 1998.
 Ankenævnet finder imidlertid, at De anses for at gøre  

 brug af Deres uddannelsesmæssige baggrund som bioanalytiker i Deres nuværende  

 arbejde som laborant.
 Ankenævnet har lagt vægt på, at selvom De ikke er  

 uddannet som laborant, har De kunnet anvende de kompetencer, som De har  

 erhvervet i forbindelse med uddannelsen som bioanalytiker til at varetage  

 beskæftigelsen som laborant.
 Ankenævnet finder derfor, at Deres nuværende  

 beskæftigelse som laborant er opnået på grundlag af Deres uddannelse som  

 bioanalytiker.
 På baggrund af ovenstående finder nævnet herefter, at  

 De ikke er berettiget til VEU-godtgørelse, og Deres arbejdsgiver er derfor  

 heller ikke berettiget til lønrefusion.
 Arbejdsmarkedets Ankenævn tiltræder således  

 arbejdsløshedskassens afgørelse af 9. februar 2006.
Ankenævnet henviser til § 1, § 2, § 3, § 4 og § 9 i lov om godtgørelse ved  

 deltagelse i erhvervsrettet voksen- og efteruddannelse, jf. lovbekendtgørelse  

 nr. 795 af 18. august 2005, og § 1, § 2, § 4, § 5 og § 14 i bekendtgørelse nr. 494 af  

 14. juni 2005 om godtgørelse ved deltagelse i erhvervsrettet voksen- og  

 efteruddannelse.
På ankenævnets vegne De kan læse om afgørelsens faktiske og retlige grundlag  

 på de følgende sider.
 Kopi til:
XX Arbejdsløshedskasse 1. Sagsforløb Det fremgår af sagens oplysninger, at De har ansøgt om  

 VEU-godtgørelse til kurset Kvalificering af udstyr og Valid.  

 afholdt i  

 perioden 28. november til 30. november 2005. Deres arbejdsgiver har samtidig  

 søgt om refusion af afholdte lønudgifter i forbindelse med afholdelsen af  

 ovennævnte kursus.
Det fremgår videre, at De er uddannet bioanalytiker.
De  

 har ikke været ansat som bioanalytiker siden den 16. august 1998, men har  

 arbejdet som laborant.
2. Arbejdsløshedskassens afgørelse A-kassen traf den 8. december 2005 denne afgørelse:
Ansøgning om  

 VEU-godtgørelse Vi har den 08/12-2005 modtaget din ansøgning om  

 VEU-godtgørelse for perioden 28/11-30/11-2005, i alt 3 dage.
 Vi må desværre afslå din ansøgning.
BEGRUNDELSE OG  

 REGLER Reglerne om VEU-godtgørelse finder du i  

 Undervisningsministeriets bekendtgørelse nr. 494 af 14. juni 2005 om  

 godtgørelse ved deltagelse i erhvervsrettet voksen- og efteruddannelse.
 Der står i § 4, at der ikke kan udbetales godtgørelse  

 til personer, der har en uddannelse, der overstiger niveauet for  

 erhvervsuddannelser.
Årsagen til afslaget er, at din uddannelse som bioanalytiker  

 overstiger niveauet for erhvervsuddannelser.
De er således ikke omfattet af  

 målgruppen for VEU-godtgørelse. 3. Klagen til  

 ankenævnet De klagede over afgørelsen i brev, modtaget i a-kassen  

 den 23. december 2005, og har anført følgende:
 Jeg har modtaget et brev fra jer, dateret den 8.  

 december 2005, hvori I giver mig afslag på min ansøgning om VEU-godtgørelse  

 for  

 perioden 28/11-30/11-2005 (i alt 3 dage).
 Grunden til jeres afslag er, at § 4 beskriver, at der  

 ikke kan udbetales godtgørelse til personer, der har en uddannelse, der  

 overstiger niveauet for erhvervsuddannelser.
 Årsagen er, at min uddannelse som bioanalytiker  

 overstiger niveauet for erhvervsuddannelser.
 Jeg har dog ikke været ansat som bioanalytiker siden  

 16. august 1998, men som laborant for YY i perioden indtil år 2000, hvorefter  

 jeg har været ansat som laborant for NN indtil i dag.
 Derfor må jeg have misforstået formularens spørgsmål  

 3.e., som spørger, om jeg har benyttet min uddannelse inden for de sidste 5  

 år.  

 Punktet er nu rettet.
 Derfor vil jeg gerne have jer til at revurdere min  

 ansøgning om VEU-godtgørelse, da jeg mener, at jeg er berettiget til denne  

 godtgørelse.
 I brevet har jeg vedlagt ansøgningen om  

 VEU-godtgørelse.
 A-kassens bemærkninger til klagen:
 A-kassen oversendte sagen til nævnet ved brev af 9.  

 februar 2006 og anførte følgende:
Vi kan til sagen oplyse, at vi har undersøgt  

 uddannelsernes indhold i DUEL (Dansk Uddannelses- og Erhvervsleksikon) og på  

 den baggrund har vi fastholdt afdelingens afgørelse. A-kassen vedlagde, med oversendelsen, hovedkontorets  

 afgørelse af 9. februar 2006:
 Som du ved, modtog vi din klage over afslag på  

 VEU-godtgørelse til dig for perioden 28. til 30. november 2005, i alt 3 dage.
 Den 23. december 2005 modtog vi klage fra dig over afslag  

 på VEU-godtgørelse.
AFGØRELSE Vi finder ikke, at der kan udbetales VEU-godtgørelse  

 for perioden 28. til 30. november, i alt 3 dage, da din uddannelse er for  

 høj.
BEGRUNDELSE Det er en betingelse for udbetaling af VEU-godtgørelse,  

 at din uddannelse ikke overstiger niveauet for erhvervsuddannelsen.
 Din uddannelse som bioanalytiker er en uddannelse, der  

 overstiger dette niveau.
 Du har oplyst, at du siden 1998 ikke har arbejdet som  

 bioanalytiker men som laborant, vi har derfor vurderet, at du fortsat bruger  

 din uddannelse.
SAGSFORLØB Den 8. december 2005 xx arbejdsløshedkasses afgørelse  

 om, at der ikke kan udbetales VEU-godtgørelse for ovennævnte periode, da din  

 uddannelse er for høj.
 Det klager du over i brev, modtaget her den 23.  

 december 2005. I brevet skriver du blandt andet, jeg har dog ikke været  

 ansat  

 som bioanalytiker siden den 16. august 1998, men som laborant hos YY i  

 perioden  

 indtil år 2000, hvor efter jeg har været ansat som laborant for NN indtil i  

 dag.
 Som nævnt tidligere er det vores vurdering, at du har  

 brugt din uddannelse som bioanalytiker i dit arbejde som laborant.
På baggrund af denne afgørelse har vi dags dato  

 videresendt din klage til Arbejdsmarkedets Ankenævn. 5. Nyt efter  

 klagen Ingen yderligere oplysninger.
6. Regler Lov om godtgørelse  

 ved deltagelse i erhvervsrettet voksen- og efteruddannelse, jf.  

 lovbekendtgørelsen nr. 795 af 18. august 2005:
§ 1.  

  

 Loven har til formål at skabe økonomisk grundlag for, at voksne, fortrinsvis  

 kortuddannede, kan deltage i erhvervsrettet voksen- og efteruddannelse til og  

 med erhvervsuddannelsesniveau.
Dette formål sikres ved, at deltagerne under  

 uddannelsen kan opnå godtgørelse for tab af indtægt eller arbejdsmulighed.
§ 2.  

  

 Den  

 personkreds, der kan opnå ydelser efter § 1, omfatter 1)  

 	  

 beskæftigede lønmodtagere,  

 såvel privat som offentligt ansatte, 2)  

 	  

 selvstændige  

 erhvervsdrivende og 3)  

 	  

 ledige, der er  

 berettigede til dagpenge efter § 55 i lov om arbejdsløshedsforsikring m.v. og Stk. 2.  

  

 Det er en  

 betingelse for at opnå ydelser efter § 1, at den pågældende ikke har en  

 erhvervsrettet  

 uddannelse, der med hensyn til niveau og varighed overstiger  

 erhvervsuddannelse  

 eller anden uddannelse, der kan sidestilles med erhvervsuddannelse, medmindre  

 uddannelsen ikke har været anvendt de sidste 5 år.
 § 3.  

  

 Der  

 kan opnås ydelser efter § 1, jf. dog § 5, ved deltagelse i følgende  

 uddannelser  

 til og med erhvervsuddannelsesniveau, i det omfang udbuddet, dog undtaget de  

 i  

 nr. 9 nævnte forløb udløser tilskud efter lov om åben uddannelse  

 (erhvervsrettet voksenuddannelse) m.v.:
 1)  

 	  

 Arbejdsmarkedsuddannelser  

 (AMU) efter lov om arbejdsmarkedsuddannelser m.v., dog undtaget  

 Træningsskolens  

 arbejdsmarkedsuddannelser (TAMU).
 § 4.  

  

 Under deltagelse i uddannelse, der er omfattet af § 3, kan beskæftigede  

 lønmodtagere, selvstændige erhvervsdrivende og ledige med ret til selvvalgt  

 uddannelse, jf. § 2, stk. 1, nr. 3, opnå godtgørelse for tab af indtægt eller  

 arbejdsmulighed som følge af deres deltagelse, jf. dog stk. 2.
 Stk. 3.  

  

 Godtgørelsen  

 udgør ved fuldtidsundervisning pr. undervisningsuge et beløb svarende til  

 dagpengenes højeste beløb for en uge, jf. § 47 i lov om  

 arbejdsløshedsforsikring m.v.
 Stk. 6.  

  

 Undervisningsministeren kan fastsætte nærmere regler om godtgørelse.
§ 9.  

  

 For  

 beskæftigede lønmodtagere kan godtgørelse i henhold til §§ 4 og 5 udbetales  

 til  

 arbejdsgiveren i tilfælde, hvor der er truffet aftale om, at arbejdsgiveren  

 fortsætter med at udbetale sædvanlig løn under uddannelsen.
Beløbet svarer  

 til  

 den godtgørelse, som en deltager kunne have fået udbetalt efter §§ 4 og 5.  

 Beløbet kan dog højst udgøre et beløb, der svarer til arbejdsgiverens  

 lønudgifter  

 til en deltager under dennes uddannelse.
 Bekendtgørelse nr.  

 494 af 14. juni 2005 om godtgørelse ved deltagelse i erhvervsrettet voksen-  

 og  

 efteruddannelse:
 § 1.  

  

 Der  

 kan opnås godtgørelse efter reglerne i denne bekendtgørelse ved deltagelse i  

 erhvervsrettet voksen- og efteruddannelse til og med  

 erhvervsuddannelsesniveau.
 Stk. 2.  

  

 Erhvervsrettet  

 voksen- og efteruddannelse, jf. stk. 1, er:
 1)  

 	  

 Arbejdsmarkedsuddannelser  

 (AMU) efter lov om arbejdsmarkedsuddannelser m.v., dog undtaget  

 Træningsskolens  

 arbejdsmarkedsuddannelser (TAMU).
§ 2.  

  

 Deltagere, der kan opnå godtgørelse efter denne bekendtgørelse, er 1)  

 	  

 beskæftigede  

 lønmodtagere, såvel privat som offentligt ansatte, jf. dog § 3, 2)  

 	  

 selvstændige  

 erhvervsdrivende, jf. dog § 3, og § 4.  

  

 Det  

 er en betingelse for at opnå godtgørelse efter denne bekendtgørelse, at  

 deltageren 1)  

 	  

 alene har en  

 uddannelse ud over en almen skoleuddannelse til og med gymnasialt niveau, 2)  

 	  

 har en erhvervsuddannelse  

 efter lov om erhvervsuddannelser, en lærlingeuddannelse, en erhvervsfaglig  

 grunduddannelse, en grundlæggende social- og sundhedsuddannelse eller en  

 grundlæggende  

 uddannelse efter lov om landbrugsuddannelser, 3)  

 	  

 har en kommunal-  

 eller etatsuddannelse eller lignende, hvis uddannelsesniveau og varighed ikke  

 overstiger erhvervsuddannelserne eller et niveau og en varighed, der kan  

 sidestilles hermed, eller 4)  

 	  

 har en anden og  

 højere uddannelse end nævnt i nr. 1-3, og ikke har haft beskæftigelse inden  

 for  

 uddannelsens område i de sidste 5 år.
Stk. 2.  

  

 Uddannelser, der  

 kan sidestilles med erhvervsuddannelserne, jf. stk. 1, er uddannelser, der i  

 niveau eller varighed maksimalt svarer til niveauet eller varigheden af  

 erhvervsuddannelserne.
Det er en betingelse, at der ikke er et adgangskrav  

 til  

 uddannelsen, der forudsætter bestået uddannelse på gymnasialt niveau.
 Stk. 3.  

  

 Personer med en  

 uddannelse, der er afløst af en ny tilsvarende uddannelse, kan opnå  

 godtgørelse,  

 hvis den nye uddannelse ikke forudsætter bestået gymnasial uddannelse.
 § 5.  

  

 Videregående  

 teknikere, herunder laboranter, kan i 2004 og 2005 opnå godtgørelse efter  

 denne  

 bekendtgørelse, når de deltager i arbejdsmarkedsuddannelser, der er udviklet  

 til denne målgruppe efter lov om arbejdsmarkedsuddannelser, jf.  

 lovbekendtgørelse nr. 309 af 13. maj 2002 med senere ændringer og lov nr. 446  

 af 10. juni 2003 med senere ændringer.
§ 14.  

  

 Arbejdsgivere, der efter aftale med deltageren udbetaler sædvanlig løn under  

 uddannelsen, har ret til refusion.
Refusionen svarer til den godtgørelse, som  

 deltageren ville have været berettiget til efter kapitlerne 3, 4 og 5.  

 Refusionen kan dog ikke være højere end den løn, arbejdsgiveren udbetaler  

 under  

 uddannelsen.
