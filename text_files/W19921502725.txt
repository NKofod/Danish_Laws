En 38-årig mand med influenzalignende symptomer får under sygebesøg af  

 egen læge ordineret antibiotika.
Efterfølgende forværres tilstanden og egen  

 læge samt vagtlæge kontaktes ialt 6 gange.
Egen læge aflægger ikke sygebesøg  

 men ordinerer telefonisk medicinskift. 8 dage efter indlægges patienten akut  

 og der diagnostiseres væske omkring hjertet og leukæmi, og patienten dør 1  

 måned senere.
 Nævnet beklagede jfr. § 6 at egen læge ikke aflagde sygebesøg på  

 grundlag af symptomer og sygdommens varighed, idet denne, og ikke de  

 pårørende skal vurdere om sygebesøg er nødvendigt.
5.5.1. Nødvendigheden af sygebesøg.
Ansvaret for vurderingen af  

 patientens tilstand ligger hos lægen/vagtlægen.
38-årig mand med influenzalignende symptomer i 8 dage får under sygebesøg  

 af egen læge ordineret antibiotikum.
De følgende dage forværres tilstanden  

 imidlertid, og patientens hustru kontakter egen læge samt en enkelt gang  

 vagtlæge, ialt 6 gange, på grund af fortsat feber og dårlig almentilstand.  

 Egen læge aflægger ikke sygebesøg men ordinerer telefonisk skift af  

 antibiotikum.
Lægen afviser, at hustruen har anmodet om sygebesøg.
Efter 8 dage indlægger egen læge akut patienten på sygehus.
Her  

 diagnosticeres væske omkring hjertet og senere leukæmi.
Patienten dør cirka 1  

 måned efter indlæggelse.
 Sundhedsstyrelsen fandt det beklageligt, jfr. lægelovens § 6, at  

 egen læge ikke på grundlag af de oplyste symptomer og sygdommens varighed  

 aflægger sygebesøg, selv om det formetnlig ikke havde ændret på det tragiske  

 forløb.
 Patientklagenævnet tiltrådte Sundhedsstyrelsens indstilling, idet  

 nævnet fandt det særligt væsentligt at fremhæve, at det er lægen, der  

 vurderer på grundlag af de indhentede oplysninger, om et sygebesøg er  

 nødvendigt, og at det ikke er patienten eller de pårørende, der skal påtage  

 sig ansvaret for denne vurdering.
Der var under nævnsbehandlingen usikkerhed med hensyn til, hvor klinisk  

 medtaget patienten havde været i den periode, hvor egen læge ikke havde  

 undersøgt patienten.
Det kunne have været belyst, såfremt man havde indhentet  

 en udtalelse fra den vagtlæge, som efter det oplyste havde tilset patienten  

 midt i forløbet.
Nævnet var desuden opmærksom på, at der eventuelt kunne  

 påhvile også vagtlægen et ansvar.
For ikke at trække sagen yderligere i  

 langdrag besluttede nævnet dog blot at pege på dette forhold.
