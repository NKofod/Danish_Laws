Bekendtgørelse om sikkerhedskrav m.v.  

 til nøglecentre1) I medfør af § 5, stk. 3, § 6, stk. 3, § 8,  

 stk. 4, § 9, stk. 5 og § 10, stk. 4, i lov nr. 417  

 af 31. maj 2000 om elektroniske signaturer fastsættes:
Kapitel 1 Anvendelsesområde § 1. Denne bekendtgørelse  

 omfatter:
 1)	Sikkerhedskrav m.v. til nøglecentres virksomhed.
 2)	Identitetskontrol af underskriveren forud for udstedelsen af et  

 kvalificeret certifikat.
 3)	Oplysningsforpligtelse i forbindelse med indgåelse af  

 kundekontrakter.
 4)	Katalog- og tilbagekaldelsestjeneste vedrørende kvalificerede  

 certifikater.
Kapitel 2 Sikkerhedskrav m.v. til nøglecentres  

 virksomhed § 2. Et nøglecenter skal i en  

 certifikatpolitik (»CP«) angive det sikkerhedsniveau, nøglecentret  

 anvender i forbindelse med udstedelse og administration af kvalificerede  

 certifikater.
Nøglecentrets certifikatpolitik skal være  

 offentligt tilgængelig.
 Stk. 2. Nøglecentret skal endvidere i en  

 certificeringspraksis (»CPS«) beskrive de procedurer, som nøglecentret  

 og de virksomheder og myndigheder, som nøglecentret har outsourcet  

 opgaver til, anvender i forbindelse med udstedelse og administration af  

 kvalificerede certifikater.
 Stk. 3. Nøglecentrets certificeringspraksis eller dele  

 heraf skal være offentligt tilgængelig med henblik på at  

 give underskrivere og tredjemand mulighed for at vurdere, hvorvidt  

 procedurerne heri overholder kravene i nøglecentrets  

 certifikatpolitik.
 Stk. 4. Et nøglecenters certifikatpolitik og  

 certificeringspraksis skal godkendes af nøglecentrets daglige  

 ledelse.
§ 3. Nøglecentret skal træffe  

 passende foranstaltninger for at sikre, at nøglecentrets drift  

 hurtigst muligt kan genoptages i tilfælde af systemnedbrud,  

 såfremt nøglecentrets private nøgle er blevet  

 kompromitteret, eller der er mistanke herom.
Nøglecentret skal  

 fastsætte procedurer for det tilfælde, at nøglecentret  

 ophører med sin virksomhed.
 § 4. Nøglecentret skal kontrollere, at  

 ledere og medarbejdere, der skal udføre betroede opgaver i eller for  

 nøglecentret, ikke er straffet for en forbrydelse, der gør dem  

 uegnede til at bestride deres hverv.
§ 5. Et nøglecenter skal tegne en  

 forsikring eller en garanti, der dækker mod skader opstået i  

 forbindelse med dets virksomhed.
Dækningssummen på denne  

 sikkerhed skal stå i et rimeligt forhold til omfanget og karakteren af  

 de aktiviteter, som nøglecentret udøver.
Sikkerhedsstiller kan  

 være et forsikringsselskab, et pengeinstitut eller andet finansielt  

 institut, hvis garanti indebærer en tilsvarende sikkerhed.  

 Telestyrelsen kan dispensere fra kravet i 1. pkt., såfremt  

 nøglecentret er en offentlig myndighed, der er selvforsikret.
Kapitel 3 Identitetskontrol § 6. Forud for udstedelse af et kvalificeret  

 certifikat skal underskriveren over for nøglecentret fremvise relevant  

 legitimation, der mindst skal omfatte navn, adresse, CPR-nummer, eller anden  

 lignende dokumentation, hvis den pågældende ikke har CPR-nummer,  

 samt dokumentation for andre forhold vedrørende underskriveren, som  

 skal fremgå af certifikatet.
 Stk. 2. Underskriveren skal være fysisk tilstede i  

 forbindelse med, at identitetskontrollen foretages, jf. dog stk. 3.
 Stk. 3. Såfremt nøglecentret på  

 forhånd har kendskab til underskriverens person, kan kravet i  

 stk. 2 dog fraviges.
 § 7. Nøglecentret kan anvende andre  

 betryggende procedurer til at foretage identitetskontrol i forbindelse med  

 fornyelse af et kvalificeret certifikat, såfremt underskriveren anmoder  

 herom inden udløbet af certifikatets gyldighedsperiode, og  

 certifikatet på tidspunktet for anmodningen ikke er spærret eller  

 suspenderet.
 § 8. Nøglecentret kan udpege andre  

 virksomheder eller myndigheder som lokale registreringsenheder til at  

 foretage den i §§ 6 og 7 nævnte identitetskontrol af  

 underskriveren på vegne af nøglecentret.
 § 9. Nøglecentret skal offentliggøre  

 oplysning om de procedurer, som nøglecentret anvender i relation til  

 identitetskontrol, jf. §§ 6-8.
Kapitel 4 Oplysningsforpligtelse i forbindelse med indgåelse  

 af kundekontrakter § 10. I forbindelse med indgåelse af en  

 aftale om udstedelse af et kvalificeret certifikat skal nøglecentret,  

 udover hvad der kræves i medfør af § 8, stk. 1-3, i  

 lov om elektroniske signaturer, oplyse underskriveren om:
1)	Dennes ansvar og pligter, 2)	nøglecentrets certifikatpolitik og underskriverens adgang til  

 nøglecentrets certificeringspraksis, jf. § 2, stk. 3, 3)	underskriverens, nøglecentrets og eventuelt andre personers  

 mulighed for at spærre eller suspendere et certifikat, 4)	udløb af certifikatet, 5)	nøglecentrets opbevaring af oplysninger om certifikatet,  

 herunder opbevaringsperioden, 6)	nøglecentrets ansvar og pligter, 7)	en eventuel lokal registreringsenheds ansvar og pligter, 8)	mulighed for overdragelse af certifikatet og 9)	eventuelt tredjemands ansvar og pligter.
Kapitel 5 Katalog- og tilbagekaldelsestjeneste § 11. Nøglecentret skal sikre adgang til  

 dets katalog- og tilbagekaldelsestjeneste 24 timer i døgnet.
Stk. 2. Nøglecentret skal spærre eller eventuelt  

 suspendere et kvalificeret certifikat straks efter at have modtaget anmodning  

 herom fra underskriveren eller en anden person, som er berettiget hertil.  

 Såfremt omstændighederne i øvrigt tilsiger dette, skal  

 nøglecentret straks spærre eller suspendere et kvalificeret  

 certifikat.
Nøglecentret skal som minimum sørge for, at  

 anmodninger om spærring eller suspendering kan ske telefonisk.
Stk. 3. Nøglecentret skal mindst en gang dagligt  

 offentliggøre en liste over spærrede eller suspenderede  

 kvalificerede certifikater.
Det skal fremgå af listen, hvornår  

 den vil blive opdateret næste gang, samt at nøglecentret kan  

 foretage en ekstraordinær opdatering af listen før det angivne  

 tidspunkt.
 Stk. 4. Nøglecentret skal offentliggøre  

 oplysning om de procedurer, som nøglecentret anvender i relation til  

 dets katalog- og tilbagekaldelsestjeneste.
Kapitel 6 Ikrafttrædelse § 12. Bekendtgørelsen træder i kraft  

 den 16. oktober 2000.
Forskningsministeriet, den 5. oktober  

 2000 Birte Weiss /Sune Rahn 1)   Denne  

 bekendtgørelse gennemfører dele af Europa-Parlamentets og  

 Rådets direktiv 1999/93/EF af 13. december 1999 om en  

 fællesskabsramme for elektroniske signaturer (EF-Tidende 2000 nr.
L 13,  

 s. 12).
