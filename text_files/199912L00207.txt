Fremsat den 29. februar 2000 af  

 indenrigsministeren (Karen Jespersen) Forslag til Lov om tilskud til undervisning i dansk som  

 andetsprog for voksne § 1. Staten yder tilskud til kommuner til udgifter til  

 undervisning i dansk som andetsprog, som tilbydes voksne i medfør af  

 lov om undervisning i dansk som andetsprog for voksne udlændinge m.fl.  

 og sprogcentre.
 Stk. 2. Tilskuddet efter stk. 1 udgør 30 kr. pr.  

 undervisningstime, der tilbydes kursister, som er bosiddende i kommunen, jf.  

 dog stk. 3. Der ydes dog ikke tilskud for kursister, som er omfattet af  

 lov om integration af udlændinge i Danmark eller for forsikrede ledige,  

 som deltager i tilbud efter lov om aktiv arbejdsmarkedspolitik.
 Stk. 3. Indenrigsministeren kan efter aftale med  

 undervisningsministeren fastsætte nærmere regler om en kommunes  

 samlede maksimale tilskud efter § 1, stk. 2.
 § 2. Tilskuddet afregnes forskudsvist sammen med tilskud efter  

 integrationsloven.
 § 3. Indenrigsministeren kan fastsætte  

 nærmere regler for udbetaling og opgørelse af tilskud efter  

 denne lov, anvisning af tilskud efter denne lov, regnskabsaflæggelse og  

 revision.
 § 4. Det i § 1, stk. 2, nævnte  

 tilskudsbeløb reguleres én gang årligt med  

 satsreguleringsprocenten efter lov om en satsreguleringsprocent.
 § 5. Loven træder i kraft dagen efter  

 bekendtgørelsen i Lovtidende og har virkning for tilskud til  

 undervisning, der tilbydes fra og med den 1. juli 2000.
 § 6. Loven gælder ikke for Færøerne og  

 Grønland.
 § 7. I § 20, stk. 1, i lov nr. 487 af 1. juli  

 1998 om undervisning i dansk som andetsprog for voksne udlændinge m.fl.  

 og sprogcentre, som ændret ved § 9 i lov nr. 1125 af 29. december  

 1999, indsættes efter »§ 27, stk. 3« : », og lov om tilskud  

 til undervisning i dansk som andetsprog for voksne«.
Bemærkninger til lovforslaget Almindelige bemærkninger 1. Lovforslaget baggrund Lovforslaget er en del af opfølgningen på den  

 samlede handlingsplan vedrørende bedre integration, der blev afgivet  

 af regeringens ministerudvalg vedrørende integration og utilpassede  

 unge den 10. februar 2000. Det fremgår blandt andet af regeringens  

 handlingsplan, at regeringen vil styrke indsatsen for at få flere  

 indvandrere og flygtninge ud på arbejdsmarkedet, hvilket blandt andet  

 sker gennem en styrkelse af danskundervisningen.
Regeringen ønsker  

 bl.a. at styrke deltagelse i danskundervisningen med følgende  

 initiativer:
a a a a Med dette lovforslag stilles der forslag om den  

 nævnte finansieringsomlægning for de kommunale udgifter til  

 danskundervisning.
I forbindelse med vedtagelsen af lov om integration af  

 udlændinge i Danmark (lov nr. 474 af 1. juli 1998) og lov om  

 undervisning i dansk som andetsprog for voksne udlændinge m.fl. og  

 sprogcentre (lov. nr. 487 af 1. juli 1998) overgik ansvaret for  

 danskundervisning af voksne udlændinge til kommunerne.
Kommunernes  

 ansvar omfatter både udlændinge, der er omfattet af  

 integrationsloven og udlændinge, der ikke er omfattet af denne lov.
For udlændinge omfattet af integrationsloven yder  

 staten tilskud til danskundervisning efter de i integrationsloven fastsatte  

 tilskud, som fuldt ud dækker kommunernes udgifter.
Tilskuddene til  

 danskundervisning følger således den enkelte person, og  

 tilskuddet ydes dermed til den kommune, som har udgiften til dansk-  

 undervisningen.
For udlændinge, som ikke er omfattet af  

 integrationsloven, er kommunerne blevet kompenseret for udgifterne til  

 danskundervisning via en forhøjelse af statstilskuddet.
I forbindelse  

 med vedtagelsen af integrationsloven blev der samtidig gennemført en  

 forhøjelse af det udligningsbeløb, der efter lov om kommunal  

 udligning og generelle tilskud til kommuner og amtskommuner indgår i  

 udligningen af udgifter til udlændinge, og der er taget særlige  

 hensyn til kommuner med mange udlændinge ved fordeling af puljer og  

 særtilskud.
 Flere kommuner har imidlertid påpeget, at  

 finansieringssystemet ikke tager tilstrækkeligt hensyn til andelen af  

 udlændinge i de enkelte kommuner, hvilket på sigt vil kunne  

 hæmme danskundervisningen af denne persongruppe.
 Med henblik på at mindske eventuelle  

 byrdefordelingsmæssige forskydninger mellem kommunerne, stilles der  

 derfor forslag om en finansieringsomlægning af danskundervisning for  

 udlændinge m.fl.
 I forhold til aktivering af kontanthjælpsmodtagere  

 vil nettoudgiften til danskundervisning   dvs. den afregnede timepris  

 fratrukket timetilskuddet på 30 kr.   på linie med øvrige  

 driftsudgifter, indgå i refusion af driftsudgifter efter lov om aktiv  

 socialpolitik.
 Hermed sidestilles aktivering og danskundervisning  

 økonomisk set, idet kommunens nettoudgifter stort set svarer til de  

 øvrige aktiveringsudgifter, og udgiftsforskelle mellem  

 danskundervisning og aktivering vil som udgangspunkt ikke påvirke  

 kommunens valg af tilbud til en ledig kontanthjælpsmodtager.
2. Lovforslagets indhold Det foreslås, at staten yder et tilskud til  

 kommunerne på 30 kr. pr. danskundervisningstime.
Tilskuddet ydes for  

 alle personer, som deltager i danskundervisning efter lov om undervisning i  

 dansk som andetsprog for voksne udlændinge m.fl. og sprogcentre,  

 bortset fra udlændinge, der på undervisningstidspunktet er  

 omfattet af integrationsloven eller forsikrede ledige, som deltager i tilbud  

 efter lov om aktiv arbejdsmarkedspolitik.
Disse persongrupper er ikke  

 omfattet af den foreslåede tilskudsordning, idet de kommunale udgifter  

 til danskundervisning for disse grupper dækkes henholdsvis via tilskud  

 i integrationsloven og via betaling fra Arbejdsformidlingen for forsikrede  

 ledige, som deltager i danskundervisning som led i en handlingsplan.
Det foreslåede tilskud pr. danskundervisningstime  

 har til formål at rette op på eventuelle  

 byrdefordelingsmæssige forskydninger imellem kommunerne i forbindelse  

 med udgifter til danskundervisning for udlændinge, der ikke er omfattet  

 af integrationsloven.
Finansieringsomlægningen indebærer, at  

 tilskuddet tilfalder de kommuner, som har den reelle udgift til  

 danskundervisning.
 Den del af de kommunale udgifter til danskundervisning,  

 som ikke dækkes af statstilskuddet på 30 kr. pr. time, vil  

 fortsat indgå i den kommunale budgetgaranti, hvilket indebærer,  

 at statstilskuddet reguleres med de faktiske udgifter på området.  

 Dette indebærer, at kommunerne under ét er sikret fuld  

 dækning for de samlede udgifter til danskundervisning.
3. Lovforslagets økonomiske og administrative konsekvenser Det foreslåede tilskud på 30 kr. pr.  

 undervisningstime vil indebære kommunale besparelser til  

 danskundervisning, hvilket vil blive modregnet i den kommunale budgetgaranti,  

 hvorfor finansieringsomlægningen isoleret set ikke vil medføre  

 statslige merudgifter.
Det skal dog bemærkes, at der i kraft af de  

 øvrige initiativer i regeringens handlingsplan vil ske en styrkelse af  

 deltagelsen i danskundervisningen, og at der vil være tale om  

 offentlige merudgifter på området set under ét.
Tilskudsordningen vil som anført mindske de  

 eventuelle byrdefordelingsmæssige forskydninger mellem kommunerne, der  

 har været i forbindelse med udgifter til danskundervisning for  

 udlændinge.
På dette grundlag vil der ved fordeling af  

 særtilskud og puljer mv. ikke være de samme behov for at inddrage  

 kommunernes udgiftsbehov i forbindelse med undervisning i dansk.  

 Indenrigsministeriet vil på denne baggrund bl.a. revurdere de  

 fordelingskriterier, som anvendes ved fordeling af særtilskud til  

 vanskeligt stillede kommuner i hovedstadsområdet efter § 20 i lov  

 om kommunal udligning og generelle tilskud til kommuner og amtskommuner.
4. Lovforslagets administrative konsekvenser for borgerne Lovforslaget har ikke administrative konsekvenser for  

 borgerne.
5. Lovforslagets erhvervsøkonomiske og erhvervsadministrative  

 konsekvenser Lovforslaget har hverken administrative eller  

 økonomiske konsekvenser for erhvervslivet.
6. Lovforslagets miljømæssige konsekvenser Lovforslaget har ikke miljømæssige  

 konsekvenser.
7. Forholdet til EU-retten Lovforslaget indeholder ikke EU-retlige aspekter.
 8. Hørte myndigheder m.v.
 Lovforslaget er sendt i høring hos følgende  

 myndigheder og organisationer: Kommunernes Landsforening, Københavns  

 Kommune og Frederiksberg Kommune.
Vurdering af konsekvenser af  

 lovforslaget Positive konsekvenser/mindreudgifter (hvis ja, angiv  

 omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, amtskommuner og  

 kommuner Ja, kommunale mindreudgifter, som reguleres i statstilskuddet  

 via budgetgarantien.
Nej Administrative konsekvenser for stat, amtskommuner og  

 kommuner Nej De administrative merudgifter skønnes at være  

 meget begrænsede, da ordningen vil kunne indgå i den  

 øvrige tilskuds- og refusionsanmeldelse på  

 udlændingeområdet efter integrationsloven.
Økonomiske konsekvenser for erhvervslivet Nej Nej Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Forslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Det foreslås, at staten yder tilskud til kommunerne  

 til dækning af udgifter til danskundervisning.
Der ydes dog ikke  

 tilskud for udlændinge, som på undervisningstidspunktet er  

 omfattet af integrationsloven, eller forsikrede ledige, der deltager i tilbud  

 efter lov om aktiv arbejdsmarkedspolitik.
Tilskuddet ydes alene for  

 danskundervisning, der tilbydes i henhold til lov om undervisning i dansk som  

 andetsprog for voksne udlændinge m.fl. og sprogcentre.
 Ifølge forslaget til stk. 2 udgør  

 tilskuddet 30 kr. pr. tilbudt undervisningstime.
 Det foreslås i stk. 3 at indsætte en  

 bemyndigelse for indenrigsministeren til at fastsætte et maksimum for  

 den enkelte kommunes tilskud til danskundervisning efter § 1, stk.  

 2.
Bemyndigelsen vil kunne anvendes, hvis der opstår  

 behov for en regulering af de samlede offentlige udgifter på  

 området.
Der vil herunder f.eks. kunne fastsættes et loft for,  

 hvor længe en kommune kan hjemtage tilskud for den enkelte kursist.  

 Indenrigsministeren vil på baggrund af de løbende indberetninger  

 fra sprogcentrene og udviklingen i de kommunale udgifter til  

 danskundervisning, løbende vurdere behovet for at anvende  

 bemyndigelsesbestemmelsen i stk. 3.
 Bestemmelsen i stk. 3 betyder ikke, at en kommune af  

 økonomiske grunde kan afslå at tilbyde danskundervisning til en  

 kursist, som endnu ikke har lært tilstrækkeligt dansk til at  

 kunne fungere i det dansk samfund.
 En eventuel udmøntning af bestemmelsen vil ske  

 efter forhandling med undervisningsministeren og de kommunale parter.
Til § 2 Ifølge integrationslovens § 46, stk. 2,  

 afregnes tilskud efter lovens § 45, stk. 5-9, forskudsvis i  

 forbindelse med de månedlige forskudsudbetalinger fra staten af  

 kommunal indkomstskat.
 Det foreslås, at tilskud til kommunerne til udgifter  

 til danskundervisning efter loven afregnes forskudsvis sammen med tilskud  

 efter integrationsloven.
Til § 3 Med bestemmelsen får indenrigsministeren hjemmel til  

 at fastsætte nærmere regler for opgørelse, udbetaling og  

 anvisning af tilskud efter loven og regler om regnskabsaflæggelse og  

 revision.
Der vil herunder blive fastsat nærmere regler for  

 opgørelsen af antallet af undervisningstimer.
Til § 4 Tilskuddet på 30 kr. pr. time er anført i  

 2000 niveau og reguleres årligt med satsreguleringsprocenten.
Til § 5 Det foreslås, at loven skal træder i kraft  

 dagen efter bekendtgørelse i Lovtidende og har virkning for tilskud  

 til undervisning, der tilbydes fra og med den 1. juli 2000.
 Staten yder således tilskud til udgifter til  

 danskundervisning, som tilbydes efter lov om undervisning i dansk som  

 andetsprog for voksne udlændinge m.fl. og sprogcentre fra og med den 1.  

 juli 2000.
Til § 6 Bestemmelsen angiver, at loven ikke gælder for  

 Færøerne og Grønland.
Til § 7 Bestemmelsen indebærer, at der i  

 danskundervisningslovens § 20, stk. 1, henvises til denne lov.
Bilag 1 I dette bilag citeres i venstre spalte indholdet af de  

 gældende bestemmelser, som foreslås ændret ved lovforslag L  

 207 om tilskud til undervisning i dansk som andetsprog for voksne fremsat den  

 29. februar 2000. I højre spalte anføres bestemmelserne som  

 følge af de foreslåede ændringer.
Gældende formulering Lovforslaget Lov nr. 487 af 1. juli 1998 om undervisning i dansk som  

 andetsprog for voksne udlændinge m.fl. og sprogcentre, som ændret  

 ved § 9 i lov nr. 1125 af 29. december 1999:
 § 20 affattes som følge af lovforslagets § 7  

 således:
 § 20. Kommunen afholder udgifterne til undervisning af  

 kursister, der bor i kommunen, jf. dog § 27, stk. 3.
 § 20. Kommunen afholder udgifterne til undervisning af  

 kursister, der bor i kommunen, jf. dog § 27, stk. 3, og lov om  

 tilskud til undervisning i dansk som andetsprog for voksne.
