Fremsat den 28. januar 2004 af  

 integrationsministeren (Bertel Haarder) Forslag til Lov om ændring af indfødsretsloven (ændring af reglerne om erhvervelse af dansk indfødsret  

 ved erklæring samt indførelse af ny bestemmelse om frakendelse af dansk  

 indfødsret) § 1 I indfødsretsloven, jf. lovbekendtgørelse nr. 113 af  

 20. februar 2003, foretages følgende ændringer:
 1.  


  

 § 3  

  

 og  

  

 § 4  

  

 affattes således:
 »  

 § 3.  

  

 Den, der er  

 statsborger i Finland, Island, Norge eller Sverige og opfylder betingelserne  

 i  

 stk. 2 eller stk. 3, erhverver dansk indfødsret ved over for et  

 statsamt, Københavns Overpræsidium, Rigsombudsmanden på Færøerne eller  

 Rigsombudsmanden i Grønland at afgive skriftlig erklæring herom.
Stk. 2.  

  

 Erklæring  

 kan afgives af personer, der 1)  

 	  

    

 er fyldt 18, men  

 endnu ikke 23 år, 2)  

 	  

    

 på  

 erklæringstidspunktet har bopæl her i riget, 3)  

 	  

    

 har haft bopæl her i  

 riget i sammenlagt mindst 10 år, heraf sammenlagt mindst 5 år inden for de  

 sidste 6 år, 4)  

 	  

    

 er ustraffet og ikke  

 er idømt foranstaltninger efter straffelovens kapitel 9, og 5)  

 	  

    

 ikke er sigtet for en  

 lovovertrædelse.
Stk. 3.  

  

 Erklæring  

 kan endvidere afgives af personer, der 1)  

 	  

    

 har erhvervet  

 statsborgerret i Finland, Island, Norge eller Sverige på anden måde end ved  

 naturalisation, 2)  

 	  

    

 er fyldt 18 år, 3)  

 	  

    

 har haft bopæl her i  

 riget i de sidste 7 år, og 4)  

 	  

    

 ikke i løbet af denne  

 tid er idømt frihedsstraf eller foranstaltning, der kan ligestilles med  

 frihedsstraf.
 Stk. 4.  

  

 Ved  

 anvendelsen af stk. 2, nr. 3, ligestilles bopæl i et andet nordisk land  

 med bopæl her i riget, dog kun i det omfang bopælstiden i det andet nordiske  

 land ligger mindst 5 år forud for erklæringens afgivelse og før den  

 erklærendes  

 fyldte 16. år.
 Stk. 5.  

  

 Personer,  

 som på grund af en sigtelse for en lovovertrædelse ikke kan erhverve dansk  

 indfødsret ved erklæring, jf. stk. 2, nr. 5, kan afgive ny erklæring  

 inden  

 for 1 år efter, at der er truffet endelig afgørelse i sagen, selv om den  

 pågældende forinden er fyldt 23 år, hvis den pågældende ikke findes skyldig i  

 lovovertrædelsen.
 § 4.  

  

 Har  

 nogen, som ved fødslen har erhvervet dansk indfødsret, og som har boet her i  

 riget indtil det fyldte 18. år, mistet indfødsretten, generhverver han,  

 såfremt  

 han har haft bopæl her i de sidste 2 år, indfødsretten ved over for et  

 statsamt, Københavns Overpræsidium, Rigsombudsmanden på Færøerne eller  

 Rigsombudsmanden i Grønland at afgive skriftlig erklæring herom.
 Stk. 2.  

  

 Den, der  

 har mistet dansk indfødsret og derefter vedblivende har været statsborger i  

 et  

 nordisk land, generhverver indfødsretten, når han efter at have taget bopæl  

 her  

 i riget over for et statsamt, Københavns Overpræsidium, Rigsombudsmanden på  

 Færøerne eller Rigsombudsmanden i Grønland afgiver skriftlig erklæring herom.
Stk. 3.  

  

 Ved  

 anvendelsen af stk. 1 ligestilles bopæl i et andet nordisk land indtil  

 det  

 fyldte 12. år med bopæl her i riget.« 2  

  

 . Efter  

 § 4 indsættes:
 »  

 § 4 A.  

  

 Erhvervelse af dansk indfødsret i medfør af §§ 3 og 4 er betinget af, at  

 den, som afgiver erklæring, godtgør, at den pågældende derved mister sit  

 statsborgerskab i andre stater.
Stk. 2.  



  

 Erklæring om erhvervelse af indfødsret  

 i medfør af §§ 3 og 4 kan alene afgives af personer, som på tidspunktet  

 for erklæringens afgivelse har lovligt ophold her i riget.
Erklæring kan dog  

 ikke afgives, hvis der verserer en sag mod den pågældende, hvor der af  

 anklagemyndigheden er nedlagt påstand om udvisning, eller hvor  

 anklagemyndigheden som vilkår for et tiltalefrafald har fastsat, at den  

 pågældende udvises.
 Stk. 3.  

  

 Erklæring  

 om erhvervelse af indfødsret i medfør af §§ 3 og 4 kan ikke afgives ved  

 værge eller af forældremyndighedens indehaver.
Stk. 4.  

  

 En  

 erklæring afgivet efter lovens § 3 eller § 4 afvises af den  

 myndighed, som erklæringen er fremsat over for, hvis myndigheden ikke finder,  

 at betingelserne for at erhverve dansk indfødsret ved erklæring er opfyldt.  

 Afvisning af en erklæring kan påklages til Ministeriet for Flygtninge,  

 Indvandrere og Integration.« 3.  

  

 I  

  

 § 5  

  

 indsættes som stk. 2:
»Stk. 2.  

  

 Ud over de  

 i stk. 1 nævnte betingelser er det endvidere en betingelse for, at et  

 barn  

 kan omfattes af erhvervelsen af dansk indfødsret, at det godtgøres, at barnet  

 ved erhvervelsen mister sit statsborgerskab i andre stater, medmindre den  

 anden  

 af barnets forældre fortsat har statsborgerskab dér og ligeledes har del i  

 forældremyndigheden.« 4.  

  

 I  

  

 § 6, stk. 2,  

  

 ændres »§ 5« til:  

 »§ 5, stk. 1,«.
 5.  

  

 I  

  

 § 8  

  

 indsættes som stk. 3:
»Stk. 3.  

  

 Ved  

 anvendelsen af stk. 1 ligestilles bopæl i et nordisk land i sammenlagt  

 mindst 7 år med bopæl her i riget.« 6.  


  

 § 8 A, stk. 2,  

  

 ophæves.
 7.  

  

 Efter  

 § 8 A indsættes:
 »  

 § 8 B.  

  

 Den, som  

 dømmes for overtrædelse af en eller flere bestemmelser i straffelovens  

 kapitel  

 12 og 13, kan ved dom frakendes sin danske indfødsret, medmindre den  

 pågældende  

 derved bliver statsløs.
 Stk. 2.  

  

 Er en  

 person i udlandet straffet for en handling, der efter stk. 1 kan medføre  

 frakendelse af dansk indfødsret, kan indfødsret frakendes i medfør af  

 straffelovens § 11.
§ 8 C.  

  

 En person kan ikke støtte ret på at have haft dansk indfødsret, når den  

 pågældende er frakendt indfødsretten i medfør af § 8 A eller § 8 B.  

 Det gælder dog ikke, i det omfang retsforholdet vedrører tiden før  

 frakendelsen.« 8.  


  

 § 8 B  

  

 og  

  

 § 8  

 C  

  

 ophæves og i stedet indsættes som § 8 D og § 8 E:
»  

 § 8 D.  

  

 Sag om  

 frakendelse af dansk indfødsret efter § 8 A indbringes for retten af  

 anklagemyndigheden efter anmodning fra ministeren for flygtninge, indvandrere  

 og integration.
Påstand om frakendelse af indfødsret kan efter anmodning fra  

 ministeren for flygtninge, indvandrere og integration nedlægges i forbindelse  

 med en straffesag.
Stk. 2.  

  

 Rejses sag  

 om frakendelse, uden at der samtidig nedlægges påstand om straf, indbringes  

 sagen for byretten i den retskreds, hvor den pågældende bor eller opholder  

 sig.  

 Har den pågældende ikke kendt bopæl eller opholdssted her i landet,  

 indbringes  

 sagen for Københavns Byret.
Sagen føres i strafferetsplejens former.
§ 8 E.  

  

 Ministeren for flygtninge, indvandrere og integration kan hos andre  

 myndigheder  

 indhente de oplysninger, også i elektronisk form, som er nødvendige for at  

 behandle sager om frakendelse af dansk indfødsret i medfør af § 8 A.« 9.  

  

 I  

  

 § 12, stk. 4,  

  

 ændres »§§ 3, 4,  

 10 B og 10 C« til »§§ 3 og 4«.
 10.  


  

 § 10, § 10 A, § 10 B, § 10 C  

  

 og  

  

 § 11  

  

 ophæves.
§ 2 Stk. 1.  

  

 Lovens § 1, nr. 1-5, 9 og 10, træder i kraft den 1. juli 2004.
 Stk. 2.  

  

 Lovens  

 § 1, nr. 6-8, træder i kraft dagen efter bekendtgørelse i Lovtidende og  

 gælder for handlinger begået efter lovens ikrafttræden.
Bemærkninger til lovforslaget Almindelige bemærkninger 1. Lovforslagets baggrund og hovedindhold Regeringen indgik den 18. september 2003 en aftale med  

 Dansk Folkeparti om udlændingelovgivningen og indfødsret.
Med hensyn til  

 indfødsret fremgår det af aftalen, at parterne på indfødsretsområdet er enige  

 om, at adgangen til at opnå dansk indfødsret ved erklæring efter  

 indfødsretslovens § 3 begrænses til kun at omfatte statsborgere i andre  

 nordiske lande.
Endvidere fremgår det, at parterne er enige om, at personer,  

 der er dømt for alvorlige samfundsfarlige forbrydelser, skal kunne fratages  

 deres danske indfødsret, medmindre de herved bliver statsløse.
 Lovforslaget har til formål at opfylde aftalen på de nævnte  

 punkter.
Indfødsretsloven indeholder flere bestemmelser om, at  

 udlændinge under visse nærmere angivne betingelser  navnlig i relation  

 til  

 alder, ophold her i landet og vandel  kan opnå dansk indfødsret ved at  

 afgive  

 erklæring herom over for et statsamt m.v.
Bestemmelsen i lovens § 3  

 omfatter alle udlændinge, mens de øvrige erklæringsbestemmelser er begrænset  

 til statsborgere i de andre nordiske lande og tidligere danske statsborgere.  

 Der kan henvises til beskrivelsen af gældende ret i lovforslagets pkt. 2.1.2.
 Ved at begrænse muligheden for at afgive erklæring i medfør  

 af indfødsretslovens § 3 til statsborgere i de andre nordiske lande vil  

 lovforslaget sikre, at tildeling af dansk indfødsret i højere grad beror på  

 Folketingets individuelle vurdering af den enkelte ansøger om dansk  

 indfødsret.  

 Indfødsretslovens erklæringsordning vil med forslaget fremover alene omfatte  

 statsborgere i andre nordiske lande og tidligere danske statsborgere, og  

 dermed  

 vil flere ansøgere blive henvist til at søge om dansk indfødsret ved  

 naturalisation.
Det foreslås endvidere, at en bestemmelse om, at en borger  

 i en fjendtlig stat ikke kan erhverve indfødsret ved afgivelse af erklæring,  

 når riget er i krig, ophæves.
Denne bestemmelse må med den foreslåede  

 begrænsning af erklæringsmulighederne anses for at blive overflødig.
 Herudover indebærer forslaget nogle præciseringer samt en  

 række ændringer af fremstillingsteknisk karakter i indfødsretslovens  

 erklæringsbestemmelser.
 Der kan henvises til beskrivelsen af lovforslagets indhold  

 i pkt. 4.1.
 Med forslaget om at begrænse indfødsretslovens § 3 til  

 nordiske statsborgere opfyldes samtidig initiativ 18 i Regeringens vision og  

 strategier for bedre integration af 16. juni 2003. Det følger heraf, at  

 regeringen vil tage initiativ til at skærpe betingelserne for at opnå dansk  

 indfødsret ved erklæring således, at erklæringsmuligheden ikke kan benyttes i  

 en situation, hvor den pågældende som barn i de for integrationsindsatsen  

 væsentligste leveår har haft fast ophold i udlandet.
Indfødsretsloven indeholder i dag flere bestemmelser om  

 frakendelse og fortabelse af dansk indfødsret.
Det er muligt at frakende en  

 person dansk indfødsret opnået ved svig, og indfødsretslovens regler om  

 fortabelse af dansk indfødsret indebærer bl.a., at dansk indfødsret kan  

 fortabes som følge af manglende tilknytning til Danmark.
Der kan henvises til  

 beskrivelsen af gældende ret i pkt. 2.2.
Med lovforslaget foreslås endvidere indsat en ny  

 bestemmelse i indfødsretsloven, der gør det muligt ved dom at frakende en  

 person dansk indfødsret, hvis den pågældende dømmes for alvorlige  

 samfundsfarlige forbrydelser.
Efter forslaget kan dansk indfødsret frakendes  

 i  

 forbindelse med domfældelse for forbrydelser kriminaliseret i straffelovens  

 kapitel 12 om forbrydelser mod statens selvstændighed og sikkerhed og kapitel  

 13 om forbrydelser mod statsforfatningen eller de øverste statsmyndigheder  

 m.v.
Efter forslaget kan dansk indfødsret ikke frakendes, hvis  

 den pågældende derved bliver statsløs.
Forslaget omfatter således alene  

 personer, som udover at have dansk indfødsret, tillige er statsborgere i et  

 eller flere andre lande.
 Der kan henvises til beskrivelsen af lovforslagets indhold  

 i pkt. 4.2.
2. Gældende ret 2.1. Gældende bestemmelser om erhvervelse af dansk  

 indfødsret ved erklæring 2.1.1. Erklæringsbestemmelsernes forhold til  

 grundlovens § 44 Efter grundlovens § 44 kan ingen udlænding få dansk  

 indfødsret uden ved lov.
Udlændinge erhverver derfor som hovedregel dansk  

 indfødsret ved Folketingets vedtagelse af et lovforslag om indfødsrets  

 meddelelse (naturalisation).
Et alternativ til naturalisation er muligheden for at opnå  

 dansk indfødsret ved at afgive erklæring herom i medfør af bestemmelser i  

 indfødsretsloven.
Erklæring kan, såfremt visse nærmere angivne betingelser er  

 opfyldt, afgives over for et statsamt, Københavns Overpræsidium,  

 Rigsombudsmanden på Færøerne eller Rigsombudsmanden i Grønland.
Det er i overensstemmelse med grundlovens § 44, at der  

 er mulighed for at opnå dansk indfødsret ved erklæring, blot bestemmelser  

 herom  

 ikke overlader noget skøn til den myndighed, som skal administrere  

 bestemmelserne.
Myndighederne træffer ikke afgørelser om tildeling af dansk  

 indfødsret, men har alene til opgave at konstatere, om den pågældende  

 opfylder  

 de (eksakte) betingelser, som er fastsat i loven.
Derimod ville det stride  

 mod  

 grundloven, hvis den myndighed, som erklæringen skal afgives over for, skulle  

 foretage en skønsmæssigt præget vurdering med hensyn til, om en person kan  

 meddeles dansk indfødsret.
Det kunne f.eks. være en vurdering af personens  

 danskkundskaber.
Indfødsretsloven indeholder i dag flere bestemmelser om  

 erhvervelse af dansk indfødsret ved afgivelse af erklæring.
De enkelte  

 bestemmelser er omtalt nedenfor.
2.1.2. De gældende erklæringsbestemmelser 2.1.2.1.  

  

 Den i  

 praksis vigtigste erklæringsbestemmelse findes i indfødsretslovens § 3,  

 som kan anvendes af alle udlændinge, herunder også statsborgere i andre  

 nordiske lande, mellem 18 og 23 år.
Dansk indfødsret erhverves ved afgivelse  

 af  

 erklæring, hvis den pågældende er ustraffet og har haft bopæl her i riget i  

 sammenlagt mindst 10 år, heraf sammenlagt mindst 5 år inden for de sidste 6  

 år.  

 Bestemmelsen indeholder således et alderskrav, et bopælskrav og et  

 vandelskrav.
 Baggrunden for bestemmelsen har været et ønske om at give  

 unge udlændinge, der er opvokset her i landet, har gået i skole her og  

 således  

 har haft et godt grundlag for at indleve sig i danske forhold, mulighed for  

 uden nævneværdige formaliteter at opnå dansk indfødsret.
 Bestemmelsen har sin oprindelse i indfødsretsloven fra  

 1898, hvorefter en person født i Danmark automatisk ville erhverve dansk  

 indfødsret ved det fyldte 19. år, medmindre den pågældende forinden havde  

 afgivet erklæring om ikke at ville erhverve dansk indfødsret.
 I 1950 (lov nr. 252 af 27. maj 1950) blev den automatiske  

 erhvervelse erstattet af en erklæringsordning for bl.a. alle udlændinge  

 mellem  

 21 og 23 år, der var født i Danmark og vedblivende havde haft bopæl her.
I 1968 (lov nr. 399 af 11. december 1968) blev kravene om  

 fødested og vedblivende ophold erstattet af krav om bopæl i Danmark i en vis  

 periode, herunder vedblivende ophold fra det fyldte 16. år.
Særligt for  

 statsløse blev der stillet krav om bopæl i mindst 5 år inden erklæringens  

 afgivelse og derudover bopæl i mindst sammenlagt 5 år.
Bopælskravet for  

 statsløse blev ændret på baggrund af FN-konventionen af 30. august 1961 om  

 begrænsning af statsløshed, som Danmark ratificerede den 6. juni 1977.  

 Konventionen er nærmere omtalt nedenfor under pkt. 3.1.2.
I 1998 (lov nr. 1018 af 23. december 1998) blev kravet om  

 vedblivende ophold fra det fyldte 16. år ændret til et krav om bopæl her i  

 landet i mindst 5 år ud af de sidste 6 år.
Formålet var at muliggøre  

 eventuelle  

 længerevarende studieophold i udlandet.
I 1999 (lov nr. 1102 af 29. december  

 1999)  

 blev kravet om, at den erklærende skal være ustraffet, indført.
Det nugældende bopælskrav anses som udgangspunkt for  

 opfyldt, når den erklærende har haft bopæl her i riget i 10 år, også selvom  

 den  

 pågældende i perioden jævnligt har været på ferieophold og andre kortvarige  

 ophold i udlandet.
Dog medtages ved beregningen af, om den erklærende har  

 været  

 ude af landet i sammenlagt mere end 1 år inden for de sidste 6 år, også  

 almindelige ferieophold, idet alle udenlandsrejser  med undtagelse af  

 f.eks.  

 weekendophold  medtages ved beregningen.
 Det fremgår af lovens § 10 A, stk. 1, at bopæl i  

 et andet nordisk land ligestilles med bopæl i Danmark i det omfang,  

 bopælstiden  

 i det andet nordiske land ligger mindst 5 år forud for erklæringens afgivelse  

 og før den erklærendes fyldte 16. år.
 Erhverver en person dansk indfødsret i medfør af § 3,  

 tilkommer indfødsretten som udgangspunkt også den pågældendes børn, jf.  

 indfødsretslovens § 5.
 Statsamterne m.v. modtog i 2002 i alt 1095 erklæringer  

 efter § 3. Af disse erhvervede 892 personer dansk indfødsret, mens 203  

 erklæringer blev afvist, primært på grund af kriminelle forhold.
2.1.2.2.  

  

 Lovens  

 § 4, stk. 1, indeholder en erklæringsbestemmelse for tidligere  

 danske  

 statsborgere.
Bestemmelsen omfatter personer, der ved fødslen har erhvervet  

 dansk indfødsret, og som har boet her i riget indtil det fyldte 18. år, men  

 har  

 mistet indfødsretten.
Disse personer kan generhverve dansk indfødsret ved  

 afgivelse af erklæring, såfremt de har boet her i de sidste 2 år.
 Det fremgår af lovens § 10 A, stk. 2, at bopæl i  

 et andet nordisk land indtil det fyldte 12. år ligestilles med bopæl i  

 Danmark.
 Erhverver en person dansk indfødsret i medfør af § 4,  

 tilkommer indfødsretten som udgangspunkt også den pågældendes børn, jf.  

 indfødsretslovens § 5.
 Statsamterne m.v. modtog i 2002 8 erklæringer afgivet efter  

 § 4. Ingen af disse erklæringer blev afvist.
2.1.2.3.  

  

 Indfødsretsloven  

 indeholder endvidere i § 10 B og § 10 C særlige  

 erklæringsbestemmelser for statsborgere i de andre nordiske lande.
Disse  

 bestemmelser,  

 der indeholder lempede betingelser i forhold til lovens § 3, bygger på  

 et  

 løbende nordisk samarbejde.
 Efter lovens § 10 B kan en statsborger i et andet  

 nordisk land, der er fyldt 18 år, har haft fast bopæl her i riget i de sidste  

 7  

 år og ikke i løbet af denne tid er idømt frihedsstraf eller foranstaltning,  

 der  

 kan ligestilles med frihedsstraf, erhverve dansk indfødsret ved erklæring.  

 Bestemmelsen kan kun anvendes af nordiske statsborgere, der har opnået deres  

 statsborgerskab på anden måde end ved naturalisation.
 Efter § 10 C kan en tidligere dansk statsborger, der  

 efter at have mistet sin danske indfødsret vedblivende har været statsborger  

 i  

 et andet nordisk land, generhverve sin indfødsret ved erklæring efter at have  

 taget fast bopæl her i riget.
 Erhverver en person dansk indfødsret i medfør af § 10  

 B eller § 10 C, tilkommer indfødsretten som udgangspunkt også den  

 pågældendes børn, jf. henvisninger til indfødsretslovens § 5 i de nævnte  

 bestemmelser.
Statsamterne m.v. modtog i 2002 88 erklæringer afgivet  

 efter § 10 B og 17 erklæringer afgivet efter § 10 C.
Ingen af disse  

 erklæringer blev afvist.
2.1.3. Visse tværgående spørgsmål i tilknytning til  

 erklæringsbestemmelserne 2.1.3.1.  

  

 Det er  

 et grundlæggende princip i dansk indfødsretslovgivning, at man i videst  

 muligt  

 omfang søger at begrænse dobbelt statsborgerskab.
Det er derfor som  

 udgangspunkt en betingelse for erhvervelse af dansk indfødsret ved  

 naturalisation, at den pågældende mister eller løses fra hidtidige  

 statsborgerskaber.
 Med hensyn til erklæringsordningen kan tidligere danske  

 statsborgere (lovens § 4) og nordiske statsborgere (§ 10 B og  

 § 10 C) kun erhverve dansk indfødsret ved erklæring, hvis  

 statsborgerskab  

 i andre stater derved mistes.
Det er tilsvarende en betingelse for, at børn kan omfattes  

 af erhvervelsen af dansk indfødsret, at barnet ved erhvervelsen mister sit  

 statsborgerskab i andre stater.
Det gælder dog ikke, hvis den anden af  

 barnets  

 forældre fortsat har statsborgerskab i det hidtidige statsborgerskabsland og  

 ligeledes har del i forældremyndigheden.
Derimod er der ikke til den generelle  og i praksis oftest  

 anvendte  bestemmelse i lovens § 3 knyttet noget krav om, at den  

 erklærende derved skal miste hidtidige statsborgerskaber.
Personer, som  

 erhverver dansk indfødsret i medfør af denne bestemmelse, kan derfor samtidig  

 erhverve dobbelt statsborgerskab.
 2.1.3.2.  

  

 Det må  

 anses for at være en grundlæggende forudsætning for at erhverve dansk  

 indfødsret ved erklæring, at den pågældende på erklæringstidspunktet har  

 lovligt ophold her i riget.
 De gældende erklæringsbestemmelser indeholder dog ikke et  

 udtrykkeligt krav om aktuelt lovligt ophold.
Imidlertid er det i bestemmelserne om tidligere danske  

 statsborgere (§ 4) og nordiske statsborgere (§ 10 B og § 10 C)  

 anført, at en person, der er udvist ved dom, ikke kan erhverve dansk  

 indfødsret  

 i medfør heraf.
Det samme gælder, hvis der verserer en sag mod den  

 pågældende,  

 hvor der af anklagemyndigheden er nedlagt påstand om udvisning.
 Erklæring efter lovens § 3 kan ikke afgives af  

 personer, som er sigtet eller straffet, og da udlændingelovens regler om  

 udvisning af personer med ophold i landet af den varighed, der er en  

 forudsætning for at kunne erklære i medfør af bestemmelsen, har forudsat dom  

 for strafbart forhold, vil personer, der er udvist eller har en verserende  

 sag  

 om udvisning, i praksis været afskåret fra at anvende bestemmelsen.
Udlændingeloven har siden 2002 i § 25 indeholdt en  

 bestemmelse, hvorefter en udlænding kan udvises, hvis den pågældende anses  

 for  

 en fare for statens sikkerhed eller for en alvorlig trussel mod den  

 offentlige  

 orden, sikkerhed eller sundhed.
Afgørelsen om udvisning træffes i disse  

 tilfælde administrativt.
Afgiver en person omfattet af denne bestemmelse i  

 udlændingeloven erklæring i medfør af de gældende regler, vil statsamtet m.v.  

 i  

 dag skulle støtte en afvisning af erklæringen på den nævnte forudsætning om  

 aktuelt lovligt ophold.
2.1.3.3.  

  

 Det  

 følger endvidere af bestemmelserne om tidligere danske statsborgere  

 (§ 4)  

 og nordiske statsborgere (§ 10 B og § 10 C), at den erklærende skal  

 have aktuel bopæl i Danmark.
Således skal den erklærende have haft bopæl i de  

 »sidste« år op til erklæringstidspunktet.
Bestemmelsen i § 3 indeholder ikke i dag noget  

 udtrykkeligt krav herom, men et krav om aktuel bopæl i Danmark har frem til  

 lovændringen i 1998 fulgt af stillede krav om »vedblivende bopæl« eller  

 »bopæl  

 de seneste 5 år«.
Det ses ikke at have været hensigten med det nuværende krav  

 om bopæl i 5 ud af de sidste 6 år at fravige et krav om bopæl i Danmark på  

 erklæringstidspunktet.
2.1.3.4.  

  

 Bestemmelserne om tidligere danske statsborgere i § 4 og nordiske  

 statsborgere i § 10 B og § 10 C indeholder udtrykkeligt krav om, at  

 erklæring skal afgives skriftligt.
Begrundelsen for skriftlighedskravet må  

 søges i almindelige hensyn til dokumentation af omstændighederne omkring  

 afgivelse af erklæring samt erklæringens betydning.
Erklæring i medfør af lovens § 3 afgives i praksis  

 skriftligt på særlige erklæringsskemaer, men bestemmelsen indeholder ikke et  

 udtrykkeligt krav om skriftlighed.
Et udtrykkeligt krav om skriftlighed var  

 indeholdt i bestemmelsen indtil lovændringen i 1999, hvor kravet faldt ud,  

 uden  

 at der herved ses at have været tilsigtet en indholdsmæssig ændring.
2.2. Gældende bestemmelser om frakendelse og  

 fortabelse af dansk indfødsret 2.2.1. Frakendelse af dansk indfødsret Indfødsretsloven indeholder i § 8 A en bestemmelse om  

 frakendelse af dansk indfødsret opnået ved svig.
Bestemmelsen blev indført  

 ved  

 lov nr. 193 af 5. april 2002.
 Efter bestemmelsens stk. 1 kan den, der i forbindelse  

 med sin erhvervelse af dansk indfødsret har udvist svigagtigt forhold,  

 herunder  

 ved forsætligt at afgive urigtige eller vildledende oplysninger eller fortie  

 relevante oplysninger, ved dom frakendes indfødsretten, hvis det udviste  

 forhold har været bestemmende for erhvervelsen.
Det er udgangspunktet, at der skal ske frakendelse, når  

 betingelserne herfor er opfyldt.
Bestemmelsen giver imidlertid mulighed for,  

 at  

 domstolene kan vurdere alle omstændigheder i den enkelte sag og i den  

 forbindelse foretage en proportionalitetsvurdering, som kan føre til et andet  

 resultat.
I denne vurdering bør navnlig indgå forholdets grovhed sammenholdt  

 med den betydning, en frakendelse af indfødsretten vil have for den enkelte.  

 Det er ikke i sig selv til hinder for at anvende bestemmelsen, at den  

 pågældende ved frakendelsen bliver statsløs, men dette forhold kan indgå i  

 den  

 nævnte vurdering.
Lovens § 8 A kan alene anvendes, hvis det forhold, som  

 skal danne grundlag for, at en person frakendes dansk indfødsret, har været  

 til  

 stede på tidspunktet for erhvervelsen af indfødsretten.
Bestemmelsen giver  

 således ikke mulighed for at fratage dansk indfødsret på grund af forhold  

 opstået efter erhvervelsen af indfødsretten.
Det gælder, uanset om der måtte  

 være tale om meget alvorlige forhold, og uanset om den pågældende efter sin  

 erhvervelse af dansk indfødsret ikke har haft nogen eller kun en ringe  

 tilknytning til Danmark.
Frakendelsen af dansk indfødsret har alene virkning for den  

 person, som har handlet svigagtigt.
Eventuelle børn under 18 år, som har  

 erhvervet dansk indfødsret gennem den pågældende, vil således ikke være  

 omfattet af frakendelsen.
Frakendelse af dansk indfødsret efter § 8 A har  

 virkning fra afsigelse af endelig dom.
Afgørelser om frakendelse af dansk  

 indfødsret har således ikke tilbagevirkende kraft i den forstand, at den  

 pågældendes rettigheder og forpligtelser skal revurderes for så vidt angår  

 perioden fra erhvervelsen og indtil frakendelsen af den danske indfødsret.  

 Det  

 gælder, selvom indfødsretten helt eller delvist har været afgørende for den  

 pågældendes retsstilling på visse punkter.
 Omvendt kan en person ikke efter frakendelse af dansk  

 indfødsret støtte ret på, at vedkommende tidligere har haft dansk indfødsret.  

 Personer, som er frakendt dansk indfødsret, vil således ikke kunne påberåbe  

 sig  

 lovbestemmelser, som giver særlige rettigheder m.v. til tidligere danske  

 statsborgere.
2.2.2. Fortabelse af dansk indfødsret Indfødsretsloven indeholder i § 7 og § 8  

 bestemmelser om automatisk fortabelse af dansk indfødsret.
Efter lovens § 7 fortabes dansk indfødsret af den, der  

 erhverver et fremmed statsborgerskab efter ansøgning eller udtrykkeligt  

 samtykke eller erhverver fremmed statsborgerskab ved at indtræde i offentlig  

 tjeneste i et andet land.
Som udgangspunkt fortaber den pågældendes børn  

 samtidig deres danske indfødsret.
 I lovens § 8 findes en bestemmelse om fortabelse af  

 dansk indfødsret som følge af manglende tilknytning til Danmark.
 Efter bestemmelsen taber den, der er født i udlandet og  

 aldrig har boet her i riget og ej heller opholdt sig her under forhold, der  

 tyder på samhørighed med Danmark, sin danske indfødsret ved det fyldte 22.  

 år,  

 medmindre den pågældende derved bliver statsløs.
 Indfødsretten fortabes således ikke, hvis den pågældende på  

 et tidspunkt har haft bopæl i Danmark.
Bopæl i andet nordisk land i mindst 7 år sidestilles med  

 bopæl i Danmark, og således kan bopæl i et andet nordisk land i sig selv  

 medføre, at dansk indfødsret ikke fortabes.
Der kan henvises til  

 indfødsretslovens § 10 A, stk. 3.
Selvom en person aldrig har haft bopæl her i landet,  

 fortabes dansk indfødsret efter praksis på området ikke, hvis den pågældende  

 inden sit 22. år har opholdt sig samlet mere end et år i Danmark.
I disse  

 tilfælde anses opholdstiden i sig selv at indebære, at den pågældende har  

 samhørighed med Danmark.
Også kortere ophold kan indebære, at dansk  

 indfødsret  

 ikke fortabes, hvis opholdet er udtryk for særlig samhørighed med Danmark.  

 Der  

 kan være tale om aftjening af værnepligt, højskoleophold, uddannelsesophold  

 eller  

 tilbagevendende ferieophold af nogen varighed.
Under omstændigheder, hvor dansk indfødsret efter  

 bestemmelsen normalt ville fortabes, kan Integrationsministeriet efter  

 ansøgning indgivet inden det 22. år tillade, at indfødsretten alligevel  

 bevares.
Bedømmelsen af, om indfødsretten alligevel kan bevares, afgøres  

 konkret fra sag til sag.
Der lægges ved bedømmelsen navnlig vægt på den  

 pågældendes danskkundskaber, omfanget af ferieophold o.lign. i Danmark og  

 kontakten til Danmark i øvrigt, f.eks. gennem brevveksling med danske  

 slægtninge eller kontakt til danske kredse i udlandet.
 Fortabelse af dansk indfødsret i medfør af § 8  

 omfatter også den pågældendes børn, medmindre de derved bliver statsløse.
3. Forholdet til internationale konventioner 3.1. Erhvervelse af dansk indfødsret ved erklæring 3.1.1. Den nordiske overenskomst om statsborgerret Danmark, Finland, Norge og Sverige indgik den 15. januar  

 1969 en nordisk overenskomst vedrørende statsborgerret (»den nordiske  

 aftale«).  

 Aftalen har siden 1998 også omfattet Island.
Den oprindelige aftale er  

 løbende  

 blevet afløst af nye nordiske aftaler, hvoraf den nugældende er fra 14.  

 januar  

 2002.
 Det følger af aftalen, at bopæl i et andet nordisk land i  

 et vist omfang ligestilles med bopæl i Danmark i forbindelse med afgivelse af  

 erklæring.
 Således ligestilles bopæl i et andet nordisk land med bopæl  

 i Danmark ved anvendelse af indfødsretslovens § 3 i det omfang,  

 bopælstiden ligger 5 år forud for erklæringens afgivelse og forud for den  

 erklærendes fyldte 16. år.
 Endvidere ligestilles bopæl i et andet nordisk land indtil  

 det fyldte 12. år med bopæl her i riget ved anvendelse af indfødsretslovens  

 § 4.
 Disse bestemmelser fra aftalen findes i indfødsretslovens  

 § 10 A, stk. 1 og stk. 2.
Aftalen indeholder endvidere bestemmelser om nordiske  

 statsborgeres særlige adgang til at opnå eller generhverve dansk indfødsret  

 ved  

 erklæring.
Disse bestemmelser er gennemført i dansk ret med indfødsretslovens  

 § 10 B og § 10 C.
 De nævnte bestemmelser i indfødsretslovens §§ 3, 4, 10  

 B og 10 C er omtalt ovenfor under pkt. 2.1.2.
 Det fremgår af aftalen, at erhvervelse af statsborgerskab i  

 medfør af de bestemmelser, som er gennemført i dansk ret ved  

 indfødsretslovens  

 § 10 B og § 10 C, kan gøres betinget af, at den, som afgiver  

 erklæring, godtgør, at den pågældende derved mister sit statsborgerskab i  

 andre  

 stater.
 Der anføres ikke i aftalen noget om muligheden for at  

 begrænse dobbelt statsborgerskab i relation til de bestemmelser, som har  

 berøring med indfødsretslovens § 3 og 4.
Efter aftalen skal hver part snarest underrette de øvrige  

 parter om ændringer i dens statsborgerretslovgivning, som har betydning for  

 aftalen.
Parterne skal snarest herefter i fællesskab overveje, hvorvidt  

 sådanne  

 ændringer skal foranledige ændringer i aftalen.
3.1.2. FN-konventionen af 30. august 1961 om  

 begrænsning af statsløshed Danmark ratificerede den 6. juni 1977 FN-konventionen af  

 30. august 1961 om begrænsning af statsløshed.
 Danmark er efter konventionen forpligtet til under visse  

 omstændigheder at give indfødsret til statsløse personer født her i landet.  

 Det  

 kan dog stilles som betingelse, at den pågældende altid har været statsløs,  

 at  

 ansøgning indgives mellem det fyldte 18. år og det fyldte 21. år, at den  

 pågældende har haft fast bopæl i en nærmere fastsat periode, der højst må  

 være  

 5 år umiddelbart før ansøgningens indgivelse eller 10 år i alt, og ikke er  

 fundet skyldig i en forbrydelse mod statens sikkerhed eller er idømt  

 fængselsstraf på 5 år eller derover for en strafbar handling.
 Erklæringsbestemmelsen i indfødsretslovens § 3 tager  

 bl.a. sigte på at opfylde Danmarks forpligtelser efter konventionen.
3.1.3. Den europæiske konvention af 6. november  

 1997 om statsborgerret Danmark ratificerede den 24. juli 2002 Den europæiske  

 konvention af 6. november 1997 om statsborgerret.
Det følger af konventionen, at der skal gives en lettere  

 adgang til erhvervelse af indfødsret til personer født i Danmark eller med  

 ophold af en vis varighed inden det fyldte 18. år.
Det er ikke reguleret,  

 hvorledes denne lettere adgang skal udmøntes i praksis, og den kan således  

 tilvejebringes både gennem lempede procedurer og gennem lempede materielle  

 betingelser.
 Erklæringsmuligheden efter indfødsretslovens § 3 er  

 udtryk for en lettere adgang til at erhverve dansk indfødsret.
 Endvidere indeholder indfødsretsaftalen, jf.  

 cirkulæreskrivelse nr. 55 af 12. juni 2002 om nye retningslinier for  

 optagelse  

 på lovforslag om indfødsrets meddelelse, flere bestemmelser om lempede krav  

 for  

 danskfødte personer eller personer med ophold af en vis varighed inden det  

 fyldte 18. år.
Bl.a. kan personer, der er indrejst i Danmark inden det  

 fyldte 15. år, optages på et lovforslag om indfødsrets meddelelse, når de er  

 fyldt 18 år, hvis en eventuel uddannelse, som ansøgeren har fået under  

 opholdet  

 i Danmark, er af dansk karakter.
Endvidere kan personer, som er født her i  

 landet, og som har fået dansk indfødsret ved fødslen, men som senere har  

 mistet  

 denne, optages på et lovforslag om indfødsrets meddelelse efter 1 års  

 uafbrudt  

 ophold her i landet, hvis den pågældende har haft ophold her i landet indtil  

 det fyldte 12. år, og hvis begge forældre var danske statsborgere ved den  

 pågældendes fødsel, eller den pågældende indtil sit fyldte 18. år var vokset  

 op  

 hos den af forældrene, der altid har været dansk statsborger.
 Konventionen indeholder i artikel 5, nr. 1, en bestemmelse,  

 hvorefter en kontraherende stats regler vedrørende statsborgerret ikke må  

 indeholde forskelle eller omfatte praksis, der indebærer, at der finder  

 forskelsbehandling sted på grund af køn, religion, race, hudfarve, national  

 eller etnisk oprindelse.
 Det fremgår af den forklarende rapport til konventionen, at  

 de kontraherende stater kan opstille lempeligere vilkår for statsborgere fra  

 visse andre stater, uden at dette vil udgøre diskrimination i forhold til  

 konventionens artikel 5.
3.2. Fratagelse af statsborgerskab 3.2.1. Den europæiske konvention af 6. november  

 1997 om statsborgerret Det fremgår af artikel 4 i konventionen om statsborgerret,  

 at landenes regler om statsborgerskab skal bygge på principper bl.a. om, at  

 enhver har ret til at besidde statsborgerret, at statsløshed skal undgås, og  

 at  

 ingen kan fratages sin statsborgerret på et vilkårligt grundlag.
 Som eksempler på vilkårlig fratagelse af statsborgerret er  

 i den forklarende rapport til konventionen nævnt fratagelse på grund af bl.a.  

 religion, race, national eller etnisk oprindelse og fratagelse af politiske  

 grunde.
 Det anføres videre, at princippet om, at statsborgerret  

 ikke må fratages på et vilkårligt grundlag, generelt indebærer, at en  

 afgørelse  

 om fratagelse skal være forudsigelig, proportional og foreskrevet ved lov.
De nævnte begreber forklares ikke nærmere i rapporten, men  

 er imidlertid velkendte fra bl.a.
Den Europæiske  

 Menneskerettighedskonvention.  

 Krav om forudsigelighed indebærer i menneskerettighedskonventionens forstand,  

 at borgerne skal have mulighed for at forudse, hvornår og under hvilke  

 betingelser det offentlige kan foretage indgreb i deres rettigheder.
Når  

 offentlige myndigheder overlades skønsmæssige beføjelser, skal indholdet og  

 omfanget af skønnet og den måde, hvorpå det skal udøves, være angivet med  

 tilstrækkelig klarhed i den pågældende lovgivning.
Der skal være  

 tilstrækkelige  

 retssikkerhedsgarantier mod vilkårlige indgreb fra det offentlige.
At et  

 indgreb skal være foreskrevet ved lov antages at betyde, at indgrebet skal  

 have  

 hjemmel i national lovgivning i bred forstand.
Kravet om proportionalitet  

 indebærer, at en stat skal vælge en mindre indgribende form for restriktion  

 frem for en mere indgribende, og at et indgreb skal stå i et rimeligt forhold  

 til det angivne mål.
Det er efter statsborgerretskonventionen udgangspunktet, at  

 den nationale lovgivning ikke må indeholde bestemmelser om automatisk  

 fortabelse eller fratagelse af statsborgerretten.
Der gælder imidlertid en  

 række undtagelser herfra, jf. konventionens artikel 7.
En af disse undtagelser er, hvis erhvervelse af  

 statsborgerret i den pågældende stat er sket gennem »bedragerisk handlemåde,  

 urigtige oplysninger eller fortielse af relevante forhold« (konventionens  

 formulering). Denne mulighed er udnyttet i dansk ret med den gældende  

 bestemmelse i indfødsretslovens § 8 A om frakendelse af dansk indfødsret  

 erhvervet ved svig.
Der kan nærmere om denne bestemmelse henvises til det  

 anførte ovenfor under pkt. 2.2.1.
En anden undtagelse er, hvis der er et »manglende reelt  

 tilknytningsforhold mellem den kontraherende stat og en statsborger med bopæl  

 i  

 udlandet«.
En lignende bestemmelse findes i indfødsretslovens § 8 om  

 automatisk fortabelse af dansk indfødsret på grund af manglende tilknytning  

 til  

 Danmark.
Der kan nærmere om denne bestemmelse henvises til det anførte  

 ovenfor  

 under pkt. 2.2.2.
Konventionen giver endvidere bl.a. mulighed for at  

 fastsætte regler om fratagelse af statsborgerskab på grund af »handlemåde,  

 som  

 er til alvorlig skade for den kontraherende stats vitale interesser«.
Denne  

 mulighed er endnu ikke udnyttet i dansk ret.
Den forklarende rapport til konventionen indeholder alene  

 begrænsede bidrag til den nærmere forståelse af bestemmelsen.
Det er således  

 alene anført, at bestemmelsen omfatter forræderi og andre handlinger rettet  

 mod  

 statens vitale interesser (f.eks. arbejde for en udenlandsk  

 efterretningstjeneste), mens almindelig kriminalitet ikke er omfattet, hvor  

 alvorlig denne end måtte være.
 Efter konventionen må fratagelse på grund af handlemåde til  

 skade for en stats vitale interesser ikke medføre, at den pågældende derved  

 bliver statsløs, og fratagelsen må ikke medføre, at også den pågældendes børn  

 derved mister statsborgerskabet.
Konventionen indeholder i artikel 5 et forbud mod  

 diskrimination.
Regler om statsborgerskab må således ikke forskelsbehandle på  

 grund af køn, religion, race, hudfarve, national eller etnisk oprindelse.
Endvidere skal enhver kontraherende stat følge princippet  

 om ikke at forskelsbehandle sine statsborgere, uanset om de har erhvervet  

 indfødsret ved fødslen eller efterfølgende.
Det fremgår af den forklarende  

 rapport til konventionen, at denne bestemmelse er en hensigtserklæring og  

 ikke  

 en regel, som skal følges i alle sager.
Det anføres videre, at bestemmelsen sigter på at modvirke  

 regler om forskelsbehandling i sager om statsborgerskab.
Muligheden for at  

 frakende statsborgerskab erhvervet ved svig er dog en undtagelse herfra.
3.2.2. FN-konventionen af 30. august 1961 om  

 begrænsning af statsløshed FN-konventionen om begrænsning af statsløshed, som Danmark  

 ratificerede den 6. juni 1997, indeholder et forbud mod at fratage nogen  

 person  

 statsborgerretten, hvis sådan fratagelse ville gøre den pågældende statsløs.
 Dog kan de kontraherende stater ved erklæring bibeholde  

 lovgivning om at fratage statsborgerret og dermed gøre en person statsløs i  

 tilfælde af en for statens livsvigtige interesser særdeles skadelig adfærd.
 Denne undtagelse kan ikke længere finde anvendelse, jf.  

 udtrykket »bibeholde«, og ny lovgivning om fratagelse af statsborgerskab må  

 derfor ikke medføre, at nogen bliver statsløs.
3.2.3. Den Europæiske Menneskerettighedskonvention Den Europæiske Menneskerettighedskonvention er inkorporeret  

 i dansk ret i 1992, jf. nu lovbekendtgørelse nr. 750 af 19. oktober 1998.
 Ret til statsborgerskab er ikke som sådan omfattet af  

 konventionen, men der kan være grund til at antage, at konventionens artikel  

 7  

 om straf med tilbagevirkende kraft alligevel finder anvendelse, når der er  

 tale  

 om at frakende statsborgerskab på grundlag af dom for strafbart forhold.
Det fremgår af konventionens artikel 7, at ingen kan kendes  

 skyldig i strafbart forhold på grund af en handling eller undladelse, der  

 ikke  

 udgjorde en forbrydelse efter national eller international ret på det  

 tidspunkt, da den blev begået.
Der kan heller ikke pålægges strengere straf  

 end  

 den, der var anvendelig på det tidspunkt, da lovovertrædelsen blev begået.
Den Europæiske Menneskerettighedsdomstol har i flere sager  

 behandlet spørgsmålet om, hvornår noget må anses for at være en »straf« i  

 konventionens forstand.
Det følger af Domstolens praksis, at begrebet straf  

 er  

 et selvstændigt konventionsbegreb.
Ved vurderingen af, om der er tale om en  

 straf i konventionens forstand, lægger Domstolen vægt på 1) bestemmelsens  

 klassificering i det nationale retssystem (henregnes bestemmelsen til  

 strafferetten eller andre dele af det nationale retssystem), 2)  

 overtrædelsens  

 karakter og 3) karakteren og intensiteten af den sanktion, der kan blive tale  

 om at ikende.
Der er tale om alternative kriterier, der hver for sig kan  

 begrunde, at en sag anses for en straffesag.
Selv om en retsfølge ikke  

 betegnes  

 som en egentlig straf efter dansk ret, kan den således alligevel være en  

 straf  

 i artikel 7s forstand.
Den foreslåede bestemmelse om frakendelse af dansk  

 indfødsret er ikke betegnet som en straf efter dansk ret og foreslås herunder  

 heller ikke indsat i straffeloven.
Dette peger i retning af, at der ikke er  

 tale om en straf i konventionens forstand.
Imidlertid taler andre forhold med afgørende vægt for, at  

 frakendelse af dansk indfødsret efter den foreslåede bestemmelse må anses for  

 en straf i konventionens forstand.
Frakendelse af dansk indfødsret kan ske  

 ved  

 dom i forbindelse med dom for strafbart forhold.
Endvidere taler det forhold,  

 at frakendelse af en persons danske indfødsret efter omstændighederne kan  

 være  

 særdeles indgribende for den pågældende, i sig selv for at antage, at  

 konventionens artikel 7 finder anvendelse.
 Det kan i den forbindelse anføres, at hensynet bag forbudet  

 mod at pålægge eller skærpe straf med tilbagevirkende kraft  at  

 borgerne skal  

 kunne forudse konsekvenserne af deres handlinger  på samme måde gør sig  

 gældende, når der er tale om at møde handlinger med en sanktion som  

 frakendelse  

 af dansk indfødsret.
Frakendelse af statsborgerskab kan endvidere være omfattet  

 af konventionens artikel 8 om ret til privatliv m.v.
Den Europæiske  

 Menneskerettighedsdomstol har i Slivenko mod Letland, afgørelse af 23. januar  

 2002, i præmis 77 anført, at en vilkårlig afvisning af statsborgerskab kan  

 udgøre en krænkelse af konventionens artikel 8.
4. Lovforslagets indhold 4.1. Ændring af bestemmelserne om erhvervelse af  

 dansk indfødsret ved erklæring 4.1.1.  

  

 Efter  

 lovforslaget begrænses muligheden for at erhverve dansk indfødsret i medfør  

 af  

 den nugældende bestemmelse i indfødsretslovens § 3 til statsborgere i de  

 andre nordiske lande, dvs.
Finland, Island, Norge og Sverige.  

 Indfødsretslovens  

 erklæringsordning vil herefter alene omfatte nordiske statsborgere og  

 tidligere  

 danske statsborgere.
Forslaget vil henvise andre udlændinge til at søge om  

 dansk indfødsret ved naturalisation og dermed sikre, at tildeling af dansk  

 indfødsret i højere grad beror på Folketingets individuelle vurdering af den  

 enkelte ansøger om dansk indfødsret.
 Baggrunden for forslaget er udviklingen i Danmarks  

 befolkningssammensætning, som efter regeringens og Dansk Folkepartis  

 opfattelse  

 har medført, at der ikke længere er den fornødne sikkerhed for, at personer,  

 som i dag er omfattet af indfødsretslovens § 3, altid er integreret på  

 det  

 niveau, som må være en forudsætning for at opnå dansk indfødsret.
 Personer, som ikke længere vil være omfattet af  

 erklæringsordningen, vil være henvist til at søge om dansk indfødsret ved  

 naturalisation og skal dermed bl.a. opfylde de krav i relation til  

 danskkundskaber og kendskab til danske samfundsforhold, dansk kultur og  

 historie, som er en betingelse for at blive optaget på et lovforslag om  

 indfødsrets meddelelse.
 De gældende erklæringsbetingelser med hensyn til alder,  

 bopælstid og vandel videreføres uændret.
 Efter forslaget gennemføres samtidig nogle ændringer og  

 præciseringer i lovens erklæringsbestemmelser.
Det foreslås for det første, at erhvervelse af dansk  

 indfødsret også i medfør af lovens § 3 gøres betinget af, at den  

 pågældende  

 derved mister sit statsborgerskab i andre stater.
Der kan henvises til den  

 foreslåede bestemmelse i § 4 A, stk. 1. Det foreslås herunder, at  

 dette også skal gælde den pågældendes børn.
Dette følger af den foreslåede  

 bestemmelse i § 5, stk. 2.
Bestemmelsen vil være herefter være i overensstemmelse med  

 princippet om så vidt muligt at undgå dobbelt statsborgerskab samt på dette  

 punkt de øvrige erklæringsregler om tidligere danske statsborgere og nordiske  

 statsborgere.
Der kan i øvrigt henvises til det anførte ovenfor under pkt.  

 2.1.3.1.
For det andet foreslås indsat en udtrykkelig bestemmelse  

 om, at erklæring kun kan afgives af personer, som på erklæringstidspunktet  

 har  

 lovligt ophold her i riget.
Erklæring kan dog ikke afgives, hvis der verserer  

 en sag mod den pågældende, hvor der af anklagemyndigheden er nedlagt påstand  

 om  

 udvisning, eller hvor anklagemyndigheden som vilkår for et tiltalefrafald har  

 fastsat, at den pågældende udvises.  


  

 Der  

 kan henvises til den foreslåede bestemmelse i § 4 A, stk. 2.
 Lovligt ophold her i riget på erklæringstidspunktet må  

 anses for at være en grundlæggende forudsætning for at erhverve dansk  

 indfødsret ved erklæring, og det findes mest rigtigt, at loven indeholder en  

 udtrykkelig bestemmelse herom.
 De gældende bestemmelser om, at personer udvist ved dom  

 ikke kan erhverve dansk indfødsret ved erklæring i medfør af lovens § 4,  

 § 10 B og § 10 C, må på denne baggrund anses for overflødige, og  

 disse foreslås ophævet.
I situationer, hvor der mod en person verserer en sag, hvor  

 der af anklagemyndigheden er nedlagt påstand om udvisning, eller hvor  

 anklagemyndigheden i medfør af udlændingelovens § 49, stk. 2, som  

 vilkår for et tiltalefrafald har fastsat, at den pågældende udvises, vil den  

 pågældende under sagen have lovligt ophold i Danmark.
Med henblik på at  

 sikre,  

 at den pågældende ikke under sagen erhverver dansk indfødsret ved erklæring,  

 indeholder den foreslåede § 4 A, stk. 2, endvidere bestemmelser om,  

 at erklæring ikke kan afgives i de nævnte tilfælde.
 For det tredje præciseres det, at afgivelse af erklæring i  

 medfør af lovens § 3 forudsætter bopæl i Danmark på  

 erklæringstidspunktet.  

 Der kan henvises til den foreslåede bestemmelse i § 3, stk. 2, nr.  

 2.
Lovens § 3 har tidligere indeholdt krav om bopæl i  

 Danmark på erklæringstidspunktet.
Efter lovændringen i 1998, der giver  

 mulighed  

 for et års udenlandsophold inden for de sidste 6 år op til  

 erklæringstidspunktet, følger dette ikke længere af bestemmelsen, uden at  

 dette  

 ses at have været en tilsigtet følge af lovændringen.
Et krav om aktuel bopæl  

 i  

 Danmark er i øvrigt indeholdt i de øvrige erklæringsbestemmelser.
Der kan  

 henvises til det anførte i pkt. 2.1.3.3 ovenfor.
 For det fjerde præciseres det, at erklæring efter lovens  

 § 3 skal afgives skriftligt.
I praksis afgives erklæring altid skriftlig, og  

 bestemmelsen har tidligere indeholdt et udtrykkeligt krav herom.
Et  

 udtrykkeligt krav om skriftlighed var indeholdt i bestemmelsen indtil  

 lovændringen i 1999, hvor kravet faldt ud, uden at der herved ses at have  

 været  

 tilsigtet en indholdsmæssig ændring.
Et krav om skriftlighed følger i dag  

 udtrykkeligt af bestemmelserne om tidligere danske statsborgere i § 4 og  

 nordiske statsborgere i § 10 B og § 10 C.
Begrundelsen for et krav  

 om  

 skriftlighed må søges i hensynet til dokumentation af omstændighederne  

 omkring  

 afgivelse af erklæring samt erklæringens betydning.
 4.1.2.  

  

 Forslaget  

 indebærer en række ændringer af fremstillingsteknisk karakter.  

 Indfødsretslovens erklæringsbestemmelser bærer i dag præg af at være indført  

 løbende i loven med spredt placering og flere indbyrdes henvisninger.
 Efter forslaget er erklæringsbestemmelserne for nordiske  

 statsborgere fremover samlet i § 3 og bestemmelserne om tidligere danske  

 statsborgere samlet i § 4.
 Den foreslåede bestemmelse i § 4 A samler visse  

 tværgående bestemmelser, herunder om løsning fra hidtidigt statsborgerskab.
De gældende erklæringsbestemmelser anvender udtrykkene  

 »bopæl«, »boet i« og »fast bopæl«, uden at de forskellige udtryk afspejler en  

 forskel i betydningsindholdet.
Fremover anvendes alene udtrykket »bopæl«,  

 uden  

 at der hermed er tale om nogen indholdsmæssig ændring.
4.1.3.  

  

 Den  

 nugældende bestemmelse i § 3 tager bl.a. sigte på at opfylde Danmarks  

 forpligtelser efter FN-konventionen af 30. august 1961 om begrænsning af  

 statsløshed.
Det følger af konventionen, at personer, der er født statsløse  

 her  

 i riget, under visse betingelser har krav på at opnå dansk indfødsret.
Der  

 kan  

 henvises til det anførte under pkt. 3.1.2 ovenfor.
Den foreslåede begrænsning af § 3 til nordiske  

 statsborgere indebærer, at Danmarks forpligtelser efter konventionen skal  

 opfyldes på anden måde.
Integrationsministeriet vil derfor  efter  

 forudgående  

 orientering af Folketingets Indfødsretsudvalg  optage personer omfattet  

 af  

 konventionen på et lovforslag om indfødsrets meddelelse, når de i  

 konventionen  

 nævnte betingelser er opfyldt.
De statsløse personer (i alderen 21 til 23  

 år),  

 som i dag er omfattet af erklæringsordningen uden at være omfattet af  

 konventionen, vil få eventuelle ansøgninger om dansk indfødsret behandlet på  

 sædvanlig  

 vis i overensstemmelse med de gældende retningslinier for naturalisation.
Den nugældende bestemmelse i § 3 er udtryk for en  

 lettere adgang til at erhverve dansk indfødsret.
Efter Den europæiske  

 konvention om statsborgerret af 6. november 1997 skal der skal gives en  

 lettere  

 adgang til erhvervelse af indfødsret til personer født i Danmark eller med  

 ophold af en vis varighed inden det fyldte 18. år.
Der stilles dog ikke  

 udtrykkelige krav om, hvorledes denne lettere adgang skal udmøntes i praksis,  

 og den kan således tilvejebringes både gennem lempede procedurer og gennem  

 lempede materielle betingelser.
Den foreslåede begrænsning af § 3 til nordiske  

 statsborgere kan ikke antages at medføre behov for at indføre nye  

 bestemmelser  

 om lettere adgang til erhvervelse af dansk indfødsret.
Danmarks forpligtelser  

 efter konventionen må således antages at være opfyldt ved nugældende  

 bestemmelser i indfødsretsaftalen, jf. cirkulæreskrivelse nr. 55 af 12. juni  

 2002 om nye retningslinier for optagelse på lovforslag om indfødsrets  

 meddelelse.
Der kan henvises til det ovenfor under pkt. 3.1.3 anførte.
 4.1.4.  

  

 Indfødsretslovens § 10 indeholder en bestemmelse, som henviser til den  

 nordiske aftale og de særlige regler for statsborgere i andre nordiske lande.  

 Det fremgår heraf bl.a., at reglerne i de bestemmelser, der er afledt af den  

 nordiske aftale, finder anvendelse fra det tidspunkt, hvor aftalen træder i  

 kraft for det pågældende land.
 Bestemmelsen har ikke længere særskilt betydning, da  

 aftalen på nuværende tidspunkt er trådt i kraft for alle aftaleparterne.  

 Bestemmelsen i § 10 foreslås derfor ophævet.
 4.1.5.  

  

 Det  

 fremgår af indfødsretslovens § 3, stk. 3, at såfremt riget er i  

 krig,  

 kan en borger i en fjendtlig stat ikke erhverve indfødsret i medfør af  

 § 3, stk. 1. Det samme gælder den, der ikke har statsborgerret i  

 nogen stat, men senest har været statsborger i en fjendtlig stat.
Bestemmelsen blev indført ved lov nr. 252 af 27. maj 1950.  

 Det fremgår af forarbejderne, at bestemmelsen har baggrund i den særlige  

 situation under den tyske besættelse af Danmark under 2. verdenskrig.
Det er  

 således bl.a. anført, at i en situation, hvor Danmark er besat, er staten  

 ikke  

 længere »Herre over, hvilke Udlændinge der har Ophold her i Landet, saaledes  

 at  

 den ved i Tide at bringe Opholdet til Ophør kan hindre, at en her født  

 Udlænding i Strid med det danske Samfunds Interesser bliver dansk  

 Statsborger«,  

 og man kan ikke sikre, at de »paagældende Personer gennem deres Opvækst i  

 Danmark har opnaaet en saadan Tilknytning til det danske Samfund og dansk  

 Kultur, at det er naturligt at tillægge dem dansk Indfødsret ( ). Gennem  

 tysk-nazistisk Skolegang, gennem Medlemskab i Hitler-Jugend og lignende  

 Organisationer og i det hele taget gennem en yderligtgaaende Aktivisering af  

 de  

 her bosatte Tyskeres tysknationale Indstilling har man bevidst modarbejdet en  

 Paavirkning i dansk Aand og bestræbt sig for at bevare de paagældende som  

 Medlemmer af det tyske Folk«.
Bestemmelsen i § 3, stk. 3, er ikke ændret siden.  

 Bestemmelsen har kun været anvendt i forbindelse med Danmarks militære  

 deltagelse i den multinationale indsats i Irak.
Irakiske statsborgere i  

 Danmark  

 kunne således ikke opnå dansk indfødsret ved erklæring i perioden 2. april  

 2003  

 til 22. maj 2003.
Bestemmelsen sigter på en form for krigsførelse, som vel  

 næppe i dag bliver aktuel for Danmarks vedkommende.
Danmark deltager således  

 i  

 dag kun i væbnede konflikter, som ikke udgør nogen trussel for Danmarks  

 suverænitet.
Bestemmelsen sigter endvidere på situationer, hvor udenlandske  

 statsborgere i Danmark repræsenterer eller på anden måde er loyale over for  

 et  

 land, Danmark fører »krig« mod.
Det kan give anledning til tvivl, i hvilket  

 omfang personer, som er flygtet fra det pågældende land, vil være dette.
Bestemmelsen må i dag anses for utidssvarende.
Ved den  

 foreslåede begrænsning af § 3 til nordiske statsborgere vil bestemmelsen  

 i  

 § 3, stk. 3, samtidig blive overflødig.
Bestemmelsen foreslås  

 derfor  

 ophævet.
4.2. Frakendelse af dansk indfødsret 4.2.1.  

  

 Statsborgerskab er det retlige bånd mellem et individ og en stat og  

 konstituerer gensidige rettigheder og forpligtelser mellem individet og  

 staten.
Statsborgerskab er udtryk for et særligt tilhørsforhold til  

 et land og kendetegnet ved, at statsborgere i et land har særlige rettigheder  

 i  

 forhold til udlændinge i landet.
I Danmark indebærer statsborgerskab bl.a.  

 særlige rettigheder i relation til demokratisk deltagelse, og det følger  

 således af grundlovens § 29 og § 30, at valgbarhed og stemmeret til  

 Folketinget forudsætter dansk indfødsret.
Dansk indfødsret giver endvidere  

 særlige rettigheder i relation til diplomatisk bistand, udstedelse af pas  

 samt  

 muligheden for at besætte visse offentlige hverv.
Dansk indfødsret giver en  

 ubetinget ret til at blive i eller tage ophold i Danmark.
 Dansk indfødsret og de særlige rettigheder, der er knyttet  

 hertil, må forudsætte loyalitet over for Danmark og vitale interesser for det  

 danske samfund.
Bliver en person dømt for forbrydelser mod statens  

 selvstændighed eller sikkerhed, statsforfatningen eller de øverste  

 statsmyndigheder m.v., har den pågældende efter regeringens og Dansk  

 Folkepartis opfattelse vist sig illoyal over for Danmark og vitale danske  

 interesser på en sådan måde, at der bør være mulighed for at frakende den  

 pågældende dansk indfødsret.
Der kan henvises til den foreslåede nye  

 bestemmelse § 8 B.
4.2.2  

  

 . Den  

 foreslåede bestemmelse § 8 B om frakendelse af dansk indfødsret omfatter  

 alle personer med dansk indfødsret.
Den måde, dansk indfødsret er erhvervet  

 på,  

 udelukker således ikke på forhånd nogen fra at være omfattet af bestemmelsen.  

 Dansk indfødsret kan erhverves ved fødsel (indfødsretslovens § 1), ved  

 forældrenes indgåelse af ægteskab (lovens § 2) ved adoption (lovens  

 § 2 A), ved erklæring (lovens § 3 m.v.) eller ved Folketingets  

 vedtagelse af et lovforslag om indfødsrets meddelelse (naturalisation).
Afgrænsningen af bestemmelsen er hermed i overensstemmelse  

 med princippet i Den europæiske konvention om statsborgerret om ikke at gøre  

 forskel på statsborgere, der har erhvervet indfødsret ved fødslen eller  

 efterfølgende.
Der kan henvises til det ovenfor under pkt. 3.2.1 anførte.
En anden væsentlig begrundelse for den foreslåede  

 afgrænsning er, at måden, dansk indfødsret er erhvervet på, ikke altid i sig  

 selv siger noget afgørende om en persons tilknytning her til landet.
Dette  

 skal  

 sammenholdes med, at almindelige betragtninger om proportionalitet må indgå i  

 vurderingen af, om en person skal frakendes dansk indfødsret, og en persons  

 tilknytningen her til landet kan i den forbindelse både tale afgørende for  

 eller imod, at indfødsret frakendes.
Der kan i øvrigt om denne  

 proportionalitetsafvejning henvises til det nedenfor under pkt. 4.2.5  

 anførte.
Indfødsretsloven bygger på afstamningsprincippet.  

 Hovedreglen fremgår af indfødsretslovens § 1, stk. 1, 1. pkt.,  

 hvorefter et barn erhverver dansk indfødsret ved fødslen, hvis faderen eller  

 moderen er dansk.
Dette gælder, uanset på hvilken måde forældrene selv har  

 erhvervet dansk indfødsret.
Er barnets forældre ikke gift, og er kun faderen  

 dansk, erhverver barnet dog kun dansk indfødsret, hvis det er født her i  

 riget,  

 jf. lovens § 1, stk. 1, 2. pkt.
Bestemmelsen i indfødsretslovens § 1 indebærer, at en  

 person kan have dansk indfødsret i kraft af sin afstamning, men samtidig  

 opholde sig det meste af livet i udlandet og alene have en meget begrænset  

 tilknytning til Danmark.
Der kan endog være tale om, at den pågældende er  

 født  

 og har haft fast bopæl i udlandet og enten endnu ikke har nået en alder (22  

 år), hvor indfødsretten kan fortabes i medfør af indfødsretslovens § 8,  

 alene haft den tilknytning til Danmark, som har været nødvendig for, at  

 indfødsretslovens § 8 ikke finder anvendelse, eller alene har haft den  

 tilknytning, som har været nødvendig for, at indfødsretten er tilladt  

 bevaret.
De samme betragtninger kan i vidt omfang gøre sig gældende  

 i forhold til personer, som har erhvervet dansk indfødsret ved adoption efter  

 indfødsretslovens § 2 A.
Denne bestemmelse omfatter børn under 12 år  

 adopteret af en dansk statsborger ved en dansk adoptionsbevilling.
Der vil normalt være tale om, at adoptivbørn i løbet af  

 relativ kort tid får en større tilknytning til Danmark end det land, barnet  

 er  

 adopteret fra.
Opretholdes en tæt tilknytning til Danmark, vil dette kunne  

 tale  

 imod, at frakendelse af dansk indfødsret kommer på tale.
Der kan imidlertid  

 også være tale om, at barnet på et tidspunkt tager ophold i udlandet og  

 gradvist får en større og større tilknytning til et andet land end Danmark.
Med hensyn til personer, som har erhvervet dansk indfødsret  

 ved erklæring, vil der oftest være tale om, at dansk indfødsret er erhvervet  

 i  

 medfør af lovens § 3, der omfatter personer mellem 18 og 23 år med bopæl  

 her i landet i 10 år, heraf 5 år inden for de seneste 6 år.
Der kan nærmere  

 herom samt de øvrige erklæringsbestemmelser i indfødsretslovens § 4 om  

 tidligere danske statsborgere og lovens § 10 A og § 10 B om  

 statsborgere i de øvrige nordiske lande henvises til det anførte i afsnit  

 2.1.2  

 ovenfor.
Muligheden for at opnå dansk indfødsret ved erklæring  

 forudsætter en vis tilknytning til Danmark, men erklæringsordningen udelukker  

 ikke, at de pågældende har en vis tilknytning til et andet land.
Endvidere er  

 der ikke noget til hinder for, at en person efter at have opnået dansk  

 indfødsret ved erklæring gradvis får en større og større tilknytning til  

 udlandet.
Med hensyn til personer, som har erhvervet dansk indfødsret  

 ved naturalisation, vil der normalt være tale om, at de pågældende først i en  

 voksen alder har erhvervet dansk indfødsret.
Som udgangspunkt vil disse  

 personer derfor have en vis tilknytning til et andet land.
Endvidere er der  

 heller ikke for disse personer noget til hinder for, at de efter at have  

 erhvervet dansk indfødsret gradvis får en større og større tilknytning til  

 udlandet.
 4.2.3.  

  

 Den  

 foreslåede bestemmelse er begrænset til personer, som ud over at have  

 erhvervet  

 dansk indfødsret tillige er statsborger i et eller flere andre lande  

 (»dobbelt  

 statsborgerskab«).
 Dette har til formål at sikre, at en person ikke frakendes  

 dansk indfødsret, hvis den pågældende derved ville blive statsløs.
Bestemmelsen er hermed i overensstemmelse med Danmarks  

 internationale forpligtelser efter FN-konventionen om begrænsning af  

 statsløshed og Den europæiske konvention om statsborgerret.
Der henvises til  

 det ovenfor under pkt. 3.2 anførte.
Indfødsretsområdet er i Danmark indrettet på den måde, at  

 dobbelt statsborgerskab søges undgået.
Erhvervelse af dansk indfødsret er  

 således som udgangspunkt betinget af, at den pågældende mister eller løses  

 fra  

 andre statsborgerskaber.
Det er en forudsætning for erhvervelse af dansk indfødsret  

 ved naturalisation, at ansøgeren mister eller løses fra hidtidige  

 statsborgerskaber.
Der kan henvises til indfødsretsaftalens § 4,  

 stk. 1, jf. cirkulæreskrivelse nr. 55 af 12. juni 2002 om nye  

 retningslinier for optagelse på lovforslag om indfødsrets meddelelse.
Der stilles dog ikke krav om løsning over for personer med  

 flygtningestatus her i landet eller over for personer fra lande, hvor det  

 erfaringsmæssigt er umuligt eller forbundet med overordentlig store  

 vanskeligheder at blive løst.
Det samme gælder, hvis en ansøger har fået  

 afslag  

 på løsning, eller hvis det er dokumenteret, at den pågældende har gjort et  

 seriøst, men forgæves forsøg på at blive løst fra sit hidtidige  

 statsborgerskab.
Der kan henvises til indfødsretsaftalens § 4,  

 stk. 2.  

 Personer omfattet af denne bestemmelse vil derfor normalt have dobbelt  

 statsborgerskab, medmindre statsborgerskab i andre lande automatisk fortabes  

 ved erhvervelse af dansk indfødsret.
 Dobbelt statsborgerskab accepteres endvidere i forbindelse  

 med erhvervelse af dansk indfødsret fra fødslen, ved erhvervelse af dansk  

 indfødsret ved forældrenes indgåelse af ægteskab i medfør af  

 indfødsretslovens  

 § 2 og ved erhvervelse af dansk indfødsret ved adoption i medfør af  

 lovens  

 § 2 A.
Herudover er erhvervelse af dansk indfødsret ved afgivelse  

 af erklæring i medfør af indfødsretslovens § 3 ikke betinget af, at den  

 pågældende mister eller løses fra hidtidige statsborgerskaber.
Dette foreslås  

 dog ændret med dette lovforslag, jf. den foreslåede bestemmelse i § 4 A.
 Det kan anføres, at de omstændigheder, hvorunder dobbelt  

 statsborgerskab kan forekomme, kan indebære, at forhold, som den pågældende  

 person ikke selv har indflydelse på, kan være afgørende for muligheden for at  

 fratage den pågældende dansk indfødsret.
Væsentlige hensyn til at undgå statsløshed, herunder  

 selvsagt også de konventionsmæssige forpligtelser, taler dog afgørende for at  

 opretholde den foreslåede afgrænsning.
Det tilføjes, at statsløse personer  

 ikke  

 kan tvangsudsendes til noget andet land.
 4.2.4.  

  

 Muligheden  

 for at frakende en person hans danske indfødsret er efter forslaget betinget  

 af, at den pågældende er dømt for handlinger kriminaliseret i straffelovens  

 kapitel 12 (om forbrydelser mod statens selvstændighed og sikkerhed) eller  

 kapitel 13 (om forbrydelser mod statsforfatningen og de øverste  

 statsmyndigheder m.v.).
 Bestemmelsen bygger på dette punkt på Den europæiske  

 konvention om statsborgerret, hvorefter statsborgerskab kan fratages på grund  

 af handlemåde, som er til »alvorlig skade for et lands vitale interesser«.
Forarbejderne til konventionen indeholder kun begrænset  

 vejledning med hensyn til, hvad der kan anses for omfattet af denne  

 bestemmelse.
Dog omfatter den ikke almindelig kriminalitet, uanset hvor  

 alvorlig denne måtte være.
 Med den foreslåede afgrænsning er det lagt til grund, at  

 straffelovens kapitel 12 og 13 normerer, hvad der må anses for at være til  

 skade for landets vitale interesser.
Som henvisningen er udformet kan også forhold, som på et  

 senere tidspunkt kriminaliseres i straffelovens kapitel 12 eller 13, danne  

 grundlag for frakendelse af dansk indfødsret.
Senest er der gennemført  

 ændringer i nævnte kapitler i 2002 som led i regeringens terrorpakke.
Straffelovens kapitel 13 har i § 110 d en bestemmelse,  

 hvorefter straffen for overtrædelse af bestemmelser i kapitel 25  

 (forbrydelser  

 mod liv og legeme), kapitel 26 (forbrydelser mod den personlige frihed) og  

 kapitel 27 (freds- og ærekrænkelser) kan forhøjes med indtil det halve, hvis  

 forbrydelsen begås mod et fremmed statsoverhoved eller lederen af en fremmed  

 diplomatisk mission.
Straf efter § 110 d indebærer ikke som sådan en  

 overtrædelse af bestemmelser i straffelovens kapitel 12 eller kapitel 13 og  

 kan  

 således ikke i sig selv danne grundlag for frakendelse af dansk indfødsret.
4.2.5.  

  

 Efter  

 forslaget er dom for de omhandlede strafbare forhold en ydre ramme for  

 muligheden for at frakende en person hans danske indfødsret.
Bestemmelserne i  

 straffelovens kapitel 12 og 13 indeholder normalstrafferammer fra 4 måneder  

 (f.eks. for forhånelse af fremmed nation m.v., jf. lovens § 110 e) til  

 livstid (f.eks. for overtrædelse af lovens § 114 om terrorisme).
 Det fremgår således af den foreslåede bestemmelse, at den,  

 der dømmes for overtrædelse af et eller flere af de omhandlede strafbare  

 forhold, ved dom »kan« frakendes sin danske indfødsret.
I overensstemmelse med almindelige betragtninger om  

 proportionalitet er det hermed forudsat, at domstolene ved vurderingen af, om  

 en person skal frakendes dansk indfødsret, foretager en afvejning af på den  

 ene  

 side forholdets grovhed og på den anden side en frakendelses betydning for  

 den  

 pågældende.
Den foreslåede bestemmelse svarer således på dette punkt  

 principielt til den gældende bestemmelse i indfødsretslovens § 8 A om  

 frakendelse af dansk indfødsret erhvervet ved svig.
 Den betydning, frakendelse af dansk indfødsret har for en  

 person, må bero på en konkret vurdering af den pågældendes forhold.
 Ved denne vurdering bør der navnlig lægges vægt på  

 personens tilknytning her til landet og til udlandet, herunder det eller de  

 lande, den pågældende tillige er statsborger i.
Der kan i den forbindelse bl.a. lægges vægt på varigheden  

 og karakteren af en persons ophold i Danmark og i udlandet.
Den tid, en  

 person  

 har tilbragt i Danmark og i udlandet, kan således i sig selv have betydning  

 for  

 den pågældendes tilknytning.
Dette må imidlertid sammenholdes med karakteren  

 af  

 opholdene.
Det bør således tillægges særlig vægt, hvor den pågældende har  

 fået  

 sin opvækst, ligesom ophold i udlandet kan tillægges mindre vægt, hvis  

 udlandsopholdet skyldes arbejde for danske interesser, eller hvis den  

 pågældende person under sit ophold i udlandet har bevaret en tæt tilknytning  

 til Danmark f.eks. gennem tilbagevendende feriebesøg, deltagelse i danske  

 foreninger i udlandet m.v.
Der kan endvidere bl.a. lægges vægt på en persons aktuelle  

 familiemæssige forhold her i landet og i udlandet samt den pågældendes  

 rødder,  

 herunder om familien har en langvarig tilknytning til Danmark Også sprogkundskaber kan have en betydning, herunder  

 navnlig i hvilket omfang den pågældende behersker dansk og sproget i det  

 eller  

 de lande, den pågældende tillige er statsborger i.
I tilfælde, hvor en person alene dømmes for mindre  

 alvorlige forhold, bør den pågældende kun frakendes dansk indfødsret, hvis  

 denne sanktion må anses for at være af mindre indgribende betydning for den  

 pågældende.
Dette vil navnlig være tilfældet, hvis den pågældendes  

 tilknytning  

 her til landet er så ringe, at det minder om de omstændigheder, der i medfør  

 af  

 indfødsretslovens § 8 indebærer fortabelse af dansk indfødsret.
I tilfælde, hvor en person dømmes for mere alvorlige  

 forhold, bør den pågældende som udgangspunkt frakendes dansk indfødsret.
Den  

 betydning, en frakendelse har for pågældende, kan dog tale afgørende herimod.  

 Herunder bør der ikke ske frakendelse i forbindelse med selv meget alvorlige  

 forhold, hvis den pågældende ikke har nogen eller alene har en meget ringe  

 tilknytning til et andet land.
I disse situationer bør Danmark tage ansvaret  

 for den pågældende danske statsborgers handlinger.
 Ved mere alvorlige forhold forstås som udgangspunkt  

 forhold, der straffes med fængsel i 2 år eller derover.
 Udlændingelovens regler om inddragelse af opholdstilladelse  

 og udvisning bør i et vist omfang indgå i proportionalitetsafvejningen.
En delmængde af de personer, som er omfattet af den  

 foreslåede bestemmelse, vil før meddelelse af dansk indfødsret have haft  

 ophold  

 i Danmark på grundlag af en opholdstilladelse meddelt i medfør af  

 udlændingeloven.
Der vil navnlig være tale om personer, som har opnået dansk  

 indfødsret ved naturalisation.
I det omfang, disse personer ikke havde søgt eller ikke  

 opnået dansk indfødsret, ville dom for strafbart forhold i stedet kunne indgå  

 i  

 vurderingen af, om udlændingelovens betingelser for inddragelse af  

 opholdstilladelse og eventuelt udvisning ville være til stede.
Efter  

 udlændingeloven kan en udlænding få inddraget sin opholdstilladelse og blive  

 udvist bl.a., hvis den pågældende må anses for en fare for statens sikkerhed  

 eller en alvorlig trussel mod den offentlig orden, sikkerhed, sundhed m.v.
 Vurderingen af, om en person skal have inddraget sin  

 opholdstilladelse og udvises, afhænger imidlertid af en  

 proportionalitetsafvejning, der minder meget om den afvejning, der efter  

 forslaget skal foretages i forbindelse med spørgsmål om frakendelse af dansk  

 indfødsret.
 Ved afgørelse om inddragelse af opholdstilladelse og  

 udvisning skal der således tages hensyn til, om inddragelse eller udvisning  

 må  

 antages at være særlig belastende, navnlig på grund af udlændingens  

 tilknytning  

 til det danske samfund, udlændingens alder, helbredstilstand og andre  

 personlige forhold, udlændingens tilknytning til herboende personer,  

 konsekvenserne for herboende nære familiemedlemmer, udlændingens manglende  

 eller ringe tilknytning til hjemlandet eller andre lande, hvor udlændingen  

 kan  

 ventes at tage ophold, og risikoen for, at udlændingen uden for de i  

 udlændingelovens § 7, stk. 1 og 2, nævnte tilfælde vil lide  

 overlast  

 i hjemlandet eller andre lande, hvor udlændingen kan ventes at tage ophold.  

 De  

 nævnte hensyn er i dag anført i udlændingelovens § 26.
 I det omfang, der er sammenfald mellem de hensyn, der efter  

 den foreslåede bestemmelse om frakendelse af dansk indfødsret skal indgå ved  

 vurderingen af, om en person skal frakendes dansk indfødsret, og de hensyn,  

 der  

 skal indgå i vurderingen efter udlændingelovens regler om inddragelse af  

 opholdstilladelse og udvisning, og en vurdering ud fra disse hensyn ikke  

 ville  

 føre til inddragelse af opholdstilladelse og udvisning, bør der normalt ikke  

 ske frakendelse af dansk indfødsret.
4.2.6.  

  

 Frakendelse  

 af dansk indfødsret omfatter ikke den pågældendes børn.
Der kan henvises til  

 forpligtelserne efter Den europæiske konvention om statsborgerret omtalt  

 ovenfor under pkt. 3.2.1.
 4.2.7.  

  

 Den  

 foreslåede bestemmelse i § 8 B, stk. 1, omfatter situationer, hvor  

 det strafbare forhold er pådømt ved en dansk domstol, mens § 8 B,  

 stk. 2, er en særlig bestemmelse vedrørende straffedomme afsagt i  

 udlandet.
 Selve frakendelsen af dansk indfødsret sker i begge  

 tilfælde ved dom afsagt af en dansk domstol.
 Ved anvendelsen af bestemmelsen i § 8 B, stk. 1,  

 vil frakendelse af dansk indfødsret ske samtidig med dom for det strafbare  

 forhold, og de almindelige straffeprocessuelle retssikkerhedsgarantier vil  

 være  

 iagttaget i forbindelse med sagen.
Dette indebærer bl.a., at frakendelse af dansk indfødsret  

 normalt vil forudsætte, at den pågældende opholder sig her i landet.
Det  

 følger  

 således af retsplejelovens § 846, at tiltalte skal være personligt til  

 stede under hele domsforhandlingen, så længe han har adgang til at udtale  

 sig.  

 Retsplejeloven indeholder visse undtagelser herfra, men disse finder i  

 praksis  

 ikke anvendelse i sager af så alvorlig karakter, som frakendelse af dansk  

 indfødsret kan bygge på.
Om en person med ophold i udlandet kan kræves  

 udleveres til strafforfølgning i Danmark vil afhænge af internationale regler  

 på området, herunder Europarådets konvention af 13. december 1957 herom.
Derimod er det ikke nødvendigvis en forudsætning, at de  

 handlinger, som skal begrunde frakendelse af dansk indfødsret, er begået her  

 i  

 landet.
Efter straffelovens § 8 hører visse handlinger således under  

 dansk  

 straffemyndighed, selvom handlingerne er foretaget uden for den danske stat  

 og  

 uden hensyn til, hvor gerningsmanden hører hjemme.
Det gælder bl.a.  

 handlinger,  

 der krænker den danske stats selvstændighed, sikkerhed, forfatning eller  

 offentlige myndigheder.
 Den foreslåede bestemmelse i § 8 B, stk. 2,  

 sigter på situationer, hvor en person i udlandet er dømt for forhold, som  

   

 hvis forholdet var pådømt ved en dansk domstol  kunne medføre  

 frakendelse af  

 dansk indfødsret.
 Af straffelovens § 11 fremgår, at er en person, der  

 har dansk indfødsret eller er bosat i den danske stat, i fremmed stat  

 straffet  

 for en handling, der efter dansk ret kan medføre frakendelse eller fortabelse  

 af kald eller erhverv eller anden rettighed, kan frakendelse heraf ske efter  

 offentlig påtale her i landet.
 Sager i medfør af straffelovens § 11 behandles i  

 strafferetsplejens former, og således vil de almindelige straffeprocessuelle  

 retssikkerhedsgarantier også være iagttaget i disse sager.
 Den pågældende skal være dømt for forhold, som må  

 ligestilles med overtrædelse af bestemmelser i straffelovens kapitel 12 eller  

 13. Domfældelse for forbrydelser mod andre landes vitale interesser kan  

 således  

 ikke begrunde frakendelse af dansk indfødsret, medmindre forholdet samtidig  

 er  

 kriminaliseret i straffelovens kapitel 12 eller 13.
Straffelovens § 11 stammer fra 1939 og sigtede  

 oprindeligt navnlig på frakendelse af retten til at udøve bestemte hverv.
I  

 dag  

 har bestemmelsen i praksis navnlig betydning med hensyn til frakendelse af  

 førerret i anledning af spirituskørsel begået i udlandet.
 Ordlyden af § 11 udelukker ikke, at den også kan finde  

 anvendelse i sager om frakendelse af dansk indfødsret, men på baggrund af  

 bestemmelsens hidtidige anvendelsesområde findes det mest rigtigt i  

 lovforslaget at indsætte en udtrykkelig henvisning til bestemmelsen.
Straffelovens § 11 omfatter efter ordlyden den, der er  

 straffet i en »fremmed stat«.
Det lægges til grund, at bestemmelsen i dag må  

 fortolkes således, at den også omfatter straf idømt ved internationale  

 straffedomstole eller tribunaler.
 4.2.8.  

  

 Efter  

 forslagets § 2 giver bestemmelsen mulighed for at frakende dansk  

 indfødsret på grund af handlinger begået efter lovens ikrafttræden.
 Det er ud fra principielle retssikkerhedsmæssige  

 betragtninger i almindelighed forbundet med væsentlige betænkeligheder at  

 tillægge regler, der virker bebyrdende for borgerne, tilbagevirkende  

 gyldighed.  

 Borgerne bør til enhver tid kunne vide, hvilke regler der regulerer den  

 enkeltes adfærd og mulige konsekvenser af overtrædelser af lovgivningen.
Det må i den forbindelse antages, at tilbagevirkende kraft  

 af lovforslaget ikke ville være i overensstemmelse med forbudet mod at  

 pålægge  

 eller skærpe straf med tilbagevirkende kraft i artikel 7 i Den Europæiske  

 Menneskerettighedskonvention.
Der kan i øvrigt henvises til det ovenfor under  

 pkt. 3.2.3 anførte.
 4.2.9.  

  

 Mulighed  

 for at frakende dansk indfødsret er betinget af dom for strafbart forhold, og  

 muligheden for at frakende dansk indfødsret forældes samtidig med det eller  

 de  

 strafbare forhold, som frakendelse skal støttes på.
Udgangspunktet for beregningen af forældelsesfristen for et  

 strafbart forhold er maksimumstraffen efter den overtrådte bestemmelse  

 (strafferammen). Er strafferammen i en bestemmelse angivet således, at en  

 normalstrafferamme under skærpende omstændigheder kan forhøjes uden konkret  

 angivelse af, hvilke omstændigheder der skal anses for skærpende, er det den  

 forhøjede strafferamme, der er afgørende for forældelsesfristen, uanset om  

 der  

 foreligger skærpende omstændigheder i den konkrete sag.
Er den forhøjede  

 strafferamme betinget af nærmere angivne skærpende omstændigheder, beregnes  

 forældelsesfristen kun på baggrund af den forhøjede strafferamme, hvis  

 sådanne  

 skærpende omstændigheder foreligger.
Straffelovens kapitel 12 og 13 indeholder ingen  

 bestemmelser med en maksimumstrafferamme på under 2 år.
Forældelsesfristen er  

 derfor mindst 5 år.
 Overtrædelser af bestemmelser, der giver mulighed for  

 livstidsstraf, forældes ikke.
4.2.10.  

  

 Det  

 foreslås med den nye bestemmelse i lovens § 8 C, at en person ikke skal  

 kunne støtte ret på at have haft dansk indfødsret, når den pågældende er  

 frakendt indfødsretten i medfør af den nye bestemmelse i § 8 B.
Det  

 gælder  

 dog ikke, i det omfang retsforholdet vedrører tiden før frakendelsen.
 Bestemmelsen svarer på dette punkt til den gældende  

 bestemmelse i lovens § 8 A, stk. 2. Der kan henvises til det  

 ovenfor  

 under pkt. 2.2.1 anførte.
 4.2.11.  

  

 Frakendes  

 en person sin danske indfødsret i medfør af den foreslåede bestemmelse i  

 § 8 B, vil den pågældende ikke længere have noget opholdsgrundlag i  

 Danmark.
 De omstændigheder, der danner grundlag for frakendelse af  

 dansk indfødsret, vil normalt indebære, at der samtidig er grundlag for, at  

 domstolen kan træffe afgørelse om udvisning af den pågældende af Danmark.
Det bemærkes, at en persons flygtningestatus ophører ved  

 erhvervelse af dansk indfødsret.
En udlænding kan derfor kun generhverve sin  

 flygtningestatus, hvis udlændingelovens betingelser herfor er til stede efter  

 frakendelse af dansk indfødsret.
Det forhold, at en person er dømt for  

 overtrædelse af en eller flere bestemmelser i straffelovens kapitel 12 og 13  

 vil normalt indebære, at den pågældende ikke kan opnå opholdstilladelse i  

 Danmark.
Hvis den pågældende ikke kan udsendes på grund af risiko for  

 forfølgelse i hjemlandet, vil vedkommende alene være i Danmark på såkaldt  

 tålt  

 ophold.
5. Færøerne og Grønland Indfødsretsloven er rigslovgivning, og lovforslaget  

 indeholder derfor ikke noget forbehold for ikrafttræden på Færøerne og  

 Grønland.
Lovforslaget får efter vedtagelsen dog først virkning på Færøerne,  

 når det er kundgjort i overensstemmelse med reglerne herfor.
6. Økonomiske og administrative konsekvenser af  

 lovforslaget Den foreslåede ændring af indfødsretsloven (ændring af  

 reglerne for erhvervelse af dansk indfødsret ved erklæring samt indførelse af  

 en ny bestemmelse om frakendelse af dansk indfødsret) indebærer, at  

 muligheden  

 for at opnå dansk indfødsret ved at afgive erklæring herom over for et  

 statsamt  

 m.v. begrænses til nordiske statsborgere og tidligere danske statsborgere.
 Lovændringen skønnes i den forbindelse at indebære, at  

 omkring 1.000 personer om året i stedet henvises til at søge om dansk  

 indfødsret ved naturalisation.
Det skønnes, at ændringen af indfødsretsloven vil medføre  

 øgede udgifter i 2. halvår af 2004 på i alt 0,2 mio. kr. og 0,4 mio. kr. i  

 2005  

 til sagsbehandling i Integrationsministeriets departement.
Behandlingen af  

 naturalisationssager indebærer undersøgelser af ansøgernes danskkundskaber,  

 gældsforhold og mere præcise vurderinger af betydningen af ansøgernes ophold  

 her i landet samt strafbare forhold.
Den øgede sagsbehandling skønnes at  

 medføre et behov for ressourcer til indfødsretskontoret på 1 årsværk.
 Endvidere skønnes ændringen af indfødsretsloven at medføre  

 mindreudgifter årligt på 0,4 mio. kr. i statsamterne, som følge af  

 aktivitetsfaldet på omkring 1000 personer, der i stedet vil blive henvist til  

 at søge om indfødsret ved naturalisation.
 Ovenstående merudgifter og mindreudgifter i 2004 optages på  

 forslag til lov om tillægsbevilling for 2004. Merudgiften i 2005 og fremefter  

 indbudgetteres på forslag til finanslov for 2005.
7. Erhvervsadministrative, erhvervsøkonomiske og  

 miljømæssige konsekvenser af lovforslaget og lovforslagets administrative  

 konsekvenser for borgerne Lovforslaget forventes ikke at medføre  

 erhvervsadministrative, erhvervsøkonomiske eller miljømæssige konsekvenser.
Lovforslaget vil have administrative konsekvenser for de udlændinge,  

 der ikke længere vil kunne opnå dansk indfødsret ved afgivelse af erklæring,  

 men i stedet må ansøge om dansk indfødsret ved naturalisation.
De pågældende  

 vil skulle opfylde flere krav til dokumentation, sagsbehandlingstiden vil  

 blive  

 forlænget, og der skal betales et gebyr på 1.000 kr. i forbindelse med  

 behandlingen af ansøgningen.
8. Ligestillingsmæssige konsekvenser af  

 lovforslaget Lovforslaget har ikke ligestillingsmæssige konsekvenser.
9. Forholdet til EU-retten Lovforslaget indeholder ikke EU-retlige aspekter.
 10. Hørte myndigheder m.v.
 Advokatrådet, Amnesty International, Dansk Retspolitisk  

 Forening, Den Danske Dommerforening, Dommerfuldmægtigforeningen,  

 Domstolsstyrelsen, Foreningen af Politimestre i Danmark, Foreningen af  

 Statsamtmænd, Foreningen af Statsamtsjurister, Institut for  

 Menneskerettigheder,  

 Justitsministeriet, Købehavns Overpræsidium, Landsforeningen Adoption og  

 Samfund, Politidirektøren i København, Politiforbundet i Danmark,  

 Politifuldmægtigforeningen, Præsidenterne for Østre og Vestre Landsret,  

 Retterne i København, Århus, Odense, Aalborg og Roskilde, Rigsadvokaten,  

 Rigsombudsmanden på Færøerne, Rigsombudsmanden i Grønland og  

 Rigspolitichefen.
11. Vurdering af lovforslagets konsekvenser Positive konsekvenser/mindre- udgifter (hvis ja, angiv  

 omfang) Negative konsekvenser/merud-gifter (hvis ja, angiv  

 omfang) Økonomiske konsekvenser for stat, kommuner og  

 amtskommuner Ja, mindreudgifter for statsamterne pga. af færre sager  

 om indfødsret på ca. 0,2 mio. kr. i 2004 og ca. 0,4 mio. i 2005 og fremefter.  

 Mindreudgifterne i 2004 optages på forslag til lov om tillægsbevilling for  

 2004. Mindreudgiften i 2005 og fremefter indbudgetteres på forslag til  

 finanslov for 2005.
 Ja, merudgifter til sagsbehandling af flere  

 naturalisationssager om indfødsret i Integrationsministeriet på ca. 0,2 mio.  

 kr. i 2. halvår af 2004 og ca. 0,4 mio. kr. i 2005 og fremefter.  

 Merudgifterne i 2004 optages på forslag til lov om tillægsbevilling for 2004.  

 Merudgiften i 2005 og fremefter indbudgetteres på forslag til finanslov for  

 2005.
Administrative konsekvenser for stat, kommuner og  

 amtskommuner Nej Nej Økonomiske konsekvenser for erhvervslivet Nej Nej Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Lovforslaget vil have administrative konsekvenser for de  

 udlændinge, der ikke længere vil kunne opnå dansk indfødsret ved afgivelse af  

 erklæring, men i stedet må ansøge om dansk indfødsret ved naturalisation.
De  

 pågældende vil skulle opfylde flere krav til dokumentation,  

 sagsbehandlingstiden vil blive forlænget, og der skal betales et gebyr på  

 1.000 kr. i forbindelse med behandlingen af ansøgningen.
Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Bestemmelserne i § 3, stk. 1 og stk. 2,  

 indebærer, at den i dag gældende generelle erklæringsbestemmelse i  

 indfødsretslovens § 3 begrænses til nordiske statsborgere.
De nugældende betingelser for at afgive erklæring  

 præciseres således, at erklæring udtrykkeligt er betinget af skriftlighed  

 samt  

 bopæl i Danmark på erklæringstidspunktet.
Der kan henvises til lovforslagets  

 almindelige bemærkninger pkt. 2.1.3.3, 2.1.3.4 og 4.1.1.
 Kravet om skriftlighed udelukker ikke, at erklæring kan  

 afgives digitalt, forudsat at de tekniske muligheder herfor er til stede  

 navnlig i relation til at sikre sig identiteten af den erklærende.
Ved vurderingen af, om en person har bopæl i Danmark,  

 lægges oplysningerne i Det Centrale Personregister som udgangspunkt til  

 grund.  

 Efter lov om det centrale personregister forstås ved »bopæl« det sted  

 (bolig),  

 hvor en person regelmæssigt sover, når denne ikke er midlertidigt fraværende  

 på  

 grund af ferie, forretningsrejse, sygdom eller lignende, og hvor denne har  

 sine  

 ejendele.
Fraflytning til udlandet skal dog først anmeldes ved ophold i  

 udlandet over 6 måneder, og det er forudsat, at statsamterne m.v. anmoder den  

 erklærende om nærmere oplysninger om ophold i udlandet.
 Med bestemmelserne i § 3, stk. 3-5, samt § 4  

 videreføres nugældende bestemmelser i indfødsretslovens § 3, § 4,  

 § 10 A, § 10 B, og § 10 C.
Samtidig ophæves den nugældende bestemmelse i lovens  

 § 3, stk. 3, om afgivelse af erklæring i krigssituationer.
Der kan  

 henvises til lovforslagets almindelige bemærkninger pkt. 4.1.5.
Til nr. 2 Bestemmelsen i § 4 A, stk. 1, indebærer, at  

 erhvervelse af dansk indfødsret ved afgivelse af erklæring fremover i alle  

 tilfælde er betinget af, at den pågældende godtgør derved at miste hidtidige  

 statsborgerskaber.  

 Der kan henvises til lovforslagets almindelige bemærkninger pkt. 2.1.3.1 og  

 pkt. 4.1.1.
Med bestemmelsen i § 4 A, stk. 2, præciseres det  

 bl.a., at afgivelse af erklæring forudsætter lovligt ophold her i riget på  

 erklæringstidspunktet.
Der kan henvises til lovforslagets almindelige  

 bemærkninger pkt. 2.1.3.2 og pkt. 4.1.1.
 Bestemmelserne i § 4 A, stk. 3 og 4, viderefører  

 nugældende bestemmelser i indfødsretslovens § 11.
Til nr. 3 Bestemmelsen er en konsekvensændring.
Som følge af, at  

 erhvervelse af dansk indfødsret ved afgivelse af erklæring fremover i alle  

 tilfælde er betinget af, at den pågældende godtgør derved at miste hidtidige  

 statsborgerskaber, gælder dette som udgangspunkt også i alle tilfælde den  

 pågældendes børn.
Til nr. 4, 9 og 10 Ændringerne er redaktionelle og følger af de foreslåede  

 øvrige ændringer i indfødsretslovens erklæringsbestemmelser.
Til nr. 5 Ændringen er redaktionel og indebærer, at den nugældende  

 bestemmelsen i lovens § 10 A, stk. 3, om betydningen af bopæl i et  

 andet nordisk land i relation til fortabelse af dansk indfødsret flyttes til  

 fortabelsesreglen i indfødsretslovens § 8.
Til nr. 6 og 8 Bestemmelsen i indfødsretslovens § 8 A, stk. 2,  

 om, at en person ikke kan støtte ret på at have haft dansk indfødsret, når  

 den  

 pågældende er frakendt indfødsretten i medfør af § 8 A, stk. 1,  

 udgår  

 og indsættes i stedet i en ny bestemmelse i lovens § 8 C. Ændringen er  

 redaktionel.
Baggrunden herfor er, at denne retsvirkning af frakendelse  

 af dansk indfødsret efter forslaget også skal omfatte tilfælde, hvor en  

 person  

 er frakendt indfødsretten i medfør af den foreslåede nye  

 frakendelsesbestemmelse i lovens § 8 B.
Der kan henvises til  

 lovforslagets  

 almindelige bemærkninger pkt. 2.2.1 og 4.2.10.
 Lovens § 8 B og § 8 C bliver herefter § 8 D  

 og § 8 E.
Til nr. 7 Efter bestemmelsen i § 8 B kan den, som dømmes for  

 overtrædelse af forhold kriminaliseret i straffelovens kapitel 12 og 13, ved  

 dom frakendes sin danske indfødsret, medmindre den pågældende derved bliver  

 statsløs.
Bestemmelsen er ny.
Bestemmelsen omfatter som udgangspunkt alle danske  

 statsborgere, uanset hvorledes dansk indfødsret er erhvervet.
Bestemmelsen  

 omfatter således f.eks. både personer, som har erhvervet dansk indfødsret ved  

 fødslen, ved adoption, ved erklæring og ved naturalisation.
Der kan henvises  

 til lovforslagets almindelige bemærkninger pkt. 4.2.2.
 Det er dog en betingelse for frakendelse af dansk  

 indfødsret, at den pågældende ikke ved frakendelsen bliver statsløs.  

 Bestemmelsen omfatter således alene personer, som tillige er statsborgere i  

 et  

 eller flere andre lande (»dobbelt statsborgerskab«). Der kan henvises til  

 lovforslagets almindelige bemærkninger pkt. 4.2.3.
 Frakendelse af dansk indfødsret kan ske ved dom for forhold  

 kriminaliseret i straffelovens kapitel 12 om forbrydelser mod statens  

 selvstændighed og sikkerhed og kapitel 13 om forbrydelser mod  

 statsforfatningen  

 og de øverste statsmyndigheder m.v.
I overensstemmelse med almindelige betragtninger om  

 proportionalitet er det i den forbindelse forudsat, at domstolene ved  

 vurderingen af, om en person skal frakendes dansk indfødsret, foretager en  

 afvejning af på den ene side forholdets grovhed og på den anden side en  

 frakendelses betydning for den pågældende.
Der kan henvises til lovforslagets  

 almindelige bemærkninger pkt. 4.2.5.
 Frakendelse af dansk indfødsret sker ved dom, og de  

 almindelige straffeprocessuelle retssikkerhedsgarantier vil således være  

 iagttaget i forbindelse med en sag om frakendelse.
 Frakendelse af dansk indfødsret omfatter ikke den  

 pågældendes børn.
Til § 2 Det foreslås  

  

 ,  

  

 at  

 de foreslåede ændringer i indfødsretslovens bestemmelser om erhvervelse af  

 dansk indfødsret ved erklæring træder i kraft den 1. juli 2004. Dette vil  

 indebære, at personer, som i dag vil kunne opnå dansk indfødsret ved  

 erklæring,  

 men vil blive omfattet af den foreslåede begrænsning af erklæringsmuligheden,  

 får en frist til at afgive erklæring.
Det foreslås endvidere, at den foreslåede nye bestemmelse  

 om frakendelse af dansk indfødsret træder i kraft dagen efter  

 offentliggørelse  

 i Lovtidende og gælder for handlinger begået efter lovens ikrafttræden.
Det  

 er  

 derimod ikke afgørende, om dansk indfødsret er erhvervet før eller efter  

 lovens  

 ikrafttræden.
