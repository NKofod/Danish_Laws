 Reglerne om fritagelse for betaling af medlemsbidrag til de anerkendte  

 arbejdsløshedskasser findes i arbejdsløshedslovens § 76, stk. 5, og i  

 arbejdsdirektoratets bekendtgørelse af 6. juli 1983, der er udsendt med  

 hjemmel i arbejdsløshedslovens § 76, stk. 6.
 Følgende er efter disse regler fritaget for betaling af medlemsbidrag:
 1. Medlemmer, der deltager i et fagligt dagkursus  

  (arbejdsløshedslovens § 76, stk. 5).
Fritagelsen vedrører faglige kurser af en vis kortere varighed - under 18  

 måneder - men ikke egentlige uddannelsesforløb, f.eks.
HF-kurser, uddannelse  

 på universitet eller højere læreanstalt m.v.
 Fritagelsen gælder ikke, hvis medlemmet under deltagelsen får udbetalt  

 dagpenge eller efterløn af kassen, eller hvis pågældende under deltagelsen  

 har ret til en godtgørelse, som mindst svarer til dagpengene eller  

 efterlønnen.
2. Medlemmer, der deltager i et godkendt kursus på en  

 folkehøjskole, landbrugsskole eller husholdningsskole, eller som med tilskud fra det offentlige er elev på en folkehøjskole eller  

 landbrugsskole i et andet nordisk land  (arbejdsløshedslovens § 76, stk.  

 5).
 Medlemmer, der deltager i de på skolerne afholdte kurser, der har karakter  

 af egentlige uddannelser, eller er led i sådanne, er ikke omfattet.
 Fritagelsen gælder ikke, hvis medlemmet under deltagelsen får udbetalt  

 dagpenge eller efterløn af kassen, eller hvis pågældende under deltagelsen  

 har ret til godtgørelse, som mindst svarer til dagpengene eller efterlønnen.
 3. Arbejdsløse medlemmer, hvis ret til dagpenge er  

 udtømt.  (Bekendtgørelse af 6. juli 1983, § 1, litra a).
 Fritagelsen er betinget af, at medlemmet er ledigt og tilmeldt  

 arbejdsformidlingen som arbejdssøgende.
 Fritagelsen gælder for 3 måneder inden for hvert regnskabsår.
 4. Fængselsophold m.v.  (Bekendtgørelse af 6. juli 1983, § 1,  

 litra b).
 Fritagelsen gælder for medlemmer, der ved domstols- eller administrativ  

 afgørelse er berøvet deres frihed.
 Fritagelse gives kun, når varigheden af frihedsberøvelsen strækker sig ud  

 over 1 måned (30 dage).
 Anmodning om fritagelse skal så tidligt som muligt indsendes til  

 vedkommende arbejdsløshedskasses hovedledelse bilagt fornødne oplysninger om  

 medlemsnummer, frihedsberøvelsens varighed m.v.
 5. Civile værnepligtige (Bekendtgørelse af 6. juli  

 1983, § 1, litra c):
Efter indførelse af værnepligtsløn til militære værnepligtige og  

 civilforsvarets værnepligtige personer under hele tjenesten, er der ikke  

 længere mulighed for at fritage sådanne medlemmer for betaling af  

 medlemsbidrag.
Pligten til at betale bidrag gælder såvel medlemmer, der  

 optages under aftjening af værnepligten, som medlemmer, der forud for  

 indkaldelsen er optaget i kassen.
 Derimod er civile værnepligtige fritaget for betaling af medlemsbidrag.
