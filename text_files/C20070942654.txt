Skrivelse med orientering om  

 opkrævning af beløb for hurtig genudlejning i alment byggeri (Til samtlige almene boligorganisationer og kommuner) Baggrund Siden Højesteretsdom af 19. juni 2003 har der været skærpede  

 betingelser for private udlejeres opkrævning af beløb for hurtig genudlejning  

 (genudlejning inden udløbet af lejerens opsigelsesperiode).
På baggrund af dommen meddelte den daværende Erhvervs- og  

 Boligstyrelse (nu Socialministeriet) ved brev af 2. april 2004 til  

 Boligselskabernes Landsforening, at Højesteretsdommen efter styrelsens  

 opfattelse også havde præjudikatsvirkning for almene udlejeres opkrævning af  

 beløb for hurtig genudlejning.
Boligselskabernes Landsforening orienterede  

 medlemsorganisationerne med kopi af brevet, der blev udsendt som bilag til  

 BL-Informerer nr. 14 af 4. maj 2004.
Ministeriet har på baggrund af boligorganisationernes regnskaber  

 fra 2000-2005 foretaget en undersøgelse af omfanget af opkrævningen af det  

 omhandlede beløb.
Over 1/5 af boligorganisationerne opkrævede i 2005 beløb  

 for  

 hurtig genudlejning.
Der er således efter ministeriets opfattelse behov for  

 at  

 indskærpe betingelserne for opkrævning af de nævnte beløb, ligesom der er  

 behov  

 for at vejlede om, hvordan den enkelte boligorganisation bør forholde sig i  

 relation til beløb, der er opkrævet i strid med betingelserne.
Betingelserne for at opkræve beløb for hurtig  

 fraflytning Efter reglerne i almenlejelovens § 88, stk. 2, skal udlejeren  

 bestræbe sig på at genudleje det lejede, hvis en lejer fraflytter inden  

 opsigelsesperiodens udløb.
Hvad udlejer indvinder eller burde have indvundet  

 ved genudlejning, skal fragå i udlejerens krav over for lejeren.
Som  

 udgangspunkt kan udlejerens bestræbelser på genudlejning derfor ikke antages  

 at  

 medføre ekstra omkostninger for lejeren.
Bestemmelsen er altovervejende  

 identisk med lejelovens § 86, stk. 3.
Højesteret har ved dom af 19. juni 2003 indenfor det private  

 udlejningsområde (vedr. bl.a. lejelovens § 86, stk. 3), fastslået, at kun  

 hvis  

 det kan dokumenteres, at der i det konkrete tilfælde er påført udlejeren  

 ekstra  

 omkostninger i forbindelse med genudlejning i opsigelsesperioden, der ligger  

 ud  

 over omkostningerne ved sædvanlig tilrettelæggelse af udlejning og  

 administration, kan udlejer fradrage de ekstra omkostninger ved opgørelsen af  

 det, udlejeren indvinder.
Dommen må som nævnt indledningsvist antages at have  

 præjudikatsvirkning også for det almene område vedr. udlejerens  

 tabsbegrænsningspligt efter almenlejelovens § 88, stk. 2.
Ministeriet skal derfor indskærpe, at en almen udlejer ikke kan  

 opkræve et standardgebyr i forbindelse med genudlejning i opsigelsesperioden.  

 Kun hvis udlejeren i det konkrete tilfælde kan dokumentere, at genudlejningen  

 har påført udlejeren ekstra omkostninger  dvs. omkostninger, som ligger  

 ud  

 over de omkostninger, der følger af den almindelige tabsbegrænsningspligt  

  kan  

 disse fradrages ved opgørelsen af det, som indvindes ved den hurtige  

 genudlejning.
Hvornår der kan siges at foreligge dokumentation for de  

 pågældende merudgifter, må afgøres konkret.
Det bemærkes i denne forbindelse,  

 at der på det almene område, hvor der sker udlejning efter venteliste, kun  

 undtagelsesvist kan foreligge en situation, hvor det er nødvendigt at afholde  

 ekstra omkostninger for at opnå en hurtig genudlejning.
 På det almene område har udlejer og lejer efter ministeriets  

 opfattelse ikke mulighed for at aftale betaling for en udvidet  

 tabsbegrænsningspligt for udlejeren, da den almene lejelov ikke kan fraviges  

 på  

 dette punkt, jf. almenlejelovens § 4, stk. 1. Dette forhold indebærer, at det  

 er udlejeren, som i den konkrete situation vurderer, om det undtagelsesvist  

 er  

 nødvendigt at gøre noget ekstraordinært for at opnå en hurtig genudlejning.
Hvis det ekstra arbejde vurderes at være nødvendigt, og hvis det  

 resulterer i en hurtig genudlejning, må den fraflyttede lejer betale  

 omkostningerne ved arbejdet.
Hvis arbejdet imidlertid ikke resulterer i en  

 hurtig genudlejning, kan udlejeren efter ministeriets opfattelse ikke kræve  

 omkostningerne refunderet hos den fraflyttede lejer.
Dette ville harmonere  

 dårligt med det forhold, at der er tale om en tabsbegrænsningspligt, der  

 påhviler udlejeren, hvorfor det må være udlejeren, som bærer risikoen for, at  

 bestræbelserne på hurtig genudlejning ikke lykkes.
Beløb, som er opkrævet efter Højesteretsdommen af 19.  

 juni 2003 Beløb, som er opkrævet efter Højesteretsdommen, og som ikke er  

 opkrævet i overensstemmelse med ovennævnte betingelser, er opkrævet ulovligt.  

 Fraflyttede lejere, som ikke havde pligt til at betale beløbet, har derfor  

 krav  

 på tilbagebetaling.
Det bemærkes dog, at det ikke kan udelukkes, at der i  

 konkrete tilfælde kan foreligge passivitet fra den tidligere lejers side,  

 hvilket indebærer, at der ikke er krav på tilbagebetaling.
Ved lejerens krav om tilbagebetaling må boligorganisationen fastslå  

 kravets berettigelse samt identificere det konkrete beløbs størrelse bl.a.  

 gennem tidligere års regnskaber og bilag samt udlejningslister.
Om de  

 fraflyttede lejere, som har krav på tilbagebetaling, også har krav på renter,  

 beror på betingelserne i renteloven.
For mange fraflyttede lejere vil det formentlig kunne være  

 uigennemskueligt, hvilken praksis den enkelte boligorganisation har haft, og  

 det kan efter omstændighederne afholde fraflyttede lejere fra at gøre krav  

 gældende.
Efter ministeriets opfattelse bør en boligorganisation, der har  

 haft  

 en ulovlig praksis, derfor sørge for at offentliggøre sin tidligere praksis  

 eller iværksætte øvrige foranstaltninger, så kravet kan komme til de  

 fraflyttede lejeres kundskab.
Boligorganisationen kan f.eks. sørge for offentliggørelse på den  

 måde, boligorganisationen normalt offentliggør øvrige forhold af væsentlig  

 betydning for organisationen suppleret med annoncering med henblik på at  

 sikre  

 en bredere offentliggørelse.
Boligorganisationen kan også bestræbe sig på at  

 finde frem til de pågældende fraflyttede lejere, f.eks. ved først og fremmest  

 at anvende den adresse, der er opgivet i forbindelse med fraflytningen i  

 boligorganisationen.
Alternativt ved at søge adresseoplysning i  

 CPR-registeret.
 Det er ministeriets opfattelse, at boligorganisationen primært  

 bør afholde udgiften til tilbagebetalingen samt øvrige udgifter i forbindelse  

 med administrationen af tilbagebetalingen af midlerne fra arbejdskapitalen,  

 sekundært af midlerne i dispositionsfonden, da udgifterne ikke bør påvirke  

 lejen for de nuværende lejere.
Det kommunale tilsyn Afslutningsvist skal ministeriet desuden indskærpe over for  

 kommunerne, at kommunerne som led i tilsynet med de almene  

 boligorganisationer  

 skal være opmærksomme på dette forhold.
Får kommunen mistanke om, at en  

 boligorganisation har en ulovlig praksis, forudsættes det, at kommunen griber  

 ind og beder boligorganisationen om en redegørelse og i sidste ende  

 henstiller  

 eller giver påbud om, at boligorganisationen ændrer sin praksis.
 Ministeriet skal afslutningsvist gøre opmærksom på, at afgørelse  

 af spørgsmål omkring tilbagebetaling og krav på renter henhører under  

 domstolene.
