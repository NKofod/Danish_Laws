Kendelse fra Pressenævnet i sag nr.  

 53/1999 En mand har ved Københavns Retshjælp klaget  

 til Pressenævnet over et indslag bragt i TvDanmark den 22. april 1999  

 og genudsendt den 25. april 1999, idet han mener, at god presseskik er  

 tilsidesat.
Indslaget blev bragt i udsendelsen "Extrem   Med  

 sjælen på vrangen". Udsendelsen omhandlede livet for en  

 række personer, tilknyttet Distrikspsyiatrisk Center på  

 Møntmestervej.
Patienterne blev alle nævnt ved fornavn i  

 udsendelsen.
Klageren, der blev omtalt under navnet " [K]", var den  

 eneste, der blev sløret i udsendelsen.
Der var tale om digital  

 sløring af klageren i forbindelse med to konsultationer hos  

 lægerne på Distrikspsykiatrisk Center.
Umiddelbart efter det første indslag, hvor " [K]"  

 deltog, var indlagt en afbrydelse af udsendelsen med henblik på omtale  

 af andre programmer på TvDanmark.
Før og efter omtalen af de  

 andre programmer sås udsendelsens titel "Extrem" på  

 skærmen, ledsaget af et billede fra udsendelsen.
Dette billede viste  

 klageren uden sløring.
Senere i udsendelsen vistes det andet klip med klageren.
I  

 dette klip blev klageren set skiftevis bagfra og forfra.
I begyndelsen af  

 dette indslag sås klageren bagfra   uden sløring.
 Klageren har fremlagt kopi af en samarbejdsaftale mellem  

 Distriktspsykiatrisk afdeling og Tv Danmark, hvori det hedder:
 "Det bekræftes hermed at TV Danmark kan følge  

 Distriktspsykiatrisk Center Møntmestervej i uge 9. Formålet er  

 at udarbejde et TV program om arbejdet i et distriktspsykiatrisk center.
 TV Danmark forpligter sig til følgende:
 Medvirkende (patienter og pårørende) kan  

 indtil en uge efter optagelserne kunne trække tilsagn om medvirken  

 tilbage.
 Centerledelsen skal gennemse de råoptagelser, der  

 påtænkes offentliggjort og kan i den forbindelse forlange  

 annullering af en patients medvirken, såfremt overlægen  

 skønner, at patienten har befundet sig i en psykotisk tilstand, hvor  

 man ikke kan tale om frivillig medvirkende tilsagn.
 Der skal mindst gå en uge fra optagelserne til den  

 påtænkte udsendelse.
 Personalets medvirken er frivillig.
 TV Danmark deltager på egen risiko.
Anonymitet skal sikres for medvirkende og omtalte i  

 udsendelsen, hvis ikke andet er aftalt." Klageren har videre fremlagt kopi af "Information  

 vedrørende TV-udsendelse om Distriktspsykiatrisk Center  

 Møntmestervej":
 "Hvis du har givet dit samtykke til at deltage i  

 TV-indslaget om Distriktspsykiatrisk Center, er det vigtigt, at du er bekendt  

 med følgende:
Du er sikret anonymitet, i det omfang du ønsker  

 det.
Det gælder både med hensyn til billede, lyd og lokalitet,  

 (bopæl).
 Du har mulighed for at diskutere TV-udsendelsen med  

 TV-redaktionen.
 Indtil en uge efter optagelserne kan du trække dit  

 tilsagn tilbage ved at henvende dig til overlæge  Lennart  Bjarking,  

 DPC Møntmestervej 17, tlf. 38883100. Du vil så i løbet af  

 3 dage få en skriftlig bekræftelse på, at du ikke  

 medvirker.
 Udsendelsen er planlagt, fordi både  

 Distriktspsykiatrisk Center og TV-Danmark mener, at det er vigtigt, at der  

 kommer oplysninger ud omkring forholdene for mennesker med psykiske  

 problemer.
Med venlig hilsen Ulla  Henriksen ledende centersygeplejerske Lisbeth  Ring  Hansen afdelingssocialrådgiver Lennart  Bjarking overlæge" Klagerne har endelig fremlagt kopi af to  

 samtykkeerklæringer, underskrevet af klageren henholdsvis den 11. marts  

 og den 16. marts 1999. Disse lyder:
"Samtykkeerklæring Vedrørende TV-Danmarks udsendelse om  

 Distriktspsykiatrisk Center Møntmestervej 17.
 Undertegnede giver herved skriftligt tilsagn om, at  

 TV-Danmark anvender lyd- og billedoptagelser, der er foretager dags dato  

 under min medvirken.
DATO UNDERSKRIFT" På den anden samtykkeerklæring har klageren i  

 hånden tilføjet: "Uden ansigt nu og sidste gang." Klageren har anført, at det var aftalt mellem  

 Distriktspsykiatrisk Center på Møntmestervej, klageren og  

 TvDanmark, at det var en forudsætning for klagerens medvirken i  

 udsendelsen, at han var sikret fuld anonymitet.
Klageren har videre anført, at den sløring,  

 som TvDanmark foretog af klageren, var så ringe eller ikke  

 eksisterende, at klageren har kunnet genkendes både af familie,  

 bekendte og uvedkommende i øvrigt.
Yderligere blev der i den  

 første udsendelse bragt et stillbillede af klageren uden nogen form  

 for sløring.
 Klageren har yderligere anført, at der er tale om  

 et uhørt groft tillidsbrud, idet der er tale om optagelser med et  

 menneske i en belastet situation, hvor tillid til, at indgåede aftaler  

 overholdes, og hvor manglende anonymisering har uoprettelige  

 skadevirkninger.
 Klageren har anset det som en skærpende  

 omstændighed, at udsendelsen   trods klagerens protest   blev  

 genudsendt uden tilstrækkelig sløring af klageren, idet der  

 alene var tale om, at stillbilledet var fjernet.
 TvDanmark har i forbindelse med sagen bl.a. fremlagt kopi  

 af en udtalelse fra Koncern tv- og videoproduktion, hvori det bl.a.  

 hedder:
"Almindelig praksis er, at vi som produktionsselskab, der  

 levere færdige programmer til jer, aflevere det færdige program  

 som trailerssource.
Det er således jer der står for at lave  

 trailere til programmerne.
Da vi imidlertid helt ville undgå at  

 optrådte (anonymt eller ej) i spotning eller anden form for  

 reklame for programmet, valgte vi kun at sende udvalgte klip fra programmet  

 til TV Danmarks trailerredaktion i Mileparken.
Nu ville skæbnen, at der  

 i dette begrænsede materiale faktisk var et kort klip med netop  

 Fordi det udvalgte materiale stammede direkte fra den  

 ubearbejdede master til programmet, var klippet ej heller afmasket.  

 Således endte [klageren]   klart mod hensigten   i trailerredaktionens  

 klippebord endda uden afmaskning.
Vi er stadig selv mystificerede over,  

 hvordan fejlen konkret er opstået, men en fejl er det, at vi ikke har  

 gennemset det fremsendte trailermateriale før I fik det i  

 hænderne.
Som omtalt er det svært at maske ordentligt af og  

 lave en digital maske med tilstrækkelig digital støj til   i  

 bevægelsessituationer   at skabe perfekt anonymitet.
Det vil  

 næsten altid være muligt at finde lighedspunkter, hvis man er  

 meget tæt tilknyttet personen, og ved at han optræder i  

 sekvensen.
Når den pågældende medvirken også   som  

 tilfældet med [klageren]   er i besiddelse af nogle meget  

 karakteristiske træk, er anonymiseringsarbejdet ikke nemmere.
Det er  

 altid et diskussions og et konkret vurderingsspørgsmål hvorvidt  

 der er tale om en tilstrækkelig grad af anonymisering.
Efter  

 udsendelsen den 22.4 første gang blev sendt var vi også i tvivl.  

 En tvivl vi mest tror hænger sammen med den første fejl, at den  

 medvirkende optrådte totalt uden anonymisering i midten af programmet.  

 Det er klart at denne fejl gør, at man lettere forbinder de  

 anonymiserede billeder med det i traileren ikke anonymiserede.
Efter at have  

 snakket med diverse mennesker fra Bispebjerg rettede vi straks (d. 23.4 kl  

 14) begge ting.
Jeg tror at såvel I som vi ringede rundt og for at  

 få fejlen rettet.
Dels fik vi taget trailerbilledet af programmet samt  

 bad Kristian Nielsen om at udsætte masteren for yderligere digital  

 afmaskning af [klageren]." TvDanmark har i en udtalelse anført, at det var en  

 fejl, at der blev anvendt et usløret billede af klageren.
TvDanmark har i den forbindelse anført, at Koncern  

 tv- og videoproduktion, der har produceret udsendelsen, har påtaget sig  

 hele skylden for, at fejlen er opstået med de beklagelige  

 følger, det har haft for klageren.
Både Koncern tv- og  

 videoproduktion og TvDanmark har sendt en uforbeholden undskyldning til de  

 involverede.
 TvDanmark har videre anført, at fejlen blev rettet  

 inden programmets genudsendelse, og at TvDanmark hele tiden har været  

 indstillet at følge de krav, Bispebjerg Hospital har haft i  

 forbindelse med programmets tilblivelse.
 TvDanmark har endelig anført, at man ikke vil  

 løbe fra sit ansvar over for medielovgivningen, og at der derfor er  

 iværksat en gennemgang og revidering af procedurer i forbindelse med  

 visning af eksternt producerede programmer for at sikre, at noget lignende  

 ikke sker igen.
 I sagens behandling har følgende  

 nævnsmedlemmer deltaget: Per Sørensen, Bo Maltesen, Ulrik  

 Holmstrup og Preben Sørensen.
 Pressenævnet udtaler:
Der bør vises særligt hensyn til personer i  

 en belastet situation, og andres tillid må ikke misbruges.
Det er  

 derfor af afgørende betydning, at indgåede aftaler om  

 anonymisering bliver overholdt, og at anonymiseringen i sådanne  

 tilfælde bliver gennemført på effektiv måde.
Dette  

 gælder ikke mindst, når der er tale om en person med meget  

 karakteristiske træk.
Pressenævnet finder, at sløringen af klageren  

 i indslaget den 22. april 1999 ikke var tilstrækkelig.
Både af  

 denne grund og fordi TvDanmark yderligere bragte en trailer med et umaskeret  

 billede af klageren, har TvDanmark tilsidesat god presseskik.
 Pressenævnet finder, at genudsendelsen den 25. april  

 1999 udgør en selvstændig tilsidesættelse af god  

 presseskik, idet den digitale anonymisering af klageren   skønt denne  

 var forbedret   fortsat ikke var tilstrækkeligt effektiv.
 Pressenævnet udtaler derfor sin alvorlige kritik af  

 TvDanmark.
 I medfør af medieansvarslovens § 49  

 pålægges det herefter den ansvarshavende redaktør af  

 TvDanmark senest den 23. juni 1999 at offentliggøre  

 følgende:
 "Kendelse fra Pressenævnet.
Pressenævnet har udtalt kritik af TvDanmark i  

 anledning af en udsendelse med titlen "Extrem   med sjælen på  

 vrangen", der blev sendt den 22. april 1999 og genudsendt den 25. april 1999.  

 I udsendelsen bragte TvDanmark indslag med nogle patienter på  

 Distriktspsykiatrisk Center på Møntmestervej.
En af disse  

 patienter har klaget til Pressenævnet, idet han trods løfte om  

 anonymitet ikke synes, at han var sløret tilstrækkeligt.
Pressenævnet har i anledning af klagen udtalt, at  

 der bør vises særligt hensyn til personer i en belastet  

 situation, og andres tillid må ikke misbruges.
Det er derfor af  

 afgørende betydning, at indgåede aftaler om anonymisering bliver  

 overholdt, og at anonymiseringen i sådanne tilfælde bliver  

 gennemført på effektiv måde.
Dette gælder ikke  

 mindst, når der er tale om en person med meget karakteristiske  

 træk.
Pressenævnet finder, at sløringen af klageren  

 i indslaget den 22. april 1999 ikke var tilstrækkelig.
Både af  

 denne grund og fordi TvDanmark yderligere bragte en trailer med et umaskeret  

 billede af klageren, har TvDanmark tilsidesat god presseskik.
 Pressenævnet finder, at genudsendelsen den 25. april  

 1999 udgør en selvstændig tilsidesættelse af god  

 presseskik, idet den digitale anonymisering af klageren   skønt denne  

 var forbedret   fortsat ikke var tilstrækkeligt effektiv.
 Pressenævnet udtaler derfor sin alvorlige kritik af  

 TvDanmark.
 København, den 16. juni 1999.
Per Sørensen, Bo Maltesen, Ulrik Holmstrup og  

 Preben Sørensen." Afsagt den 16. juni 1999.
