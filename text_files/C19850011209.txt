 18.alm.vurdering af samtlige faste ejendomme i landet finder sted pr. 1.  

 januar 1986 og foretages efter reglerne i lovbekendtgørelse nr. 437 af 14.  

 august 1984 af lov om vurdering af landets faste ejendomme.
 Idet der henvises til lovbekendtgørelsen, skal man i medfør af  

 bestemmelsen i § 14 i lovbekendtgørelse nr. 573 af 14. november 1984  

 (skattestyrelsesloven) med henblik på den forestående vurdering meddele  

 følgende anvisninger, der er godkendt af ligningsrådet.
1. INDLEDNING Fra og med 18.alm.vurdering er vurderingstidspunktet ændret fra 1. april  

 til 1. januar, og 18.alm.vurdering er i den anledning udskudt fra 1. april  

 1985 til 1. januar 1986.
 18.alm.vurdering foretages ikke efter de samme lovregler som 17.  

 alm.vurdering, idet der er sket følgende ændringer:
- Medens den kontantvurdering, som indførtes ved 17.alm.vurdering, blev  

 gennemført på den måde, at vurderingsrådenes prioriterede ansættelser ved  

 statsskattedirektoratets foranstaltning blev omregnet til kontantværdi, skal  

 vurderingsrådene ved 18. alm.vurdering foretage vurderingerne direkte på  

 kontantbasis Som følge heraf er vurderingslovens § 6A ophævet, og udtrykket  

 kontantejendomsværdi og kontantgrundværdi er overalt i vurderingsloven  

 erstattet af udtrykkene ejendomsværdi og grundværdi.
 Det er samtlige ansættelser og fordelinger, som skal foretages på  

 kontantbasis: ejendomsværdi, grundværdi, fradrag i grundværdien for  

 forbedringer samt fordelinger, herunder ejerboligfordelinger og stuehusværdi.
 - Den særlige benyttelse af skovsagkyndige medhjælpere er ophørt, og  

 vurderingslovens § 25 indeholder nu en generel adgang til benyttelse af  

 sagkyndig medhjælp efter statsskattedirektoratets bestemmelse.
 - Klagefristen til skyldrådene over vurderingsrådenes ansættelser ved de  

 almindelige vurderinger og årsomvurderinger er jf. vurderingslovens § 42,  

 stk. 2, ændret til 15. oktober i vurderingsåret.
 Der er i de almindelige retningslinier for vurderingen sket to væsentlige  

 ændringer i forhold til 17.alm.vurdering:
 - Som hjælpemiddel ved ansættelsen af grundværdien for ejendomme, som er  

 udlagt til etagebebyggelse m.v., skal der i almindelighed anvendes en  

 fremgangsmåde, som benævnes etagearealprincippet, jf. nedenfor under punkt  

 6d.
 - Afgrænsningen mellem sædvanligt tilbehør til den faste ejendom og løsøre  

 er ændret, jf. nedenfor under punkt 5c.
 Love, bekendtgørelser, cirkulærer, cirkulæreskrivelser m.v., som finder  

 anvendelse på 18.alm.vurdering, samt et uddrag af principielle afgørelser og  

 domme er gengivet i »Meddelelser fra statsskattedirektoratet og  

 ligningsrådet« - 2. hæfte, oktober 1984.
2. DEN PRAKTISKE TILRETTELÆGGELSE AF VURDERINGEN Vurderingens tilrettelæggelse er på en række væsentlige punkter  

 sammenfaldende med den, der blev anvendt ved 17.alm.vurdering.
 Henvendelse til ejerne som led i forberedelsen af vurderingen vil kun ske  

 i følgende tilfælde:
 Ejere af udlejningsejendomme skal oplyse huslejen pr. 1. september 1985  

 for disse ejendomme.
 Ejere af ejendomme, hvorpå der er påbegyndt, men ikke afsluttet et  

 byggeri, vil blive anmodet om at oplyse byggeomkostningernes størrelse.
 Ejere af skove og plantager med et areal på 25 ha og derover samt ejere af  

 frugtplantager med et areal på 2 ha og derover vil få adgang til at oplyse om  

 beplantningens art, omfang, alder m.v.
 Basiskort ved 18.alm.vurdering vil indeholde ejendomsstamregistrets og  

 bygnings- og boligregistrets oplysninger om grund og bygninger, oplysninger  

 fra statens salgs- og vurderingsregister for ejendomme, som er solgt efter 1.  

 januar 1985, oplysninger om udlejningsforhold og lejeindtægter, ansættelserne  

 i prioriteret stand ved den forudgående vurdering, forslag til  

 grundværdiansættelser fra grundværdisystemet, jf. nedenfor under 2d, samt  

 forslag til ejendomsværdi for en række ejendomskategorier, jf. nedenfor under  

 2c.
 Statsskattedirektoratet vil udsende en vejledning om basiskortets indhold  

 og reglerne for dets udfyldelse.
Der udarbejdes desuden forslag til ejendomsværdi for udlejningsejendomme  

 til beboelse og for blandede beboelses- og forretningsejendomme, hvor  

 forslaget dog kun vil omfatte beboelsesdelen.
Disse forslag vil blive  

 udarbejdet på grundlag af lejeoplysninger samt registrerede oplysninger i  

 øvrigt.
På tilsvarende måde vil der blive udarbejdet forslag til ejendomsværdi for  

 landbrugsejendomme.
Forslagene vil være vejledende med hensyn til  

 ejendommenes minimumsværdi, dvs. jordens grundværdi og forskelsværdi samt  

 stuehusets værdi.
Disse forslag for landbrugsejendomme skal altid korrigeres  

 af vurderingsrådet, såfremt bygningsværdien ekskl. stuehusets bygningsværdi  

 overstiger jordtilliggendets forskelsværdi.
 På grundlag af de registrerede oplysninger fra 17. alm.vurdering og  

 indhentede oplysninger fra ejerne vil der blive udarbejdet forslag til  

 ejendoms- og grundværdi for skove og plantagers bevoksede arealer.
 På grundlag af forslagsmodellerne for enfamiliehuse, sommerhuse og frie  

 ejerlejligheder vil der blive udarbejdet forslag til ejendomsværdi for to- og  

 trefamiliehuse samt udlejede ejerlejligheder til beboelse.
 Statsskattedirektoratet vil udsende en række vejledninger om  

 vurderingsforslagsejendommene.
ALMINDELIGE RETNINGSLINIER FOR VURDERINGEN 3. LIGELIGHED I VURDERINGEN Det må ved vurderingsarbejdet tilstræbes, at der opnås den størst mulige  

 ligelighed i ansættelserne såvel for ejendomme inden for samme ejendomsgruppe  

 som i det indbyrdes forhold mellem ejendomsgrupperne, og at der opnås et  

 ensartet vurderingsniveau inden for de forskellige vurderingskredse og  

 skyldkredse.
Mulige fejl og uligheder i den forudgående vurdering må søges  

 fjernet, og den nye vurdering må overalt foretages i overensstemmelse med  

 prisforholdene på vurderingstidspunktet den 1. januar 1986.
Statsskattedirektoratet vil ca. 1. september 1985 orientere  

 vurderingsrådene om den seneste prisudvikling for grunde og landbrugsarealer  

 med henblik på vurderingsrådenes indberetning af ændringer til brug for  

 grundværdisystemet.
I oktober-december 1985 vil statsskattedirektoratet  

 afholde en møderække for skyldrådene, vurderingsrådene og  

 vurderingssekretariaterne, hvor man vil orientere om den seneste  

 prisudvikling for fast ejendom samt om en række generelle forhold ved  

 18.alm.vurdering.
 4. SELVSTÆNDIGE EJENDOMME M.V.
Med hensyn til spørgsmålet om, hvad der skal forstås ved selvstændige  

 ejendomme, henvises til vurderingslovens §§ 8 og 11 og det i  

 Vurderingsvejledningen »Den grønne bog« side 73-81 anførte.
Det på  

 side 77, litra b, nævnte vedrørende rækkehuse, som tilhører boligselskaber,  

 udgår dog, idet der efter lovændringen af juni 1976 ikke længere gælder  

 særlige regler for disse ejendomme.
 Med hensyn til hvilke ejendomme der skal undtages fra vurdering, eller som  

 kan forbigås ved vurderingen, henvises til Vurderingsvejledningen side 81-86.
Efter lovændringen af juni 1976 skal også rutebilstationer og  

 fragtmandscentraler uanset ejerforhold undtages fra vurdering.
For  

 rutebilstationernes vedkommende er det en betingelse, at disse med hjemmel i  

 lovgivningen om buskørsel betjener publikum på flere busruter.
Endvidere skal  

 bygninger og arealer i umiddelbar tilknytning til egentlige rutebilstationer  

 undtages fra vurdering.
Bygninger og arealer, der i øvrigt anvendes i  

 forbindelse med busdriften, f.eks. garageanlæg. folkelokaler o.l., men som er  

 beliggende uden en direkte fysisk tilknytning til rutebilstationer, anses  

 ikke for at opfylde betingelserne for at kunne undtages fra vurdering.
Hvad  

 angår fragtmandscentralerne skal disse være autoriserede i henhold til lov om  

 godstransport.
I øvrigt er det som for jernbaneanlæg m.v. en betingelse, at  

 arealerne eller bygningerne er til benyttelse for almenheden og tjener  

 trafikkens formål.
Oplysning om, hvilke fragtmandscentraler der er  

 autoriserede, kan fås ved henvendelse til de i medfør af § 25 i nævnte lov om  

 godstransport nedsatte trafikudvalg.
 Endelig henledes opmærksomheden på, at ligningsrådet har fastsat, at  

 bygninger på fremmed grund kan forbigås ved vurderingen, hvis deres kontante  

 værdi ikke skønnes at overstige 60.000 kr.
5. EJENDOMSVÆRDIEN Ved bedømmelsen af salgene bør man være opmærksom på, at skønt den totale  

 købesum for hovedparten af de omsatte ejendomme efter de nugældende  

 handelsvilkår praktisk taget svarer til den kontante værdi af  

 overdragelsessummen, vil fortsat særlige gunstige eller ugunstige prioriteter  

 kunne medføre, at overdragelsessummen ikke modsvarer den kontante værdi.
Til  

 støtte ved bedømmelsen af, hvilke korrektioner, der skal foretages i  

 salgspriserne for at nå til den kontante værdi, udarbejdes der i  

 statsskattedirektoratets halvårlige opgørelser over ejendomssalg tabeller  

 over berigtigelsen af salgspriserne for de vigtigste kategorier af ejendomme.
 Medens bygningen og dens bestanddele (bygningsbestanddele) altid medtages  

 ved ejendomsvurderingen, selv om ejendommens lejer måtte eje enkelte af dens  

 bestanddele, skal sædvanligt tilbehør til den faste ejendom kun medtages,  

 såfremt det er ejendommens ejer, der ejer dette tilbehør.
 Ny praksis: Ved lov nr. 159 af 28. april 1982 er tinglysningslovens § 38  

 ændret, således at tinglyst pant i en fast ejendom kun omfatter tilbehør til  

 bygningen, som er indlagt af ejeren til brug for bygningens anvendelse som  

 erhvervsejendom, medens pantesikkerheden fremtidig ikke omfatter tilbehør,  

 der er indlagt i ejendommen til brug for en der værende erhvervsvirksomhed.
På baggrund heraf har ligningsrådet med vurderingsmæssig virkning fra  

 18.alm.vurdering vedtaget følgende ændrede vurderingspraksis, jf.
SD  

 cirkulære 1984-28 af 23. juli 1984, optrykt i »Meddelelser fra  

 statsskattedirektoratet og ligningsrådet«, 2. hæfte, oktober 1984, side  

 176-177, hvorefter en del af de effekter, der ved tidligere vurderinger er  

 blevet betragtet som sædvanligt tilbehør til den faste ejendom og følgelig  

 medtaget ved ejendomsvurderingen, fra og med 18.alm.vurdering, ikke skal  

 medtages i denne men betragtes som løsøre:
 »Som sædvanligt tilbehør til en bygning anses installationer, som er  

 indlagt i ejendommen til brug for dennes anvendelse til erhverv i  

 almindelighed, hvorimod installationer til brug for en særlig  

 erhvervsvirksomhed, der drives i ejendommen, ikke i vurderingsmæssig  

 henseende fremtidig skal betragtes som sædvanligt tilbehør«.
 Den nævnte praksis ændring berører ikke beboelsesejendomme, men kun  

 ejendomme, i hvilke der drives erhverv.
 Som eksempler på effekter, der fortsat skal anses som sædvanligt tilbehør  

 til den faste ejendom og derfor medtages ved ejendomsvurderingen, kan nævnes:
 Som eksempler på effekter, der hidtil har været medregnet ved vurderingen  

 af den faste ejendom som sædvanligt tilbehør til denne, men som er omfattet  

 af praksisændringen, idet de betragtes som løsøre, kan inden for forskellige  

 typer af erhvervsejendomme nævnes følgende:
 Faste transport. og lageranlæg medtages ikke ved vurderingen, med mindre  

 de er egentlige bygningsbestanddele eller tjener bygningens almindelige  

 udnyttelse.
 Staldinventar, f.eks. skillerum, farebøjler, bindsler, fodertrug og  

 drikkekar med tilhørende vandrør, gyllepumper, gødningsriste, udmugningsanlæg  

 m.v. medtages normalt ikke.
 Ventilationsanlæg, udsugningsanlæg og varmegenvindingsanlæg medtages ikke  

 ved ejendomsvurderingen, da de må anses at være anskaffet direkte til speciel  

 anvendelse i landbrugsvirksomheden.
 Derimod medtages betongulv i stalde, gyllebeholdere, gyllekanaler og  

 gødningskanaler, der er egentlige bygningsdele fortsat medtages ved  

 ejendomsvurderingen som bygningsbestanddele.
 Medtages ved vurderingen som egentlige bygninger, når det drejer sig om  

 meget store siloer, oftest anbragt udendørs og opført med henblik på  

 forbliven på stedet, således at de ikke eller kun meget vanskeligt kan  

 flyttes.
 Andre siloer betragtes som løsøre og medtages ikke ved  

 ejendomsvurderingen.
 »Hårde hvidevarer«, stålborde, bardiske eller lignende medtages  

 ikke.
 Laboratorieborde og vaske, stinkskabe, reoler, special el-installation og  

 varmegenvindingsanlæg i reproduktionsrum medtages ikke.
 Metalskinne til billedophæng, udvendige firmaskilte, indvendige  

 navneskilte og informationsskilte medtages ikke.
 »Hårde hvidevarer« (af enhver art) medtages ikke.
 De såkaldte »skyggegardiner« anses som løsøre og medtages ikke.  

 Derimod er opvarmningen i drivhuse sædvanligt tilbehør.
Medtages ikke ved vurderingen, jf.
SD cirkulære 1985-15.
6. GRUNDVÆRDIEN Vurderingsrådene må holde sig orienteret om vedtagne lokalplaner,  

 partielle byplanvedtægter, vedtagne kommuneplaner samt i mangel herpå §  

 15-rammer.
Disse oplysninger vil i væsentligt omfang fremgå af planregistret  

 og grundværdisystemet, jf. ovenfor.
 Byggeretsværdiprincippet indebærer, at grundværdien beregnes som en sum af  

 en byggeretsværdi og en arealværdi ud fra en erfaring om, at en grunds værdi  

 kan deles i en af grundstørrelsen uafhængig del, der vedrører retten til at  

 opføre et hus - byggeretsværdien - og i en del, der afhænger af  

 arealstørrelsen - arealværdien.
 Inden for områder (grundværdiområder), som vurderingsrådene under hensyn  

 til handelsprisernes og dermed ansættelsernes ensartethed skønner at kunne  

 behandle under eet, tages udgangspunkt i værdien af en normalgrund.
 Byggeretsværdien fastsættes til halvdelen af grundværdien for  

 normalgrunden og arealværdien pr. kvm til et beløb, der udgør halvdelen af  

 den samlede grundværdi pr. kvm.
 Eksempel:
Inden for et grundværdiområde skønnes grundværdien af en normalgrund på  

 800 kvm at kunne ansættes til 200.000 kr., svarende til 800 kvm a 250 kr. =  

 200.000 kr.
Byggeretsværdien i området udgør 100.000 kr., medens arealværdien  

 for normalgrunden udgør 100.000 kr., svarende til 125 kr. pr. kvm.
 Inden for området beregnes grundværdien for grunde med arealer, der  

 afviger fra normalgrunden, således:
 For en grund på 1.024 kvm bliver grundværdien:
 Hvis der fra en parcelhus- eller sommerhusgrund kan udstykkes en eller  

 flere parceller, fordi grundstørrelsen er mere end to gange den tilladte  

 minimumsgrundstørrelse, jf. de bebyggelsesregulerende bestemmelser, skal der  

 ved ansættelsen regnes med to eller flere byggeretsværdier.
 Hvis den tilladte minimumsgrundstørrelse er 700 kvm og grunden er på 1.500  

 kvm, bliver grundværdien:
 Nedslag i forbindelse med udstykningen vil kunne variere indenfor ret vide  

 rammer, idet ikke blot egentlige udstykningsomkostninger (landinspektør og  

 udstykningsafgifter), men også eventuelle eksterne byggemodningsomkostninger,  

 grundens egnethed til udstykning, ventetidsomkostninger, salgsomkostninger  

 m.v. må tages i betragtning.
 Anvendelsen af byggeretsværdiprincippet som hjælpemiddel ved ansættelse af  

 grundværdier for parcel- og rækkehusejendomme samt sommerhuse fritager ikke  

 vurderingsrådet fra at undersøge den enkelte grunds ansættelse.
Vurderingsrådet bør i denne forbindelse særligt være opmærksom på grunde,  

 der værdimæssigt afviger fra normalgrunden af andre årsager end  

 arealstørrelsen.
Disse andre årsager kan f.eks. være, at grunden har  

 bundforhold, der ved bebyggelse kræver pilotering, at grunden er lavtliggende  

 eller har en uhensigtsmæssig form, samt at grunden har en særlig god eller  

 dårlig beliggenhed.
 I de tilfælde, hvor grundens størrelse er den eneste årsag til  

 værdimæssige forskelle , må vurderingsrådet være opmærksom på konsekvenserne  

 af anvendelsen af byggeretsværdiprincippet, især for de grunde, der ligger i  

 de størrelsesmæssige yderpunkter.
Byggeretsværdiprincippet bygger på en forudsætning om, at der kan opføres  

 et hus af normal størrelse på grunden.
Der findes imidlertid, navnlig i  

 byernes ældre bydele, en del meget små grunde, hvor bebyggelsesmulighederne  

 er helt afhængig af grundstørrelsen, og hvor grunden kan være så lille, at  

 det end ikke er muligt at opføre et beskedent enfamiliehus.
For disse grunde  

 kan en konsekvent anvendelse af byggeretsværdiprincippet medføre en  

 grundværdi, der overstiger grundens handelsværdi.
Byggeretsværdiprincippet må  

 derfor tilpasses således, at der ansættes en lavere grundværdi i forhold til  

 værdien udregnet efter byggeretsværdiprincippet.
Som vejledning for beregning  

 af dette nedslag kan angives, at der bør gives nedslag i grundværdien, hvis  

 der ikke kan opføres et helårsbeboelseshus med et etageareal på mindst 75  

 kvm. eller et sommerhus med et etageareal på mindst 35 kvm.
Som nedslag kan  

 benyttes den regel, at den ellers beregnede grundværdi efter  

 byggeretsværdiprincippet nedsættes med samme procent, som den tilladte  

 bebyggelse er mindre end 75 kvm for områder med helårsbeboelse og 35 kvm for  

 et sommerhusområde.
 Eksempel:
Der kan opføres et helårsbeboelseshus på 60 kvm eller 20% mindre end  

 minimumsstørrelsen på 75 kvm.
Der gives da et nedslag på 20% i den beregnede  

 grundværdi efter byggeretsværdiprincippet.
 Det bemærkes, at bebyggelsens faktiske placering i forbindelse med  

 udstykningsmuligheder ikke har betydning for afgørelsen af antallet af  

 byggeretter.
 Eksempel:
Inden for et grundværdiområde med ejendomme, som er udlagt til  

 etagebebyggelse, skønnes grundværdien at være 700 kr. pr. kvm tilladt  

 etageareal.
For en grund med et matrikulært grundareal ekskl. vej på 850 kvm  

 beregnes grundværdien efter etagearealprincippet således, når  

 bebyggelsesprocenten er oplyst til 60:
 Grundværdi pr. kvm etageareal 700 kr.
Grundareal ekskl. vejareal 850 kvm Bebyggelsesprocent 60 Tilladt etageareal (850 x 0,60) 510 kvm Grundværdi (510 x 700) 357.000 kr.
 Grundværdispecifikation: 850 kvm a 420 kr. = 357.000 kr.
e.
For ejendomme, der jf. vurderingslovens § 33, stk. 1 benyttes helt  

 eller delvis til landbrug, gartneri, planteskole eller frugtplantage, og som  

 på vurderingstidspunktet er beliggende i landzone, skal grundværdiansættelsen  

 ske efter reglerne i vurderingslovens § 14, stk. 1-4, jf. stk. 5  

 (»bondegårdsreglen«), og der ansættes et differencebeløb i henhold  

 til § 14, stk. 6.
Ved bedømmelsen af, om en ejendom helt eller delvis er landbrugsmæssigt  

 benyttet, foretages et skøn over den værdimæssige størrelse af ejendommens  

 beboelseselement overfor den værdimæssige størrelse af ejendommens  

 landbrugsmæssige element.
Statsskattedirektoratet vil senere fremkomme med en  

 nærmere vejledning om fremgangsmåden.
 Hvis ejendommen ikke anses for omfattet af § 33, stk. 1, og således ikke  

 anses som helt eller delvis landbrugsmæssig benyttet, skal grundværdien  

 ansættes i henhold til § 16 i vurderingsloven.
Grundværdien for ejendomme i landzone, som ved 14.alm.vurdering blev helt  

 eller delvis landbrugsmæssigt benyttet, men som efter dette tidspunkt enten  

 er blevet tilplantet, uden at arealet er undergivet fredskovspligt, eller som  

 ikke længere bliver benyttet, ansættes ligeledes efter reglerne i § 14, stk.  

 1-4. Kun i de tilfælde, hvor der foreligger en dispensation fra amtsrådet til  

 at anvende arealet til andre formål, jf. by- og landzonelovens §§ 6-9,  

 ansættes grundværdien efter § 16. (§ 7 tillader anden bebyggelse end  

 landbrugsbygninger og § 8 tillader anden anvendelse end landbrugsformål af  

 allerede eksisterende landbrugsbygninger, hvorimod § 9 indeholder en  

 bestemmelse om udstykning.
Kun dispensation, jf. §§ 7 og 8 medfører, at  

 grundværdien skal ansættes efter vurderingslovens § 16).
 1. Udgangspunktet for vurderingen af al  

 landbrugsmæssigt benyttet jord i landzone er således jordens værdi til  

 landbrugsmæssige formål.
 Benyttes en del af en landbrugsejendom m.v. til andet end landbrugsmæssige  

 formål, skal grundværdiansættelsen for den ikke jordbrugsmæssigt anvendte del  

 ske efter reglen i vurderingslovens § 14, stk. 4, jf. § 16, det vil sige  

 efter arealets værdi i handel og vandel.
Værdien af forekomster i jorden skal ligeledes medtages i  

 grundværdiansættelsen, selv om arealet fortsat anvendes til landbrug m.v.,  

 jf.
Vurderingsvejledningen side 145, afsnit 2. Der bør ansættes en højere  

 værdi for arealer, på hvilke råstofindvindingen er påbegyndt inden februar  

 1972, eller på hvilke der er givet en indvindingstilladelse af amtsrådet, jf.  

 lov nr. 285 af 8. juni 1977 (råstofloven).
 2. I henhold til vurderingslovens § 14, stk. 5, skal  

 der ved ansættelsen af grundværdien for landbrugsejendomme m.v., der ligger i  

 landzone, ses bort fra den højere værdi, der er en følge af forventninger om  

 ejendommens overgang til anden zonestatus med deraf følgende mulighed for  

 økonomisk bedre udnyttelse.
 3. I medfør af bestemmelsen i vurderingslovens § 14,  

 stk. 6, skal der angives et differencebeløb for alle ejendomme, som er  

 omfattet af § 14, stk. 5, dvs. ejendomme, der er beliggende i landzone og på  

 vurderingstidspunktet benyttes til landbrug, gartneri, planteskole eller  

 frugtplantage, eller som ved 14. alm.vurdering benyttedes hertil, men som  

 senere er blevet tilplantet, uden at arealet er undergivet fredskovpligt,  

 eller som ikke længere bliver benyttet.
 Differencebeløbet skal udgøre forskellen mellem den faktisk ansatte  

 grundværdi - hvorved der er bortset fra den værdi, der knytter sig til  

 ejendommen som følge af eventuelle forventninger om overførelse til byzone  

 eller sommerhusområde med deraf følgende muligheder for udstykning - og den  

 grundværdi, der ville være blevet ansat, såfremt ejendommens grundværdi var  

 blevet ansat efter § 16 (inkl. eventuelle udstykningsværdier) men under  

 hensyntagen til, at der påhviler ejendommen pligt til at svare  

 frigørelsesafgift ved zoneovergang.
 4. Grundværdien for ejendomme beliggende i byzone  

 eller sommerhusområde, og som benyttes til landbrug, gartneri, planteskole og  

 frugtplantage, skal ansættes efter reglerne i vurderingslovens § 16, dvs.  

 efter værdien i handel og vandel, indbefattet eventuelle udstykningsværdier.
 For almindelig landbrugsjord af middelgod bonitet kan de gennemsnitlige  

 grundværdier pr. ha ved 18.alm.vurdering inden for de enkelte større  

 landsdele ansættes med udgangspunkt i værdierne i nedenstående tabel.
Landsdel Gennemsnitlig grundværdiansættelse kr. pr. ha for  

 landbrugsejendomme 17. alm.vurd. Årsregul. 1985 18.alm.vurd.
Prioriteret  

 Prior.
Kontant Kontant Nordøstsjælland 21.000 21.000 20.370 22.500 Øvrige Sjælland 17.500 17.500 16.980 19.000 Lolland-Falster 18.500 18.500 17.950 21.500 Bornholm 7.000 7.000 6.800 8.000 Fyn 17.000 17.000 16.490 18.000 Sønderjylland 9.500 9.500 9.210 10.000 Østjylland 12.000 12.000 11.640 13.000 Nordjylland - søndre 8.500 8.500 8.240 8.500 Nordjylland - nordre 8.500 8.500 8.240 9.000 Vestjylland 9.000 9.000 8.730 9.000 De anførte ha-priser inkluderer for alle landsdele den boligværdi, der er  

 knyttet til en landbrugsejendom af gennemsnitlig størrelse uden særlig  

 beliggenhedsværdi inden for landsdelen.
I områder, hvor beliggenheden  

 medfører en boligværdi herudover som følge af særlig efterspørgsel efter  

 landbrugsejendomme til boligformål eller til rekreative formål, skal den  

 anførte skala ved 18.alm.vurdering forhøjes tilsvarende.
Den forhøjede skala  

 anvendes dog kun for arealer indtil 40 ha pr. ejendom.
Forhøjelsen beregnes  

 ud fra den særlige boligværdi, der er knyttet til en landbrugsejendom af  

 gennemsnitlig størrelse inden for landsdelen.
Vejledning om anvendelsen af  

 disse regler vil fremkomme i en særlig redegørelse for vurdering af  

 landbrugsejendomme, som statsskattedirektoratet udsender senere.
 De procentvise niveauændringer, der kan udledes af tabellen, anvendes ikke  

 blot på jord af middelgod kvalitet men også på jorder af såvel bedre som  

 ringere bonitet end den middelgode jord.
 For hedearealer af middelgod og god beskaffenhed uden særlig  

 herlighedsværdi eller jagtværdi skønnes der at kunne regnes med en ansættelse  

 på 5.000 kr. pr. ha, således at der alt efter arealets beskaffenhed og  

 beliggenhed kan blive tale om en højere eller lavere ansættelse.
 For hedearealer og andre arealer, hvis værdi i handel og vandel  

 fortrinsvis er bestemt af arealernes anvendelsesmuligheder til andre formål  

 end landbrugsmæssige, f.eks. til jagt eller andre rekreative formål, skal  

 grundværdien ansættes i overensstemmelse med handelsværdien jf.  

 vurderingslovens § 14, stk. 4, og § 16.
 Grundværdisystemet vil ved udskrivningen i oktober 1985 foretage en  

 fremskrivning af ha-priserne ved 17.alm.vurdering til ha-priser ved  

 18.alm.vurdering, jf. ændringen i ligningsrådets vejledende ha-priser.
g.
Vedrørende ansættelsen af landbrugsjord m.v., der er beliggende i  

 områder med kunstig afvanding, er der givet anvisninger i  

 Vurderingsvejledningen side 155-161; med hensyn til principperne for  

 ansættelsen af sådanne ejendomme og til den praktiske fremgangsmåde ved  

 vurderingen henvises hertil.
Nedslaget for byrden ved den kunstige afvanding  

 vil i almindelighed kunne beregnes ved kapitalisering af den årlige drifts-  

 og vedligeholdelsesudgift med 8, hvorved såvel det almindelige renteniveau  

 som den skattebesparelse, nedslaget medfører, er taget i betragtning.
7. FRADRAG FOR FORBEDRINGER Reglerne for ansættelsen af fradrag i grundværdien for forbedringer er  

 uændrede i forhold til 17.alm.vurdering.
Der henvises til vurderingslovens §§  

 17-21A samt redegørelsen i Vurderingsvejledningen side 146-161.
Ved 17.alm.vurdering blev fradraget for grundforbedringer - uanset det  

 forhold, at fradraget allerede var et udtryk for en kontant bekostning - jf.  

 den dagældende vurderingslovs bestemmelser omregnet på samme måde som de  

 prioriterede ansættelser.
Ved 18.alm.vurdering skal fradraget for i øvrigt på  

 dette punkt identiske ejendomme svare til det ikke omregnede fradrag ved  

 17.alm.vurdering, og ved ansættelse af nye fradrag skal forholdes på samme  

 måde som ved tidligere almindelige vurderinger.
 Det er ikke længere en betingelse for at indrømme fradrag, at ejeren har  

 givet de fornødne oplysninger; det kræves nu blot, at oplysningerne  

 foreligger for vurderingsmyndighederne, det vil sige, at det er  

 tilstrækkeligt, at vurderingsrådet f.eks. gennem kommunens tekniske  

 forvaltning er bekendt med disse.
Hvad angår ansættelsen af fradrag for forbedringer for pålignede bidrag  

 til kloak- og rensningsanlæg i henhold til de kommunale  

 kloakbetalingsvedtægter betinger kun den del af bidragene, der vedrører  

 anlægsudgiften, fradrag for forbedringer.
Omfatter bidraget udgifter, der  

 vedrører drift og vedligeholdelse af anlægget, kan der ikke indrømmes fradrag  

 for forbedringer for den del af bidraget, der medgår hertil.
Som oftest vil man på grundlag af vedtægtens beregninger kunne afgøre,  

 hvor stor en del af bidraget der vedrører anlægsudgiften.
I de tilfælde, hvor  

 bidragsfastsættelsen er sket efter en enkelt helhedskalkulation, og man  

 således ikke med udgangspunkt i vedtægten kan fordele bidraget på  

 anlægsudgifterne og de øvrige udgifter (driftsudgifter o.l.), vil det dog  

 være nødvendigt at foretage fordelingen på grundlag af et skøn.
En  

 sammenligning med tilsvarende grundforbedringer i området vil i disse  

 tilfælde være af betydning for skønnet.
 Det er for ansættelsen af fradraget for forbedringer for den del af  

 bidraget, der vedrører anlægsudgiften, uden betydning, om bidraget er fastsat  

 i forhold til ejendommens grundstørrelse, bebyggelsesprocent, det  

 afgiftspligtige areal eller lignende, så længe bidraget vedrører den  

 ubebyggede grund.
 Fradraget gives dog ikke for de bidrag, der er fastlagt som en årlig  

 ydelse, men kun for engangsbidrag, og for disse uanset om de er tilladt  

 afdraget over f.eks. 5 eller 10 år.
 Fradraget kan i alle tilfælde kun gives i det omfang, forbedringer virker  

 værdiforøgende ved grundværdiansættelsen for den ubebyggede grund, og  

 maksimalt inden for ejers bekostning ved anlægget.
 Fradraget gives ved første vurdering efter påligning af bidraget.
8. EJERLEJLIGHEDER Der henvises til det på side 76-77 og 181-184 i Vurderingsvejledningen  

 anførte om vurdering af ejerlejligheder, idet der dog ses bort fra det på  

 side 183-184 anførte om ansættelsen af grundværdi og fradrag i grundværdien  

 for forbedringer.
De ændrede bestemmelser for disse ansættelser indeholdes i  

 vurderingslovens § 16A og § 21A.
Grundværdien ansættes herefter for  

 ejerlejligheder således, at der først ansættes en grundværdi for  

 moderejendommen på grundlag af dennes matrikulære areal.
Denne ansættelse  

 skal foretages efter etagearealprincippet, når ejendommen ligger i et område,  

 som er udlagt til etagebebyggelse.
Dernæst fordeles den således ansatte  

 grundværdi på de enkelte ejerlejligheder på grundlag af de for lejlighederne  

 fastsatte fordelingstal.
Er der undtagelsesvis ikke fastsat fordelingstal,  

 ligestilles ejerlejlighederne ved fordelingen af den for moderejendommen  

 ansatte grundværdi.
 Fører anvendelsen af fordelingstallene til åbenbart urimelige fordelinger,  

 kan der i stedet foretages en skønsmæssig fordeling af moderejendommens  

 grundværdi på de enkelte ejerlejligheder.
 Fradrag i grundværdien for forbedringer ansættes og fordeles efter  

 tilsvarende bestemmelser, som gælder for ansættelsen og fordelingen af  

 grundværdien.
9. VURDERING AF SKOVE OG PLANTAGER SAMT FRUGTPLANTAGER Statsskattedirektoratet vil i et cirkulære, der forventes udsendt omkring  

 1. december 1985 give retningslinier for ansættelsen af skove og plantager  

 ved 18.alm.vurdering.
Man vil ligeledes orientere om retningslinierne for  

 vurdering af frugtplantager.
10. FORDELING AF EJENDOMSVÆRDI OG GRUNDVÆRDI PÅ  

 LANDBRUGSEJENDOMMES STUEHUSE I henhold til vurderingslovens § 33, stk. 4, skal vurderingsrådet i  

 forbindelse med vurderingen af ejendomme, der er omfattet af paragraffens  

 stk. 1, det vil sige ejendomme, der helt eller delvis må anses for benyttet  

 til landbrug, gartneri, planteskole eller frugtplantage, foretage en  

 fordeling af ejendomsværdien og grundværdien på henholdsvis stuehuset med  

 tilhørende grund og have og på den øvrige ejendom.
Afgrænsningen af, for hvilke ejendomme stuehusværdier skal angives, beror  

 på, om en ejendom kan anses for at være faktisk anvendt til landbrug m.v.
Der  

 henvises til bemærkningerne under punkt 6e.
 Det ovenfor anførte indebærer, at der skal foretages stuehusfordeling for  

 ejendomme, der benyttes helt eller delvis til landbrug, uanset størrelsen af  

 ejendommens jordtilliggende.
 Som stuehus til en landbrugsejendom m.v. betragtes ejendommens bygninger  

 eller dele af bygninger, der anvendes til beboelse for ejendommens ejer,  

 medens bygninger, der er bestemt til eller anvendes som aftægtsbolig,  

 funktionær- eller arbejderbolig o.l., eller som anvendes til udleje, ikke er  

 omfattet af stuehusbegrebet.
Ved skønnet over, hvor stor en del af ejendomsværdien der kan henføres til  

 stuehuset, må vurderingsrådet foretage en direkte bestemmelse af stuehusets  

 værdi som del af den samlede ejendom.
Der må herved tages hensyn til  

 bygningernes alder, udstyr, kvalitet og vedligeholdelsestilstand samt til, om  

 stuehuset i øvrigt opfylder kravene til en tidssvarende bolig.
Andelen af ejendomsværdien skal indbefatte grundens og havens værdi og  

 altså ikke blot vedrøre stuehusets bygningsværdi og andre under  

 forskelsværdien hørende bestanddele.
Dette forhold spiller en betydelig rolle  

 for ejendomme med en ældre og velanlagt have samt for ejendomme, som er  

 efterspurgt til beboelsesformål.
 Angivelse af, hvilken del af den samlede ejendoms grundværdi, der falder  

 på det til stuehus benyttede areal, foretages på grundlag af en bedømmelse af  

 størrelsen af det til beboelsesformål, inkl. have, faktisk anvendte areal.  

 Stuehusets grundværdi beregnes efter samme enhedspris som ansættes for den  

 landbrugsjord, hvorpå stuehuset er beliggende.
 Foreligger der for en landbrugsejendom sameje mellem flere ejere og  

 stuehuset har flere lejligheder eller ejendommen har flere stuehuse,  

 foretages en fordeling af ejendomsværdien og grundværdien på hver af  

 ejerboligerne og på den øvrige ejendom.
11. FORDELING AF EJENDOMSVÆRDI PÅ EJERBOLIGER I ØVRIGT For denne ejendomstype foretages i de tilfælde, hvor den ene eller begge  

 boliger bebos af ejere, fordeling af den ansatte ejendomsværdi på hver af de  

 selvstændige lejligheder.
En eventuel erhvervsmæssig benyttelse af  

 ejendommen, som ikke er væsentlig (set i relation til hele ejendommen), skal  

 ikke fremgå selvstændigt af fordelingen.
 Der skal ikke foretages fordeling af grundværdien.
Der foretages en fordeling af ejendomsværdien, (men ikke af grundværdien)  

 på ejerboligen og den øvrige ejendom.
For tofamiliehuses vedkommende  

 foretages 2 ejerboligfordelinger, såfremt begge ejerboliger bebos af ejere.
Hvorvidt en ejendom anvendes til erhvervsmæssig virksomhed i væsentligt  

 omfang, afgøres efter hidtidig ligningspraksis ved at undersøge, om værdien  

 af de erhvervsmæssigt benyttede lokaler, grundarealer m.v. udgør 25% eller  

 derover af ejendommens samlede værdi.
Ved denne undersøgelse vil ejendommens  

 sekundære rum, såsom udhuse, kældre, loft m.v. indgå med mindre vægt end  

 ejendommens øvrige rum.
 Det er for ejerboligfordelingen uden betydning, hvem der anvender  

 ejendommen erhvervsmæssigt (ejeren selv i hans egen erhvervsvirksomhed, et af  

 ejeren domineret selskab eller en erhvervsvirksomhed, som ejeren ikke  

 deltager i).
Udlejning til beboelse vil normalt ikke kunne anses for erhvervsmæssig  

 benyttelse.
Der henvises i øvrigt til statsskattedirektoratets vejledning af  

 november 1979 om ejerboligfordeling.
Når ligningsmyndigheden har konstateret, at ejendommen i indkomståret har  

 tjent til bolig for ejeren i et andet omfang end forudsat ved  

 ejerboligfordelingen, skal den give underretning til vurderingssekretariatet  

 i den kommune, hvor ejendommen er beliggende.
Oplysningerne skal dog kun  

 gives i det omfang, de formodes at have betydning for  

 vurderingsmyndighedernes afgørelse om eventuel vurderingsfordeling.
12. DÆKNINGSAFGIFT AF VISSE ERHVERVSEJENDOMME Ifølge § 23A, stk. 6, i lov om beskatning til kommunerne af faste  

 ejendomme skal vurderingsrådet i forbindelse med vurderingen af visse  

 erhvervsejendomme, der delvis er omfattet af dækningsafgiftspligten ifølge  

 lovens § 23A, stk. 1, foretage fordeling af forskelsværdien til brug ved  

 beregning af dækningsafgift.
Idet der henvises til indenrigsministeriets  

 lovbekendtgørelse nr. 388 af 28. august 1979 skal man om vurderingsrådets  

 opgave ved 18.alm.vurdering i forbindelse med beregningen af det beløb,  

 hvoraf der skal svares dækningsafgift, give følgende anvisninger:
 Ansættelser og fordelinger vedrørende dækningsafgift skal kun foretages,  

 såfremt dette er sket ved tidligere vurderinger i den pågældende kommune,  

 eller såfremt kommunalbestyrelsen senere har anmodet vurderingsrådet herom.
For de kommuner, der har truffet beslutning om opkrævning af  

 dækningsafgift i henhold til § 23A, er der på grundlag af ansættelserne ved  

 17.alm.vurdering eller senere omvurdering af kommunen udarbejdet en liste  

 over dækningsafgiftspligtige ejendomme.
Denne liste lægges til grund ved  

 vurderingsrådenes arbejde ved 18.alm.vurdering.
 Den afgiftspligtige forskelsværdi udfindes efter samme retningslinier som  

 ved forudgående vurderinger, jf. navnlig ligningsdirektoratets cirkulære af  

 29. april 1961, punkt 3. Fordelingen af forskelsværdien kan i almindelighed  

 ikke ske på grundlag af fordeling af lejen, men må i reglen foretages efter  

 et direkte skøn over værdien af bygninger eller bygningsdele m.v., der  

 anvendes til henholdsvis afgiftspligtige og afgiftsfrie formål.
 Såfremt der siden ejendommens seneste vurdering er sket ændring i  

 ejendommens anvendelse til et af de i loven anførte dækningsafgiftspligtige  

 formål, anføres på basiskortet, hvilke dele af ejendommen der nu anvendes  

 hertil.
For ejendomme, der tidligere har været afgiftspligtige, men efter  

 vurderingsrådets opfattelse ikke længere er det, anføres en oplysning herom  

 på basiskortet.
Såfremt vurderingsrådet under sit arbejde bliver opmærksom på  

 ejendomme, der må anses for dækningsafgiftspligtige, men desuagtet ikke er  

 opført på den af kommunalbestyrelsen udleverede liste, anføres hvilke dele af  

 ejendommen der anvendes til de afgiftspligtige formål.
De sidstnævnte ejendomme - det vil sige ejendomme, der ikke længere er  

 dækningsafgiftspligtige, og ejendomme, der for første gang medtages som  

 afgiftspligtige - opføres på en liste indeholdende de ovenfor anførte  

 oplysninger.
Listen tilsendes kommunalbestyrelsen til godkendelse, idet det  

 samtidig tilkendegives kommunalbestyrelsen, at listen vil blive betragtet som  

 godkendt, såfremt kommunalbestyrelsen ikke inden 14 dage over for  

 vurderingsrådet har gjort indsigelse.
13. JORDRENTEPLIGTIGE EJENDOMME Med hensyn til grundværdiansættelsen af jordrentepligtige arealer samt  

 reglerne for den særlige ansættelse til jordrentesvarelse af arealer, der er  

 jordrentepligtige i henhold til jordlovene af 4. oktober 1919, henvises til  

 Vurderingsvejledningen side 144 samt side 185-186.
Om den praktiske fremgangsmåde ved behandlingen af jordrentepligtige  

 ejendomme bemærkes: Omkring 1. januar 1986 vil vurderingsformændene fra  

 statsskattedirektoratet få tilsendt en fortegnelse over de jordrentepligtige  

 arealer i vurderingskredsen, opført kommunevis.
Fortegnelsen indeholder  

 oplysning om, hvilke matrikelnumre der er jordrentepligtige og i henhold til  

 hvilken lov.
Fortegnelsen anvendes som vurderingsrådenes arbejdsgrundlag ved  

 vurderingen.
Den jordrentepligtige grundværdi eller den særlige  

 jordrenteansættelse indberettes på basiskortets notatfelt, idet anføres  

 »Jordrentepligtig matr.nr.
XX, grundværdi 000 kr., fradrag for  

 forbedringer 000 kr.« samt gives oplysning om, i henhold til hvilken lov  

 (1919-loven, 1948-loven, 1960-loven).
 I cirkulæret om vurderingens afslutning vil der blive givet nærmere  

 oplysning om formen for indberetning af de ansatte jordrentepligtige værdier.
14. FRITAGELSE FOR GRUNDSKYLD TIL KOMMUNEN Vurderingsrådene skal, ligesom ved de foregående vurderinger tage stilling  

 til, hvorvidt en ejendom efter vurderingsrådets opfattelse helt eller delvis  

 er fritaget for grundskyld i henhold til § 7 i lov om beskatning til  

 kommunerne af faste ejendomme.
 I forhold til de ved 17.alm.vurdering gældende regler bemærkes, at den  

 særlige nedsættelse af grundskyldspromillen for parcel- og rækkehusejendomme,  

 der tilhører almennyttige boligselskaber og andelsboligforeninger, er  

 bortfaldet fra og med skatteåret 1985, og reglen skal således ikke tages i  

 betragtning ved 18.alm.vurdering.
Vedrørende fritagelsen for grundskyld for fredede ejendomme, jf. § 7, stk.  

 1, litra d, i lov om beskatning til kommunerne af faste ejendomme, henvises  

 til statsskattedirektoratets cirkulære af 15. juli 1981, idet bemærkes, at  

 vurderingsrådets afgørelse vedrørende ovennævnte § 7, stk. 1, litra d, på  

 sædvanlig måde kan påklages i henhold til vurderingsloven og  

 skattestyrelsesloven.
De øvrige fritagelser i henhold til § 7, stk. 1, kan  

 ikke indbringes for skyldrådet eller landsskatteretten men må, såfremt der  

 opstår spørgsmål herom, gennem statsskattedirektoratet forelægges  

 indenrigsministeriet til udtalelse.
Spørgsmål af denne karakter kan desuden  

 indbringes for domstolene.
 Vurderingsrådet kan først efter, at vurderingen er foretaget, og kun efter  

 anmodning fra vedkommende kommunalbestyrelse udtale sig om eventuel fordeling  

 af grundværdien til brug ved bevillingsmæssig fritagelse efter § 8 i lov om  

 beskatning til kommunerne af faste ejendomme.
15. FORDELING AF ANSATTE VÆRDIER I ØVRIGT Samtidig med vurderingen skal vurderingsrådet i en række tilfælde foretage  

 fordeling af de ansatte værdier, dels uden særlig anmodning derom, dels efter  

 anmodning fra ejer eller andre.
Der henvises herom til Vuderingsvejledningen  

 side 187-192.
 Følgende fordelinger skal foretages uden særlig anmodning:
 Om de fordelinger, vurderingsrådet kun skal foretage efter anmodning,  

 henvises til bemærkningerne i Vurderingsvejledningen side 191-192.
 I statsskattedirektoratets vejledning vedrørende basiskortet er det  

 angivet, i hvilke felter eller rubrikker de fordelte ansættelser skal  

 anføres.
