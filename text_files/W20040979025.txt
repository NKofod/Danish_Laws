Landsskatteretskendelse vedr. fradrag for befordring og  

 udgifter til kost og logi i forbindelse med studium under åben uddannelse Klagen  

 vedrører Der klages over, at klageren ikke er  

 anset for berettiget til fradrag for befordring og til fradrag for udgifter  

 til  

 kost og logi i forbindelse med studium under åben uddannelse ved X  

 Universitet.
Landsskatterettens  

 afgørelse Skatteankenævnet har ikke godkendt  

 fradrag for befordring og kost og logi i forbindelse med BA   

 jurastudium ved X  

 Universitet selvangivet med 39.883 kr.
 Landsskatteretten stadfæster  

 skatteankenævnets afgørelse.
Sagens  

 oplysninger Klageren har i det pågældende indkomstår  

 været ansat som faglig konsulent i en fagforening beliggende i Y.
Klageren  

 har  

 ved indkomstopgørelsen foretaget fradrag for befordring og øvrige  

 lønmodtagerudgifter, kost og logi, i forbindelse med sit studium som BA. jur.  

 under åben uddannelse ved X Universitet.
 Det selvangivne fradrag på i alt 39.883  

 kr. har bestået af fradrag for befordring og udgifter til kost og logi.  

 Klageren har selv afholdt udgifter til befordring, kost og logi.
Klageren har over for de stedlige  

 skattemyndigheder begrundet fradraget med, at der er tale om efteruddannelse,  

 da der er tale om samme erhverv med forøgede krav til stillingen.
Det er  

 endvidere oplyst, at en gennemgribende ændring af strukturen og  

 stillingsindholdet  

 i fagforeningen har gjort, at det faglige niveau endnu en gang blev forøget  

 for  

 klageren, hvilket er begrundelsen for hans uddannelse som BA. jur.
Klageren har en grunduddannelse som  

 shippingmand med arbejde som speditør.
Han har gennemgået en arbejdsretlig  

 grunduddannelse og har deltaget i en del kurser af personlig og faglig art.
 Skatteforvaltningen har vurderet  

 jurastudiet som en videreuddannelse, idet der er tale om et længerevarende  

 uddannelsesforløb, der strækker sig over 5 år, hvilket går uden for rammerne  

 for ajourføring og vedligeholdelse af tidligere erhvervet viden.
Klagerens udgifter til uddannelsen, som  

 er betalt af arbejdsgiveren, er blevet godkendt af skatteforvaltningen som  

 skattefri for klageren, da der gives skattefrihed, uanset om der er tale om  

 videreuddannnelse, jf. ligningslovens § 31, stk. 6. Da uddannelsen som BA.  

 jur.  

 er vurderet som videreuddannelse, er klageren nægtet fradrag Skatteankenævnets  

 afgørelse Klageren er ikke anset for berettiget  

 til at fratrække udgifter til befordring, kost og logi, jf. ligningslovens §  

 9  

 C og 9 A med henvisning til ligningslovens § 31, stk. 6, idet jurastudiet på  

 X Universitet  

 er anset for at være en videregående uddannelse med den følge, at  

 uddannelsesstedet ikke betragtes som en arbejdsplads.
 Klageren har i klagen til  

 Landsskatteretten anført, at uddannelsen til BA. jur. kun er en 3  årig  

 uddannelse under åben uddannelse på X Universitet, hvor overbygningen til  

 cand.  

 jur. ikke var mulig på tidspunktet for uddannelsens påbegyndelse.
 Klageren har endvidere henvist til, at  

 uddannelsen er at betragte som en efteruddannelse med henvisning til lov nr.  

 88  

 af 17. november 1999 omhandlende ligningslovens § 31. Loven blev gennemført  

 bl.a. på baggrund af, at danskernes uddannelse skal betragtes som et  

 væsentligt  

 aktiv for Danmark.
 Hertil bemærkes:
BA jur. er stadig en videregående  

 universitetsuddannelse med henvisning til mulighed for at tage overbygningen  

 til cand. jur. efterfølgende.
Herudover er BA. jur. i sig selv en  

 kompetencegivende uddannelse, hvilket klageren har defineret i sin tidligere  

 arbejdsbeskrivelse  

 indeholdende arbejdsgiverens efterfølgende forventninger.
 Det bemærkes under henvisning til  

 skatteankenævnets sagsfremstilling, at sagen er behandlet efter  

 ligningslovens  

 § 9 og § 9 A, jf. ligningslovens § 31, stk. 6, idet klagerens arbejdsgiver  

 ikke  

 har refunderet udgifter til kost, logi og befordring.
 Skatteankenævnet har udelukkende henvist  

 til ligningslovens § 31 vedrørende definitionen af efteruddannelse og  

 videreuddannelse i forbindelse med vurderingen af fradragsretten.
Klagerens  

 påstand og argumenter Sagen drejer sig om, hvorvidt en åben  

 uddannelse skal anses for at være efteruddannelse eller videreuddannelse i  

 forhold til ligningsloven.
Den 4. november 1999 fremsatte den  

 daværende skatteminister et ændringsforslag til ligningsloven, efter at  

 statsministeren i sin nytårstale havde slået til lyd for, at danskerne  

 uddannede sig, idet en veluddannet arbejdsstyrke var et væsentligt aktiv for  

 Danmark i konkurrencen med udlandet.
Lovforslaget blev fremsat med bl.a.  

 ændringer i ligningslovens § 31. Efterfølgende er der stillet spørgsmål om  

 sondringen mellem efter- og videreuddannelse.
Landsskatteretten har i en  

 række  

 afgørelser taget stilling til fortolkning af spørgsmålet.
Det må herefter fastslås, at  

 retsstillingen omkring efter- og videreuddannelse er som følger: Regeringen  

 ønsker at fremme uddannelse generelt, herunder især præmiere de medarbejdere,  

 som bliver på arbejdsmarkedet.
De omkostninger, man skal afholde for at få en  

 indkomst, skal man kunne dække, således at man sikrer videreudvikling af  

 medarbejdernes kompetence samt muligheder for efteruddannelse.
Arbejdsgiveren  

 kan skattefrit for lønmodtageren dække alle almindelige omkostninger til  

 efter-  

 og videreuddannelse, og de omkostninger, som ikke dækkes, kan, hvad angår  

 efteruddannelse, opføres som fradrag på lønmodtagerens selvangivelse.
Derimod  

 kan lønmodtageren ikke opføre fradrag for udgifter til videreuddannelse på  

 sin  

 selvangivelse.
 Når efteruddannelse skal defineres, skal  

 der foretages en individuel vurdering af hver enkelt sag, men der lægges vægt  

 på følgende momenter:
At emnerne på uddannelsen harmonerer med  

 det i øvrigt erhvervede uddannelsesniveau og ikke går væsentligt videre end  

 dette.
Altså en ajourføring og vedligeholdelse af tidligere erhvervet viden.  

 Uddannelsen i sig selv må således ikke være kompetencegivende.
 At uddannelsen anbefales af  

 lønmodtagerens organisation.
 At uddannelsen tages efter aftale med  

 arbejdsgiveren på dennes foranledning og/eller i dennes tjeneste.
 At uddannelsen har en konkret og direkte  

 tilknytning til indkomsterhvervelsen.
 At der er en tæt arbejdsmæssig  

 tilknytning til virksomheden i den periode, uddannelsen varer.
 At der udbetales løn i  

 uddannelsesperioden, og at lønmodtageren i øvrigt bevarer sine rettigheder i  

 ansættelsen, herunder optjent anciennitet og pension.
 At arbejdsgiverens uddannelsesmidler er  

 begrænsede.
Skatteankenævnets afgørelse indeholder  

 to fejl, som er afgørende for den negative afgørelse.
Dels indeholder  

 afgørelsen ikke denne grundige individuelle sondering af, om kriterierne for  

 efteruddannelse er opfyldt, og dels sker der en meget uheldig sammenblanding  

 af  

 jurastudiets grunduddannelse BA.
Jur. på 3 år  som der er tale om i  

 denne sag  

  og jurastudiets efterfølgende overbygning cand. jur. på i alt 5 år.
Det fastslås hermed, at der i nærværende  

 sag ikke er tale om en 5  årig cand. jur. uddannelse.
Dels er det ikke  

 indeholdt i aftalen mellem arbejdsgiveren og lønmodtageren, som ligger til  

 grund for hele sagen, og dels er er det ikke muligt at gennemføre en 5   

 årig  

 cand. jur. uddannelse under åben uddannelse på X Universitet.
Overbygningen  

 udbydes ikke under åben uddannelse.
Skatteankenævnet jonglerer i  

 sagsfremstillingen frem og tilbage mellem juristuddannelsen,  

 uddannelse til  

 jurist, uddannelsesforløb, der strækker sig over 5 år,  

 uddannelse til  

 jurist, længerevarende jurastudie (3 år med efterfølgende  

 overbygning) og  

 i  

 samme afsnit jurauddannelse giver  

 ikke kompetence til at søge andre jobs.
Da der ikke er tale om en 5  

  årig  

 videregående uddannelse, som konkret ikke udbydes under åben uddannelse, men  

 om  

 en 3  årig uddannelse, er der en konkret og afgørende fejl i  

 skatteankenævnets  

 afgørelsesgrundlag, som Landsskatteretten må korrigere.
Hvad angår den individuelle sondring af,  

 hvorvidt kriterierne for efteruddannelse er opfyldt, starter skatteankenævnet  

 i  

 afgørelsen med at fastslå, at jurastudiet på X Universitet må anses for  

 at  

 være en videregående uddannelse.
Igen den konkrete fejlforståelse af  

 sagens  

 indhold med hensyn til studiet, men også en videreførsel af  

 skatteforvaltningens konklusion, at når der er tale om en  

 universitetsuddannelse, kan der ikke være tale om efteruddannelse.
I  

 sagsfremstillingen skriver skatteankenævnet, at Afgrænsningen mellem  

 efteruddannelse og videreuddannelse må således ske ved, at det enkelte  

 kursustilbud sammenholdes med den ansattes arbejdsfunktion og  

 uddannelse.
Det  

 kan der kun herske enighed om, men et begrundet skøn fremgår ikke andetsteds  

 af  

 afgørelsen.
I sagsfremstillingen, udtales det blot, at efter  

 skatteforvaltningens opfattelse er der ikke tale om en efteruddannelse.  

 Nærmest kommer man i sagsfremstillingen med Det vurderes, at de faglige  

 juridiske kurser, som klageren har gennemgået, ikke har den tilsvarende  

 dybde,  

 som et længerevarende jurastudium (3 år med efterfølgende overbygning). Altså  

 1  

 ½ linie med indbygget fejlopfattelse af sagens genstand.
Næste afsnit kan  

 kort  

 omskrives til når man anser det nødvendigt at uddanne sig på  

 jurastudiet i den  

 eksisterende stilling, er der tale om en videregående uddannelse.
Endelig kan det undre, at  

 skatteankenævnet under punktet lovregler og praksis kun har medtaget 2  

 negative afgørelser.
TfS.1997.8 er medtaget, men derimod ikke  

 SKM2002.234  

 LSR, som kom til det modsatte resultat, idet den tilsidesatte TfS.1997.8.  

 Derudover er en 9 år gammel afgørelse medtaget, TfS.1993.286  altså  

 inden  

 regeringens ændring af uddannelsespolitikken på området og den efterfølgende  

 ændring af ligningsloven.
 Sagsfremstillingen og dokumentationen  

 kan tyde på, at skatteankenævnet på forhånd har besluttet, hvilken  

 konklusion,  

 man ønsker at nå i sagen, for derefter at argumentere ud fra dette  

 standpunkt.  

 Er det tilfældet, har man sat skøn under regel.
Stillingens indhold som faglig konsulent  

 i en tværfaglig fagforening indebærer løsning af og rådgivning om juridiske  

 spørgsmål.
Derudover indeholdt stillingen på aftaletidspunktet en ordning,  

 hvor  

 komplicerede sager fra hele regionen om erstatning i kontrakt, komplicerede  

 sager om erstatning uden for kontrakt (f. eks. arbejdsskade og  

 erstatningssager) samt straffesager blev løst af klageren, som også fungerede  

 som coach/specialist på disse områder for de i alt 11 faglige kolleger  

 fordelt  

 på 5 afdelinger.
Dette skyldtes netop det uddannelsesmæssige niveau på  

 aftaletidspunktet.
Den grunduddannelse samt den  

 videreuddannelse, fagforeningen havde givet, svarede til det  

 uddannelsesniveau,  

 som en advokatfuldmægtig har, hvilket bestyrkes af, at modparten i faglige  

 sager oftest er arbejdsgiverorganisationer eller advokatfuldmægtige.
Var  

 uddannelsesniveauet og kompetenceniveauet ikke tilsvarende, havde  

 ancienniteten  

 næppe været 7 år på nuværende tidspunkt og 5 år på ligningstidspunktet for  

 denne sag.
Det er således ikke korrekt, når skatteankenævnet, har anført, at  

 uddannelsesniveauet ikke svarede til en juridisk grunduddannelse.  

 Uddannelsesniveauet i eksempelvis konkursret behandles ikke på jurastudiets  

 grunduddannelse, men derimod på overbygningen.
Det til trods er netop  

 konkursret et væsentligt arbejdsområde i stillingen.
Der kan nævnes mange  

 andre  

 lignende eksempler, og der henvises til det vedlagte CV for klageren.
Der er  

 altså tale om en fejlopfattelse, når skatteankenævnet opfører den forudgående  

 uddannelse som en grunduddannelse med en række kurser.
Der er tale om en  

 grunduddannelse samt en egentlig videreuddannelse indenfor fagforeningen,  

 inden  

 efteruddannelsen blev påbegyndt.
Det må derfor fastslås, at uddannelsen  

 ligger  

 indenfor rammerne af efteruddannelse, og at efteruddannelsen har en konkret  

 og  

 direkte tilknytning til indkomsterhvervelsen.
 Det fremgår af klagerens CV, at han i  

 perioden september 1995 til januar 1996 har gennemgået en arbejdsretlig  

 grunduddannelse.
Det antydes af skatteankenævnet i  

 sagsfremstillingen, at BA. jur. uddannelse vil kunne føre til en højere  

 stilling end den nuværende med blot en BA. jur.
Der ansættes i  

 det hele meget  

 få BA. jur. i stillinger i Danmark, og ingen i lønmodtagerorganisationer,  

 arbejdsorganisationer, advokatkontorer m.v., hvilket afkræfter formodningen  

 for  

 videreuddannelse.
Skatteankenævnet har konstateret, at der  

 foreligger en aftale om betalt uddannelse mellem arbejdsgiver og lønmodtager.  

 Skrivelsen er ganske kort, men forholdene er, at aftalen kom i stand i  

 forbindelse med en række medarbejderudviklingsaftaler, hvor undervisningen  

 under Åben Uddannelse blot var et af flere uddannelsestiltag.
Formålet var  

 efteruddannelse af bl.a. områderne erstatning i kontrakt samt erstatning  

 udenfor kontrakt (jurastudiets 1. og 3. år) samt bl.a. strafferet,  

 straffeproces og tingsret (jurastudiets 2. og 3. år) samt bl.a. strafferet,  

 straffeproces og tingsret (jurastudiets 2. og 3. år). Arbejdsgiver og faglig  

 organisation er sammenfaldende i dette tilfælde, men begge anbefalede  

 efteruddannelsen.
Uddannelsen er således sket efter aftale med arbejdsgiveren  

 og i dennes tjeneste.
 Klagerens arbejdsgiver har i en  

 erklæring af 2. oktober 2001 bekræftet, at arbejdsgiveren betaler uddannelsen  

 for klageren, da denne er at betragte som relevant efteruddannelse i  

 forbindelse med jobbet.
Afdelingen skulle selv afholde  

 udgifterne til uddannelsen inden for det eksisterende budget.
Da midlerne var  

 begrænsede, blev aftalen, at firmaet betalte bøger, kursusafgift m.v., men  

 ikke  

 transport, kost og logi.
Arbejdstiden blev ligeledes ændret, således at  

 arbejdstiderne (fikstid og flekstid) passede med uddannelsen og med  

 transporten  

 til og fra uddannelsen.
Skatteankenævnet ses ikke at have lagt vægt på disse  

 forhold og har ej heller lagt vægt på, at skatteministeren har udtalt, at  

 i  

 praksis har den omstændighed, at udgiften er afholdt på arbejdsgiverens  

 foranledning og i dennes interesse  fordi uddannelsen har relation til  

 virksomhedens arbejdsområde, imidlertid trukket i retning af  

 efteruddannelse.  

 Uddannelsesmidlerne var altså begrænsede, og arbejdet blev lagt til rette,  

 således at uddannelsen kunne gennemføres.
Uddannelsen startede i sommeren 1999 og  

 har samtidig været beskæftigelse på fuld tid, dog således at arbejdstiden  

 blev  

 tilrettelagt sådan at studiet kunne gennemføres.
Der har altså siden  

 uddannelsens start været en tæt arbejdsmæssig tilknytning til virksomheden,  

 ligesom der i hele uddannelsesperioden er udbetalt løn.
Ligeledes bevares  

 anciennitet, pension m.v. i den nuværende uddannelsesorlovsperiode.
Uddannelsen påbegyndtes i sommeren 1999,  

 men på grund af uvidenhed omkring reglerne er der ikke foretaget fradrag for  

 tilsvarende udgifter til transport, kost og logi for indkomståret 1999.  

 Skatteforvaltningen er i forbindelse med den foreliggende sag blevet bekendt  

 med dette, dog uden at det har ført til vejledning om at indsende anmodning  

 om  

 refusion af udgifterne.
Skatteankenævnet anmodes om at tage stilling til, om  

 disse udgifter kan refunderes i forbindelse med den foreliggende sag.
Beløbet  

 udgør ca. 18.000 kr.
 Klageren har foretaget fradrag på  

 selvangivelsen for indkomståret 2001 for tilsvarende  

 efteruddannelsesudgifter.
 Den omhandlede uddannelse falder efter  

 en konkret og individuel vurdering indenfor området af efteruddannelse af de  

 anførte grunde.
Det er korrekt som antaget af  

 skatteankenævnet, at BA. jur. er en videregående universitetsuddannelse, men  

 der er tale om en baglæns konklusion fra skatteankenævnets side.
Argumentet  

 fra  

 skatteankenævnets side har kun betydning, hvis man forudsætter, at der på  

 aftaletidspunktet (eller eventuelt i løbet af gennemførelsesåret 2000) var en  

 aftale om at gennemføre en videregående uddannelse.
Skatteankenævnet har i  

 sin  

 argumentation forsøgt at fremføre dette, men det er en udokumenteret påstand.  

 Der har ikke på noget tidspunkt været nogen aftale mellem arbejdsgiveren og  

 klageren om at gennemføre BA. jur.
Der er således tale om en  

 bagslutning fra  

 skatteankenævnets side og ikke en forudsætning eller et faktum.
Derimod er det et faktum, som er  

 dokumenteret af klageren, at der forelå en beslutning mellem arbejdsgiveren  

 og  

 klageren taget i forbindelse med medarbejderudviklingssamtaler om en række  

 efteruddannelsestiltag i 2000, hvoriblandt 2 enkeltfag under åben uddannelse  

 på  

 X Universitet indgik i den samlede efteruddannelsespakke.
Det er  

 korrekt, at  

 BA jur. giver mulighed for at læse overbygningen til cand. jur., men igen  

 savner argumentet mening i denne sammenhæng.
Det forudsætter, at der forelå  

 en  

 beslutning eller en intention om at gennemføre BA. jur., hvilket ikke var  

 tilfældet.
Skatteankenævnet har endvidere anført,  

 at BA. jur. i sig selv er en kompetencegivende uddannelse.
Det er formelt  

 rigtigt, men reelt forkert.
Hvis der ses bort fra det faktuelle indhold i  

 sagen  

  at hvis der ikke forelå nogen aftale, forudsætning, intention eller  

 lignende  

 om at gennemføre en uddannelsen BA. jur.  er det generelt set et  

 faktum, at  

 BA. jur. ikke er kompetencegivende til et job i den juridiske verden i  

 Danmark.  

 Dette vil kunne bekræftes af de faglige organisationer, som organiserer  

 området.
 I den konkrete sag er det ligeledes et  

 faktum, at efteruddannelsen ikke var kompetencegivende til en  

 bedre stilling,  

 men udelukkende blev gennemført med henblik på, at klageren skulle  

 kvalificere  

 sig til at møde de udfordringer, som hans stilling medførte og vil medføre i  

 fremtiden.
Skatteankenævnet har anført, at man  

 udelukkende har henvist til ligningsloven i forbindelse meddefinitionen af  

 efteruddannelse og videreuddannelse.
Modsætningsvis må det betyde, at  

 skatteankenævnet ikke har benyttet sig af den afgørelsespraksis, der er på  

 området i sin vurdering af sagen.
Loven i sig selv indeholder ikke mange  

 retningslinier for definitionen, hvilket også bekræftes af de mange spørgsmål  

 fra folketinget til ministeren om netop definitionerne.
Disse fastlægges  

 således gennem afgørelserne (praksis). En del af disse afgørelser er netop  

 truffet af Landsskatteretten.
Told-  

 og Skattestyrelsens bemærkninger ToldSkat har under sagens behandling i  

 Landsskatteretten bl.a. anført følgende:
 ToldSkat skal bemærke, at beløb, som en  

 arbejdsgiver betaler for de ansattes skolegang, og værdien af lærebøger, som  

 arbejdsgiveren køber og stiller til rådighed for ansatte under uddannelsen  

 ikke  

 beskattes, jf. ligningslovens § 31. Skattefriheden omfatter en række andre  

 ydelser til dækning af udgifter i forbindelse med uddannelse og kurser, når  

 ydelserne modtages fra en arbejdsgiver som led i et ansættelsesforhold eller  

 som led i en aftale om ydelse af personligt arbejde i øvrigt.
 Skattefriheden omfatter blandt andet  

 lange videregående uddannelser, der erhverves på universiteter og andre  

 højere  

 uddannelsesinstitutioner.
 Ydelser til godtgørelse af udgifter til  

 kost og logi og befordring skal ikke medregnes til den skattepligtige  

 indkomst.  

 Dette fremgår af ligningslovens § 31, stk. 3, og Ligningsvejledningen 2004  

  1  

 almindelig del, punkt A.B.1.9.21.
 Af ligningslovens § 31, stk. 6, fremgår  

 det, at udgifter omfattet af ligningslovens § 31, stk. 3, der ikke dækkes af  

 en  

 arbejdsgiver m.v., ikke kan fradrages af den skattepligtige medmindre dette  

 følger af skattelovgivningens almindelige regler.
 Heraf følger, at der som udgangspunkt  

 ikke kan tages fradrag for udgifter til uddannelse, herunder udgifter til  

 studierejser og kurser, som afholdes som led i en kompetencegivende  

 uddannelse.  

 Dette skyldes at udgifter til uddannelse anses for en etableringsudgift.  

 Udgiften afholdes til etableringen af et indkomstgrundlag og ikke til  

 erhvervelse af indkomsten.
 Hvis der derimod er tale om, at udgifter  

 afholdt som led i en efteruddannelse vil udgiften være fradragsberettiget.  

 Det  

 er en betingelse, at kurset m.v. har den fornødne forbindelse til den  

 løngivende stilling.
Grænsen mellem videreuddannelse og  

 efteruddannelse er ikke skarp.
Men det er karakteristisk for en  

 efteruddannelse, at den har til formål at vedligeholde og ajourføre den viden  

 eller de kvalifikationer, som kræves for at kunne bestride det aktuelle  

 arbejdsområde.  

 I modsætning hertil kan en videreuddannelse karakteriseres ved, at den  

 medfører  

 en opkvalificering til en anden og eventuelt højere kvalificeret funktion.
 Ligningslovens § 31, stk. 6, medfører  

 altså ikke en udvidet adgang til at tage fradrag, der er således kun adgang  

 til  

 fradrag, hvis der er tale om en efteruddannelsesudgift.
 Ifølge Ligningsvejledningen benævnes  

 uddannelser der erhverves på universiteter og andre højere uddannelser som  

 lange videregående uddannelser.
 Skatteyder oplyser ligeledes selv, at BA  

 jur. uddannelsen er en del af det fundament (en grundforståelse) som især den  

 kommende meget specialiserede undervisning i ex. socialret skal bygge på.
På den baggrund finder ToldSkat at der  

 er tale om en kompetencegivende universitetsuddannelse som efter de  

 almindelige  

 regler ikke giver adgang til fradrag af udgifter til befordring, kost og  

 logi. Landsskatterettens  

 bemærkninger og begrundelse To retsmedlemmer, herunder  

 retsformanden, bemærker, at efter ligningslovens § 31, stk. 6, kan udgifter,  

 der ikke dækkes af arbejdsgiveren, ikke fratrækkes, med mindre det følger af  

 skattelovgivningens almindelige regler.
Det betyder efter hidtidig praksis,  

 at  

 efteruddannelse - ajourføring og vedligeholdelse af tidligere erhvervet viden  

 -  

 kan fradrages, medens ny kompetencegivende uddannelse ikke giver adgang til  

 fradrag.
Disse retsmedlemmer stemmer for at stadfæste den påklagede  

 ansættelse,  

 jf. ligningslovens § 31, stk. 6.
Et retsmedlem bemærker, at klagerens  

 deltagelse i BA.
Jur. studiet er sket efter krav fra arbejdsgiveren.
Da  

 klagerens deltagelse i undervisningen således er sket på arbejdsgiverens  

 foranledning og i dennes interesse, og deltagelsen i undervisningen har været  

 relateret til klagerens beskæftigelse og ansættelse hos arbejdsgiveren,  

 stemmer  

 dette retsmedlem for at anse klageren berettiget til det selvangivne fradrag  

 for befordring, kost og logi.
 Der træffes afgørelse efter  

 stemmeflertallet.
