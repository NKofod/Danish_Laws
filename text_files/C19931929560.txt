 Ved ikrafttræden af den ny nordiske konvention om social sikring den 1.  

 januar 1994, er der åbnet en mulighed for at få allerede tilkendte pensioner  

 omberegnet efter de nye regler, artikel 27, (bil.1).
Efter den nordiske konvention af 1981 udbetaltes pension i Norden som  

 hovedregel af bopælslandet, på grundlag af en samlet nordisk bopælstid.
Dette  

 princip er forladt i den nye konvention, som følger reglerne i EF-forordning  

 nr. 1408/71 om social sikring af vandrende arbejdstagere indenfor De  

 Europæiske Fællesskaber.
Herefter udbetales der brøkpensioner fra de enkelte  

 lande, hvor pensionisten har været bosat i mindst 3 år.
ANSØGNING OM OMBEREGNING Den ny konvention's artikel 27 giver mulighed for at få en allerede  

 tilkendt pension omberegnet for nordiske statsborgere med bopæl i et  

 EØS-land, hvis pensionen er beregnet på grundlag af bopæl i flere nordiske  

 lande.
Omberegningen kan ske efter anmodning fra pensionisten eller efter  

 beslutning af den myndighed der udbetaler pensionen.
 Omberegning af pension til nordiske statsborgere med bopæl i Norden  

 foretages af kommunerne efter de almindelige regler i dansk lovgivning.
 Omberegning af pension til nordiske statsborgere med bopæl i et EØS-land  

 udenfor Norden, samt pensioner, der skal samordnes med pension fra et  

 EØS-land uden for Norden, foretages af Direktoratet for Social Sikring og  

 Bistand.
 Har pensionisten eller pensionsmyndigheden fremsat anmodning om  

 omberegning inden 2 år efter den ny konventions ikrafttræden, ydes den  

 omberegnede pension med virkning fra den 1. januar 1994.
 Kun folke/førtids- og efterladtepension skal omberegnes.
BEHANDLING AF ANSØGNING De nordiske lande har samme fremgangsmåde ved behandling af ansøgning om  

 omberegning af pension.
 Bopælslandet er behandlingsland ved ansøgning om omberegning af pension.
 Oplysninger til brug for ansøgning om pension fra et andet nordisk land,  

 berørte land, gives på et skema, som udfyldes af pensionisten (bil. 2).
Behandlingslandet fremsender skemaet til det/de berørte lande  

 (kontaktorganer, bil. 3) sammen med alle relevante oplysninger til brug ved  

 behandling af pensionsansøgning.
Ved ansøgning om invalide/førtidspension  

 skal der vedlægges lægelige oplysninger.
 Hvert enkelt land træffer afgørelse om ret til pension efter landets egen  

 lovgivning og er ikke bundet af andre landes afgørelser.
 Når det berørte land har truffet afgørelse i sagen, sendes den nationale  

 beslutning til bopælslandets institution sammen med ankevejledning.
Bopælslandet udregner herefter sin egen pension samt eventuelt tillæg, jf.  

 næste afsnit.
Den sammenfattende afgørelse (bil. 4 og 5) sendes sammen med de  

 nationale afgørelser og ankevejledning til pensionisten.
 Bopælslandet sender samtidig kopi af den sammenfattende afgørelse til de  

 berørte lande.
 Af administrative hensyn skal den første udbetaling af den omregnede  

 pension ske den 1. i måneden, 3 måneder efter datoen på den sammenfattende  

 afgørelse.
TILLÆG Hvis en omberegnet pension skal udbetales med et mindre beløb end den  

 hidtil udbetalte pension, skal der ydes et tillæg, som udgør forskellen  

 mellem den omberegnede pension og pensionen beregnet efter de tidligere  

 regler, jf. konventionens artikel 25 (bil. 1).
 Tillægget udbetales af bopælslandet.
 Hvis der på omberegningstidspunktet ydes tillæg efter den gamle  

 konvention's artikel 19, stk. 5, kan tillægget udbetales af 2 lande (deles).  

 Bopælslandet betaler tillæg op til den hidtil udbetalte pension.  

 Fraflytningslandet betaler tillæg op til, hvad det tidligere udbetalte efter  

 artikel 19, stk. 5.
Tillægget beregnes i forhold til den grundpension pensionisten ville have  

 ret til efter den gamle konvention.
Såfremt en pensionist kun ønsker at  

 modtage pension fra et land eller ønsker at opsætte pensionsudbetalingen,  

 udbetales der ikke tillæg.
 Hvert år den 1. januar reguleres tillægget efter følgende princip:
Hvad ville pensionisten have modtaget såfremt den gamle konvention var i  

 kraft.
Differencen mellem dette beløb og det som faktisk udbetales, modsvarer  

 til en hver tid tillægget.
 Tillægget beregnes efter kursen den 1. januar i beregningsåret.
 Bopælslandet undersøger hvert år den 1. januar pensionssatsen i de andre  

 udbetalende lande.
 Tillægget påvirkes af ændringer af civilstand, indtægter m.m., hvis disse  

 ville have medført ændringer i en pension udbetalt efter reglerne i den gamle  

 konvention.
UDBETALING Kommunerne påbegynder udbetalingen af pensionen til pensionister med bopæl  

 i Norden, Direktoratet for Social Sikring og Bistand vil på et senere tidspunkt  

 overtage udbetalingen, jf. reglerne i EF-forordning nr. 1408/71.
 Direktoratet for Social Sikring og Bistand udbetaler pensionen til  

 pensionister bosat i et EØS-land udenfor Norden, såfremt pensionen er  

 samordnet med pension fra et andet EØS-land.
EKSEMPLER PÅ OMBEREGNING DE SAMLEDE PENSIONER ER MINDRE END DEN HIDTIL UDBETALTE PENSION Tillæg ydes fra bopælslandet.
Tillægget beregnes således:
 Pensioner fra de øvrige nordiske lande omregnes til danske kroner pr.  

 01.01.1994. Hvis de samlede pensioner inklusiv den danske pension er mindre  

 end den hidtil udbetalte pension, udbetaler bopælslandet et tillæg, således  

 at den samlede pensionsudbetaling forbliver uændret.
 Se regneeksempel 1.
DE SAMLEDE PENSIONER ER STØRRE END DEN HIDTIL UDBETALTE PENSION Pensionen fra de øvrige nordiske lande omregnes til danske kroner pr.  

 01.01.1994 og opgøres for hele efterbetalingsperioden, dvs. fra den  

 01.01.1994 til datoen for pensionsudbetalingen.
Dette beløb sammenlignes med  

 den danske pension, der er udbetalt i samme periode.
Herefter fratrækkes det  

 beløb, der er betalt for meget i dansk pension.
Det/de berørte lande  

 udbetaler et beløb svarende til differencen.
 Se regneeksempel 2.
Såfremt pensionisten ikke har haft 3 års bopæl i Danmark, på tidspunktet  

 for omberegningen og derfor stadig modtager pension fra et andet nordisk  

 land, omregnes pensionen fra de øvrige nordiske lande til danske kroner pr.  

 01.01.1994 og opgøres for hele efterbetalingsperioden.
Dette beløb fratrækkes  

 beløbet, der skulle have været været udbetalt i samme periode fra Danmark.  

 Danmark udbetaler et beløb svarende til differencen.
 Se regneeksempel 3 og 4.
Den pension, pensionisten har ret til fra et andet nordisk land i  

 tidrummet fra den 01.01.1994 og frem til udbetalingstidspunktet, bliver  

 modregnet i den danske pension, som er udbetalt i samme periode.
Der bliver  

 således ikke tale om udbetaling af pension fra et andet nordisk land med  

 tilbagevirkende kraft eller refusion landene imellem.
Vejledningen vedlægges et sæt med spørgeskema, sammenfattende  

 pensionsafgørelse med tillæg og sammenfattende afgørelse.
Sættet kopieres i  

 kommunen til brug ved behandling af omberegningssager.
 DIREKTORATET FOR SOCIAL SIKRING OG BISTAND DEN 22. DECEMBER 1993.
