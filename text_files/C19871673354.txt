(Til alle amtsråd og Frederiksberg  

 kommunalbestyrelse) Hermed følger Undervisningsministeriets cirkulære af 20. november 1987 om  

 ændring af cirkulære af 1. juli 1986 om leder- og lærerstillinger ved  

 amtskommunale enkeltfagskurser (lov om prøveforberedende  

 enkeltfagsundervisning m.v. for voksne).
 I forbindelse med de generelle aftaleforhandlinger på TFU-området pr. 1.  

 april 1987 blev det aftalt at indføre godtgørelse for transporttid i visse  

 tilfælde til tjenestemænd ved amtskommunale enkeltfagskurser.
 Under henvisning hertil er der mellem Finansministeriet og Lærernes  

 Centralorganisation den 20. oktober 1987 indgåede aftale om godtgørelse for  

 transporttid i visse tilfælde til tjenestemænd ved amtskommunale  

 enkeltfagskurser bortset fra tjenestemandsansatte adjunkter/lektorer.
 Cirkulæret har virkning fra 1. august 1987.
Det fremgår af cirkulæret, at der til en tjenestemand, som på samme dag i  

 skemafri timer foretager transport mellem flere undervisningssteder for at  

 udføre skemalagt undervisning, skal ydes godtgørelse, såfremt den samlede  

 transport overstiger 8 km.
Transport mellem bopæl og undervisningssteder  

 medregnes ikke.
Godtgørelsen ydes som et særligt tillæg, der udgør 47,50 kr. (grundbeløb  

 pr. 1. oktober 1984) pr. transportdag.
Tillægget udgør pr. 1. august 1987  

 52,74 kr.
Opmærksomheden henledes på, at der ikke kan ydes godtgørelse for  

 transporttid mellem flere arbejdssteder, når transporten foregår i  

 arbejdstiden.
Der kan ligeledes ikke ydes tillæg i tilfælde, hvor 8  

 km-grænsen overskrides på grund af kørsel fra et undervisningssted til  

 administrativt arbejde på et andet tjenestested.
 Cirkulærets bestemmelser finder tilsvarende anvendelse for timelærere,  

 årsvikarer og månedslønnede vikarer ved amtskommunale enkeltfagskurser.
 Cirkulæret medfører følgende ændringer i Undervisningsministeriets  

 cirkulære af 1. juli 1986 om leder- og lærerstilinger m.v. ved amtskommunale  

 enkeltfagskurser:
 I cirkulæret af 1. juli 1986 indsættes § 36a.
Undervisningsministeriet, den 20.  

 november 1987 P.m.v.
 e.b.
Susanne Boe fm.
