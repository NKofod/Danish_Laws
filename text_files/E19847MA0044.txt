En landbrugsvirksomhed anmodede om at få udbetalt et negativt  

 indkomstskattebeløb, der af toldvæsenet var modregnet i et skyldigt  

 merværdiafgiftsbeløb.
Virksomheden var af den opfattelse, at modregningen var  

 uberettiget, idet udbetaling af negativ indkomstskat ifølge § 8 i lov nr. 63  

 af 10. marts 1982 ikke kan gøres til genstand for retsforfølgning.
Af  

 udvalgsbetænkningen i forbindelse med lovforslagets behandling fremgik, at  

 ministeren for skatter og afgifter havde oplyst, at det offentlige kan  

 modregne med sine krav over for de skattepligtiges krav på udbetaling af  

 negativ indkomstskat.
Skatteværdien af renteudgifter udbetales af staten, som derfor må antages  

 at have adgang til at modregne alle sine forfaldne krav på den pågældende  

 skattepligtige i det udbetalte beløb.
Denne adgang for staten til at modregne  

 er fastslået ved 2 højesteretsdomme, jf.
UfR 1955, s 13, og UfR 1982, s 24.
Kommunale krav kan derimod ikke modregnes i statens udbetaling af den  

 skattemæssige værdi af renteudgifter, selv om kommunerne efter forslagets § 4  

 efterfølgende skal dække en femtedel af udbetalingen.
I udvalgsbetænkningen  

 blev der i øvrigt stillet forslag om ændring af § 8, således at der som nyt  

 stykke blev indsat: "Der kan ikke modregnes over for kravet."  

 Ændringsforslaget blev ved lovforslagets anden behandling forkastet.
 Ministeriet for skatter og afgifter anså på denne baggrund toldvæsenets  

 modregning for at være foretaget retsmæssigt, jf. bekendtgørelse nr. 136 af  

 30. marts 1982 (§ 2, stk. 3), idet der ikke på modregningstidspunktet var  

 etableret nogen betalingsordning med virksomheden.
