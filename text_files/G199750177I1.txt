Formålet med registeret er at lette de administrative rutiner ved udarbejdelse af statistikker over alle kategorier af arbejdsulykker og arbejdsbetingede lidelser for derigennem at forbedre den enkeltes arbejdsmiljø. Formålet er endvidere at understøtte sagsbehandlingen hos Bedriftsundhedstjenesten ved at registrere arbejdsskadeblanketter samt sagsforløb herunder erindringsrutiner.
Personkreds: Registeret må kun indeholde oplysninger om personer, som er/har været ansat ved Aalborg Kommune, og som ifølge anmeldelse har været udsat for en arbejdsulykke, samt personer som ifølge anmeldelse lider eller formodes at lide af en arbejdsbetinget lidelse.
 Ikrafttrædelsesdato: 24/06/1997. Erstatter tidligere forskrifter.
