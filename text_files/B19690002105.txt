 I henhold til § 5, stk. 1, og § 6 i lov nr. 397 af 9. december 1968 om  

 ændring af ligningsloven fastsættes følgende regler om den nedsættelse af  

 skattepligtig indkomst eller pålignede skatter, som kan bevilges efter lovens  

 §§ 5 og 6:
 § 1.  Indtægtsnedgangen anses for væsentlig, hvis den  

 forventede årsindtægt er mindst 20 pct. lavere end indtægten i indkomståret,  

 opgjort i overensstemmelse med lovens § 5, stk. 2, 2.-4. pkt.
 § 2.  Nedsættelse ved erhvervsophør på grund af  

 alvorlig sygdom kan kun ske, hvis sygdommen har nedsat erhvervsevnen  

 væsentlig.
 § 3.  Opfylder den skattepligtige eller hans  

 ægtefælle, der sambeskattes med ham, betingelserne for nedslag i den  

 skattepligtige indkomst efter særlige regler, f.eks. i lov om nedslag i  

 skatteansættelsen for folkepensionister m.fl. eller i lov om nedslag for  

 renteindtægter m.v., gives sådanne nedslag ud over nedsættelsen som følge af  

 erhvervsophøret.
 Finansministeriet, den 21. januar 1969.
 Poul Møller.
