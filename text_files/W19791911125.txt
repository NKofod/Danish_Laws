En fraskilt kvinde kunne ikke få inddrevet sit underholdsbidrag fra  

 sin i Tyskland bosiddende ægtefælle.
Ankestyrelsen fandt, at tilfældet måttte  

 sidestilles med de tilfælde, hvor der forgæves er gjort forsøg på  

 inddrivelse, og at hustrubidraget herefter ikke skulle medtages ved  

 pensionsberegningen, så længe det fandtes godtgjort, at ansøgeren ikke modtog  

 bidraget.
 MEDDELELSE OM AFGØRELSEN:
 En kvinde, hvis fraskilte mand var bosiddende i Tyskland, havde i  

 forbindelse med ægteskabets opløsning fået tillagt hustrubidrag.
Socialforvaltningen havde beregnet hendes enkepension under hensyntagen  

 til hustrubidraget (9.000 kr. årligt), og dette medførte, at  

 pensionstillægget blev nedsat fra 297 kr. til 220 kr.
Ansøgerens tidligere  

 ægtefælle betalte imidlertid ikke bidraget.
 Ansøgeren havde henvendt sig såvel til amtet som justitsministeriet med  

 henblik på inddrivelse af bidraget, men begge instanser havde afvist at tage  

 sagen op under henvisning til , at der ikke med Tyskland var indgået nogen  

 konvention om inddrivelse af hustrubidrag.
 Efter sikringsstyrelsens cirkulære af 6. december 1978 om folke-,  

 invalide- og enkepensionens størrelse pr. 1. januar 1979 pkt. 4 medregnes  

 hustrubidrag som en indtægt, medmindre myndighederne efter den berettigedes  

 begæring forgæves har søgt det inddrevet.
 Ankestyrelsen fandt, at det omhandlede tilfælde måtte sidestilles med  

 forgæves forsøg på inddrivelse, og så længe det fandtes godtgjort, at  

 ansøgeren ikke havde modtaget hustrubidraget, burde dette ikke medtages i  

 beregningsgrundlaget.
