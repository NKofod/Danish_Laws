(Til stiftsøvrighederne) Ved aftale af 16. juli 1982 mellem finansministeriet og tjenestemændenes  

 centralorganisationer er der tillagt aftale af 2. november 1979 om  

 boligtjenestetelefoner m.v. (vedlagt som bilag) virkning for folkekirkens  

 tjenestemænd fra den 1. april 1982 at regne.
Aftalen gælder tilsvarende for  

 ansatte i folkekirken på tjenestemandslignende vilkår.
 Tildeling af telefon(godtgørelse) .
 Telefon eller telefongodtgørelse efter aftalens regler bevilges provster  

 og præster af stiftsøvrigheden og kirke- og kirkegårdsfunktionærer af  

 menighedsrådet.
Der kan af menighedsrådet bevilges andre ansatte end de af  

 tjenestemandsaftalen omfattende en telefongodtgørelse, såfremt det er  

 ønskeligt tjenstligt at kunne opkalde de pågældende, eller de må foretage  

 jævnlige tjenstlige telefonopkald i større omfang fra bopælen.
Godtgørelsen  

 kan højst fastsættes svarende til tjenestemandsaftalens regler om  

 boligtjenestetelefon.
 Udgifternes afholdelse.
 Telefonudgifter ifølge aftalen afholdes af præstelønningskassen for så  

 vidt angår præster og af kirkekassen for så vidt angår kirke- og  

 kirkegårdsfunktionærer.
 Af provsters telefongodtgørelse afholder præstelønningskassen  

 oprettelsesafgift, abonnementsafgift og afgifter til ekstra- installationer,  

 medens fællesfonden udreder samtaleafgifterne med fradrag af provstens andel  

 på 60 kr. pr. kvartal vedrørende private samtaler.
 Telefongodtgørelsen til præster på Færøerne afholdes i sin helhed af  

 fællesfonden.
 Tvivlsspørgsmål .
 Tvivlsspørgsmål vedrørende aftalens forståelse bedes forelagt ministeriet.
 Kirkeministeriets cirkulære af 20. august 1982 angående  

 boligtjenestetelefoner m.v. til tjenestemænd m.fl. i folkekirken ophæves.
Kirkeministeriet, den 30. juni 1983 Elsebeth Kock-Petersen /K.Bagger.
bilag Aftale mellem finansministeren og Statstjenestemændenes Centralorganisation I, Statstjenestemændenes Centralorganisation II, Akademikernes Centralorganisation (tjenestemandsudvalget) og Lærernes Centralorganisation om boligtjenestetelefoner m.v.
 ..oOo...
 I henhold til § 45, stk. 1, i lov nr. 291 af 18 juni 1969 om tjenestemænd  

 i staten, folkeskolen og folkekirken aftales følgende:
Tildeling § 1. Boligtjenestetelefon kan efter vedkommende ministers bestemmelse  

 tildeles tjenestemænd eller andre ansatte, som det er absolut påkrævet at  

 kunne opkalde tjenstligt uden for normal tjenestetid eller som jævnligt og i  

 større omfang må foretage tjenstlige telefonopkald fra bopælen.
 Ingen kan få tildelt mere end 1 boligtjenestetelefon.
 Oprettelse m.v.
§ 2. Såfremt vedkommende tjenstemand ikke i forvejen har privat telefon,  

 tegnes telefonabonnement i styrelsens navn med tjenestemanden som bruger,  

 idet telefonselskabet anmodes om at sende løbende telefonregninger til  

 brugeren.
Oprettelsesafgift afholdes af statskassen.
 Boligtjenestetelefon optages efter styrelsens bestemmelse i telefonbogen i  

 forbindelse med styrelsens telefonnumre på tjenestestedet.
Statskassen betaler afgift for flytning af boligtjenestetelefon, uanset om  

 flytningen sker i forbindelse med tjenstlig forflyttelse eller ej.
Det er dog  

 en forudsætning, at der også efter flytningen er tjenstligt behov for  

 telefonen, jfr.§ 6.
 En tjenestemand, der har fået tildelt boligtjenestetelefon, kan ikke uden  

 styrelsens samtykke flytte denne telefon til et andet sted end til den til  

 enhver tid værende faste bopæl.
Afgifter for etablering og flytning af eventuelle ekstrainstallationer  

 afholdes af brugeren selv.
Vedkommende styrelse kan dog, hvor de tjenstlige  

 forhold gør det påkrævet, godkende installering af alarmklokke og/eller  

 ekstra stik, i hvilket tilfælde statskassen betaler afgifterne.
Almindelig godtgørelse § 3. Abonnements-og samtaleafgifter betales af brugeren, der som tilskud  

 fra styrelsen modtager en godtgørelse svarende til den laveste faste  

 abonnementsafgift inden for telefonområdet, samt afgifter for  

 ekstrainstallationer, der er godkendt af styrelsen, jfr. § 2, stk. 5.  

 Herudover betaler styrelsen et beløb på 27 kr.i kvartalet til  

 boligtjenestetelefoner, hvor samtaleafgifter betales pr. tidsenhed  

 (tællerdebiterede telefoner) eller pr. opkald.
For telefoner, hvor den faste  

 abonnementsafgift inkluderer ret til et vist antal samtaler inden for et  

 centralområde, betales der ikke noget beløb ud over den faste abonnements  

 afgift (+ekstrainstallationer).
Godtgørelsen udbetales kvartalsvis forud hver 1. januar, 1. april, 1. juli  

 og 1. oktober.
Hvor det af regnskabstekniske grunde findes praktisk, kan  

 godtgørelsen dog udbetales månedsvis forud.
 Ved tildeling eller inddragelse af en boligtjenestetelefon inden for et  

 kvartal afkortes godtgørelsen forholdsmæssigt.
Særlig ordning § 4. Såfremt abonnements. og samtaleafgifter for en boligtjenestetelefon  

 er (eller forventes at blive) unormalt store, og dette efter styrelsens skøn  

 må tilskrives tjenstlige telefonopkald, kan der i stedet for ydelse af den i  

 § 3 omhandlede almindelige godtgørelse træffes en særlig ordning, hvorefter  

 styrelsen betaler et beløb svarende til den faste abonnementsafgift  

 (+ekstrainstallationer) samt halvdelen af samtaleafgifter og eventuelle  

 yderligere abonnementsafgifter.
 Ordningen administreres således, at samtlige telefonregninger indleveres  

 til og honoreres af vedkommende styrelse, der ved nærmest følgende  

 lønudbetaling tilbageholder et beløb svarende til den andel af afgifterne,  

 som brugeren selv skal afholde.
 Den heromhandlede særlige godtgørelsesordning kan etableres enten ved  

 boligtjenestetelefonens tildeling eller. for en bestående  

 boligtjenestetelefon. ved begyndelsen af et kvartal.
Tjenestestedstelefon § 5. Udfører vedkommende tjenestemand en væsentlig del af tjenesten fra  

 sin bopæl, og har han ikke mulighed for at benytte tjenestestedets telefon,  

 kan der. hvis den ovenfor omhandlede særlige ordning medfører en urimelig  

 stor telefonudgift for tjenestemanden. etableres en egentlig  

 tjenestedstelefon på tjenestemandens bopæl.
 I dette tilfælde betaler statskassen samtlige abonnements- og  

 samtaleafgifter, idet tjenestemanden dog til dækning af private samtaler  

 betaler et fast beløb på 60 kr. kvartalsvis bagud.
 Tilsvarende betalingsregler gælder, hvor pågældende af tjenstlige grunde  

 har fået tildelt en boligtjenestetelefon, der er tilsluttet tjenestestedets  

 telefonanlæg.
Inddragelse af boligtjenestetelefoner § 6. Vedkommende styrelse kan til enhver tid inddrage  

 boligtjenestetelefoner.
 Sådan inddragelse skal finde sted ved brugerens afgang fra tjenesten og  

 ved bortfald af de tjenstlige forhold, der har begrundet tildelingen.
Ved inddragelse af en boligtjenestetelefon, for hvilken stat har betalt  

 oprettelsesafgiften, kan brugeren fortsætte telefonabonnementet for egen  

 regning ved at tilsvare styrelsen et beløb svarende til oprettelsesafgiften  

 på inddragelsestidspunktet med fradrag af 230 kr.
Ekstrainstallationer, for  

 hvilke statskassen har betalt afgifterne, kan dog overtages af brugeren uden  

 betaling.
Ikrafttrædelse § 7. Aftalen træder i kraft den 1. januar 1980, fra hvilket tidspunkt  

 økonomiministeriets cirkulære nr. 242 af 17. november 1967 ophæves.
København, den 2.november 1979 Statstjenestemændenes Finansministeriet Centralorganisation I P.M.V.
