 I medfør af §§ 1, 2, 12 og 13, stk. 3, i lov nr. 190 af 9. maj 1984 om  

 planteskadegørere fastsættes:
 § 1.  Med henblik på at begrænse risikoen for  

 spredning af planteskadegøreren Beet necrotic yellow vein virus (rhizomania)  

 skal de planter m.m., der er nævnt i bilaget, kolonne 1, overholde de krav,  

 der er anført i kolonne 2.
 § 2.  Planter af Beta vulgaris L., roer, til  

 foder eller industriel forarbejdning og jord og usteriliseret affald fra roer  

 må sælges, når Plantedirektoratet efter anmodning har konstateret, at de  

 særlige krav i bilaget, nr. 2-4, er overholdt.
 § 3.  Ved salg skal de planter m.m., der er nævnt i §  

 2 være forsynet med et plantepas udfærdiget af Plantedirektoratet efter  

 reglerne i bekendtgørelse om planter.
 § 4.  §§ 2 og 3 gælder ikke for salg på det lokale  

 marked.
 § 5.  Bekendtgørelsens bestemmelser om salg gælder  

 også for udbud til salg og for fordeling, levering eller anden form for  

 overdragelse.
 § 6.  Overtrædelse af §§ 2 og 3 straffes med bøde.
 § 7.  Bekendtgørelsen træder i kraft den 14. juni  

 1993.
