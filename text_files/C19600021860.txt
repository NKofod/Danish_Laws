I.
Overenskomstens ikrafttrædelse, dens område og almindelige principper.
Ved den mellem Danmark og Frankrig den 8. februar 1957 afsluttede overenskomst til undgåelse af dobbeltbeskatning m.v., jfr.
udenrigsministeriets bekendtgørelse nr. 36 (Lovtid.
C.) af 27. juni 1958 og finansministeriets meddelelse af 7. juni 1958, er der fastsat en række bestemmelser, der i tilfælde, hvor en skattepligtig ville blive udsat for en dobbeltbeskatning på grund af sammenstødende skattekrav fra dansk og fransk side, medfører afvigelser fra skattelovgivningens almindelige regler med hensyn til indkomst og formuebeskatningen.
Overenskomsten, der trådte i kraft i 1958, kommer for Danmarks vedkommende første gang til anvendelse ved beskatning af indtægter, der hidrører fra kalenderåret 1958 eller for regnskabsår, der afsluttes i løbet af dette kalenderår, og for så vidt angår formueskat ved beskatning af formuen pr. 31. december 1958 eller den sidste dag i regnskabsår, der afsluttes i løbet af ikrafttrædelsesåret, jfr. art. 27. Dette vil sige, at overenskomsten i alle tilfælde har virkning for skatteåret 1959-60.
For skatteydere, der har afsluttet deres regnskab så tidligt i året 1958, at dette regnskab har kunnet lægges til grund for ansættelsen for skatteåret 1958-59, vil overenskomsten dog få virkning allerede for dette skatteår.
Overenskomsten finder uanset statsborgerforhold anvendelse på alle skattepligtige, der er hjemmehørende enten i Danmark eller i Frankrig, samt på aktieselskaber og andre sammenslutninger, der har hjemsted i en af de to stater.
Det er således en forudsætning for overenskomstens anvendelse, at den pågældende person eller det pågældende selskab opfylder betingelserne for fuld skattepligt i mindst et af de to lande.
For Danmarks vedkommende omfatter overenskomsten (jfr. art. 1 (1)) indkomst- og formueskatter til staten og kommunal indkomstskat (herunder kirkeskat).
I henhold til art. 1 (2) finder overenskomsten endvidere anvendelse på alle andre skatter og afgifter af lignende karakter, som efter overenskomstens underskrivelse måtte blive pålagt af en af staterne eller i et område, til hvilket overenskomsten måtte være blevet udvidet.
Overenskomsten finder herefter anvendelse på folkepensionsbidraget, sømandsskatten og den særlige indkomstskat.
Der er ikke til overenskomsten knyttet nogen slutprotokol.
Alle definitioner m.v. er medtaget i selve overenskomstens tekst, jfr.
 art. 2.
Af definitionerne skal her fremhæves art. 2 (1), hvorefter  

 "Danmark" i overenskomsten betyder Kongeriget Danmark med undtagelse af Færøerne og Grønland.
Overenskomsten kan dog med de ændringer, der anses for nødvendige af begge stater, ved noteveksling udvides til at gælde for disse områder, såfremt der her opkræves skatter af samme karakter som dem, der omfattes af overenskomsten, jfr. art.
 26.
Endvidere kan fremhæves, at udtrykket "person" ikke alene  

 omfatter fysiske personer, men også juridiske personer og sammenslutninger af personer, som ikke har karakter af juridiske personer.
Dette sidste udtryk har dog ikke selvstændig betydning for Danmarks vedkommende.
Det bemærkes, at der ved "kompetent myndighed" eller  

 "kompetente myndigheder" i overenskomsten for Danmarks vedkommende forstås finansministeren eller hans behørigt befuldmægtigede repræsentant og for Frankrigs vedkommende generaldirektøren for skattevæsenet eller hans behørigt befuldmægtigede repræsentant.
Overenskomsten går ud fra det synspunkt, at dobbeltbeskatning foreligger, når en skattepligtig beskattes i begge lande af indkomst eller formue fra samme kilde.
Det fastslås i art. 19 (1) som et almindeligt princip, at indtægter, som i henhold til overenskomsten er skattepligtige i en af staterne, ikke kan beskattes i den anden stat, heller ikke i form af beskatning ved kilden (jfr. dog nærmere nedenfor vedrørende art.
 8 og 9).
Overenskomsten må forstås således, at det land, der har givet afkald på sin beskatningsret, er afskåret fra beskatning, uden hensyn til, om det land, der har fået tillagt beskatningsretten, faktisk udøver denne.
Hvor Danmark har givet afkald på beskatning, kan der derfor ikke kræves dokumentation for fransk beskatning som betingelse for tilståelse af skattefrihed.
Godtgør den pågældende skatteyder, at han har haft en indkomst fra Frankrig, og er denne indkomst skattefri her efter overenskomsten, skal der på dette grundlag tilstås skattefrihed.
Med hensyn til fritagelse for fransk kildeskat, jfr. art. 8 og 9, er det dog en betingelse, at den pågældende skatteyder dokumenterer, at han har domicil i Danmark og kontrolleres af skattemyndighederne her.
De i overenskomsten indeholdte regler falder i øvrigt i tre hovedgrupper: 1. regler om undgåelse af dobbeltbeskatning, 2.
regler, der skal tilsikre ensartet skattemæssig behandling af skatteyderne i de to lande og 3. regler om udveksling af oplysninger af skattemæssig karakter og om gensidig bistand med hensyn til opkrævning af skatter m.v.
Reglerne til undgåelse af dobbeltbeskatning kan opdeles i to afsnit, nemlig dels regler til løsning af den konflikt, der opstår, når en person eller et selskab opfylder betingelserne for fuld skattepligt i begge de kontraherende lande, og begge lande derfor med hjemmel i deres interne lovgivning gør krav på at beskatte den pågældende af hele hans indkomst og formue uanset, hvorfra indkomsten og formuen hidrører (art. 2 (4)), og dels regler til løsning af konflikten mellem den beskatningsret, som kan tilkomme det land, hvorfra en indkomst hidrører eller en formue er placeret (kildelandet), og det land, hvor den pågældende skatteyder er bosat eller har hjemsted, og derfor opfylder betingelserne for fuld skattepligt Begge sæt regler kan finde anvendelse i det samme konkrete tilfælde.
Opfylder en person betingelserne for fuld skattepligt i begge lande, må det først efter de i art. 2 (4) givne regler søges fastslået, hvilket af de to lande der skal have ret til at beskatte den pågældende som der bosat.
Når dette er gjort, må det ved hjælp af reglerne i art. 3-20 og 22 bestemmes, om bopælslandet skal give afkald på at beskatte visse indkomst- eller formuearter.
Som regel vil der dog kun blive tale om at anvende de sidstnævnte regler, idet der formentlig kun sjældent vil opstå tilfælde, hvor betingelserne for fuld skattepligt opfyldes i begge stater.
Hvor Danmark i overensstemmelse med overenskomstens bestemmelser giver afkald på en beskatningsret, som dets interne lovgivning hjemler, indeholder bestemmelsen i art. 19 (2) hjemmel til at beregne skatterne efter satser svarende til den skattepligtiges samlede indkomst og formue.
I henhold til finansministerens resolution skal denne adgang til at benytte den højere skattesats anvendes ved skatteligningen her i landet.
Som det fremgår af bestemmelsen, kan også kildestaten ved skatteberegningen medregne indkomster, der ifølge overenskomsten skal beskattes i bopælsstaten, men denne bestemmelse er uden betydning for Danmarks vedkommende, fordi Danmark som kildeland kun kan beskatte indtægter, der allerede ifølge overenskomsten skal beskattes i kildelandet.
Overenskomsten søger i øvrigt bortset fra reglerne i art. 2 (4) om de tilfælde, hvor begge lande gør krav på at betragte en skatteyder som fuldt skattepligtig, dobbeltbeskatning afbødet på den måde, at det land, der giver afkald på skat, ved skatteansættelsen skal bortse fra den indkomst og formue, som det har givet afkald på at beskatte.
Sådan indkomst og formue kan derfor kun medtages ved fastsættelsen af den skattesats, der skal anvendes ved skatternes beregning, men må ikke medregnes til den skattepligtige indkomst eller formue.
Angående den nærmere fremgangsmåde skal man i øvrigt henvise til afsnit IV i skattedepartementets vejledning af 23. februar 1939 til den dansk-tyske aftale af 16. december 1938 og til afsnit I i skattedepartementets vejledning nr. 20 af 18. februar 1954 til den dansk-svenske overenskomst af 27. oktober 1953.
For så vidt angår forholdet mellem Danmark og Frankrig bliver der herefter ikke anvendelse for reglen i ligningslovens § 33 om nedslag i dansk skat erlagt i udlandet.
I det følgende vil først reglerne om indkomstbeskatningen blive gennemgået, medens der i afsnit V gøres nogle særlige bemærkninger om formuebeskatningen.
II.
Overenskomstens bestemmelser vedrørende undgåelse af dobbeltbeskatning.
A.
Reglerne om ophævelse af dobbeltbeskatning, når fuld skattepligt foreligger i begge lande.
 (Art. 2 (4)).
Har en person en sådan tilknytning til begge lande, at han opfylder betingelserne for fuld skattepligt i begge lande, altså i begge lande er skattepligtig af hele sin indkomst og formue, må det afgøres, hvilket af de to lande der skal lade sin ret til at betragte den pågældende som fuldt skattepligtig vige.
For fysiske personer fastslår art. 2 (4) den hovedregel, at det land, hvor der er en fast bopæl, har prioriteten, idet fast bopæl forstås som centrum for den pågældendes livsinteresser, d.v.s. det sted, med hvilket han har de stærkeste personlige forbindelser.
Er der herefter fast bopæl i det ene land og en løsere tilknytning til det andet land - for Danmarks vedkommende f.eks. ligningslovsophold - tilkommer retten til at betragte den pågældende skatteyder som fuldt skattepligtig det land, hvor bopælen haves.
Det afgørende for, hvor den skattepligtige må anses for at have bopæl, vil være hans rent personlige forhold, f.eks. hvor hustru og børn opholder sig, hvor børnene går i skole o.s.v. Økonomisk tilknytning spiller ingen rolle i denne forbindelse.
En person, der har bopæl i begge lande, kan have hele sin indkomst fra det ene land og dog være at anse for fuldt skattepligtig i det andet land, dersom han har den stærkeste personlige tilknytning til dette land.
Kan spørgsmålet om, hvilket land der skal have beskatningsretten, ikke afgøres på grundlag af den pågældende skatteyders bopælsforhold, får det land, hvor den pågældende har sædvanligt ophold, fortrinsretten.
I tilfælde af, at en skatteyder har ophold af lige lang varighed i begge de to stater, tilkommer beskatningsretten det land, hvor den pågældende er statsborger.
Er han ikke statsborger i noget af landene, eller er han statsborger i begge lande, må der træffes aftale mellem de højeste administrative myndigheder i de to lande.
I så fald må sagen derfor forelægges skattedepartementet.
Hvor en juridisk person skal anses for fuldt skattepligtig, afgøres i henhold til skattelovgivningen i hver af de to stater, hvilket for dansk rets vedkommende vil sige efter bestemmelsen i aktieselskabslovens § 49. Foreligger der herefter fuld skattepligt i begge stater, skal sædet for den virkelige ledelse være afgørende.
Bestemmelsen om, at skattepligten for personsammenslutninger afgøres efter samme regler som juridiske personer, tager sigte på specielle franske forhold.
B.
Reglerne om ophævelse af dobbeltbeskatning i tilfælde af konflikt mellem kildelandets og bopælslandets beskatningsret.
Bopælslandets beskatningsret.
I art. 18 fastslås det som hovedreglen, at beskatningsretten tilkommer det land, hvor den pågældende skatteyder har bopæl eller hjemsted (sit skatteretlige domicil), d.v.s. det land, der har ret til at betragte den pågældende som fuldt skattepligtig.
Er der ikke i overenskomsten fastsat andet, skal kildelandet derfor give afkald på sin beskatningsret til fordel for bopæls- eller hjemstedslandet (domicillandet).
Indkomst af fast ejendom, herunder fortjeneste ved landbrugsvirksomhed eller skovdrift, beskattes ifølge art. 3 i det land, hvor den faste ejendom er beliggende.
Bestemmelsen i art. 3 gælder også for faste ejendomme tilhørende erhvervsvirksomheder af enhver art og skibs- og luftfartsvirksomheder, uanset de for disse virksomheder i øvrigt gældende særregler, jfr. herved art. 4 og 6.
Royalty, der erlægges for brugen af fast ejendom eller udnyttelsen af miner, stenbrud eller andre naturkilder, skal ifølge art. 10 (1) alene beskattes i den stat, hvor den faste ejendom, minen, stenbruddet eller naturkilden er beliggende.
Anden royalty, herunder indtægter vedrørende udleje af film, beskattes ifølge art. 10 (2) og (3) i den af staterne, hvor modtageren er bosat, og denne regel gælder således med hensyn til indkomst ved salg eller overladelse af rettigheder til udnyttelse af forfatter-, komponist- og kunstnerrettigheder samt af erhvervsmæssige ophavsrettigheder (rettigheder til patenter, varemærker, hemmelige metoder og formler). Indkomst af rettigheder af denne art tilhørende et fast driftssted beskattes dog i overensstemmelse med bestemmelsen i art. 4 i den stat, hvor det faste driftssted er beliggende.
Regler om beskatning af royalty af denne art gælder kun den del af denne, som svarer til den reelle og normale værdi af de rettigheder, for hvilke den betales, medens den eventuelt overskydende værdi beskattes i overensstemmelse med de efter arten af den pågældende indkomst gældende regler.
Opmærksomheden henledes i denne forbindelse på den den 17. september 1959 indgåede aftale mellem Danmark og Frankrig om danske opfinderes fritagelse for fransk omsætningsafgift af enerettigheder, der udnyttes i Frankrig.
Indkomst af mine-, handels- eller finansvirksomhed beskattes ifølge art. 4 kun i den stat, hvor foretagendet har fast driftssted.
Hvis foretagendet udøver virksomhed fra faste driftssteder i begge stater, må hver af staterne kun beskatte den indkomst, der erhverves gennem det driftssted, der er beliggende indenfor dets eget område.
I art. 4 (3) og (4) fastsættes de nærmere retningslinier vedrørende fordelingen af beskatningsretten mellem hovedvirksomheden og det faste driftssted og mellem flere faste driftssteder, og det fremhæves, at en passende del af hovedsædets generalomkostninger skal kunne fradrages i de forskellige driftssteders driftsoverskud.
I givet fald må de øverste kompetente myndigheder træffe aftale om fastsættelsen af beskatningsgrundlaget.
Sådanne spørgsmål må derfor indbringes for skattedepartementet.
Med hensyn til, hvad der skal forstås ved fast driftssted, henvises til bestemmelserne i art. 2 (3). I denne forbindelse må dog særlig nævnes reglen i art. 2 (3) d, hvor det for så vidt angår forsikringsforetagender bestemmes, at den omstændighed, at sådanne foretagender i en af staterne har en repræsentant, som er godkendt af myndighederne i denne stat, eller er bemyndiget til at meddele kvittering for modtagelsen af præmier, bevirker, at de anses for at have et fast driftssted i det pågældende land.
Baggrunden for denne bestemmelse er, at ethvert forsikringsselskab, der vil drive virksomhed i Frankrig, ifølge fransk lovgivning skal have en autoriseret repræsentant der.
Denne bliver af de franske skattemyndigheder, uagtet han ikke er udstyret med fuldmagt til at forpligte selskabet, betragtet som et fast driftssted for selskabet, således at dette altid bliver undergivet beskatning i Frankrig, og ved art. 2 (3) d er denne praksis opretholdt i forhold til Danmark.
Ved en noteveksling i forbindelse med overenskomstens underskrivelse er det imidlertid aftalt, at bestemmelsen ikke betyder, at et foretagende beliggende i et af de to lande, der har en repræsentant, som er godkendt af myndighederne i det andet land, alene af denne grund skal anses for at have fast driftssted i dette land.
Bestemmelsen skal forstås således, at den blotte nærværelse af en godkendt repræsentant kan betegne et fast driftssteds eksistens, selv når denne repræsentant ikke juridisk og faktisk er i stand til at forhandle om og afslutte kontrakter på foretagendets vegne.
I et sådant tilfælde er det imidlertid nødvendigt, at repræsentanten ikke indskrænker sig til at udøve en administrativ funktion, men at han driver en virksomhed, der under hensyn til dens natur og dens størrelse er tilstrækkelig til, at man kan anse foretagendet for gennem vedkommende repræsentant at drive en normal handelsvirksomhed i det andet land.
Ifølge aftale med de franske finansmyndigheder har bestemmelsen i art. 2 (3) d allerede virkning fra den 1. januar 1957 at regne.
Ifølge art. 5 skal, når et foretagende i en af staterne på grund af sin deltagelse i ledelse eller kapital i et foretagenede i den anden stat overfor sidstnævnte foretagende i deres kommercielle eller finansielle forbindelser fastsætter eller pålægger vilkår, som afviger fra dem, som ville være blevet fastsat i forhold til et uafhængigt foretagende, enhver fortjeneste, som et af disse foretagenders regnskaber normalt skulle udvise, men som på den anførte måde er overført til det andet foretagende, medregnes til det førstnævnte foretagendes skattepligtige indkomst.
Indkomst ved udøvelse af skibs- og luftfartsvirksomhed beskattes ifølge art. 6 i det land, hvor en sådan virksomhed har domicil, uanset om den har et fast driftssted i den anden stat.
Ved denne bestemmelse suspenderes notevekslingen af 28. februar 1930 om beskatningen af skibsfartsvirksomheder.
Art. 8 giver den regel, at indkomst af rørlig kapitalformue beskattes i bopælslandet.
Det fremgår af bestemmelsen, at Frankrig har frafaldet kildeskat (den såkaldte "taxe proportionelle") af  

 udbytte af aktier, obligationer m.v., der ejes af i Danmark bosatte personer eller selskaber.
Afkaldet får, som det fremgår af finansministeriets meddelelse af 7. juni 1958, virkning for indtægter, for hvilke forfaldstiden indtrådte den 1. juni 1958 eller senere.
For at opnå sådan fritagelse skal herboende personer og selskaber, forinden udbyttet udbetales eller hæves, indgive et af danske skattemyndigheder attesteret andragende herom til vedkommende franske selskab.
Da det ikke er muligt at få erlagt kildeskat tilbagebetalt, fortabes retten til fritagelse for betaling heraf, såfremt andragende ikke er indgivet rettidigt.
Forbeholdet med hensyn til art. 8 og 9, der er taget i programerklæringen i art.
19, hvorefter indtægter, som er skattepligtige i en af de to stater, ikke skal kunne beskattes i den anden stat, ejheller i form af kildeskat, har den betydning, at Danmark ikke skal frafalde sin beskatning, fordi den pågældende skatteyder har forsømt at befri sig for fransk kildeskat, derved at han ikke rettidigt til Frankrig har fremsendt erklæring om, at han er bosat i Danmark og befinder sig under de danske skattemyndigheders kontrol.
Undlader skatteyderen at fremsende erklæringen, vil han således komme ud for en dobbeltbeskatning.
Blanketter til brug ved andragender om fritagelse for den nævnte kildeskat kan fås hos amtsligningsinspektoraterne (i København, Frederiksberg og Gentofte kommuner hos vedkommende ekspeditionskontor, Holbergsgade 23, København K.
Amtsligningsinspektoraternes (skattedirektoraternes) attestation omfatter alene en erklæring om, at ejeren har bopæl i Danmark, samt at værdipapirerne og disses afkast efter den danske skattelovgivning er undergivet formue- og indkomstskattepligt, medens erklæringen intet indeholder om, hvorvidt nævnte beskatning til sin tid faktisk vil finde sted.
I art. 9 fastslås det, at heller ikke i tilfælde, hvor der foreligger indtægt af lån, bankindskud m.v. skal kildelandet kunne beskatte, men beskatningsretten skal tilkomme det land, hvor fordringshaveren har bopæl.
Skulle et af de to lande have eller indføre skat ved kilden på sådanne indtægter, skal kildeskatten frafaldes i overensstemmelse med bestemmelserne i art. 8.
Løn, honorarer og andre lignende vederlag beskattes efter art. 14 (1) som hovedregel i den stat, hvor den personlige virksomhed, der betinger vederlaget, er udøvet.
En herboende person, der har lønindtægter ved arbejde udført i Frankrig, kan således som hovedregel ikke beskattes i Danmark af den oppebårne løn.
 Fra denne hovedregel gælder dog flere undtagelser:
1. Løn m.v., som udbetales af stat, amter, kommuner  

 eller andre offentligretlige juridiske personer for tjeneste- eller arbejdsydelser, beskattes i henhold til art. 12 i udbetalingslandet arbejdsydelser er præsteret.
2. Løn m.v. beskattes i henhold til art. 14 (2), jfr.  

 art. 18, i modtagerens bopælsstat, såfremt den pågældende er ansat i og får sin løn udbetalt af et foretagende i en af staterne og under udførelse af et midlertidigt arbejde i den anden stat kun opholder sig der i mindre end 12 måneder.
Denne bestemmelse vil være at praktisere således, at en i Frankrig bosat person, der under ophold her i landet udøver personlige tjenesteydelser under de angivne betingelser, fritages for ansættelse i henhold til ligningslovens § 2, såfremt han ved et skattekvartals begyndelse ikke har opholdt sig her i landet over et år.
Overstiger opholdet 1 år, ansættes han til statsskat på sædvanlig måde, og Danmark kan da kræve skat af det samlede vederlag, som den pågældende har modtaget for den virksomhed, som han siden arbejdets påbegyndelse har udøvet i Danmark.
3. Tantieme, mødegodtgørelse og andet vederlag til  

 medlemmer af bestyrelser og repræsentantskaber i aktieselskaber beskattes ifølge art. 11 i den stat, hvor selskabet har sit skatteretlige domicil.
Dette vil sige, at en herboende person, der oppebærer bestyrelseshonorarer fra franske aktieselskaber, ikke kan beskattes af disse honorarer her i landet.
4. Vederlag for undervisning, som professorer, lærere  

 og lignende fra en af de to stater oppebærer for undervisning ved en læreanstalt i den anden stat i en opholdsperiode af højst 2 år, er fritaget for skat i denne stat.
Reglen er således en undtagelse fra reglen om, at lønninger beskattes i det land, hvor arbejdet udføres.
Den nævnte 2 års frist begynder at løbe straks fra den pågældendes ankomst.
Søfolk og andre personer, der gør tjeneste ombord på skibe eller luftfartøjer, betragtes i henhold til en i medfør af art. 25 (2) mellem skattedepartementet og det franske finansministerium truffet aftale som havende udøvet deres virksomhed i den af de to stater, hvori den virkelige ledelse for den virksomhed, hvori de er ansat, befinder sig.
Personer, der gør tjeneste i danske rederier, er således skattepligtige her.
Indtægt ved udøvelse af liberalt erhverv, f.eks. virksomhed som læge, sagfører, ingeniør, arkitekt, videnskabsmand, kunstner m.v.
beskattes ifølge art. 15 i den stat, hvor den personlige virksomhed udøves.
Der gælder således her for så vidt samme regel som for lønindtægt, men i art. 15 (2) bestemmes, at personlig virksomhed kun anses for udøvet i en stat, såfremt den har et fast tilknytningspunkt der.
Dette betyder, at indkomst ved liberalt erhverv kun kan beskattes i det land, hvor udøveren ikke er bosat, såfremt der der opretholdes et fast midtpunkt for virksomheden.
Der forstås herved et fast sted, hvor den pågældende kan komme i forbindelse med sin kundekreds, og hvor kunderne ved, at de kan henvende sig for at komme i kontakt med den pågældende.
En fransk læge, der har patienter i Danmark, og som har et konsultationslokale, hvor patienterne kan henvende sig, vil således falde ind under bestemmelsen.
Derimod er det ikke tilstrækkeligt, at han har patienter, som han besøger privat.
En skuespiller eller sanger, der har lejet en sal for at optræde, falder ikke ind under bestemmelsen.
Har de pågældende elever, der kan henvende sig i et af dem lejet lokale, vil de derimod falde ind under bestemmelsen.
Pensioner beskattes, såfremt de er offentlige, det vil sige udbetales af stat, kommuner eller andre offentligretlige juridiske personer, i det land, hvorfra udbetalingen finder sted (kildestaten), jfr.
art. 12. Såfremt de er private, beskattes de derimod i modtagerens bopælsstat, jfr. art. 13.
Studerende og uddannelsessøgende fra en af de to stater, som udelukkende i studie- eller uddannelsesøjemed opholder sig i den anden stat, skal, jfr. art. 17, ikke beskattes i opholdsstaten af understøttelse, som de modtager fra udlandet.
En franskmand, der f.eks. studerer her i landet, og som udelukkende lever af beløb, han får tilsendt fra udlandet, skal således ikke beskattes her i landet af disse indtægter.
Har han derimod personlige formueindtægter eller indtægt ved arbejde her i landet, skal han beskattes her af sådan indtægt og ligeledes af eventuelle fra Danmark flydende legatbeløb eller underholdsydelser.
Ifølge art. 22 finder dansk lovgivnings bestemmelser om beskatning af uafsluttede dødsboer ikke anvendelse, for så vidt arvingerne i kraft af overenskomstens regler beskattes direkte i Frankrig af indtægter eller formue, hidrørende fra boet.
III.
Beskatning ved til- og fraflytning.
Ifølge art. 19 (1), 2. punktum, er en person, som har sin bopæl i en af de to stater og tager bopæl i den anden stat, for så vidt angår indtægter, for hvilke bopælen i henhold til overenskomsten er afgørende for beskatningsretten, skattepligtig i fraflytningsstaten af den del af disse indtægter, som han har erhvervet eller opnået inden bopælforlægningen, og i tilflytningsstaten af den del af indtægterne, som han har erhvervet eller opnået efter tidspunktet for bopælsforlægningen.
Danmark efter vore interne regler med udgangen af det kvartal, i hvilket flytningen er afsluttet.
Opgiver herefter en person sin bopæl i Danmark f.eks. den 20. juli, skal de skatter, der vedrører tiden fra den 1. oktober og skatteåret ud, føres til afgang, medens de skatter, der vedrører tiden fra skatteårets begyndelse og til 1.
 oktober, skal betales.
skatteansættes her i landet på sædvanlig måde fra begyndelsen af det efter tilflytningen førstkommende kvartal af sin forventede fremtidige indkomst i henhold til reglerne i ligningslovens § 2.
IV.
Særlige bestemmelser.
I henhold til art. 25 kan en skatteyder, for hvem foranstaltninger trufne af de to staters skattemyndigheder har medført dobbeltbeskatning, fremsætte indsigelse herimod enten over for den stat, hvor han har bopæl, eller over for myndighederne i den anden stat.
De kompetente myndigheder i de to stater kan søge at træffe aftale for at få den stedfundne dobbeltbeskatning ophævet.
Sager af denne art må derfor forelægges skattedepartementet.
Endvidere bestemmes det i art. 25, at de kompetente myndigheder i de to stater til undgåelse af dobbeltbeskatning kan træffe særlige aftaler i tilfælde, der ikke er reguleret ved overenskomsten, ligesom de kan træffe særlige aftaler i tilfælde, hvor der opstår vanskeligheder eller tvivl ved fortolkningen eller anvendelsen af overenskomsten.
Art. 21 indeholder regler, hvorefter den ene stats statsborgere (herunder juridiske pesoner) ikke i den anden stat må underkastes anden eller højere beskatning end den, der gælder for statsborgere i denne stat.
Således skal navnlig statsborgere i en af de to stater, der er skattepligtige i den anden stat, under de samme betingelser som statsborgere i denne stat nyde de fritagelser, nedslag i beregningsgrundlaget, fradrag og skattenedsættelser, som tilstås familieforsørgere.
V.
Særlige bemærkninger om formuebeskatningen.
Ifølge art. 20 kan formueskatter kun udskrives af den stat, som ifølge overenskomstens bestemmelser har beskatningsretten til indtægt, som hidrører fra den pågældende formue.
Det følger heraf, at formue bestående af fast ejendom i en af de to stater alene beskattes i den stat, hvor den faste ejendom er beliggende, at formue bestående i handels- og industrivirksomheder og andre erhvervsvirksomheder kun beskattes i den stat, inden for hvis område foretagendet har et fast driftssted, og at formue bestående i skibs- og luftfartsvirksomheder kun beskattes i den stat, i hvilken virksomheden har sit domicil.
Formuebeskatningen skal således i de nævnte tilfælde følge indkomstbeskatningen.
Iøvrigt beskattes formue kun i den stat, i hvilken den person, som formuen tilhører, har bopæl.
VI.
Reglerne om udveksling af oplysninger af skattemæssig karakter og om gensidig bistand med hensyn til opkrævning af skatter.
Art. 23 indeholder bestemmelser om gensidig bistand ved udveksling af oplysninger.
Reglerne går ud på, at de to stater har forpligtet sig til at udveksle oplysninger af skattemæssig karakter, som de har til rådighed, og som kan være til nytte i forbindelse med påligningen og opkrævningen af de skatter, der omfattes af overenskomsten, eller som kan bidrage til at undgå skattesvig.
Reglerne svarer indholdsmæssigt til bestemmelserne i vore dobbeltbeskatningsoverenskomster med U.S.A. og England, men det fastslås særlig i artiklens sidste punktum, at hvis den stat, der modtager oplysninger, bliver opmærksom på, at de ikke stemmer med de faktiske forhold, skal den kompetente myndighed i denne stat, såfremt den skønner, at en sådan forholdsregel er mulig og er af interesse for den anden stat, snarest muligt tilbagesende de modtagne dokumenter til den kompetente myndighed i den anden stat med angivelse af grundene til tilbagesendelsen eller gøre den bekendt med de kendsgerninger, som måtte være konstateret desangående.
Ifølge art. 23, næstsidste stk., skal udvekslinger af oplysninger finde sted ex officio eller efter begæring i det enkelte tilfælde, og der er indgået en aftale mellem Danmark og Frankrig om de dokumenter og oplysninger, der skal udveksles ex officio inden for rammerne af den gensidige administrative bistand.
Ifølge art. 24 forpligter de to stater sig til at yde hinanden hjælp og bistand ved inddrivelsen af de skatter, som omfattes af overenskomsten, tilligemed renter, omkostninger og tillæg til skatterne samt bøder, som ikke har strafferetlig karakter.
For så vidt angår franske skattekrav kan det, for at de ikke skal forældes, have betydning, at der gives skatteyderen en meddelelse om skattekravet, selvom dette endnu ikke er endeligt fastsat.
Det er derfor i art. 24 (5) bestemt, at for så vidt angår skattekrav, som endnu kan påklages, kan den stat, hvem kravet tilkommer, for at sikre sine rettigheder anmode den anden stat om for skyldneren at forkynde en stævning eller en begæring om opkrævning.
Dette kan ske i form af overlevering mod modtagelsesbevis.
Indsigelser mod denne forkyndelse kan kun fremsættes over for den kompetente myndighed i den stat, som har fremsendt begæringen.
Iøvrigt svarer reglerne i art. 24 i det væsentlige til reglerne i den dansk-amerikanske dobbeltbeskatningsoverenskomsts artikel XVIII, og det er således en betingelse for, at et skattekrav fra den ene stat kan anerkendes som exigibelt i den anden stat, at det er endeligt fastsat i henhold til lovgivningen i den stat, der anmoder om bistand, og enhver henvendelse skal indeholde en attestation om, at dette er tilfældet.
Det er således en betingelse for, at et dansk skattekrav kan inddrives i Frankrig, at fristerne for påklage er udløbet, ligesom skattekrav, der hviler på en ansættelse, der er påklaget til landsskatteretten (eventuelt de ordinære domstole) ikke kan kræves inddrevet, før landsskatteretten (de ordinære Bistand skal ydes, blot et skattekrav er opstået i overensstemmelse med den interne lovgivning i en af de to stater.
Bistand skal således ydes også for så vidt angår krav mod personer, der blot har været begrænset skattepligtige i en af staterne, ligesom den skattepligtiges statsborgerforhold er uden betydning for, om bistand skal ydes.
Frankrig skal f.eks. hos en fransk statsborger bosat i Frankrig inddrive dansk skat pålignet på grundlag af indkomst ved drift af en fast ejendom i Danmark.
Det er aftalt, at bistand til inddrivelse af skattekrav kun skal kunne begæres, hvis det fremsatte krav for en given skattepligtig overstiger henholdsvis 60 n. frcs. og 125 d.kr.
VII.
Overenskomstens praktisering.
Overenskomstens regler vil være at praktisere ved selve skatteligningen.
For så vidt angår skatteårene 1958-59, 1959-60 og 1960-61, vil der, såfremt skatteansættelser eller skatteberegninger er foretaget i strid med overenskomstens bestemmelser, blive spørgsmål om genoptagelse af de pågældende ansættelser, respektive skatteberegninger.
For så vidt begæring om regulering af skatteansættelser eller skatteberegninger for de nævnte skatteår i overensstemmelse med overenskomstens bestemmelser allerede er fremsat eller fremsættes af vedkommende skattepligtige inden den 1.
januar 1961, bemyndiges skatterådene herved til at genoptage vedkommende ansættelser, respektive skatteberegninger, til fornyet behandling uden forud indhentet bemyndigelse fra statens ligningsdirektorat.
Fremkommer begæringen først efter nævnte tidspunkt, vil bemyndigelse til ansættelsens genoptagelse være at indhente på sædvanlig måde.
Tvivlsspørgsmål med hensyn til overenskomstens praktisering vil være at forelægge skattedepartementet.
 Skattedepartementet, den 12. oktober  

 1960.
Hans P.
Gøtrik.
/B.
Blume.
