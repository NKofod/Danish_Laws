Nr BSF 6 Forslag til folketingsbeslutning om oprettelse af et center for børne- og  

 ungdomslitteratur Fremsat af Ingerlise Koefoed (SF) Birthe Hansen (SF) Stillinger (SF) Ebba  

 Strange (SF) den 10. oktober 1990 Folketinget opfordrer regeringen til at etablere et center for børne- og ungdomslitteratur, der skal styrke forskning, dokumentation og formidling vedrørende børne- og ungdomslitteratur.
 Udgangspunktet for etableringen af centret skal være afdelingen for børne-  

 og ungdomslitteratur ved Danmarks Pædagogiske Bibliotek.
 Centret tænkes opbygget således:
 1) Danmarks Lærerhøjskole varetager administrationen af centret og stiller  

 lokaler til rådighed for centrets aktiviteter.
 2) Der nedsættes en centerbestyrelse, som gennem koordinerende og  

 initiativtagende virksomhed etablerer rammerne for centrets virksomhed inden  

 for dets faglige område.
Centerbestyrelsen bør bestå af et medlem udpeget af Danmarks  

 Lærerhøjskole, et medlem udpeget af Danmarks Pædagogiske Institut, et medlem  

 udpeget af Danmarks Pædagogiske Bibliotek, et medlem udpeget af Selskabet for  

 Børnelitteratur, et medlem udpeget af Dansk Forfatterforening, et medlem  

 udpeget af Danmarks Biblioteksskole, en repræsentant for lærerseminariernes  

 rektorforsamling, en repræsentant for Forlæggerforeningen og et medlem af  

 Kulturministeriets Arbejdsgruppe for Børn og Kultur.
Derudover udpeger  

 Statens Humanistiske Forskningsråd og Statens Samfundsvidenskabelige  

 Forskningsråd hver et medlem til bestyrelsen.
3) Centerbestyrelsen udarbejder årligt en plan for centrets aktiviteter og  

 en årsberetning.
Når der tilføres centret særskilte bevillinger, er  

 bestyrelsen ansvarlig for forvaltningen af disse.
4) Forskere ved Danmarks Lærerhøjskole, Danmarks Pædagogiske Institut,  

 Danmarks Pædagogiske Bibliotek og fra andre institutioner og institutter kan  

 tilknyttes centret.
De bevarer ansættelse ved deres moderinstitution.  

 Ansættelsesvilkårene berøres ikke af tilknytningen til centret.
 5) Der afholdes mindst 2 årlige centermøder, hvortil alle medarbejdere  

 indkaldes af centerbestyrelsen.
 6) Centret og Danmarks Pædagogiske Bibliotek skal i samarbejde varetage  

 følgende opgaver:
A) Opbygning af en komplet samling af dansk børne- og ungdomslitteratur,  

 en omfattende samling af udenlandsk børne- og ungdomslitteratur og en samling  

 af dansk børne- og ungdomslitteratur oversat til andre sprog.
Desuden skal  

 der på afdelingen for børne- og ungdomslitteratur findes en samling  

 bibliografier, biografier og andet dokumentationsmateriale og en stor samling  

 tidsskrifter om børne- og ungdomslitteratur.
 B) Løsning af dokumentationsopgaver, bibliografiske opgaver og  

 udarbejdelse af emnekataloger, omfattende litteraturlister m.v.
 C) Bibliotekarisk vejledning af studerende og forskere.
D) Samarbejde med andre institutioner og faggrupper, både med dem, der  

 arbejder med børne- og ungdomslitteratur, og med dem, der beskæftiger sig med  

 tilgrænsende emner såsom forskning i børns vilkår, børn og medier, børns egne  

 kulturudtryk m.v.
Centret skal derudover deltage i internationalt samarbejde  

 på de samme områder.
 E) Forskning i børne- og ungdomslitteratur, dens historie, sociologi m.v.
 F) Udgivelse, gerne i samarbejde med de øvrige nordiske børne- og  

 ungdomslitteraturinstitutter, af et videnskabeligt tidsskrift om børne- og  

 ungdomslitteratur.
Bemærkninger til forslaget Forslaget er en genfremsættelse af et i folketingsåret 1989-90 fremsat  

 beslutningsforslag nr.
B 48, folketingsåret 1989-90 (se Folketingstidende  

 1989-90, forhandlingerne sp. 3950, 5799 og tillæg A sp. 2785), som ikke nåede  

 at blive færdigbehandlet.
Mens der i de øvrige skandinaviske lande længe har eksisteret børne~ og  

 ungdomsbogsinstitutter med tilhørende forskningsforpligtelser og  

 forskningsinitiativer, er forskningen i børne- og ungdomslitteratur i Danmark  

 stærkt begrænset.
Den foregår hovedsagelig på Danmarks Lærerhøjskole og  

 blandt studerende på universiteterne og som ulønnet forskning i forbindelse  

 med afdelingen for børne- og ungdomslitteratur på Danmarks Pædagogiske  

 Bibliotek.
Interessen for børne- og ungdomslitteratur har ellers i årene  

 efter 1960 været stadigt voksende, debatten om børne- og ungdomslitteraturens  

 form og indhold har været livlig, og udgivelsen af børne- og ungdomsbøger har  

 været stærkt stigende.
I rapporter og betænkninger, herunder i »Bøger i  

 Danmark« (1983), er behovet for større forskning på området gang på gang  

 blevet understreget.
 For forfattere af børne- og ungdomslitteratur har manglen på forskning en  

 negativ effekt, fordi de så må slå sig til tåls med en mindre differentieret  

 bedømmelse af deres arbejde end den bedømmelse, der gælder litteraturen for  

 voksne, som er genstand for en betydelig forskning, og hvor der ofte er en  

 tæt forbindelse mellem forskning og kritik.
På biblioteksområdet og inden for bogbranchen savnes forskningen også.
Der  

 findes næsten ingen litteratursociologiske undersøgelser af børne- og  

 ungdomslitteratur, og de mennesker, som i biblioteker, institutioner og  

 skoler er beskæftiget med formidling af denne litteratur, baserer sig altså  

 på et spinkelt grundlag.
De ville i høj grad kunne drage nytte af klart  

 formulerede vurderingskriterier.
I undervisningsvejledningen »Dansk 84« er der sket en styrkelse  

 af skønlitteraturens stilling i danskundervisningen både med hensyn til  

 litteratur for voksne og litteratur for børn og unge.
Denne styrkelse bør  

 bakkes op af en kvalificeret forskning.
Danmarks Pædagogiske Bibliotek Grundlaget for et dansk center for børne- og ungdomslitteratur findes  

 allerede i afdelingen for børne- og ungdomslitteratur ved Danmarks  

 Pædagogiske Bibliotek.
Her er der:
- en fuldstændig samling af dansk børne- og ungdomslitteratur fra 1954 og  

 fremefter og en ufuldstændig samling af ældre dansk børnelitteratur - en samling af udenlandsk børnelitteratur koncentreret om klassikerne - de vigtigste prisbelønnede udenlandske børnebøger - bøger oversat til dansk fra andre sprog og bøger oversat fra dansk til  

 andre sprog - teoretisk litteratur og bibliografier samt værker om danske børne~ og  

 ungdomsbogsforfattere og -illustratorer - tidsskrifter om børne- og ungdomslitteratur.
De bøger og tidsskrifter, der skal danne udgangspunkt for centret, findes  

 altså delvis.
For at afdelingen for børne- og ungdomslitteratur ved Danmarks  

 Pædagogiske Bibliotek imidlertid skal kunne fungere som drivkraft i et  

 center, kræves der dels en udbygning af samlingerne, dels at der til dem  

 knyttes personer, der kan påtage sig forskningsforpligtelser samtidig med, at  

 de kan støtte andre forskere og studerende fra ind- og udland i deres arbejde  

 med børne- og ungdomslitteraturen.
Forskning i børne- og ungdomslitteratur på Danmarks Lærerhøjskole I forbindelse med sammenlægningen af Danmarks Lærerhøjskoles Bibliotek og  

 Danmarks Pædagogiske Bibliotek udsendte undervisningsministeren i januar 1987  

 en redegørelse for den forestående sammenfletning af de to biblioteker.
Det  

 fremgår af denne redegørelse, at afdelingen for børne- og ungdomslitteratur  

 skal videreføres i det sammenlagte bibliotek, og at den skal tilføres de  

 nødvendige ressourcer, så at samarbejdet mellem Danmarks Lærerhøjskoles  

 forskere og andre institutioners forskere kan blive udbygget.
Danmarks  

 Lærerhøjskole opprioriterede som et led i forskerrekrutteringsplanen børne-  

 og ungdomslitteraturen ved ansættelse af yderligere en forsker på området.
I 1988 oprettedes Institut for Småbørnspædagogik ved Danmarks  

 Lærerhøjskole, og i april 1989 indviedes Center for Småbørnsforskning, som er  

 tilknyttet Danmarks Lærerhøjskole.
Dette centers område er bl.a.  

 småbørnskulturelle, -sociale og -pædagogiske forhold, og centret skal efter  

 planen have småbørnslitteratur som et af sine forskningsområder.
Det fremgår  

 af et svar (se bilag), som undervisnings- og forskningsministeren den 17.  

 april 1990 gav Folketingets Kulturudvalg i forbindelse med behandlingen af  

 beslutningsforslag B 48, folketingsåret 1989-90, at der ved Centret for  

 Småbørnsforskning for øjeblikket ikke foregår nogen forskning i  

 småbørnslitteratur, og at der heller ikke er konkrete planer om en sådan  

 forskning, men »nogle medarbejdere er interesseret heri, og emnet falder  

 under alle omstændigheder ind under centrets virkefelt.« Forslagsstillerne mener imidlertid, at børne- og ungdomslitteraturen er et  

 så stort område, at den ikke bør indgå som led i et andet center.
Det er  

 vigtigt, at forskere inden for området børne- og ungdomslitteratur indgår i  

 et tæt samarbejde kulturelt, socialt og pædagogisk med forskere fra andre  

 børneområder, altså også med Centret for Småbørnsforskning.
Men forskning i  

 børne- og ungdomslitteratur kan ikke betragtes som tæt sammenhængende med  

 arbejdet i småbørnsforskningscentret, fordi den jo må omfatte litteratur for  

 børn og unge fra de tidligste år til 15-16 års alderen, fordi der også bør  

 være en litterær indfaldsvinkel til den, og fordi en social eller pædagogisk  

 synsvinkel på børne- og ungdomslitteratur ofte vil være et helt  

 utilstrækkeligt vurderingsgrundlag.
Dertil kommer, at Center for  

 Småbørnsforskning ikke synes at få tilført særlig store midler, og man kan  

 derfor forudse, at det bliver meget begrænsede ressourcer, der kommer børne-  

 og ungdomslitteraturforskningen til gode.
Gennem et selvstændigt center for  

 børne- og ungdomslitteratur må man stimulere og inspirere til en bred og  

 mangfoldig forskningsindsats på dette meget forsømte forskningsområde.
Økonomi Hvis ideen om et center for børne- og ungdomslitteratur skal have nogen  

 mening, må der til dets rådighed være et beløb på ca. 1,6 mio. kr.
Beløbet  

 skal være øremærket til Danmarks Lærerhøjskole og Danmarks Pædagogiske  

 Biblioteks afdeling for børne- og ungdomslitteratur.
Udgifterne fordeler sig  

 således:
Bilag Et af Kulturudvalgets spørgsmål til undervisnings- og forskningsministeren  

 i forbindelse med udvalgets behandling af beslutningsforslag nr.
B 48,  

 folketingsåret 1989-90, og dennes svar herpå (Bilag til svaret er ikke  

 optrykt) Spørgsmål 3:
»Der ønskes en redegørelse for formålet med Centret for  

 Småbørnsforskning, dets budget, dets bemanding og dets igangværende og  

 planlagte aktivitet, herunder forskning inden for børne- og  

 ungdomslitteratur.« Svar:
ad formål Der henvises til vedlagte vedtægter af 15. februar 1989 for Center for  

 Småbørnsforskning. (Bilag 1).
ad bemanding og budget Centret har ikke eget budget, men Danmarks Lærerhøjskoles Institut for  

 Småbørnspædagogik, som forskningsmæssigt indgår i centret, har p.t. 5  

 videnskabelige og 1 administrativ medarbejder samt 1 stipendiat.
Endvidere  

 har instituttet et annuum på ca. 60.000 kr. samt trækningsret på  

 Lærerhøjskolens fælleskonti.
Herudover er 8 andre forskere, som er ansat  

 andetsteds, tilknyttet centret og tilfører således feltet ressourcer.
ad aktiviteter Centrets aktiviteter fremgår af meddelelsesbladet »Smånyt«, som  

 halvårligt giver en oversigt over igangværende projekter og en lidt  

 grundigere omtale af enkelte projekter, jf. vedlagte ekstrakt fra januar  

 1990. (Bilag 2).
 Projektlisten er i øvrigt præget af, at de forskere, der arbejder ved  

 centret, er ved at afslutte de arbejder, som de var i gang med, da centret  

 blev etableret i april 1989.
 Der er p.t. ingen forskning om småbørnslitteratur og heller ingen konkrete  

 planer, men nogle medarbejdere er interesseret heri, og emnet falder under  

 alle omstændigheder ind under centrets virkefelt.
ad aktiviteter i øvrigt Forskningen ved Lærerhøjskolen er endvidere knyttet til Laboratorium for  

 børnelitteratur og undervisningsmaterialer (under Institut for Pædagogik og  

 Psykologi) og til Institut for dansk Sprog og Litteratur.
Forskningen ved  

 sidstnævnte institut er i sin vorden, jf. nærmere nedenfor under spm. 4,  

 medens den i laboratoriet har fundet sted i en årrække.
Hvert sted er ansat  

 en videnskabelig medarbejder med særligt ansvar over for forskningsområdet  

 børne- og ungdomslitteratur.
Der henvises i øvrigt til vedlagte af  

 Lærerhøjskolen udarbejdede oversigt over laboratoriets og danskinstituttets  

 forskning inden for børne- og ungdomslitteratur. (Bilag 3).
Endelig bemærkes, at Afdelingen for børne- og ungdomslitteratur under  

 Danmarks Lærerhøjskoles Bibliotek har til formål at indsamle, registrere og  

 stille den danske børne- og ungdomslitteratur til rådighed for forskningen og  

 offentligheden i øvrigt.
Afdelingen er normeret med 2 bibliotekarer og en  

 bogkonto (1990) på ca. 80.000 kr.
Herudover modtager afdelingen som gaver  

 litteratur inden for området for et beløb, der i 1989 er opgjort til ca.  

 77.000 kr.
