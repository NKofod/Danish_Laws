(Til samtlige ministerier m.v.) 1. Finansministeriet og Statsansattes Kartel,  

 Statstjenestemændenes Centralorganisation II, Lærernes Centralorganisation,  

 Overenskomstansattes Centralorganisation samt Akademikernes  

 Centralorganisation har den 25. november 1997 indgået aftale om nyt  

 grundbeløbsniveau.
Aftalen er optaget som bilag til cirkulæret.
 Indførelsen af og forsøgene med nye lønsystemer pr. 1. januar 1998  

 sammenholdt med, at procentreguleringen med den aktuelle størrelse på 33,9349  

 pct. har nået et niveau, der taler for en nulstilling, har givet anledning  

 til, at Finansministeriet og centralorganisationerne har aftalt en omlægning  

 af grundbeløb fra niveau 1. oktober 1984 til niveau 1. oktober 1997.
 2. Det bemærkes, at for så vidt angår ansatte omfattet af  

 skalatrinssystemet er den i §§ 2 og 3 anførte skalaløn den samlede løn på  

 vedkommende skalatrin.
 3. Skalaløn og tillæg skal efter udsendelsen af dette cirkulære  

 aftales i niveau 1. oktober 1997.
Finansministeriet Den 25. november 1997 P.M.V.
 E.B.
Ulrik Søborg Pedersen Bilag AFTALE OM NYT GRUNDBELØBSNIVEAU § 1.  Denne aftale omfatter lønninger og tillæg  

 indeholdt i aftaler og overenskomster indgået på den ene side af eller efter  

 bemyndigelse fra Finansministeriet og på den anden side af de underskrivende  

 centralorganisationer eller organisationer, der er tilsluttet disse.
 § 2.  Skalaløn samt tillæg, der er aftalt som  

 grundbeløb, omregnes til nye grundbeløb i niveau 1. oktober 1997, idet  

 hidtidige grundbeløb sammenlægges med procentreguleringen pr. 1. april 1997.
 Stk. 2.  Ved omregning til nyt årligt grundbeløb  

 afrundes skalaløn, inkl. procentregulering pr. 1. april 1997, til nærmeste  

 hele krone.
 Stk. 3.  Ved omregning til nyt årligt grundbeløb  

 afrundes tillæg, der er fastsat som årlige grundbeløb, og som inkl.  

 procentregulering pr. 1. april 1997 udgør 1.000 kr. og derover til nærmeste  

 hele 100 kr.
 Stk. 4.  Ved omregning til nyt grundbeløb foretages  

 ingen afrunding af tillæg, der er fastsat pr. ydelse eller pr. tidsenhed,  

 eller af tillæg, der er fastsat som årlige grundbeløb, og som inkl.  

 procentregulering pr. 1. april 1997 udgør mindre end 1.000 kr.
 Stk. 5.  Hvis 2 eller flere tillæg sammenlægges, er det  

 nye grundbeløb lig med summen af de hidtidige tillæg, inkl. procentregulering  

 pr. 1. april 1997, idet eventuel afrunding sker efter bestemmelserne i stk. 3  

 eller 4.
 Stk. 6.  Der foretages ingen afrunding af tillæg, der i  

 forbindelse med ansattes overgang til nye lønsystemer ydes til udligning af  

 forskellen mellem den hidtidige løn og lønnen efter det nye lønsystem.
 § 3.  Omregning efter § 2 har virkning fra den 1.  

 januar 1998 for skalaløn og tillæg efter nye lønsystemer og fra den 1. april  

 1998 for skalaløn og tillæg efter andre lønsystemer.
