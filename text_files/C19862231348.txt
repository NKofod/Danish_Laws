Opbygning og varighed V = Virksomhedsuddannelse K = Kursus på teknisk skole varighed angivet i uger * = Svendeprøve Uddannelsen kan påbegyndes 2 gange årligt:
 Den 15. marts og den 1. september.
Adgangsbetingelser Undervisningspligten skal være opfyldt i henhold til lovgivningen om  

 folkeskolen.
Uddannelsens mål Lærlingen skal i uddannelsestiden opnå erhvervskompetence som  

 bygningsmaler i overensstemmelse med nedenstående uddannelsesregler og de for  

 uddannelsen gældende kursusplaner.
Uddannelsens tilrettelægelse I den skolemæssige del af uddannelsen undervises i fagteori og praktiske  

 færdigheder som nedenfor beskrevet.
Uddannelsen i virksomheden tilrettelægges  

 i overensstemmelse med de nedenfor beskrevne regler, således af lærlingen  

 opnår en alsidig oplæring, rutine og selvstændighed i faget arbejdsområder.
 Vejledning i brug ved uddannelsens tilrettelæggelse fås ved henvendelse  

 til:
Malerfagets faglige Fællesudvalg, Amaliegade 31, 1256 København K., tlf.: (01) 15 61 02 Undervisningen på teknisk skole Skoleopholdene indeholder såvel teoretisk som praktisk orientering og  

 indlæring i de arbejdsfunktioner, metoder, materialer og værktøj, der til  

 enhver tid anvendes i faget, således at skoleundervisningen motiverer,  

 uddyber og supplerer den oplæring, der finder sted i virksomheden.  

 Skoleopholdene omfatter desuden undervisning i obligatoriske fællesfag og  

 valgfrie fag.
 Skoleopholdene er fordelt på følgende måde:
 Grundkursus - varighed 10 uger.
Undervisningen er fælles for bygnings-, skilte- og vognmalerlærlinge.
Der  

 undervises i matematik, farvelære, tegning og dekoration samt  

 virksomhedslære.
Materialelære, værktøjslære og sikkerhedsforhold er  

 integreret i undervisningen.
 1. fagklasse - varighed 10 uger.
Der undervises i maleteknik, farvelære, virksomhedslære, materialelære,  

 tegning og komposition samt værktøjslære.
Sikkerhedsforhold og ergonomi er  

 integreret i undervisningen.
 2. fagklasse - varighed 10 uger.
Der undervises i maleteknik, virksomhedslære, materialelære, bygnings- og  

 og stilforstårelse samt farveplanlægning og dekoration.
Sikkerhedsforhold og  

 ergonomi er integreret i undervisningen.
 3. fagklasse - varighed 4 uger.
 Der undervises i maleteknik, farvelære,virksomhedslære og materialelære.  

 Sikkerhedsforhold og ergonomi er integreret i undervisningen.
Uddannelse i virksomheden Følgende uddannelsesmål skal opfyldes i virksomheden:
 1. Praktikperiode (praktiktid indtil 1. fagklasse):
 For at blive fortrolig med udførelsen af almindeligt forekommende  

 arbejdsopgaver på lofter, vægge, ind- og udvendigt træværk samt bygningsjern,  

 skal lærlingen i denne periode have oplæring og træning i faglig korrekt  

 klargøring og opbygning af bund samt færdigbehandling - herunder begyndende  

 kendskab til vægbeklædning.
Lærlingen skal endvidere have kendskab til fagets sikkerhedsbestemmelser  

 og materialer, samt gøres bekendt med rensning og vedligeholdelse af maskiner  

 og værktøj.
Endelig skal lærlingen bibringes forståelse af fagets æstetiske  

 og farvemæssige sider.
 Lærlingen skal vejledes i kundebetjening.
 2. praktikperiode:
 For under faglig vejledning af blive i stand til at udføre almindeligt  

 forekommende arbejdsopgaver, skal lærlingen i denne periode have oplæring og  

 træning i mere omfattende behandlinger af klargøring, opbygning af bund samt  

 færdigbehandling på træ, jern, puds, beton m.v..
 Lærlingen skal præsenteres for varierede arbejdsopgaver, der giver  

 mulighed for arbejde med faget i hele dets bredde, og herunder medvirke ved  

 løsning af farvemæssige opgaver.
 3. Praktikperiode:
 For at lærlingen ved læretidens udløb i den afsluttende svendeprøve får  

 mulighed for at dokumentere sin evne til selvstændigt, kreativt og rutineret  

 at varetage sit fags arbejdsopgaver, skal der i denne periode gives oplæring  

 og træning under fagligt opsyn i selvstændigt at planlægge, beskrive og  

 udføre alsidigt bygningsmalerarbejde.
Svendeprøve I umiddelbar forlængelse af det sidste skoleophold afholdes svendeprøve  

 meden varighed på 2 uger.
 Ovenstående regler for uddannelse i virksomheden er fastsat af  

 lærlingerådet i henhold til Lærlingelovens § 24, stk. 5.
