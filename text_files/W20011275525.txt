Der blev klaget over, at kiropraktoren ikke foretog tilstrækkelige  

 undersøgelser og behandling af patienten ved de 3 konsultationer forud  

 for indlæggelsen.
Endvidere blev der klaget over, at hverken patientens  

 egen læge eller vagtlægen foretog tilstrækkelige  

 undersøgelser og behandling af patienten.
Klage over manglende diagnostik af  

 diskusprolaps Nævnet fandt grundlag for at kritisere kiropraktorens 3 behandlinger  

 af patienten.
Nævnet lagde vægt på, at kiropraktoren ikke  

 ved nogen af de 3 konsultationer foretog undersøgelser for  

 nerverodspåvirkning, såsom en strakt benløfttest,  

 eventuelt omvendt strakt benløfttest og en undersøgelse af  

 sensibilitet, muskelkraft og senereflekser i benene.
Endvidere lagde  

 nævnet vægt på, at kiropraktoren ikke havde informeret  

 patienten om de tegn, som patienten selv skulle være opmærksom  

 på, og som kunne føre til akut operation.
 Nævnet fandt ikke grundlag for kritik af patientens egen læge,  

 idet nævnet blandt andet lagde vægt på, at lægen  

 informerede patienten om de symptomer, som kunne indikere behov for akut  

 operation.
 Endelig fandt nævnet ikke grundlag for kritik af vagtlægen,  

 idet nævnet lagde vægt på, at vagtlægen opfattede  

 situationen som en smerteproblematik, samt på at vagtlægen  

 sikrede sig, at patienten den følgende dag skulle tilses af egen  

 læge.
