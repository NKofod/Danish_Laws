Kendelse afsagt af Tvistighedsnævnet i sag nr.  

 21.2000 den 6. februar 2001.
Elev A mod virksomhed B v/C og D Mellem klageren, elev A, født den  

 1. februar 1978, og indklagede, virksomhed B v/C og D, blev der den 4.  

 september 1998 indgået en uddannelsesaftale, hvorefter klageren skulle  

 uddannes  

 som bagerlærling med uddannelsesperiode fra den 24. august 1998 til den 23.  

 oktober 2000.
Klageren har ved sin faglige  

 organisation, NNF Håndværk/Industrigruppen, ved klageskrift modtaget den 31.  

 august 2000 indbragt sagen med påstand om, at indklagede skal betale  

 42.950,04  

 kr.
Beløbet udgør erstatning for indklagedes uberettigede ophævelse af  

 ansættelsesforholdet.
 Indklagede har påstået frifindelse.
 Parterne har givet personligt møde  

 for Tvistighedsnævnet.
 Indklagede har den 13. juni 2000  

 underskrevet Ophævelse af uddannelsesaftale og anført, at  

 uddannelsen er  

 ophævet ensidigt af virksomheden den 7. juni 2000.
Klageren  

  

 har forklaret bl.a., at han den 7. juni 2000 om aftenen arbejdede alene i  

 bageriet sammen med en voksenlærling ved navn E.
Klageren havde tidligere  

 flere  

 gange haft problemer med E, der har optrådt truende over for ham.
Klageren  

 havde meddelt indklagede, at hvis det kom til vold fra Es side, ville han  

 ikke  

 arbejde videre, med mindre E blev fjernet.
Indklagede, D, havde svaret, at  

 hvis  

 det kom dertil, ville E øjeblikkeligt blive fyret.
Den pågældende aften  

 opstod  

 der et skænderi mellem klageren og E, og det endte med at E slog ham med  

 knytnæve på øret.
Han ringede straks og fik fat i C og forklarede hende, hvad  

 der var sket.
Derefter forlod han bageriet.
Han var bange for E, der truede  

 med  

 at slå ham ihjel.
Han har ikke selv slået E.
Dagen efter sygemeldte han sig  

 og  

 han talte med D og C, men de ville ikke afskedige E.
De indklagede opfordrede  

 ham  

 til at fortsætte uddannelsen, men det ville han ikke, når de ikke ville  

 skille  

 sig af med E.
Han talte med F fra skolen nogle dage efter episoden.
Han kan  

 ikke nærmere huske indholdet af samtalen, men F sagde i hvert fald, at han  

 ikke  

 skulle finde sig i det, der var sket.
Han anmeldte ikke voldsepisoden til  

 politiet.
Indklagede,  

 C  

  

  

 ,  

  

  

 har forklaret bl.a., at  

 klageren den 7. juni om aftenen ringede op og sagde, at han ikke længere  

 ville  

 være i bageriet, fordi E var ubehagelig over for ham.
Der havde været  

 skænderi  

 og råben.
Der blev ikke decideret talt om vold.
Hun vækkede sin mand, der tog  

 hen til bageriet.
Dagen efter havde de en samtale med klageren, der havde  

 sygemeldt sig.
De foreslog ham, at han kunne blive hjemme nogle få dage i  

 pinsen, idet han derefter skulle på skole.
Efter skolen kunne de, bl.a. fordi  

 der var sommerferie, arrangere det sådan, at klageren og E ikke behøvede at  

 have noget med hinanden at gøre.
E skulle starte på skole den 10. august.  

 Klageren ville imidlertid ikke høre tale herom, han insisterede på, at E  

 skulle  

 afskediges.
Det ville de ikke.
Klageren ville gerne på skole, men han ville  

 ikke have noget tilknytningsforhold til bageriet.
De kontaktede derfor dagen  

 efter F fra skolen og satte ham ind i situationen.
F lovede at tale med  

 klageren.  

 Senere blev de ringet op af F, der sagde, at klageren ikke var til at rokke  

 og  

 nu måtte sejle sin egen sø. Han ville sende dem et skema om ophævelse af  

 uddannelsen.
Da hun havde modtaget papirerne fra skolen kontaktede hun  

 klageren  

 på ny, for at prøve at få ham på bedre tanker.
Det mislykkedes imidlertid, og  

 derfor blev ophævelsen afsendt.
Indklagede  

 D  

  

 har i det væsentlige bekræftet Cs forklaring.
Om aftenen den 7. juni tog  

 han efter klagerens opringning hen til bageriet.
Han mødte kun E, der sagde,  

 at  

 der havde været et skænderi, og at klageren havde slået ham og kastet med en  

 kniv.
E var blå på overkroppen efter slag.
Han måtte overtale E til ikke at  

 anmelde klageren til politiet.
Klageren  

  


  

 har til støtte for sin påstand anført, at klageren  

 flere gange havde klaget over Es truende adfærd og gjort det klart, at han  

 ikke  

 ville finde sig i vold fra Es side.
Indklagede havde lovet klageren, at E  

 naturligvis ville blive afskediget, hvis han udøvede vold.
Alligevel valgte  

    

  

 indklagede at holde hånden over E, selvom E  

 den 7. juni slog klageren i hovedet.
Indklagede ville ikke afskedige E, og  

 under disse omstændigheder var klageren berettiget til ikke at genoptage  

 arbejdet.
Det kan ikke tillægges betydning, at indklagede ville prøve at  

 holde  

 de to elever fra hinanden i resten af uddannelsestiden.
Indklagede  

  


  

 har til støtte for sin påstand anført, at det ikke var  

 E, der udøvede vold, men tværtimod klageren, der slog på E.
De kunne  

 naturligvis ikke afskedige E, og de tilbød klageren en ordning, så han ikke  

 behøvede at være sammen med E.
Klageren ville imidlertid ikke være med til  

 nogen løsning, og derfor havde de ikke anden udvej end at ophæve uddannelsen.
I sagens behandling har som faste  

 medlemmer af Tvistighedsnævnet deltaget landsdommer Mogens Kroman (formand),  

 advokat Tine B.
Skyum, konsulent Pernille Knudsen (begge Dansk  

 Arbejdsgiverforening), konsulent Evelyn Jørgensen, konsulent Claus Jørgensen  

 (begge Landsorganisationen i Danmark). Derudover har som særlig sagkyndige  

 dommer deltaget forbundssekretær Ole Wehlast, NNF og bagermester Steen Friis  

 Nielsen.
 4 medlemmer  

 af nævnet udtaler:
Det må efter bevisførelsen lægges  

 til grund, at de indklagede efter episoden den 7. juni tilbød klageren en  

 ordning, hvorefter han i en længere periode som følge af skoleophold ikke  

 skulle være sammen med E, ligesom vagtplanerne derefter kunne tilrettelægges  

 således, at de to elever ikke behøvede at arbejde sammen.
Uanset om det  

 lægges  

 til grund, at E slog klageren, findes klageren under de nævnte omstændigheder  

 ikke at have været berettiget til at betinge fortsat ansættelse af, at de  

 indklagede afskedigede E.
Vi finder derfor at indklagedes ophævelse af  

 uddannelsesaftalen uberettiget var fremtvunget af klageren, og at de  

 indklagede  

 følgelig bør frifindes.
 3 medlemmer  

 af nævnet udtaler:
Vi finder det efter bevisførelsen  

 godtgjort, at klageren den 7. juni blev slået af E.
Det må ligeledes lægges  

 til  

 grund, at klageren tidligere havde gjort opmærksom på sine problemer med E og  

 havde gjort det klart, at han ikke ville arbejde sammen med E,  

    

  

 hvis denne udøvede vold over for ham.
Efter  

 de indklagedes egen forklaring ville de ikke efter voldsepisoden fjerne E fra  

 arbejdspladsen, og klageren var derfor berettiget til at nægte at genoptage  

 arbejdet.
Da det ikke kan antages, at indklagedes tilbud om at holde eleverne  

 adskilt ville kunne realiseres effektivt, finder vi, at der bør tilkendes  

 klageren en erstatning for uberettiget ophævelse af uddannelsen på 25.000 kr.
 Der afsiges kendelse i  

 overensstemmelse med flertallet.
 T h i  

    

  

 b e s t e m m e s:
 De indklagede, virksomhed B v/C og  

 D, frifindes.
 Hver part betaler sine egne  

 omkostninger.
 Denne kendelse kan inden 8 uger fra  

 modtagelsen indbringes for domstolene.
