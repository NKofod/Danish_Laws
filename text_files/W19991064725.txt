Kendelse fra Pressenævnet i sag nr.  

 111/1999 Provinsforlaget A/S har ved advokat Poul Meldgaard klaget  

 til Pressenævnet over en artikel bragt i HK/Industri, nr. 8, august  

 1999, idet firmaet mener, at god presseskik er tilsidesat, og at artiklen  

 udgør en kommentar i strid med medieansvarslovens § 49. Klageren har  

 endvidere opfordret nævnet til at indgive politianmeldelse mod bladets  

 ansvarshavende redaktør for bevidst overtrædelse af  

 medieansvarslovens § 49.
 Ved kendelse af 17. juni 1999 (sag nr. 39/1999) udtalte  

 Pressenævnet kritik af fagbladet HK/Industri og pålagde bladets  

 ansvarshavende redaktør at offentliggøre et resumé af  

 kendelsen.
Bladet offentliggjorde dette resumé på side 6  

 i det nummer, der udkom i august måned.
I indholdsfortegnelsen var  

 under side 6 anført "Næse fra Pressenævnet".
 På næstsidste side i bladet (side 31), under  

 rubrikken "Det sidste ord" skrev den ansvarshavende redaktør  

 følgende kommentar:
"Vi skal også være etiske Disse ord er måske ulovlige, men jeg vover mig  

 alligevel ud i at skrive dem.
Det drejer sig nemlig om den afgørelse  

 fra Pressenævnet, som du kan læse på side 6. Ifølge  

 loven skal vi bringe den uden kommentarer, og den lov har jeg tænkt mig  

 at bryde.
Dette er nemlig min kommentar til Pressenævnets  

 afgørelse: Tak! Sagen er ganske klar: Vi har ikke handlet etisk i en sag,  

 og det undskylder vi naturligvis over for virksomheden.
Vi har ligesom alle andre medier nemlig pligt til at lade  

 den angrebne part komme til orde.
Selv den værste  

 voldtægtsforbryder, den mest gemene seriemorder og den grimmeste  

 spritbilist har ret til at forsvare sig mod ethvert angreb.
Det gælder  

 i retten, det gælder i medierne, og det bør selvfølgelig  

 også gælde os mennesker imellem.
I dette tilfælde var der hverken tale om en  

 barnemorder eller en ondskabsfuld voldsmand.
Der var tale om en virksomhed,  

 som HK har en sag kørende imod på grund af det psykiske  

 arbejdsmiljø.
Kvinden fik lov til at fortælle sin version af  

 historien, og HKs jurist fortalte om baggrunden for retssagen.
De angreb, som  

 virksomheden var udsat for, var ret voldsomme, og redaktionen burde  

 naturligvis have forelagt dem for virksomhedens ledelse, så  

 virksomheden kunne forklare og forsvare sig.
 Der findes ingen forklaringer på sådan et  

 uprofessionelt fejltrin, kun bortforklaringer og dårlige  

 undskyldninger, og dem ønsker jeg ikke at belemre læserne  

 med.
 Jo, måske en enkelt:
I mange år har det været en selvfølge,  

 at et fagforeningsblad var talerør for fagforeningen eller  

 organisationen.
Et sådant talerør er i sagens natur  

 propagandistisk og tåler sjældent modsigelser.
Med det  

 udgangspunkt har der været bedrevet sekundajournalistik i langt de  

 fleste fagblade.
Det vil sige, at ledelsen har talt uimodsagt, og at sager  

 mod arbejdsgivere eller andre er blevet fremlagt ukritisk og uden  

 kommentarer.
Kun medlemmerne, tillidsfolk og topfolk i fagforeningen kom til  

 orde, for det var jo deres blad.
Sådan arbejder en lang række fagblade  

 heldigvis ikke længere.
Vi   for det gælder trods  

 Pressenævnssagen også dette lille blad   forsøger at  

 forholde os kritisk, objektivt og fair til alle historierne, uanset hvor de  

 kommer fra.
Midt i tumulten kan det dog ske, at også vi  

 forfalder til gamle tankegange og lader ensidigheden få overtaget.
Hvad  

 pokker, der er alligevel ingen, der klager, og vi er vel alle sammen enige  

 om, at arbejdsgiverne er nogle dumme svin? Men der er nogle, der klager, og arbejdsgiverne er ikke  

 pr. definition nogle dumme svin.
Vi har en række naturlige  

 interessekonflikter med dem, men vi skal selvfølgelig følge  

 spillets regler, herunder også de presseetiske regler som alle andre.  

 Hvis vi var i tvivl om det før, skal vi blot læse  

 Pressenævnets udtalelse igen.
Her står: "Medier, der  

 repræsenterer interesseorganisationer, kan ikke påberåbe  

 sig en speciel standard for god presseskik." At et fagblad er betalt af fagforeningen betyder ikke, at  

 det er formandens, de fagforeningsansattes og bestyrelsens private og  

 uimodsagte "talerør". Bladet betales af medlemmerne, og det er  

 primært deres blad.
Udvekslingen af synspunkter skal gå i alle  

 retninger, hvis vi skal fastholde vores troværdighed, og derfor kan jeg  

 langt bedre lide begrebet "hørerør", som en kollega har  

 lanceret her i HK for nylig.
Mangfoldighed er en gave, som vi mennesker bør tage  

 imod med kyshånd   også når vi ikke kan lide det, som vi  

 hører." Midt i artiklen stod med større, rød skrift  

 anført følgende citat fra artiklen:
"Selv den værste voldtægtsforbryder, den mest  

 gemene seriemorder og den grimmeste spritbilist har ret til at forsvare sig  

 mod ethvert angreb." Klageren har anført, at bladet bevidst og  

 forsætligt har valgt at tilsidesætte bestemmelsen i  

 medieansvarslovens § 49 ved at bringe en kommentar til kendelsen.
 Klageren har videre anført, at bladet derved har  

 pådraget sig et strafansvar efter medieansvarslovens § 53, stk. 2.
Klageren har yderligere anført, at artiklen er  

 udtryk for en videreførsel af den pressehetz, bladet har valgt at  

 føre mod klageren.
Artiklen indeholder i sig selv en  

 tilsidesættelse af god presseskik og er formentlig tillige i strid med  

 den strafferetlige injurielovgivning.
Klageren har i den forbindelse anført, at artiklens  

 angivelse af forbrydere og bestemte forbrydelser ikke har relevans for  

 artiklen eller emnet.
Til trods for, at det inde i artiklen nævnes, at  

 den konkrete sag ikke vedrører disse forbrydertyper, er det klare  

 formål med artiklens opsætning at efterlade det indtryk hos  

 læserne, at klageren har udvist en adfærd, der kan sammenlignes  

 med forbrydelser af den groveste karakter.
 Bladet har i en udtalelse anført, at klummen var  

 ment som en klokkeklar undskyldning over for virksomheden og et signal til  

 fagbladenes udgivere om, at fagbladene skal være lige så grundige  

 og etiske i deres journalistik, som andre skal.
Bladet har videre anført, at redaktøren i  

 denne personlige kommentar netop har skrevet, at virksomheden ikke har  

 begået kriminalitet, men blot har en sag kørende i forhold til  

 HK.
Eksemplet med forbryderne er brugt for at sige, at alle har ret til et  

 forsvar.
 Bladet har herudover anført, at bladet har  

 fået en principiel kendelse, der fastslår, at organisationsblade  

 har pligt til at bedrive etisk journalistik, hvilket er uhyre positivt.  

 Derfor skrev redaktøren kommentaren.
 Bladet har endelig anført, at det er trist, hvis  

 kommentaren kunne misforstås.
 I sagens behandling har følgende  

 nævnsmedlemmer deltaget: Per Sørensen, Finn Rowold, Ulrik  

 Holmstrup og Preben Sørensen.
 Pressenævnet udtaler:
 Pressenævnet har ikke kompetence til at tage  

 stilling til, om straffelovens bestemmelser om ærekrænkelser er  

 overtrådt.
Pressenævnet har i sin årsberetning for 1997  

 på side 6 anført: "Det er nævnets opfattelse, at det ikke  

 er i strid med lovens § 49, at medierne i forbindelse med nævnets  

 kendelse bringer en redaktionel artikel uden kommentarer og fremkommer med en  

 kommentar på lederplads.
Spørgsmålet om placering og  

 omfang af kommentarer vil dog kunne gøres til genstand for en konkret  

 vurdering i hvert enkelt tilfælde." Pressenævnet finder i denne sag ikke grundlag for at  

 kritisere, at fagbladet HK/Industri bragte en kommentar til kendelsen  

 udfærdiget af bladets ansvarshavende redaktør, idet dette ikke  

 skete i umiddelbar forbindelse med kendelsen, men derimod på bladets  

 faste kommentarplads.
Pressenævnet finder videre, at kommentaren   der i  

 øvrigt fremtræder som en undskyldning over for klageren - ikke  

 overskrider de grænser, der gælder for kommentarer.
Nævnet  

 finder i den forbindelse, at citatet om voldtægtsforbrydere,  

 seriemordere og spritbilister, der er anført med rød skrift i  

 artiklen, ikke med rimelighed kan opfattes således, at det er  

 møntet på klageren, eller at klageren sammenlignes hermed.
 Pressenævnet finder derfor ikke anledning til at  

 udtale kritik af HK/Industri i anledning af den anførte kommentar.
 Pressenævnet finder af samme grund ikke grundlag for  

 at anmelde den ansvarshavende redaktør til politiet for  

 overtrædelse af medieansvarslovens § 49.
 Afsagt den 13. oktober 1999.
