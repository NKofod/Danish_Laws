Klage over manglende aktindsigt Patientklagenævnet kan oplyse, at hvis en anmodning om aktindsigt  

 ikke er imødekommet eller afslået inden 10 dage efter, at den er  

 modtaget af vedkommende myndighed, institution eller sundhedsperson, skal  

 myndigheden, institutionen eller sundhedspersonen underrette patienten om  

 grunden hertil samt om, hvornår en afgørelse kan forventes at  

 foreligge.
 Nævnet fandt, at lov om aktindsigt i helbredsoplysninger ikke blev  

 overholdt på to af afdelingerne.
 Nævnet lagde vægt på, at det gik mere end 10 dage fra  

 anmodningen om aktindsigt blev indgivet, til der forelå et svar.
På den tredje og fjerde afdeling fandt nævnet ikke, at der var  

 handlet i strid med lov om aktindsigt.
På den tredje afdeling havde det  

 ikke været muligt at få oplyst, hvornår anmodningen om  

 aktindsigt blev modtaget.
På den fjerde afdeling lagde nævnet  

 vægt på, at det ikke var sandsynliggjort, at der var anmodet om  

 aktindsigt.
