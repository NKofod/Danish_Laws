Betænkning afgivet af Forsvarsudvalget den 1. oktober 2014 Betænkning over Forslag til folketingsbeslutning om støtte til kurdernes kamp mod ISIL i Syrien [af Nikolaj Villumsen (EL) m.fl.]:
1. Ændringsforslag Enhedslistens medlemmer af udvalget har stillet 1 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 30. september 2014 og var til 1. behandling den 1. oktober 2014. Beslutningsforslaget blev efter 1. behandling henvist til behandling i Forsvarsudvalget.
Dispensation fra Folketingets forretningsorden Udvalget indstiller, at der dispenseres fra bestemmelsen i Folketingets forretningsorden § 8 a, stk. 2, om, at der skal gå 2 dage fra offentliggørelsen af betænkningen, til beslutningsforslaget kommer til 2. behandling, og fra bestemmelsen i § 13, stk. 1, således at 2. behandling kan finde sted tidligere end 2 dage efter 1. behandling.
Møder Udvalget har behandlet beslutningsforslaget i 2 møder.
3. Indstillinger og politiske bemærkninger Et flertal i udvalget (udvalget med undtagelse af EL og SIU) indstiller beslutningsforslaget til forkastelse.
Flertallet vil stemme for det stillede ændringsforslag.
Socialistisk Folkepartis medlemmer af udvalget deler Enhedslistens bekymring for kurdernes situation ved Kobani.
Det vil indebære en humanitær katastrofe og en politisk svækkelse af oppositionen i Syrien, hvis kurderne løbes over ende af ISIL.
Behovet for våbenhjælp til oppositionen i Syrien har tidligere været fremført af MF Søren Pind og udenrigsministeren.
SF er villig til at diskutere en bevæbning af den syriske opposition, men det skal foregå på et ordentligt og velforberedt grundlag.
B 124 er ikke særlig velegnet i den henseende.
Det er tydeligvis nedskrevet i stor hast og det i en grad, at EL har følt sig nødsaget til at stille et ændringsforslag til sit eget forslag.
Det virker ikke seriøst i forhold til en så stor beslutning.
Det er uafklaret, om også andre dele af den syriske opposition skal have våbenhjælp  f.eks. den såkaldte moderate opposition, som Danmark hidtil har støttet.
Som nævnt afviser SF ikke at gå ind i en diskussion om våbenhjælp til kurderne og andre dele af den syriske opposition, men debatten skal være ordentligt forberedt.
SF har derfor opfordret Enhedslisten til at trække sit forslag og i stedet indgå i en diskussion med andre partier om, hvordan oppositionen i Syrien kan styrkes.
 Et mindretal i udvalget (EL) indstiller beslutningsforslaget til vedtagelse med det stillede ændringsforslag.
Et andet mindretal i udvalget (SIU) vil stemme hverken for eller imod beslutningsforslaget.
Mindretallet vil stemme for det stillede ændringsforslag.
 Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til teksten Af et mindretal (EL), tiltrådt af et flertal (det øvrige udvalg):
 1) Ordene »de kurdiske styrker« udgår, og i stedet indsættes: »Folkets Forsvarsenheder i YPG og YPJ under politisk ledelse af Kurdish Supreme Committee«.
[Præcisering af, hvilke kurdiske styrker der skal støttes] Bemærkninger Til nr. 1 Med ændringsforslaget præciseres det, hvilke kurdiske styrker der skal støttes i de kurdiske områder i Syrien.
I overensstemmelse hermed skal bemærkningerne til beslutningsforslaget affattes således: »Situationen i de kurdiske områder i Syrien er meget alvorlig.
ISIL har i snart 2 uger angrebet Kobanikantonen og fordrevet titusinder af civile.
De kurdiske forsvarsstyrker i YPG og YPJ under politisk ledelse af Kurdish Supreme Committee har i flere år holdt stand mod ISIL, men de er trængt i defensiven, efter at ISIL erobrede tunge amerikanske våben fra den irakiske hær i Mosul.
 De kurdiske forsvarsstyrker har derfor akut behov for især panserværnsvåben mod de angribende kampvogne, hvis de skal kunne forsvare Kobani, hvor der opholder sig omkring 400.000 civile, og de to andre kurdiske kantoner, der samlet er hjem for 3 millioner civile kurdere, arabere og kristne.
Tyrkiet har indtil nu forhindret, at der er kommet våben til de kurdiske områder i Syrien til forsvaret mod ISIL.
Det er imidlertid afgørende, at der kommer våben og humanitær hjælp til de kurdiske områder.
Beslutningsforslaget pålægger Danmark at arbejde for, at der kommer våben og humanitær hjælp til forsvaret af de kurdiske områder i Syrien, dels ved at lægge pres på Tyrkiet for at åbne grænsen til disse områder for våben og humanitær hjælp, dels ved at der på linje med leveringen af våben til de kurdiske styrker i Nordirak leveres våben til de kurdiske styrker i Syrien.
Våbnene til de kurdiske styrker i Syrien under Kurdish Supreme Committee skal leveres hurtigst muligt, så den humanitære katastrofe omkring Kobani kan afværges.« Annette Lind (S) nfmd.
Bjarne Laustsen (S) Jacob Lund (S) Morten Bødskov (S) Ole Hækkerup (S) Trine Bramsen (S) Zenia Stampe (RV) Nadeem Farooq (RV) Lone Loklindt (RV) Holger K.
Nielsen (SF) Trine Mach (SF) Nikolaj Villumsen (EL) Christian Juhl (EL) Christian Juhl (EL) Johan Lund Olsen (IA) Doris Jakobsen (SIU) Jakob Engel-Schmidt (V) Søren Pind (V) Peter Juel Jensen (V) Karsten Lauritzen (V) Kristian Pihl Lorentzen (V) Karsten Nonbo (V) fmd.
Troels Lund Poulsen (V) Hans Christian Thoning (V) Marie Krarup (DF) Martin Henriksen (DF) Søren Espersen (DF) Hans Kristian Skibby (DF) Leif Mikkelsen (LA) Lars Barfoed (KF) Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende B 124 Bilagsnr.
