I henhold til § 17, stk. 3, § 35, stk. 1, § 39, stk. 1, nr. 1, og stk. 2,  § 41, stk. 1, nr. 2, § 49, § 49 c, stk. 1, § 57  

 og § 84 i lov om arbejdsmiljø, jf. lovbekendtgørelse nr. 646 af 18. december 1985, som ændret ved lov nr. 220 af 22. april 1987, lov nr. 380 af 13. juni 1990, lov nr. 373 af 20. maj 1992, lov nr. 474 af 24. juni 1992 og efter lov nr. 177 af 14. april 1993, samt efter bemyndigelse i henhold til lovens § 73, fastsættes:
Område og definitioner § 1.  Bekendtgørelsen omfatter arbejde med de i  

 bekendtgørelsens bilag 1 nævnte produkter, samt klargøring og afslutning i  

 forbindelse med disse arbejder.
 Stk. 2.  Fremstilling af de produkter, der er nævnt i  

 bilag 1, er ikke omfattet af bekendtgørelsen.
 Stk. 3.  Bekendtgørelsen bevirker ingen ændringer i de  

 særlige krav, der følger af arbejdsmiljølovgivningens regler i øvrigt, som fx  

 reglerne om asbest og om epoxyharpikser og isocyanater.
 § 2.  Betegnelsen »produkter« i denne  

 bekendtgørelse omfatter de stoffer og materialer, der er nævnt i bilag 1.
 § 3.  Ved et kodenummer for et produkt forstås i denne  

 bekendtgørelse en kode bestående af to tal forbundet med en bindestreg.
Stk. 2.  Tallet før bindestregen angiver de  

 sikkerhedsforanstaltninger, der mindst skal træffes mod indånding af dampe  

 fra produktets indhold af flygtige bestanddele, herunder organiske  

 opløsningsmidler.
Tallet efter bindestregen angiver de  

 sikkerhedsforanstaltninger, der mindst skal træffes mod kontakt med produktet  

 på hud, i øjne og i luftveje eller mod indtagelse.
 § 4.  Bekendtgørelsen omfatter ethvert arbejde, der  

 udføres for en arbejdsgiver.
 Stk. 2.  Bekendtgørelsen gælder endvidere for arbejde  

 omfattet af § 2, stk. 2, nr. 2 og 3, i lov om arbejdsmiljø, og arbejde, der  

 ikke udføres for en arbejdsgiver.
 § 5.  Arbejde med produkter, som er omfattet af denne  

 bekendtgørelse, skal planlægges, tilrettelægges og udføres i overensstemmelse  

 med reglerne i denne bekendtgørelse og i øvrigt i overensstemmelse med  

 arbejdsmiljølovens almindelige regler.
Kodenummer § 6.  Før et produkt leveres til det omhandlede  

 arbejde, skal importør, fremstiller eller forhandler fastsætte et kodenummer,  

 jf. § 2 i bekendtgørelse nr. 301 af 13. maj 1993 om fastsættelse af  

 kodenumre.
§ 7.  Et produkts kodenummer skal anføres tydeligt på  

 emballagen eller på anden måde meddeles skriftligt til modtageren. Årstallet  

 for ikrafttræden for den bekendtgørelse, efter hvilken kodenummeret er  

 fastsat, skal angives sammen med kodenummeret.
Kodenummeret skal oplyses i  

 brugsanvisninger, der udarbejdes efter §§ 16 og 20 i bekendtgørelse nr. 540  

 af 2. september 1982 om stoffer og materialer.
 § 8.  For et produkt, hvor der foreskrives blanding af  

 flere komponenter eller tilsætning af fortyndingsmiddel, skal der fastsættes  

 et kodenummer både for produktet alene og for den brugsklare blanding.
 Stk. 2.  For et produkt, hvor der foreskrives brug ved  

 en bestemt temperatur, skal der fastsættes et kodenummer både for produktet  

 ved rumtemperatur og for produktet ved den foreskrevne temperatur.
 § 9.  Hvis et produkt indeholder lavtkogende væsker,  

 og hvis der ved arbejdet med produktet skal anvendes åndedrætsværn som  

 beskyttelse mod indåndingsfaren, skal emballagen eller meddelelsen om  

 kodenummeret tillige indeholde oplysning om, at dette skal være luftforsynet  

 åndedrætsværn.
Brug § 10.  Et produkt, herunder den brugsklare blanding,  

 må ikke anvendes, uden at kodenummeret for produktet er oplyst, jf. kapitel  

 2. Oplysningen herom skal være tilgængelig for de ansatte.
 § 11.  Et produkt må ikke anvendes, hvis produktet i  

 brugsklar stand har højere tal i kodenummeret end det, der i bilag 2 er  

 angivet for den pågældende arbejdsproces.
 Stk. 2.  Bestemmelsen i stk. 1 kan fraviges, når der i  

 medfør af anden lovgivning stilles særlige krav til overfladens egenskaber  

 eller til det færdige arbejde.
§ 12.  Et produkt må ikke anvendes, hvis det til den  

 påtænkte anvendelse kan erstattes af et ufarligt, mindre farligt eller mindre  

 generende produkt.
Der skal derfor normalt anvendes et produkt med lavest  

 muligt kodenummer i brugsklar stand.
 Stk. 2.  Når brugen af et erstatningsprodukt vil medføre  

 ikke uvæsentlige forskelle i tekniske egenskaber eller udgifter, skal der  

 foretages en samlet afvejning af de tekniske og økonomiske konsekvenser over  

 for de sikkerheds- og sundhedsmæssige hensyn.
 Stk. 3.  Virksomhedens sikkerhedsorganisation skal  

 inddrages i vurderingen af, om erstatning kan foretages.
 Stk. 4.  Hvis erstatning ikke kan foretages efter stk.  

 1, eller brugen af produktet ikke kan undlades, fordi en samlet afvejning  

 efter stk. 2 viser, at brugen af et erstatningsprodukt vil medføre urimelige  

 merudgifter for arbejdsgiveren, skal dette på forlangende dokumenteres over  

 for Arbejdstilsynet.
Sikkerhedsforanstaltninger § 13.  Ved arbejde med produkterne skal der mindst  

 træffes de sikkerhedsforanstaltninger, der er angivet i bilagene til denne  

 bekendtgørelse.
 Stk. 2.  I forbindelse med klargøring og afslutning af  

 arbejdet, skal der mindst træffes de sikkerhedsforanstaltninger, der er  

 angivet i bekendtgørelsens bilag, til imødegåelse af sundhedsfare fra støv-  

 og afbrændingsprodukter.
§ 14.  Varme flader med en temperatur over 350C skal  

 afkøles, hvis det kan ske uden urimelige merudgifter eller ulemper.
Ved  

 arbejde på varme flader fastlægges sikkerhedsforanstaltningerne ud fra  

 kodenummeret, idet tallet før bindestregen forhøjes til nærmeste højere tal.  

 Derudover skal der altid benyttes åndedrætsværn i form af helmaske.
 § 15.  Efter afslutningen af det enkelte arbejde med  

 produkterne og indtil de påførte produkter er tørret eller udhærdet i en  

 sådan grad, at faren for sundhedsfarlige påvirkninger er ophørt, skal  

 sikkerhedsforanstaltninger fortsat følges, jf. § 13.
 § 16.  Hvor det er nødvendigt, at flere beskæftigede  

 samtidig udfører arbejde med produkterne så nær hinanden, at der er fare for  

 sundhedsfarlig påvirkning ud over den, der kan henføres til eget arbejde,  

 skal der træffes tilstrækkelige sikkerhedsforanstaltninger til imødegåelse af  

 sundhedsfaren.
 Stk. 2.  Andre beskæftigede end de, der udfører arbejdet  

 med produkterne eller nødvendigt arbejde i forbindelse hermed, må ikke  

 udsættes for sundhedsfarlig påvirkning fra dette arbejde.
§ 17.  Arbejde med åndedrætsværn må for den enkelte  

 ansatte ikke overstige enten 6 timer på en arbejdsdag, når der anvendes  

 luftforsynet åndedrætsværn, eller 3 timer på en arbejdsdag, når der anvendes  

 filtrerende åndedrætsværn.
I særligt belastende situationer som følge af  

 arbejdets art, temperaturforhold eller lignende, skal tiden nedsættes.  

 Beskæftigelse med åndedrætsværn må ikke foregå uafbrudt.
Stk. 2.  Skønnes det ved arbejdets tilrettelæggelse, at  

 den ansattes beskæftigelse med filtrerende åndedrætsværn vil vare over den  

 fastsatte frist i stk. 1, skal der anvendes luftforsynet åndedrætsværn  

 allerede fra arbejdets begyndelse.
Hvis arbejdet er så fysisk anstrengende,  

 at vejrtrækningen gennem en filtermaske bliver vanskelig på grund af  

 modstanden, skal der anvendes luftforsynet åndedrætsværn.
 § 18.  På et let tilgængeligt sted skal der findes en  

 øjenskylleflaske til førstehjælp i ulykkestilfælde.
 § 19.  Hvor der udføres malearbejde, der er omfattet  

 af bilag 2 og bilag 3, for så vidt arbejdet ikke udføres på værft, samt bilag  

 4, punkt a, skal der være adgang til håndvaske, der er forsynet med rindende  

 vand, egnede hudrensemidler, herunder sæbe, samt egnede hudcremer.
 § 20.  På faste arbejdssteder, hvor der udføres  

 arbejde, der er omfattet af bilag 3, 4, 5, 6 eller 7, skal der være adgang  

 til et forsvarligt antal håndvaske med varmt og koldt vand.
 Stk. 2.  Hvis der på arbejdssteder omfattet af stk. 1  

 udføres sprøjtearbejde eller arbejde med produkter med tallene 3, 4, 5 eller  

 6 efter bindestregen i kodenummeret, skal der være indrettet omklædningsrum  

 med adskilt opbevaring af gangtøj og arbejdstøj, samt i umiddelbar nærhed af  

 omklædningsrummet velventilerede og opvarmede baderum med håndvaske og  

 afskærmede brusebade med varmt og koldt vand.
 Stk. 3.  Der skal desuden være adgang til håndvaske med  

 varmt og koldt vand i forsvarlig nærhed af det sted, hvor arbejdet udføres.
 Stk. 4.  Ved håndvaske skal der være egnede  

 hudrensemidler, herunder sæbe, samt egnede hudcremer.
 § 21.  Arbejdssteder skal i øvrigt være indrettet i  

 overensstemmelse med bekendtgørelserne om henholdsvis faste arbejdssteders  

 indretning, skiftende arbejdssteders indretning og om byggepladsers og  

 lignende arbejdssteders indretning i det omfang, arbejdsstederne er omfattet  

 heraf.
Dispensationer § 22.  Direktøren for Arbejdstilsynet kan, hvor  

 særlige forhold foreligger, tillade afvigelser fra bestemmelserne i denne  

 bekendtgørelse, når det skønnes rimeligt og fuldt forsvarligt.
 Stk. 2.  Direktøren for Arbejdstilsynet kan bemyndige  

 tilsynskredsene til i enkelttilfælde at tillade afvigelser fra § 11, §§  

 13-14, § 17, §§ 19-20, når det skønnes rimeligt og fuldt forsvarligt.
Klageadgang § 23.  Arbejdstilsynets afgørelse efter  

 bekendtgørelsen kan påklages efter § 81 i lov om arbejdsmiljø.
Straf § 24.  Medmindre højere straf er forskyldt efter lov  

 om arbejdsmiljø eller anden lovgivning, straffes med bøde eller hæfte den,  

 der:
Stk. 2.  For overtrædelse af §§ 6-10, § 11, stk. 1, og  

 §§ 13-20, kan der pålægges en arbejdsgiver bødeansvar, selv om overtrædelsen  

 ikke kan tilregnes ham som forsætlig eller uagtsom.
For bødeansvaret  

 fastsættes ingen forvandlingsstraf.
Stk. 3.  Er en overtrædelse begået af et aktieselskab,  

 andelsselskab, anpartsselskab eller lignende, kan der pålægges selskabet som  

 sådant bødeansvar.
Er overtrædelsen begået af staten, en kommune eller et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges staten, kommunen eller det kommunale fællesskab bødeansvar.
Ikrafttrædelses- og overgangsbestemmelser § 25.  Bekendtgørelsen træder i kraft den 1. september  

 1993.
 Stk. 2.  Samtidig ophæves Arbejdstilsynets  

 bekendtgørelse nr. 463 af 3. august 1982 om erhvervsmæssigt malearbejde og  

 følgende bestemmelse i Arbejdsministeriets bekendtgørelse nr. 611 af 18.  

 december 1985 om regler efter den tidligere arbejderbeskyttelseslovgivning,  

 der med mindre ændringer forbliver i kraft efter arbejdsmiljølovens  

 ikrafttræden: Under 3, B. bekendtgørelser 25):
 Arbejdsministeriets bekendtgørelse nr. 67 af 8. februar 1974 om forbud mod  

 anvendelse af visse klæbemidler ved bygningsarbejde på midlertidig  

 arbejdsplads.
 § 26.  Produkter, for hvilke der er fastsat et  

 kodenummer efter Arbejdstilsynets bekendtgørelse nr. 464 af 3. august 1982 om  

 fastsættelse af kodenummer for produkter omfattet af Arbejdstilsynets  

 bekendtgørelse om erhvervsmæssigt malearbejde, må dog indtil 1. september  

 1994 leveres, forsynet med dette kodenummer (kodenummer uden angivelse af  

 årstal for kodenummerbekendtgørelsen). Det er dog en betingelse, at  

 kodenummeret for produktet efter bekendtgørelse nr. 301 af 13. maj 1993 om  

 fastsættelse af kodenumre på anden måde er oplyst skriftligt.
 Stk. 2.  Det er tilladt at anvende produkter, der er  

 leveret inden den 1. september 1994, forsynet med et kodenummer, der er uden  

 angivelse af årstal for kodenummerbekendtgørelsen, indtil den 1. april 1995.  

 Det er dog en betingelse, at kodenummeret efter bekendtgørelse nr. 301 af 13.  

 maj 1993 om fastsættelse af kodenumre er oplyst og lægges til grund ved  

 produktets brug m.v.
 § 27.  Det er tilladt at anvende eksisterende  

 sprøjtebokse og sprøjtekabiner, der ikke opfylder kravene til i henholdsvis  

 skema VII.1 og skema VII.2, indtil den 1. januar 1994.
Direktoratet for Arbejdstilsynet, den  

 13. maj 1993 Erik Andersen / Charlotte Skjoldager Bilag 1 Produkter, jf. § 1 Bilag 2 Bygninger m.v.
2.1. Bilagets området a.
Arbejde med produkter på bygninger og på »almindelige«  

 installationer i bygninger, som fx radiatorer, centralvarme- og vandrør,  

 jernporte, installationslemme og køkkenskabe.
b.
Arbejde med produkter på bygningselementer, som udføres i et rum, der i  

 forbindelse med det pågældende byggeri anvendes som midlertidigt  

 malerværksted.
c.
Arbejde med produkter på andre betonoverflader, hvor funktionskravene  

 kan sidestilles med kravene til facader på almindelige bygninger.
2.2. Forbudsskema I skema II.1. angives det højest tilladte tal før bindestregen for  

 malevarer i brugsklar blanding for visse malearbejder.
 I skema II.2. angives det højest tilladte tal før bindestregen for lime i  

 brugsklar blanding for indvendigt limarbejde.
2.3. Sikkerhedsforanstaltninger 2.3.1. Personlige værnemidler De personlige værnemidler, der skal anvendes ved det enkelte arbejde,  

 findes ved hjælp af skema II.3, II.4 og II.5. Værnemidler, der er anført for  

 såvel tallet før som efter bindestregen i kodenummeret, skal medtages eller  

 sammensættes efter nedenstående principper for tallet før og tallet efter  

 bindestregen i kodenummeret.
Hvis der anføres ingen værnemidler eller ens værnemiddel til samme formål  

 med forskellige noter, skal skærpende noter (h, i, k, l, m, n, o, q, r og v)  

 altid medtages.
Lempende noter (a, b, c, d, e, f, g, p, s, t, u og y) skal  

 falde bort.
 Hvis sammensætningen medfører, at der skal vælges mellem to forskellige  

 personlige værnemidler med samme formål, skal det endelige værnemiddel vælges  

 således:
- luftforsynet halvmaske, - kombinationsfiltermaske, - gasfiltermaske, - støvfiltermaske, - øjenværn og - ansigtsskærm.
- kombinationsfiltermaske, - gasfiltermaske og - støvfiltermaske.
- gasfiltermaske, - støvfiltermaske.
 Anmærkning:
 Noter knyttet til et bortvalgt værnemiddel falder bort, alle andre noter  

 skal medtages.
Skema II.1 Højeste tilladte tal før bindestregen i kodenummeret for malevarer i  

 brugsklar blanding til INDVENDIGT malearbejde a.
Ved pletvis behandling af særligt misfarvende skjolder af løbesod kan  

 der dog benyttes malevarer med 3 som højeste tilladte tal før bindestregen i  

 kodenummeret.
b.
Ved maling af akustik-loftplader, hvor der foreligger skriftligt krav  

 fra pladeleverandøren om brug af alkydmaling for bevarelse af akustisk  

 effekt, kan der dog benyttes malevarer med 2 som højeste tal før bindestregen  

 i kodenummeret. (Denne note vedrører ikke perforerede metalplader, der kan  

 behandles efter skema II.1, A eller evt. kun rengøres).
c.
Ved grunding af ældre ubehandlet hessian, som tidligere er opsat i alm.  

 tapetklister, kan der dog benyttes malevarer med 2 som højeste tal før  

 bindestregen i kodenummeret.
d.
Ved grunding af ubehandlede cementbundne spånplader, eternitplader  

 o.lign., der skal færdigmales i kulører, hvor hvide skjolder ved udtræk af  

 salte bliver synlige, kan der dog benyttes malevarer med 3 som højeste tal  

 før bindestregen i kodenummeret.
e.
Ved pletning af knaster kan der dog benyttes malevarer med 2 som  

 højeste tal før bindestregen i kodenummeret.
f.
Ved pletning til mætning på træbeklædning, hvor der kræves beskyttelse  

 mod råd og svamp på fx endetræ eller samlinger, kan der dog benyttes  

 malevarer med 2 som højeste tal før bindestregen i kodenummeret.
g.
Ved grunding af brandimprægneret træ, kan der dog benyttes malevarer  

 med 2 som højeste tal før bindestregen i kodenummeret.
h.
Ved gennemslag af misfarvende skjolder på trælofter efter prøvemaling  

 med en spærrende vandig maling, kan der til isolering af skjolderne anvendes  

 en behandling med malevarer med 2 som højeste tal før bindestregen i  

 kodenummeret.
Højeste tilladte tal før bindestregen i kodenummeret for malevarer i  

 brugsklar blanding til UDVENDIGT malearbejde Emner af:
Skema II.2 Højeste tilladte tal før bindestregen i kodenummeret for lime i brugsklar  

 blanding til INDVENDIGT limarbejde er 1-.
Forbudet gælder dog ikke Skema II.3 Personlige værnemidler og særligt arbejdstøj Arbejde med produkter i forbindelse med maling, malevarelignende  

 overfladebelægning, limning og klæbning Skema II.4 Personlige værnemidler og særligt arbejdstøj Arbejde med produkter i forbindelse med fugning (* 1) Ved arbejde udendørs på fx vinduer og arbejde indendørs i store  

 lokaler med god ventilation kan der arbejdes uden åndedrætsværn.
Dog skal  

 gasfiltermaske anvendes ved udendørs arbejde i stillestående luft.
Noter til skemaer for personlige værnemidler Bilag 3 Skibe m.v.
3.1. Bilagets område a.
Arbejde med produkter på skibe og skibselementer, der udføres på  

 værfter som led i værftsarbejde og arbejde, der må ligestilles hermed.
b.
Arbejde med produkter på store konstruktioner og dele hertil, der  

 udføres på værfter.
3.2. Definitioner 3.2.1. Udendørs arbejdssteder med naturlig ventilation Fritliggende arbejdssteder, hvor luftbevægelse kan påvises.
Luftbevægelsen  

 skal kunne lede den luftforurening, der opstår ved malearbejdet, bort fra den  

 beskæftigedes åndedrætszone.
3.2.2. Udendørs arbejdssteder med stillestående luft Arbejdssteder, hvor luftbevægelser ikke kan påvises.
3.2.3. Rum uden opdeling Rum, hvor ensartet luftskifte ikke hindres af opdeling eller andre  

 konstruktionsdele.
3.2.4. Rum med opdeling (Multirum) Rum, der er opdelt af dragere, bundstokke, båseinddelinger eller lignende,  

 der kan hindre et ensartet luftskifte.
3.2.5. Malehaller Malehaller er ventilerede haller, som kan accepteres til malearbejde.
3.2.6. Lette overdækninger (udført af presenninger eller andet  

 teltduglignende materiale) Overdækninger, der muliggør en vis luftcirkulation gennem åbninger og  

 utætheder.
3.3. Sikkerhedsforanstaltninger 3.3.1. Procesventilation Der skal etableres procesventilation, som angivet i skema III.1.
Procesventilation skal etableres som en mekanisk udsugning, der såvidt  

 muligt fjerner forureningen på det sted, hvor den udvikles.
Samtidig skal der  

 tilføres frisk erstatningsluft af passende temperatur.
 Blanding og opbevaring af produkter til malearbejde skal ske under  

 mekanisk udsugning eller i særligt indrettede lokaler med mekanisk  

 ventilation.
3.3.2. Personlige værnemidler Det er angivet i skema III.2., hvilke personlige værnemidler der skal  

 anvendes ved det enkelte arbejde.
De personlige værnemidler sammensættes af  

 de værnemidler, der er angivet både for tallet før bindestregen og for tallet  

 efter bindestregen i kodenummeret.
 Vedrørende principperne for sammensætning af de personlige værnemidler  

 henvises til bilag 2, afsnit 2.3.1., »Personlige værnemidler«.
Skema III.1 Krav til etablering af ventilation (* 1) Ved arbejde udendørs og arbejde indendørs i store lokaler med god  

 ventilation kan der arbejdes uden åndedrætsværn.
Dog skal gasfiltermaske  

 anvendes ved udendørs arbejde i stillestående luft.
Noter til skemaer for personlige værnemidler Bilag 4 Konstruktioner 4.1. Bilagets område a.
Arbejde med produkter på ikke-faste arbejdspladser på emner, som er  

 fastmonteret eller ikke kan flyttes, og som ikke hører under bilag 2, bilag 3  

 eller bilag 5, som fx arbejde på broer og broklapper, boreplatforme, petrokemiske og andre kemiske produktionsanlæg, gasrør og andre rørføringer, faste tankanlæg og siloer, spunsvægge, stålskorstene, antenner og master, kraner, faste installerede maskiner m.v.
 Indendørs arbejde på fx fast installerede maskiner skal ske i overdækket  

 del af hal (udført af presenning eller andet teltduglignende materiale) med  

 installeret mekanisk ventilation.
 Udendørs arbejde skal så vidt muligt foregå med effektiv naturlig  

 ventilation eller under lette overdækninger med installeret mekanisk  

 ventilation.
b.
Arbejde med produkter på midlertidige arbejdspladser på emner, som ikke  

 hører under bilag 2, bilag 3 eller bilag 5, fx arbejde på bygningselementer, broer etc.
 Arbejdet udføres enten i rum med installeret mekanisk ventilation eller  

 under lette overdækninger med installeret mekanisk ventilation.
c.
Arbejde med produkter på faste arbejdspladser på emner, som på grund af  

 størrelse, form eller andre årsager ikke kan placeres i sprøjteboks,  

 sprøjtekabine eller lukket anlæg, og som ikke hører under bilag 3, som fx  

 arbejde på fly, større maskiner, dele af boreplatforme, brosektioner, bygningssektioner, kransektioner.
4.2. Definitioner 4.2.1. Udendørs arbejdssteder med naturlig ventilation.
 Som bilag 3, afsnit 3.2.1. »Udendørs arbejdssteder med naturlig  

 ventilation«.
 4.2.2. Udendørs arbejdssteder med stillestående luft.
 Som bilag 3, afsnit 3.2.2. »Udendørs arbejdssteder med stillestående  

 luft«.
 4.2.2. Lette overdækninger (udført af presenninger eller andet  

 teltduglignende materiale).
 Som bilag 3, afsnit 3.2.6. »Lette overdækninger«.
 4.2.4. Indendørs rum med installeret mekanisk ventilation.
 Særlige indendørs rum, som kan accepteres til malearbejde på store emner,  

 og som er udstyret med tilstrækkelig mekanisk ventilation.
4.3. Sikkerhedsforanstaltninger 4.3.1. Procesventilation.
 Der skal etableres procesventilation, som angivet i skema IV.1.
Procesventilation skal etableres som en mekanisk udsugning, der såvidt  

 muligt fjerner forureningen på det sted, hvor den udvikles.
Samtidig skal der  

 tilføres frisk erstatningsluft af passende temperatur.
 På faste arbejdspladser skal blanding og opbevaring af produkter til  

 malearbejde ske under mekanisk udsugning eller i særligt indrettede lokaler  

 med mekanisk ventilation.
 4.3.2. Personlige værnemidler.
Det er angivet i skema IV.2., hvilke personlige værnemidler der skal  

 anvendes ved det enkelte arbejde.
De personlige værnemidler sammensættes af  

 de værnemidler, der er angivet både for tallet før bindestregen og for tallet  

 efter bindestregen i kodenummeret.
 Vedrørende principperne for sammensætning af de personlige værnemidler  

 henvises til bilag 2, afsnit 2.3.1. »Personlige værnemidler«.
 Skema IV.1.
Krav til etablering af ventilation Noter til skemaer for personlige værnemidler Bilag 5 Limning i autobranchen m.v.
 5.1. Bilagets område.
a.
Arbejde med lime og fugemasser i autobranchen, på karosserier og  

 flydele.
b.
Arbejdsoperationer i forbindelse med arbejde omfattet af 5.1.a., hvor  

 dampe og støv afgives til luften, fx klargøring af emner, for- og efterbehandling af emner, rengøring af udstyr.
 5.2. Sikkerhedsforanstaltninger.
 5.2.1. Procesventilation.
 Der skal etableres procesventilation, som angivet i skema V.1.
Procesventilation skal etableres som en mekanisk udsugning, der så vidt  

 muligt fjerner forureningen på det sted, hvor den udvikles.
Samtidig skal der  

 tilføres frisk erstatningsluft af passende temperatur.
 5.2.2. Personlige værnemidler m.v.
Det er angivet i skema V.1. og V.2, hvilke personlige værnemidler der skal  

 anvendes ved det enkelte arbejde.
De personlige værnemidler sammensættes af  

 de værnemidler, der er angivet både for tallet før bindestregen og for tallet  

 efter bindestregen i kodenummeret.
 Vedrørende principperne for sammensætning af de personlige værnemidler  

 henvises til bilag 2, afsnit 2.3.1., »Personlige værnemidler m.v.«.
 Skema V.1.
Krav til ventilation, personlige værnemidler og særligt arbejdstøj Noter til ventilation, personlige værnemidler og særligt arbejdstøj for limning i autobranchen m.v.
Bilag 6 Grafiske trykprocesser 6.1. Bilagets område.
a.
Arbejde med trykfarver, serigrafifarver og andre produkter, der  

 anvendes ved grafiske trykprocesser.
b.
Arbejdsoperationer i forbindelse med arbejde omfattet af 6.1.a., hvor  

 dampe og støv afgives til luften, fx rengøring af udstyr.
c.
Steder, hvor trykfarven afgiver dampe med mere til luften, fx hvor de  

 trykte emner tørrer.
 6.2. Sikkerhedsforanstaltninger.
 6.2.1. Procesventilation.
 Der skal etableres procesventilation som angivet i skema VI.1, VI.2 og  

 VI.3.
Procesventilation skal etableres som en mekanisk udsugning, der såvidt  

 muligt fjerner forureningen på det sted, hvor den udvikles.
Samtidig skal der  

 tilføres frisk erstatningsluft af passende temperatur.
 Tørring af trykte emner skal foregå udenfor arbejdslokalet eller i særligt  

 tørreskab med mekanisk udsugning.
 6.2.2. Personlige værnemidler m.v.
Der er angivet i skema VI.1, VI.2 og VI.3, hvilke personlige værnemidler,  

 der skal anvendes ved det enkelte arbejde.
De personlige værnemidler  

 sammensættes af de værnemidler, der er angivet både for tallet før  

 bindestregen og for tallet efter bindestregen i kodenummeret.
 Vedrørende principperne for sammensætning af de personlige værnemidler  

 henvises til bilag 2, afsnit 2.3.1., »Personlige værnemidler m.v.«.
 Skema VI.1.
Offset/bogtryk Krav til ventilation, personlige værnemidler og særligt arbejdstøj Anvendelse af opløsningsmidler, der forstøves ved hjælp af trykluft eller  

 spray bør ikke finde sted og er ikke omfattet af ovenstående skema, idet det  

 kræver særlige sikkerhedsforanstaltninger.
Der må i hvert enkelt tilfælde  

 søges sagkyndig rådgivning.
 Skema VI.2.
Flexo/dybtryk Krav til ventilation, personlige værnemidler og særligt arbejdstøj Anvendelse af opløsningsmidler, der forstøves ved hjælp af trykluft eller  

 spray bør ikke finde sted og er ikke omfattet af ovenstående skema, idet det  

 kræver særlige sikkerhedsforanstaltninger.
Der må i hvert enkelt tilfælde  

 søges sagkyndig rådgivning.
 Skema VI.3.
Serigrafi Krav til ventilation, personlige værnemidler og særligt arbejdstøj Anvendelse af opløsningsmidler, der forstøves ved hjælp af trykluft eller  

 spray bør ikke finde sted og er ikke omfattet af ovenstående skema, idet det  

 kræver særlige sikkerhedsforanstaltninger.
Der må i hvert enkelt tilfælde  

 søges sagkyndig rådgivning.
Noter til skemaer for ventilation, personlige værnemidler og særligt  

 arbejdstøj for grafiske trykprocesser Bilag 7 Industriel overfladebehandling 7.1. Bilagets område.
a.
Påføring af maling og lak på emner på faste arbejdspladser, ved  

 processer som fx sprøjtepåføring, valsepåføring, dypning, tæppepåføring (tæppelakering).
 Overfladebehandling i anlæg som sprøjtekabiner herunder kombikabiner,  

 sprøjtebokse og lukkede anlæg.
 Arbejde med produkter på skibe, skibselementer, store konstruktioner og  

 dele dertil, der udføres på værfter hører under bilag 3 (skibe m.v.).
 Arbejde med produkter på emner, som på grund af vægt, form eller størrelse  

 ikke kan placeres i sprøjteboks, sprøjtekabine eller lukkede anlæg hører  

 under bilag 4 (konstruktioner).
b.
Arbejdsoperationer og processer i forbindelse med arbejde omfattet af  

 7.1.a., hvor dampe og støv afgives til luften, fx klargøring af emner, for- og efterbehandling af emner, rengøring af udstyr, blanding af farver m.v., håndtering af emner til tørring eller afkøling, tørring eller afdunstning af overfladebehandlede emner.
 7.2. Definitioner.
 7.2.1. Lukket anlæg.
 Et anlæg, hvor operatøren er placeret udenfor anlægget og ved selve  

 påføringen ikke kommer i kontakt med produktet og afdampninger fra produktet  

 (fx fuldautomatiske anlæg).
 7.2.2. Sprøjteboks.
 Skab udført med åben forside og med vægge, loft (og eventuelt bund) af  

 ubrændbare materialer, og hvori der foretages sprøjtemaling.
 7.2.3. Sprøjtekabine.
 Lukket rum udført med vægge, loft (og eventuelt bund) af ubrændbare  

 materialer, og hvori der foretages sprøjtemaling eller lakering.
 7.3. Sikkerhedsforanstaltninger.
 7.3.1. Ventilation.
 Overfladebehandling omfattet af 7.1.a. skal ske i lukket anlæg,  

 sprøjteboks eller sprøjtekabine.
 Nye sprøjtebokse til manuel vådmaling og nye sprøjtekabiner til manuel  

 vådmaling skal opfylde kravene nævnt i skema VII.1.a. og skema VII.2.a.
 Eksisterende sprøjtebokse til manuel vådmaling og eksisterende  

 sprøjtekabiner til manuel vådmaling skal opfylde kravene nævnt i skema  

 VII.1.b. og skema VII.2.b.
 Overfladebehandlingen må ikke kunne foregå, uden at ventilationen er i  

 drift.
 Afdampning og tørring af overfladebehandlede emner skal ske i lukket  

 anlæg, sprøjteboks, sprøjtekabine eller i særligt indrettede rum udstyret med  

 mekanisk ventilation, se også skema VII.7.
 Ved blandebord og lignende skal der være effektiv mekanisk udsugning.
 For- og efterbehandling samt klargøring af emner, der medfører  

 luftforurening eller risiko for sundhedsfarlige arbejdsoperationer, skal ske  

 i lukket anlæg, sprøjteboks, sprøjtekabine eller i særlige rum udstyret med  

 tilstrækkelig mekanisk ventilation.
 7.3.1.1. Alarm.
 Ventilationsanlæg skal være forsynet med en kontrolanordning, der angiver  

 utilstrækkelig funktion.
 Ventilationsanlæg skal være forsynet med alarmanordning, der reagerer med  

 et lys- eller lydsignal ved nedsat effektivitet, fejlagtig funktion og  

 driftsstop.
 7.3.1.2. Vedligeholdelse af ventilationsanlæg.
 Ventilationsanlæg skal holdes i funktionsdygtig stand, herunder holdes  

 forsvarligt rene og jævnligt kontrolleres.
 7.3.1.3. Brugsanvisning for ventilationsanlæg.
 Der skal forefindes brugsanvisning for ventilationsanlæg omfattet af dette  

 bilag.
 Anlæggets brugsanvisning skal være tilgængelig for operatøren.  

 Brugsanvisningen skal være skrevet på dansk og, hvis sikkerhedshensyn gør det  

 nødvendigt også på et andet sprog.
 7.3.2 Personlige værnemidler m.v.
Skema VII.3, VII.4, VII.5, VII.6 og VII.7 angiver, hvilke personlige  

 værnemidler der skal anvendes ved det enkelte arbejde.
De personlige  

 værnemidler sammensættes af de værnemidler, der er angivet både for tallet  

 før bindestregen og tallet efter bindestregen i kodenummeret.
 Vedrørende principperne for sammensætning af de personlige værnemidler  

 henvises til bilag 2, afsnit 2.3.1, »Personlige værnemidler m.v.«.
 Skema VII.1.
Sprøjteboks til manuel vådmaling (Operatør udenfor) a.
Krav til ny sprøjteboks 1. Der skal tilføres mindst lige så meget forvarmet  

 erstatningsluft, som der suges ud.
Det kan være nødvendigt at tilføre  

 erstatningsluften med en overtemperatur tilpasset lufthastigheden, for at den  

 ikke virker som træk.
 2. For at tilbageholde aerosoler, dampe og tilbagekast  

 skal der over hele boksåbningen (mellem emne og operatør) være en  

 lufthastighed på mindst 0,5 m/s i retning mod boksens udsugningsside.
 3. Turbulens (utilsigtede luftbevægelser) skal  

 minimeres.
 4. Lufthastigheden i operatørens åndedrætszone skal  

 være minimum 0,2 m/s væk fra operatøren.
 5. Emnet skal placeres mellem operatøren og  

 udsugningen/bagvæggen.
 6. Operatøren skal befinde sig udenfor sprøjteboksen,  

 eller i et forhus foran dette, og må altså ikke under sprøjteprocessen bevæge  

 sig rundt om emnet.
 7. Arbejdet skal udføres, så der altid sprøjtes ind i  

 boksen og mod dennes udsugningsside.
 8. Der må ikke være forureningskilder mellem  

 lufttilførslen og operatørens åndedrætszone.
9. Emnet skal være inde i boksen og placeret på en  

 sådan måde, at sprøjteflader mindst skal være 30 cm fra boksåbningen.
Emnet  

 skal placeres, så der sikres en effektiv ventilation omkring hele emnet, uden  

 at der opstår tilbageslag.
Emnet skal normalt placeres mindst 60 cm fra  

 bagvæg, vægge, loft og bund.
 10. Emnets frontareal må maksimalt være 30% af  

 boksåbningen.
b.
Krav til eksisterende sprøjteboks 1. Der skal tilføres mindst lige så meget forvarmet  

 erstatningsluft, som der suges ud.
 2. For at tilbageholde aerosoler, dampe og tilbagekast  

 skal der over hele boksåbningen (mellem emne og operatør) være en  

 lufthastighed på mindst 0,5 m/s i retning mod boksens udsugningsside.
 3. Lufthastigheden i operatørens åndedrætszone skal  

 være minimum 0,2 m/s væk fra operatøren.
 4. Emnet skal placeres mellem operatøren og  

 udsugningen/bagvæggen.
 5. Arbejdet skal udføres, så der altid sprøjtes ind i  

 boksen og mod dennes udsugningsside.
 6. Der må ikke være forureningskilder mellem  

 lufttilførslen og operatørens åndedrætszone.
 Skema VII.2.
Sprøjtekabine til manuel vådmaling (Operatør indenfor) a.
Krav til ny sprøjtekabine 1. Kabinen skal have indblæsning af luft i hele  

 loftets areal samt udsugning i gulvet i nærheden af sprøjtestedet.
Der bør  

 ikke være afskårne hjørner i loftet.
 2. Den indblæste luft skal kunne forvarmes i fornødent  

 omfang.
 3. Kabinen skal være forsynet med både  

 indblæsningsventilator og udsugningsventilator.
 4. Mængden af udsuget og indblæst luft, skal være af  

 en sådan størrelsesorden, at den lodrette lufthastighed er jævnt fordelt over  

 hele kabinen og mindst 0,2 m/s, når der er placeret et emne i kabinen.
 5. Turbulens (utilsigtede luftbevægelser) skal  

 minimeres.
 6. Der skal altid være mindst 1 m mellem emnet og  

 kabinens loft og vægge.
b.
Krav til eksisterende sprøjtekabine 1. Kabinen skal være forsynet med både  

 udsugningsventilator og indblæsningsventilator.
 2. Mængden af udsuget og indblæst luft skal være af en  

 sådan størrelsesorden, at der opnås en lufthastighed på mindst 0,2 m/s, når  

 der er placeret et emne i kabinen.
 3. Den indblæste luft skal kunne forvarmes i fornødent  

 omfang.
 4. Luftstrømmen skal føres den kortest mulige vej fra  

 sprøjtestedet til udsugningsåbningen, så den forurenede luft ikke passerer  

 operatørens åndedrætszone.
 Skema VII.3.
Personlige værnemidler og særligt arbejdstøj for arbejde i lukket anlæg og  

 sprøjtebokse, hvor operatøren er udenfor sprøjtezonen For- og efterbehandling uden for anlæg, se skema VII.5.
 Klargøringsarbejde, se skema VII.6.
 Håndtering af emner til tørring og afdampning, se skema VII.7.
 + Nye sprøjtebokse er sprøjtebokse, der opfylder kravene til nye  

 sprøjtebokse, se skema VII.1.a.
 * Eksisterende sprøjtebokse, der ikke opfylder kravene til nye  

 sprøjtebokse efter denne bekendtgørelse, men som minimum overholder kravene  

 nævnt i skema VII.1.b.
 Skema VII.4.
Personlige værnemidler og særligt arbejdstøj for arbejde i kombikabiner,  

 sprøjtekabiner og sprøjtebokse, hvor operatøren er i sprøjtezonen For- og efterbehandling uden for anlæg, se skema VII.5.
 Klargøringsarbejde, se skema VII.6.
 Håndtering af emner til tørring og afdampning, se skema VII.7.
 + Nye anlæg er kabiner, der opfylder kravene til nye sprøjtekabiner, se  

 skema VII.2.a.
 * Eksisterende anlæg, der ikke opfylder kravene til nye sprøjtebokse eller  

 nye sprøjtekabiner efter denne bekendtgørelse, men som minimum overholder  

 kravene nævnt i skema VII.1.b. eller skema VII.2.b.
 Skema VII.5.
Personlige værnemidler og særligt arbejdstøj for for- og efterbehandling udenfor lukket anlæg, sprøjteboks og sprøjtekabine Skema VII.7.
Håndtering af emner til tørring og afdampning Emner til tørring/tørreovne midlertidigt placeret på anbringelsessteder  

 som fx i en reolvogn, skal være forsynet med mekanisk udsugning, så dampe fra  

 de våde emner ikke passerer de beskæftigedes indåndingszone.
 Personlige værnemidler og særligt arbejdstøj:
