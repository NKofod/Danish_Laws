Fremsat den 11. oktober 2001 af  

 Sonja Albrink (CD), Yvonne Herløv Andersen (CD) og Ebbe  

 Kalnæs (CD) Forslag til lov om ændring af  

 momsloven (Forhøjelse af grænsen for,  

 at virksomheder omfattes af kalendermåneden som afgiftsperiode) § 1 I lov om merværdiafgift (momsloven), jf. lovbekendtgørelse  

 nr. 804 af 16. august 2000, som senest ændret ved § 3 i lov nr.  

 1299 af 20. december 2000, foretages følgende ændringer:
 1. I § 47, stk. 5, 3. pkt., ændres »20 mio. kr.« til:  

 »40 mio. kr.«.
 2. I § 47, stk. 5, 4. pkt., ændres »20 mio. kr.« til:  

 »40 mio. kr.«.
 3. I § 57, stk. 2, 1. pkt., ændres »10 mio. kr.« til:  

 »20 mio. kr.«.
 4. I § 57, stk. 3, 1. pkt., ændres »10 mio. kr.« til:  

 »20 mio. kr.«.
§ 2 Stk. 1. Loven træder i kraft den 1. januar  

 2002.
 Stk. 2. § 1, nr. 1 og 2, har virkning for registreringer,  

 der foretages den 1. januar 2002 eller senere. § 1, nr. 3 og 4, har virkning  

 for afgiftsperioder, der påbegyndes den 1. januar 2002 eller  

 senere.
Bemærkninger til  

 lovforslaget Almindelige bemærkninger Ved lov nr. 435 af 26. juni 1998 gennemførtes med  

 virkning fra 1. januar 1999 blandt andet en tilpasning af erhvervslivets  

 momskreditvilkår, som indebar en kreditstramning for virksomhederne  

 under et.
Den samlede kreditstramning manifesterede sig dog primært i  

 relation til de såkaldt store virksomheder, dvs. virksomheder med  

 samlede årlige afgiftspligtige leverancer på mere end 10 mio.  

 kr., da eksisterende vilkår for mellemstore virksomheder opretholdtes  

 og vilkårene for små virksomheder, dvs. med årlige  

 afgiftspligtige leverancer for mindre end 1 mio. kr., blev lempet.  Siden er  

 der ved lov nr. 952 af  20. december 1999 og lov nr. 1299 af 20. december  

 2000 foretaget yderligere forkortelser af de såkaldt store  

 virksomheders momskredittider.
Disse stramninger har medført betydelige  

 administrative byrder for dele af erhvervslivet.
Byrderne er en konsekvens af  

 den definition af »store virksomheder«, som følger af momslovens  

 afgrænsning af, hvilke virksomheder der er forpligtede til at afregne  

 moms henholdsvis månedsvis, kvartalsvis og halvårligt.  

 Afgrænsningen tager alene udgangspunkt i den momspligtige  

 afsætning og altså eksempelvis ikke antallet af ansatte i den  

 enkelte virksomhed.
Dette betyder, at selv reelt meget små virksomheder  

 kan være omfattet af månedsvis momsafregning, herunder små  

 forretninger med 2-3 ansatte.
I disse små »store virksomheder«, hvor typisk kun  

 én administrativ medarbejder eller ejeren selv forestår det  

 administrative arbejde, har opstramningerne medført væsentlige  

 praktisk-administrative problemer i relation til virksomhedernes  

 momsafregning, problemer som ikke blot vedrører de tidsmæssige  

 aspekter, men også påvirker virksomhedernes likviditet i negativ  

 retning.
Forslagsstillerne ser derfor et stort behov for, at grænserne  

 for, hvornår virksomheder i momslovens terminologi må anses for  

 store, ændres markant.
Der foreslås en generel løsning på  

 disse unødige administrative byrder ved en forhøjelse af  

 grænsen for, hvornår de såkaldt store virksomheder bliver  

 omfattet af reglerne om månedsvis momsafregning i momslovens § 57, stk.  

 2, fra de nuværende 10 mio. kr. til 20 mio. kr.
I konsekvens af denne  

 ændring foreslås det videre, at grænsen for, hvornår  

 en ny virksomhed som anmeldes til registrering, skal registreres med  

 måneden som afgiftsperiode i stedet for kvartalet, som er hovedreglen i  

 § 47, stk. 5, 3. pkt., ændres fra 20 mio. kr. til 40 mio. kr.
 Den negative rentevirkning af forslaget anslås det  

 første år at være ca. 75 mio. kr.
Bemærkninger til lovforslagets enkelte  

 bestemmelser Til § 1 Til nr. 1 og 2 For nye virksomheder gælder det efter de  

 nuværende regler som udgangspunkt, at de anmeldes med kvartalet som  

 afgiftsperiode, jf. lovens § 47, stk. 5. Såfremt virksomhedens  

 forventede årlige afgiftspligtige leverancer overstiger 20 mio. kr.,  

 skal virksomheden dog registreres med måneden som afgiftsperiode.  

 Virksomheden har pligt til at oplyse herom ved registreringen.
Som en  

 konsekvens af de foreslåede ændringer af § 57, stk. 2, og § 57,  

 stk. 3, foreslås det, at grænsen for de forventede  

 afgiftsleverancer og oplysningspligten herom i relation til registrering af  

 nye virksomheder forhøjes til 40 mio. kr.
Til nr. 3 og 4 Det foreslås at ændre grænsen for,  

  hvornår virksomheder har måneden som afgiftsperiode fra 10 mio.  

 kr. til 20 mio. kr.
Virksomheder med afgiftspligtige leverancer, som andrager  

 mellem 1 mio. kr. og 20 mio. kr., vil efter forslaget have kvartalet som  

 afgiftsperiode.
Til § 2 Det foreslås, at de ændrede regler skal have  

 virkning fra og med indkomståret 2002.
Skriftlig  

 fremsættelse Sonja Albrink (CD):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af momsloven.  

 (Forhøjelse af grænsen for, at virksomheder omfattes af  

 kalendermåneden som afgiftsperiode).
(Lovforslag nr.
L 40).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Lovforslaget sammenholdt med gældende lov Gældende formulering Lovforslaget § 47 Stk. 5. Anmeldelse til registrering skal ske senest 8  

 dage inden påbegyndelse af registreringspligtig virksomhed, jf. dog §  

 62, stk. 9. Virksomheden registreres med kvartalet som afgiftsperiode efter §  

 57, stk. 3. Hvis virksomhedens forventede samlede afgiftspligtige leverancer  

 overstiger 20 mio. kr. årligt, registreres virksomheden dog med  

 kalendermåneden som afgiftsperiode efter § 57, stk. 2. Hvis de  

 forventede afgiftspligtige leverancer overstiger 20 mio. kr., skal  

 virksomheden oplyse dette ved anmeldensen til registrering. Ændringer i  

 en virksomheds registreringsforhold skal meddeles til de statslige told- og  

 skattemyndigheder senest 8 dage efter ændringen.
Virksomheder, der  

 ophører med at drive registreringspligtig virksomhed, skal underrette  

 de statslige told- og skattemyndigheder om virksomhedens ophør senest  

 8 dage efter ophøret.
 1. I § 47, stk. 5, 3. pkt., ændres »20 mio. kr.« til: »40  

 mio. kr.«.
 2. I § 47, stk. 5, 4. pkt., ændres »20 mio. kr.« til:  

 »40 mio. kr.«.
§ 57. Registrerede virksomheder skal efter udløbet af hver  

 afgiftsperiode til de statslige told- og skattemyndigheder angive  

 størrelsen af virksomhedens udgående og indgående afgift i  

 perioden samt værdien af de leverancer, der efter §§ 14-21 eller § 34  

 er fritaget for afgift.
Beløbene angives i hele kroner, idet der  

 bortses fra ørebeløb.
Skatteministeren kan fastsætte  

 nærmere regler for angivelsen.
Stk. 2. For virksomheder, hvis samlede afgiftspligtige  

 leverancer overstiger 10 mio. kr. årligt, er afgiftsperioden  

 kalendermåneden.
Virksomhedens angivelse efter stk. 1 skal foretages  

 senest den 25. i måneden efter afgifteperiodens udløb.
 3. I § 57, stk. 2, 1. pkt., ændres »10 mio. kr.« til:  

 »20 mio. kr.«.
Stk. 3. For virksomheder, hvis samlede afgiftspligtige leverancer  

 overstiger 1 mio. kr. årligt, men udgør højst 10 mio. kr.  

 årligt, er afgiftsperioden kvartalet.
Virksomhedens angivelse efter  

 stk. 1 skal foretages senest 1 måned og 10 dage efter afgiftsperiodens  

 udløb.
 4. I § 57, stk. 3, 1. pkt., ændres »10 mio. kr.« til:  

 »20 mio. kr.«.
Stk. 4. For virksomheder, hvis samlede afgiftspligtige  

 leverancer ikke overstiger 1 mio. kr. årligt, er afgiftsperioderne  

 første og anden halvdel af kalenderåret.
Virksomhedens angivelse  

 efter stk. 1 skal foretages senest den 1. i den tredje måned efter  

 afgiftsperiodens udløb.
