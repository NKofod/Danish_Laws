En kommune havde krævet tilbagebetaling af boligydelse, fordi  

 husstandsindkomsten blev væsentligt højere end den beregnede, og fordi  

 modtageren ikke havde givet boligstøttekontoret meddelelse herom.
Modtageren  

 hævdede, at kommunens pensionskontor, som administrerede hans økonomi, burde  

 have underrettet boligstøttekontoret om de ændrede indtægtsforhold.
Han følte  

 sig således uden skyld i, at der var opstået et tilbagebetalingskrav.
 Nævnet udtalte, at pligten til at oplyse boligstøttekontoret om de  

 ændrede indtægtsforhold påhvilede støttemodtageren selv.
 Ved brev af 19. september 1988 har De klaget over, at det sociale udvalg i  

 Fakse kommune har afkrævet Dem tilbagebetaling af for meget udbetalt  

 boligydelse i 1986, hvor pensionsafdelingen administrerede Deres økonomi.
 Klagen har været forelagt det sociale udvalg, der har fremsendt sagens  

 akter samt udtalelser af 10. november 1988 og 11. november 1988, som De er  

 gjort bekendt med og har kommenteret.
 Det fremgår, at Deres boligydelse for 1986 var beregnet til kr. 1.606,-  

 månedlig svarende til kr. 19.272,- årligt efter en husstandsindkomst på kr.  

 54.000,-.
 Det har ved efterreguleringen vist sig, at den faktiske husstandsindkomst  

 for 1986 var på kr. 77.000,-, som kun berettiger til kr. 1.318,- månedlig i  

 boligydelse svarende til kr. 15.816,- årligt.
Det er oplyst, at Storstrøms amt med virkning fra den 1. december 1985 har  

 godkendt, at De fik en beskyttet stilling med en ugentlig arbejdstid på 20  

 timer.
Ved ordningens ikrafttræden fik De kr. 20,- i timen.
 Boligstøttekontoret har oplyst, at man ikke har modtaget besked om de  

 ændrede indtægtsforhold, samt at De ved ansøgning om boligydelse blev  

 orienteret om Deres pligt til at give boligstøttekontoret oplysning om  

 ændringer i de økonomiske forhold.
 Man har derfor krævet tilbagebetaling af det for meget udbetalte beløb på  

 kr. 3.456,-.
De har peget på, at det burde være pensionskontoret, der har administreret  

 Deres pension siden den 1. april 1985, der havde sørget for at orientere  

 boligstøttekontoret om de ændrede indtægtsforhold.
De finder Dem derfor uden  

 skyld i, at kravet er opstået.
 Under sagens behandling i amtsankenævnet har De oplyst til sekretariatet,  

 at De bagefter godt kan se, at pligten til at give besked står anført på  

 skemaet, men at De ikke på daværende tidspunkt tænkte på det, da Deres  

 sagsbehandler styrede Deres økonomi.
 Efter dagældende boligstøttelovs § 41, stk. 1, jfr. § 38, stk. 3, skal  

 ansøgeren, hvis han har undladt at oplyse om alle forhold, der kan medføre  

 nedsættelse eller bortfald af boligstøtten, eller i øvrigt mod bedre vidende  

 uberettiget har oppebåret boligstøtte, tilbagebetale det beløb, der er  

 oppebåret med urette.
 Efter pkt. 14.6 i boligstyrelsens tidligere cirkulære af 30. august 1982  

 om individuel boligstøtte skal boligstøttemodtagere, der har fået udbetalt  

 boligstøtte i forhold til husstandens socialindkomst have omberegnet  

 boligstøtten, når den faktiske husstandsindkomst overstiger den beregnede  

 husstandsindkomst med mindst 25% og med mindst kr. 15.000,-.
Amtsankenævnet har behandlet sagen i sit møde den 29. juni 1989, hvor man  

 traf følgende A F G Ø R E L S E:
 Nævnet finder, at pligten til at oplyse boligstøttekontoret om de ændrede  

 indtægtsforhold i 1986 påhviler Dem.
 Da De således har forsømt Deres oplysningspligt og derved uberettiget og  

 mod bedre vidende har fået udbetalt for meget boligydelse i 1986, anses det  

 sociale udvalg for berettiget til at kræve den for meget udbetalte  

 boligydelse tilbage.
 Det skal bemærkes, at nævnet herved ikke har taget stilling til det  

 afkrævede beløbs størrelse.
 Vedrørende eventuel klage over amtsankenævnets afgørelse henvises til  

 vedlagte vejledning.
