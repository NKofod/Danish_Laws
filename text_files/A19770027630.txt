 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 ALMINDELIGE BESTEMMELSER.
 § 1.  De af Samfundet og Hjemmet for Vanføre drevne  

 ortopædiske afdelinger med tilhørende ambulatorier på de amtskommunale  

 sygehuse i Næstved, Odense, Sønderborg, Kolding, Holstebro og Ålborg  

 overføres fra 1. januar 1978 til de amtskommuner, hvori de er beliggende.  

 Overførelsen omfatter det til afdelingerne hørende inventar, instrumentarium,  

 løsøre m.v.
 Stk. 2.  Overførslen sker vederlagsfrit for  

 amtskommunerne.
 § 2.  Det Samfundet og Hjemmet for Vanføre tilhørende  

 Ortopædisk Hospital i Århus med tilhørende ambulatorium og funktionærbygning  

 overføres til Århus amtskommune fra 1. januar 1978.
 Stk. 2.  Overførelsen omfatter matr. nr. 59 D, Århus  

 købstads markjorder, bortset fra den herpå beliggende værkstedsbygning.
 Stk. 3.  Overførelsen omfatter det til hospitalet,  

 ambulatoritet og funktionærbygningen hørende inventar, instrumentarium løsøre  

 m.v. samt tekniske anlæg.
 Stk. 4.  Overførelsen sker vederlagsfrit for  

 amtskommunen.
 § 3.  Det Samfundet og Hjemmet for Vanføre tilhørende  

 Ortopædisk Hospital i København med tilhørende ambulatorium samt klinik for  

 cerebral parese og børneneurologi med tilhørende børnehave overføres til  

 staten fra 1. januar 1978.
 Stk. 2.  Overførelsen omfatter en ca. 13.913  

 kvadratmeter stor parcel af matr. nr. 5614, Udenbys Klædebo kvarter, med de  

 herpå værende bygninger bestående af hospital og ambulatorium og en ca. 6.250  

 kvadratmeter stor parcel af matr. nr. 5614, Udenbys Klædebo kvarter, med  

 herpå værende bygninger bestående af en klinik for behandling af cerebral  

 parese og børneneurologi med tilhørende børnehave.
 Stk. 3.  Overførelsen omfatter det til hospitalet,  

 ambulatoriet, klinikken og børnehaven hørende inventar, instrumentarium,  

 løsøre m.v. samt tekniske anlæg.
§ 4.  Staten overtager fra 1. januar 1978 lån  

 vedrørende de i §§ 2 og 3 nævnte hospitaler med et oprindeligt pålydende på  

 10.583.634 kr.
Såfremt overtagelse ikke kan finde sted, afholder staten de  

 løbende ydelser vedrørende disse lån.
Stk. 2.  Staten refunderer Samfundet og Hjemmet for  

 Vanføre de udgifter til nødvendige investeringer i inventar, instrumentarium,  

 løsøre m.v., der er afholdt fra det tidspunkt, da det var klart, at  

 overførelse af afdelingerne skulle finde sted til 1. januar 1978 med 3 mill.  

 kr.
I øvrigt ydes der ikke Samfundetr og Hjemmet for Vanføre godtgørelse for  

 de i §§ 1-3 omhandlede overførelser.
§ 5.  På de i §§ 1 og 2 nævnte institutioner ydes  

 behandling m.v. fra 1. januar 1978 efter reglerne i lov om sygehusvæsenet.
På  

 den i § 3 nævnte institution ydes behandling m.v. fra 1. januar 1978 efter de  

 for statslige sygehuse gældende regler.
 PERSONALEFORHOLD.
 § 6.  De amtskommuner, hvori de i § 1 omhandlede  

 afdelinger og det i § 2 omhandlede hospital er beliggende, tilbyder det pr.  

 31. december 1977 under Samfundet og Hjemmet for Vanføre med  

 tjenestemandslignende status ansatte personale, der er medlemmer af  

 Pensionskassen for tjenestemænd ved Samfundet og Hjemmet for Vanføre, og som  

 er tjenestegørende inden for de omhandlede dele af Samfundet og Hjemmet for  

 Vanføres virksomhed, ansættelse som amtskommunale tjenestemænd fra 1. januar  

 1978 at regne med løn- og pensionsvilkår svarende til de for de pågældende  

 under ansættelsen under Samfundet og Hjemmet for Vanføre gældende i det  

 omfang,hvori de pågældende ikke pr. 1. januar 1978 forbliver tjenestgørende  

 under Samfundet og Hjemmet for Vanføre inden for dettes tilbageværende  

 virksomhed.
 Stk. 2.  Det pr. 31 december 1977 under Samfundet og  

 Hjemmet for Vanføre med tjenestemandslignende status ansatte personale, der  

 er medlemmer af Pensionskassen for tjenestemænd ved Samfundet og Hjemmet for  

 Vanføre, og som er tjenestgørende inde for den i § 3 omhandlede del af  

 Samfundet og Hjemmet for Vanføres virksomhed, tilbydes ansættelse som  

 statstjenestemænd fra 1. januar 1978 at regne med løn- og pensionsvilkår  

 svarende til de for de pågældende under ansættelsen under Samfundet og  

 Hjemmet for Vanføre gældende i det omfang, hvori de pågældende ikke pr. 1.  

 januar 1978 forbliver tjenstgørende under Samfundet og Hjemmet for Vanføre  

 inden for dettes tilbageværende virksomhed.
 Stk. 3.  Såfremt en af de af stk. 1 og 2 omfattede  

 ansatte under Samfundet og Hjemmet for Vanføre med tjenestemandslignende  

 status og medlemsskab af Pensionskassen for tjenestemænd ved Samfundet og  

 Hjemmet for Vanføre ikke måtte ønske at overgå til henholdsvis amtskommunal  

 tjenestemandsansættelse og ansættelse som statstjenestemand, opretholdes den  

 hidtidige ansættelsesmæssige status under den pågældendes udførelse af det  

 tilbudte arbejde henholdsvis inden for vedkommende amtskommunes social-,  

 sundheds- og sygehusforvaltning og under rigshospitalet.
 Stk. 4.  De under stk. 3 nævnte ansatte, der ikke måtte  

 ønske at overgå til ansættelse som henholdsvis amtskommunale tjenestemænd og  

 statstjenestemænd, men opretholder den hidtidige ansættelsesmæssige status,  

 har ikke krav på ventepenge, rådighedsløn eller pension som følge af  

 opgaveomlægningen.
 Stk. 5.  De under stk. 3 nævnte ansatte er pligtige at  

 underkaste sig de forandringer i deres tjenesteforretningers omfang og  

 beskaffenhed, som er en følge af opgaveomlægningen.
 Stk. 6.  De under stk. 3 nævnte ansatte kan indtil 1.  

 januar 1983 søge overgang til henholdsvis amtskommunal  

 tjenestemandsansættelse og ansættelse som statstjenestemænd på vilkår som  

 anført i stk. 1 og 2.
 Stk. 7.  Amtskommunerne overtager fra 1. januar 1978  

 pensioneringen af de ansatte under Samfundet og Hjemmet for Vanføre, som i  

 henhold til stk. 1 fra nævnte dato overgår til ansættelse som amtskommunale  

 tjenestemænd, samt af de ansatte under Samfundet og Hjemmet for Vanføre, der  

 i medfør af stk. 6 fra et senere tidspunkt overgår til sådan ansættelse, fra  

 det tidspunkt, hvor overgangen finder sted.
 Ved udbetaling af pension til de nævnte ansatte fordeles udgifterne mellem  

 Pensionskassen for tjenestemænd ved Samfundet og Hjemmet for Vanføre og den  

 respektive amtskommune i forhold til den del af pensionsalderen, som er  

 optjent henholdsvis indtil 1. januar 1978 og i tiden fra 1, januar 1978.  

 Staten og Samfundet og Hjemmet for Vanføre kan indtræde i fordelingen af  

 pensionsudgifterne i stedet for Pensionskassen for tjenestemænd ved Samfundet  

 og Hjemmet for Vanføre.
 Stk. 8.  Staten overtager fra 1. januar 1978  

 pensioneringen af de ansatte under Samfundet og Hjemmet for Vanføre, som i  

 henhold til stk. 2 fra nævnte dato overgår til ansættelse som  

 statstjenestemænd, samt af de ansatte under Samfundet og Hjemmet for Vanføre,  

 der i medfør af stk. 6 fra et senere tidspunkt overgår til sådan ansættelse,  

 fra det tidspunkt, hvor overgangen finder sted.
 Ved udbetaling af pension til de nævnte ansatte afholdes udgifterne hertil  

 af staten, dog således, at Samfundet og Hjemmet for Vanføre for så vidt angår  

 tiden indtil 1. januar 1978 afholder den del af udgifterne, som måtte påhvile  

 Samfundet og Hjemmet for Vanføre.
Stk. 9.  Samfundet og Hjemmet for Vanføre og  

 Pensionskassen for tjenestemænd ved Samfundet og Hjemmet for Vanføre  

 udbetaler henholdsvis lønning og pension m.v. til de under stk. 3 nævnte  

 ansatte.
Amtskommunerne refunderer fra 1. januar 1978 Samfundet og Hjemmet  

 for Vanfører lønning for de ansatte, der fra nævnte dato opretholder den  

 hidtidige ansættelsesmæssige status under deres udførelse af det tilbudte  

 arbejde for vedkommende amtskommunes sociale-, sundheds- og  

 sygehusforvaltning.
Staten refunderer fra 1. januar 1978 Samfundet og Hjemmet  

 for Vanføre lønning for de ansatte, der fra nævnte dato opretholder den  

 hidtidige ansættelsesmæssige status under deres udførelse af det tilbudte  

 arbejde under rigshospitalet.
Ved udbetalingen af pension til de nævnte ansatte, der udfører det  

 tilbudte arbejde inden for amtskommunerne, fordeles udgifterne hertil mellem  

 pensionskassen og den respektive amtskommune i det i stk. 7 angivne forhold.  

 Staten og Samfundet og Hjemmet for Vanføre kan indtræde i fordelingen af  

 pensionsudgifterne i stedet for Pensionskassen for tjenestemænd ved Samfundet  

 og Hjemmet for Vanføre.
Ved udbetalingen af pension til de nævnte ansatte,  

 der udfører det tilbudte arbejde under rigshospitalet, afholdes udgifterne  

 hertil af pensionskassen.
Staten og Samfundet og Hjemmet for Vanføre kan  

 indtræde i afholdelsen af pensionsudgifterne i stedet for Pensionskassen for  

 tjenestemænd ved Samfundet og Hjemmet for Vanføre.
 Stk. 10.  Pensionskassen for tjenestemænd ved Samfundet  

 og Hjemmet for Vanføre refunderer amtskommunerne de i stk. 7 omhandlede  

 pensionsudgifter, der måtte påhvile pensionskassen.
 Amtskommunerne refunderer pensionskassen eller i dennes sted staten og  

 Samfundet og Hjemmet for Vanføre de i stk. 9 omhandlede pensionsudgifter, der  

 måtte påhvile amtskommunerne.
 Stk. 11.  Bestemmelserne i stk 7-8 og 10 finder  

 tilsvarende anvendelse for så vidt angår ansatte ved Samfundet og Hjemmet for  

 Vanføres centrale administration med tjenestemandslignende status og  

 medlemsskab af Pensionskassen for tjenestemænd ved Samfundet og Hjemmet for  

 Vanføre, der i tilslutning til den omhandlede overførelse måtte opnå  

 amtskommunal tjenestemandsansættelse eller ansættelse som statstjenestemænd.
 IKRAFTTRÆDEN M.V.
 § 7.  Loven træder i kraft 1. januar 1978.
 § 8.  Loven gælden ikke for Færøerne og Grønland.
 GIVET PÅ CHRISTIANSBORG SLOT, DEN 8.  

 JUNI 1977.
 Under Vor Kongelige Hånd og Segl.
 MARGRETHE R.
 /Egon Jensen.
