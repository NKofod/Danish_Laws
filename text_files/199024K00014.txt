Nr BTL 14 Betænkning over Forslag til lov om ændring af lov om Kongeriget Danmarks  

 Hypotekbank og Finansforvaltning (Overførsel af overskud og kapitalandele fra  

 Hypotekbanken til statskassen)   

 Nr L 14 1990-91, 2. samling Afgivet af Det Politisk-Økonomiske Udvalg Afgivet: 19910307 Udvalget har behandlet lovforslaget i nogle møder og har herunder stillet spørgsmål til finansministeren, som denne har besvaret skriftligt.
 Herefter indstiller udvalget lovforslaget til vedtagelse med  

 det stillede ændringsforslag.
 Et mindretal (Socialdemokratiets og Socialistisk Folkepartis medlemmer af  

 udvalget) ønsker endvidere at udtale følgende:
Mindretallet har intet at indvende imod, at bankens overskud fremover  

 tilfalder statskassen.
Derimod kan det overskud, som herefter tilfalder  

 statskassen, ikke anvendes til at øge de offentlige udgifter eller anvendes  

 til at bevilge skattelettelser med.
 Som det også fremgår af finansministerens svar på udvalgets spørgsmål 3,  

 som er optrykt som bilag til betænkningen, er bankens overskud statens  

 ejendom, uanset om pengene bliver i banken eller overføres til statskassen.  

 Lovforslaget er derfor at betragte som en bogføringsmæssig ompostering, som  

 ikke giver realøkonomisk grundlag for øgede udgifter eller formindsker  

 statens indtægtsbehov.
 Derimod kan det være meget fornuftigt, at overskuddet fra banken fremover  

 indtægtsføres på statsregnskabet, hvorfor mindretallet støtter lovforslaget.
Et andet mindretal (Fremskridtspartiets medlem af udvalget) bemærker i  

 øvrigt, at det efter Fremskridtspartiets opfattelse ville være væsentlig mere  

 hensigtsmæssigt, om Danmarks Hypotekbank blev helt nedlagt og den samlede  

 reservekapital anvendt til afdrag på den store statsgæld.
Bankens virksomhed  

 kunne derefter videreføres af f.eks.
Statsgældskontoret eller et lignende  

 kontor under Finansministeriet.
Kravet om reservekapital m.v. er uden  

 relevans, hvis det er staten, der direkte står for virksomheden.
Ændringsforslag Af udvalget, tiltrådt af finansministeren:
Til § 1 1) I det under nr. 4 foreslåede § 3 a, stk. 1,  

 indsættes efter »Finansministeren kan« ordene: »med  

 bevillingsmæssig hjemmel«.
Bemærkninger Til nr. 1 Ændringsforslaget indebærer, at finansministeren skal sikre sig  

 bevillingsmæssig hjemmel til at overføre beløb fra bankens reserver til  

 statskassen.
Herved opnås, at Folketinget eller Folketingets Finansudvalg får  

 en mulighed for at vurdere det grundlag, som en overflytning af reserverne er  

 baseret på, og vurdere, om Folketinget er enig i, at banken efter  

 overflytningen vil kunne opfylde sine forpligtelser med de tilbageværende  

 reserver.
Svend Auken (S) Lykketoft (S) Poul Nielson (S) Kaj Poulsen (S) Henning  

 Rasmussen (S) Nyrup Rasmussen (S) Stavad (S) fmd.
Jes Lunde (SF) Mimi  

 Jakobsen (CD) Grethe Fenger Møller (KF) nfmd.
Gammelgaard (KF) Fischer  

 (KF) Peter Brixtofte (V) Ivar Hansen (V) Pia Kjærsgaard (FP) Niels Helveg  

 Petersen (RV) Kofod-Svendsen (KRF) Bilag Et af udvalgets spørgsmål til finansministeren og dennes besvarelse heraf Spørgsmål 3:
 Udvalget ønsker en redegørelse for, hvad der sker med den samlede  

 offentlige balance, når der sker overførsel af beløb fra Hypotekbanken til  

 statskassen.
 Svar:
I nationalregnskabet er Hypotekbanken medregnet til den finansielle  

 sektor.
Overførsler til statskassen af Hypotekbankens overskud vil følgelig  

 forbedre den offentlige sektors saldo og forøge statens  

 nettofordringserhvervelse.
Overførsel af (dele af) Hypotekbankens reserver til staten er at betragte  

 som en ændret placering af en formue, som også før lovforslagets vedtagelse  

 har været statens ejendom.
Sådanne overførsler afspejles ikke i  

 nationalregnskabet.
En overførsel af Hypotekbankens overskud til statskassen vil indgå som en  

 indtægt på statens drifts-, anlægs- og udlånsbudget helt på samme måde, som  

 Danmarks Nationalbanks overskud indgår.
Overførslen vil blive ført på  

 rentekontoen, paragraf 37.22.01.
 En overførsel af (dele af) Hypotekbankens reserver til staten vil medføre  

 en nedgang i statens indenlandske nettogæld.
