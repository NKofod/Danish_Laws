Bekendtgørelse om ændring af bekendtgørelse om vederlag, diæter, pension m.v. for varetagelsen af regionale hverv § 1 I bekendtgørelse nr. 1460 af 19. december 2005 om vederlag, diæter, pension m.v. for varetagelsen af regionale hverv, som ændret ved bekendtgørelse nr. 134 af 9. februar 2007 og bekendtgørelse nr. 820 af 27. august 2009, foretages følgende ændringer:
 1. I § 7, stk. 2, ændres »ét« til: »to«.
 2. § 7, stk. 6, affattes således:
»Stk. 6. Er der til samme udvalg eller til et udvalg med i det væsentlige samme opgaver ydet vederlag i en eller flere perioder på i alt to år, kan regionsrådet inden for samme valgperiode ikke i det følgende år yde vederlag til samme udvalg eller til et udvalg med i det væsentlige samme opgaver.« § 2 Stk. 1. Bekendtgørelsen træder i kraft den 1. december 2009.
 Stk. 2. Bekendtgørelsen finder anvendelse for regionsrådene fra den 1. januar 2010.
