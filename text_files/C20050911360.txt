Vejledning  

 til bekendtgørelse om fleksibilitetsfremmende  

  

 ydelse (flyttehjælp) sag
05-202-50
Vores ref.
NFM

"  

 v:shapes="_x0000_s1026">  

 Denne vejledning knytter sig til  

 Arbejdsmarkedsstyrelsens bekendtgørelse nr. 548 af 19. juni 2003 om  

 fleksibilitetsfremmende ydelse (flyttehjælp), som blev udstedt i forbindelse  

 med vedtagelse af lov om en aktiv beskæftigelsesindsats.
Der var alene tale  

 om  

 at justere henvisningen til hjemmelsbestemmelsen i loven, og bekendtgørelsen  

 førte  

 de materielle regler uændret videre.
Denne vejledning er således  

 indholdsmæssigt en uændret videreførelse af vejledning nr. 36 af 16/04 1999.
Kapitel 1 Generelle betingelser for ydelse af støtte Personkreds Flyttehjælp kan ydes til såvel  

 arbejdsløshedsforsikrede  

 som ikke-forsikrede, jf. § 4, stk. 1, og der skal ved afgørelsen  

 af,  

 om støtte kan ydes, ikke tages hensyn til ansøgerens økonomiske forhold.
 Flyttehjælpen kan i henhold til § 2 ydes til følgende  

 personer:
1)  

 	  

 ledige, 2)  

 	  

 ledighedstruede og 3)  

 	  

 beskæftigede, der  

 ikke er truet af ledighed, hvis Arbejdsformidlingen kan formidle ledig  

 kvalificeret arbejdskraft til den virksomhed, som den beskæftigede ønsker at  

 forlade.
 Det er en forudsætning, at ansøgeren er tilmeldt  

 Arbejdsformidlingen som arbejdssøgende, jf. § 1, stk. 1. Ansøgeren  

 skal stå tilmeldt Arbejdsformidlingen på det tidspunkt, hvor der indgås  

 bindende aftale om det nye arbejde.
 Det bemærkes i tilknytning til nr. 3, at det er  

 arbejdsgiveren, der vurderer, om den formidlede arbejdskraft opfylder  

 kvalifikationskravene.  

 Arbejdsgiveren er ikke forpligtet til at ansætte en af de formidlede  

 personer.
 Hvis arbejdsgiveren gentagne gange afviser at ansætte en af  

 de formidlede personer, og Arbejdsformidlingen vurderer, at arbejdsgiveren  

 åbenlyst modvirker, at formidling kan ske, kan den beskæftigede på trods af  

 arbejdsgiverens afvisning modtage flyttehjælp.
 Betingelsen i nr. 3 kan tillige anses for opfyldt, hvis  

 arbejdsgiveren vælger ikke at genbesætte den stilling, som den beskæftigede  

 forlader, eller stillingen genbesættes uden Arbejdsformidlingens medvirken -  

 herunder at den genbesættes med en person, der ikke er ledig, hvis  

 Arbejdsformidlingen har vurderet, at stillingen ikke ligger inden for et  

 flaskehalsområde.
Arbejdsmæssige betingelser Flyttehjælp kan kun ydes, såfremt:
1)  

 	  

 den stilling, der  

 overtages, er anmeldt til Arbejdsformidlingen, jf. § 3, stk. 1, 2)  

 	  

 arbejde overtages  

 andetsteds, hvor der er behov for arbejdskraft af den omhandlede art, og  

 arbejdet ikke i nærmere fremtid kan antages at kunne dækkes af lokalt  

 bosiddende arbejdskraft, jf. § 3, stk. 1, nr. 1 og 3)  

 	  

 der er tale om en  

 ansættelse, som ikke på forhånd er bestemt til at være af under 12 måneders  

 varighed, jf. § 3, stk. 1, nr. 2.
Stillingen skal være anmeldt til Arbejdsformidlingen Kravet om, at stillingen skal være anmeldt til  

 Arbejdsformidlingen er tillige opfyldt, hvis stillingen har været opslået som  

 en åben ordre på Arbejdsformidlingen eventuelt på opfordring af  

 Arbejdsformidlingen.
Behov for den pågældende arbejdskraft Det er en betingelse for ydelse af støtte, at der i  

 det  

 område, hvor arbejde skal overtages, er behov for arbejdskraft af den  

 omhandlede art, og at behovet ikke i nærmere fremtid kan antages at kunne  

 dækkes af lokalt bosiddende arbejdskraft.
Det er Arbejdsformidlingen i den  

 region, hvor arbejdet overtages, der skal foretage denne vurdering, jf.  

 § 7, stk. 2.
 Der kan ikke ydes flyttehjælp til personer, der ansættes i  

 lærlinge- eller elevstillinger, idet disse personer pr. definition ikke  

 besidder de omhandlede faglige kvalifikationer.
 Ligeledes kan der ikke ydes flyttehjælp til personer, der  

 ansættes i støttet beskæftigelse, f.eks. jobtræning eller løntilskudsjob,  

 idet  

 arbejdskraftmangel må afhjælpes ved ansættelse i ordinær beskæftigelse.
En ansættelse på ikke under 12 måneder Kravet i § 3, stk. 1, nr. 2 om, at der  

 skal  

 være tale om en ansættelse, som ikke på forhånd er bestemt til at være af  

 under  

 12 måneders varighed, indebærer, at der kan overtages arbejde, der f.eks.  

 udbydes  

 som vikarjob eller lignende midlertidige ansættelsesformer, såfremt disse  

 ikke  

 er tidsbegrænsede til under 12 måneder.
I administrationen af ordningen, skal Arbejdsformidlingen  

 påse, at der foreligger dokumentation i form af en skriftlig aftale mellem  

 ansøgeren og arbejdsgiveren, og at ansættelsen ikke er begrænset til under 12  

 måneders varighed.
En person, der f.eks. bliver ansat i 10 måneder med  

 mulighed  

 for forlængelse opfylder således ikke kravet i § 3, stk. 1, nr. 2.
 Hvis ansættelsesforholdet bliver afbrudt i utide, det vil  

 sige inden ansættelsesforholdet har varet i 12 måneder, får dette ikke i sig  

 selv konsekvenser i forhold til den udbetalte ydelse, medmindre der er tale  

 om  

 urigtige oplysninger eller misbrug, jf. § 8, stk. 2.
Betingelse om skift af bopæl Det er en forudsætning for udbetaling af  

 flyttehjælp, at  

 der sker skift af bopæl, jf. § 1, stk. 1.
 Ved skift af bopæl forstås, at der flyttes fra et sted til  

 et andet sted, og den samlede daglige transporttid med offentlige  

 transportmidler mellem arbejde og den hidtidige bopæl ville overstige 4  

 timer,  

 hvis der ikke var sket skift af bolig, jf. § 1, stk. 2.
 Dog må den samlede daglige transporttid med offentlige  

 transportmidler fra den nye bopæl til det sted, hvor arbejde overtages, ikke  

 overstige 4 timer, jf. § 3, stk. 1, nr. 3.
Tilfælde, hvor støtte ikke kan ydes Der kan ikke ydes økonomisk støtte, hvis  

 flyttehjælp er  

 ydet inden for de seneste 12 måneder, regnet fra datoen for tiltrædelsen af  

 den  

 stilling, hvortil der blev bevilget flyttehjælp, jf. § 6, stk. 2.
Støtte kan i henhold til § 3, stk. 2, ikke ydes,  

 hvis der er grund til at antage, at hjælpen ikke vil medføre det tilsigtede  

 formål  

 (som angivet i § 1, stk. 1). Således bør der f.eks. ikke ydes  

 støtte  

 i tilfælde, hvor den pågældende tidligere uberettiget har modtaget omhandlede  

 støtte, og ikke har tilbagebetalt den udbetalte ydelse.
Støtte kan også  

 afslås,  

 hvis pågældende flere gange har modtaget økonomisk hjælp, men hvor det har  

 vist  

 sig, at pågældende kun er forblevet ganske kort tid i de enkelte  

 arbejdsforhold.
Kapitel 2 Indgivelse af ansøgning og udbetaling af støtte Ansøgningsfrist Ansøgning om flyttehjælp skal indgives til  

 Arbejdsformidlingen  

 senest 1 måned efter flytningen og senest 6 måneder efter tiltrædelsen af  

 stillingen, jf. § 7, stk. 1. Hvis ansøgeren flytter fra én region  

 til  

 en anden, skal ansøgningen indgives til Arbejdsformidlingen i den region,  

 hvor  

 arbejdet overtages.
Vurdering af ansøgningen Betingelserne for at få flyttehjælp skal som  

 udgangspunkt være opfyldt på ansøgningstidspunktet.
 Hvis ansøgningstidspunktet ligger efter tiltrædelsen af  

 stillingen, skal Arbejdsformidlingen vurdere, om betingelserne var til stede  

 på  

 tidspunktet for tiltrædelse af stillingen.
 Sker der flytning fra en region til en anden region, er det  

 Arbejdsformidlingen i den region, hvor arbejdet overtages, der afgør, om  

 flyttehjælp kan ydes, og i givet fald udbetaler flyttehjælp, jf. § 7,  

 stk. 2. Afgørelsen træffes på grundlag af en vurdering af behovet for  

 kvalificeret arbejdskraft i den region, hvor arbejdet overtages.
 Hvis det er en beskæftiget, der flytter for at overtage  

 arbejde, inddrages Arbejdsformidlingen i den region, hvor den pågældende  

 aktuelt er beskæftiget, i afgørelsen.
Flyttehjælpens størrelse Flyttehjælp ydes som 50% refusion af dokumenterede  

 udgifter til transport af bohave og udgifter i forbindelse med indflytning i  

 ny  

 bolig, jf. § 5, stk. 1. Ansøgeren må enten samtidig med indgivelse  

 af  

 ansøgning eller efterfølgende, men dog forud for udbetaling, forevise  

 fornøden  

 dokumentation for afholdte udgifter i form af regninger fra momsregistreret  

 firma.
 Der kan ydes støtte på et samlet beløb på 100.000 kr., jf.  

 § 6, stk. 1.
Afgrænsning af hvilke udgifter, der kan refunderes Der er ikke i bekendtgørelsen taget stilling til,  

 hvilke  

 konkrete udgifter, der kan refunderes i forbindelse med istandsættelse af  

 bolig.
Dette spørgsmål beror på en konkret vurdering af, om der er tale om  

 udgifter, der er naturlige og nødvendige i forbindelse med indflytning eller  

 fraflytning af bolig.
Med bestemmelsen i bekendtgørelsens § 5, stk. 2,  

 nr. 1 og 2, hvorefter der kan ydes støtte til »istandsættelse«, er det  

 imidlertid  

 tilsigtet at give adgang til at yde støtte til mere end blot de mest  

 nødtørftige vedligeholdelsesarbejder.
Meningen er, at der skal kunne ydes  

 støtte til forbedringsarbejder, som er nødvendige for at bringe boligen op på  

 et niveau, som ikke er ringere end boligens oprindelige standard.
Eksempelvis vil der kunne ydes støtte til isætning af nye  

 vinduer til erstatning for allerede eksisterende, men nu nedslidte vinduer.  

 Der  

 vil ligeledes kunne ydes tilskud til istandsættelse eller erhvervelse af  

 hårde  

 hvidevarer i nødvendigt omfang.
Der vil i vurderingen heraf kunne indgå, om  

 de  

 hårde hvidevarer er nævnt som hørende til boligen (i lejekontrakt/skøde),  

 samt  

 om de apparater, der forefindes i boligen, er defekte/dårligt fungerende, og  

 om  

 det vil være muligt ved reparation at bringe dem til at fungere  

 tilfredsstillende.
 Der kan ikke ydes støtte til forbedringsarbejder, der har et  

 sådant omfang, at der tilføres boligen en åbenbar værditilvækst i forhold til  

 boligens oprindelige værdi, idet arbejderne i så fald går ud over, hvad der  

 kan  

 betegnes som »istandsættelse«.
 Som eksempler på regionernes vurdering af, hvad der kan  

 gives tilskud til, kan nævnes:
Fornyelse af et  

 eksisterende, nedslidt el-system Afhøvling og  

 ludbehandling af gulve Komfur, køleskab og  

 vaskemaskine Renovering af  

 eksisterende brændeovn Som eksempler på regionernes vurdering af, hvad der ikke kan  

 gives tilskud til, kan nævnes:
Indbygningsovn til  

 køkken Ny brændeovn, hvor  

 der ikke før har været brændeovn Udarbejdelse af  

 tilstandsrapport Der kan f.eks. heller ikke gives tilskud til en byggegrund,  

 da en byggegrund falder uden for ordlyden af det, der kan gives tilskud til.  

 Efter § 5, stk. 2, kan der således gives tilskud til istandsættelse  

 m.v. af bolig, og da en byggegrund ikke har en bolig (endnu), kan der således  

 ikke gives tilskud hertil.
 Ved boligindskud, jf. § 5, stk. 2, nr. 3, forstås  

 såvel depositum og forudbetalt leje på en lejebolig som udbetaling på  

 ejerbolig.
 Der kan ydes tilskud til salær til advokat og  

 ejendomsmægler, jf. § 5, stk. 2, nr. 5, både ved salg af den  

 eksisterende bolig og ved køb af ny.
Medflyttende ægtefælle eller samlever Der kan ydes et beløb til opkvalificering af en  

 medflyttende ægtefælle/samlever, hvis det efter en konkret vurdering anses  

 for  

 nødvendigt for, at ægtefællen eller samleveren kan opnå beskæftigelse på  

 eller  

 i nærheden af tilflytningsstedet, jf. § 5, stk. 3. Beløbet er ikke  

 underlagt begrænsningen i § 5, stk. 1, på 50% af udgiften, men der  

 kan dog maksimalt ydes 100.000 kr. i støtte, jf. § 6, stk. 1.
Tilmelding til og tilrettelæggelse af et eventuelt kursus-  

 eller uddannelsesforløb for den medflyttende ægtefælle eller samlever kan  

 forestås af Arbejdsformidlingen, der i så fald kan stå for den direkte  

 betaling  

 til uddannelsesstedet.
Ansøgeren kan dog også selv tilmelde sig et kursus og  

 efterfølgende få refunderet udgifterne hertil af Arbejdsformidlingen.
I  

 sidstnævnte tilfælde skal Arbejdsformidlingen vurdere nødvendigheden af det  

 konkrete kursus, herunder det økonomisk hensigtsmæssige set i forhold til et  

 lignende kursus, som Arbejdsformidlingen ville kunne rekvirere.
Flyttehjælp er skattepligtig indkomst Arbejdsformidlingen bør gøre ansøgeren opmærksom  

 på, at  

 støtten er skattepligtig B-indkomst.
Kapitel 3 Klageadgang Arbejdsformidlingens afgørelser efter  

 bekendtgørelsen  

 kan af ansøgeren indbringes for Arbejdsmarkedsrådet.
Arbejdsmarkedsrådets  

 afgørelser kan ikke indbringes for anden administrativ myndighed, jf.  

 § 9.
 Det forhold, at Arbejdsformidlingen har bevilget  

 flyttehjælp, giver ikke Arbejdsformidlingen kompetence i relation til  

 ansættelsesforholdet  

 i øvrigt.
 Hvis ansættelsesforholdet således f.eks. bliver afbrudt i  

 utide, og der i den forbindelse - eller på anden måde - opstår  

 uoverensstemmelser mellem arbejdsgiveren og den, der modtager flyttehjælp,  

 skal  

 Arbejdsformidlingen, hvis der indgives klager herom til Arbejdsformidlingen,  

 henvise parterne til at afklare sagen indbyrdes, eventuelt ved civilt  

 søgsmål.
Kapitel 4 Andre bestemmelser Den, der modtager flyttehjælp, har pligt til at  

 underrette Arbejdsformidlingen om forhold, der har betydning for udbetaling  

 af  

 flyttehjælp.
Arbejdsformidlingen kan bestemme, at flyttehjælpen enten ikke  

 skal  

 udbetales eller skal tilbagebetales, hvis denne pligt ikke er overholdt, jf.  

 § 8, stk. 1.
 Arbejdsformidlingen kan bestemme, at flyttehjælpen ikke skal  

 udbetales eller skal tilbagebetales, hvis modtageren har afgivet urigtige  

 oplysninger eller fortiet forhold for at få udbetalt flyttehjælp, jf.  

 § 8,  

 stk. 2, nr. 1 og 2.
 Bekendtgørelsen gælder ikke for Færøerne og Grønland, jf.  

 § 135 i lov om en aktiv arbejdsmarkedsindsats.
Kapitel 5 Ikrafttræden Denne vejledning træder i kraft den 1. marts 2005.
 Samtidigt ophæves Arbejdsmarkedsstyrelsens vejledning nr. 36  

 om fleksibilitetsfremmende ydelse af 16. april 1999.
