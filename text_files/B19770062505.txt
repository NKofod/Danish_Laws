 I medfør af § 9, stk. 2, 2. punktum, i lov nr. 54 af 25. februar 1976 om  

 elforsyning fastsættes for elforsyningsvirksomheder omfattet af klovens § 3,  

 stk. 1, følgende regler for regnskabsføring og budgettering med henblik på en  

 ensartet opstilling af regnskaber og budgetter til brug ved  

 prisfastsættelsen.
 § 1.  Snarest muligt og inden 6 måneder efter  

 afslutningen af et regnskabsår skal elforsyningsvirksomheder indsende  

 regnskab for dette år til elprisudvalget sammen med det tilsvarende budget  

 samt budgettet for det følgende år.
 Stk. 2.  Der skal endvidere indsendes en afstemning  

 mellem regnskabet efter denne bekendtgørelse og virksomhedens officielle  

 regnskab.
§ 2.  Produktionsvirksomheder skal angive det  

 konstaterede hemnholdsvis forventede mængdemæssige salg af elektricitet så  

 vidt muligt opdelt i energi og effekt.
Distributionsvirksomheder skal  

 tilsvarende angive det mængdemæssige salg og og det mængdemæssige køb af  

 elektricitet så vidt muligt opdelt i energi og effekt samt den beregnede  

 benyttelsestid.
 Indtægter.
 § 3.  Produktionsvirksomheder skal oplyse værdien af  

 salg af elektricitet til distributionsvirksomheder, så vidt muligt opdelt i  

 salg af energi og effekt samt nettoresultatet af udveksling med andre  

 områder, herunder udlandet.
 Stk. 2.  Andre indtægter, herunder nettoindtjening ved  

 arbejde for andre, anføres særskilt.
 § 4.  Distributionsvirksomheder skal oplyse salget af  

 elektricitet opdelt i salg til andre selskaber og salg til eget område,  

 sidstnævnte opdelt på faste og løbende afgifter.
 Stk. 2.  Indtægten fra investeringsbidrag  

 (tilslutningsafgifter og lignende) skal anføres særskilt.
 Stk. 3.  Andre indtægter, herunder nettoindtjening ved  

 arbejde for andre og gebyrer, anføres ligeledes særskilt.
 Udgifter.
§ 5.  Produktionsvirksomheder skal anføre udgifter til  

 brændsel og til køb af elektricitet fra andre virksomheder, så vidt muligt  

 opdelt i energi og effekt.
Endvidere anføres udgifter til drift og  

 vedligeholdelse fordelt på produktions- og transmissionsanlæg.
Udgifterne til  

 administration anføres; kommunale virksomheder angiver eventuel andel af  

 kommunens administrationsudgifter.
Udgifter til rente- og  

 provisionsbetalinger samt udgifter til kurssikring anføres særskilt.  

 Endvidere anføres renteindtægter.
Den beregnede nedskrivning på eventuel  

 kursreguleringskonto samt forskydning i kreditorer, debitorer og  

 materialebeholdninger anføres, og i en note redegøres for beregningen af  

 disse poster.
Stk. 2.  De samlede henlæggelser til investeringer, de  

 samlede driftsmæssige afskrivninger og eventuel forrentning af aktiekapital  

 eller indskudskapital anføres.
I noter redegøres for beregningen af disse  

 poster.
 Stk. 3.  Produktionsvirksomheder, som i kombineret  

 produktion leverer varme og elektricitet, skal i en note til regnskabet  

 henholdsvis budgettet redegøre for fordelingen af omkostningerne på  

 produktionen af varme og elektricitet.
 Stk. 4.  Andre udgifter anføres særskilt.
§ 6.  Distributionsvirksomheder skal anføre udgifter  

 til køb af elektricitet, så vidt muligt opdelt på energi og effekt.
Endvidere  

 anføres udgifter til drift og vedligeholdelse for hvert spændingsniveau.  

 Udgifterne til administration anføres; kommunale virksomheder angiver  

 eventuel andel af kommunens administrationsudgifter.
Udgifter til rente- og  

 provisionsbetalinger samt udgifter til kurssikring anføres særskilt.  

 Endvidere anføres renteindtægter.
Den beregnede nedskrivning på eventuel  

 kursreguleringskonto samt forskydning i kreditorer, debitorer og  

 materialebeholdninger anføres, og i en note redegøres for beregningen af  

 disse poster.
 Stk. 2.  Reglerne i § 5, stk. 2, om henlæggelser,  

 afskrivninger og forrentning af indskudskapital finder tilsvarende anvendelse  

 for distributionsvirksomheder.
 Stk. 3.  Andre udgifter anføres særskilt.
Produktion og distribution af elektricitet.
 § 7.  Virksomheder, der både producerer og  

 distribuerer elektricitet, skal ved opstilling af regnskab og budget følge  

 reglerne for produktionsvirksomheder, idet dog indtægter også omfatter salg  

 af elektricitet til forbrugere og indtægt fra investeringsbidrag  

 (tilslutningsafgifter og lignende), ligesom udgifter også omfatter drifts- og  

 vedligeholdelsesudgifter på distributionsnettets spændingsniveauer.
 Ikrafttræden m.v.
 § 8.  Bekendtgørelsen er vejledende for  

 elforsyningsvirksomheder, der ikke omfattes af lovens § 3, stk. 1. Den gælder  

 dog ikke for de i lovens § 9, stk. 4, nævnte virksomheder.
 § 9.  Bekendtgørelsen afskærer ikke elprisudvalget fra  

 at indhente supplerende oplysninger om regnskab og budget i medfør af lovens  

 § 12, stk. 2.
§ 10.  Bekendtgørelsen træder i kraft ved  

 bekendtgørelsen i Lovtidende.
Den har virkning fra 1. april 1977.
 Handelsministeriet, den 15. december  

 1977.
 Ivar Nørgaard.
/H.
J.
Koch.
