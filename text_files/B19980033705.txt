 I medfør af § 89, stk. 2, i lov nr. 454 af 10. juni 1997 om social  

 service, fastsættes:
Løn til personer i beskyttet beskæftigelse efter § 87, stk. 1 og 4 § 1.  Amtskommunen eller kommunen fastsætter lønnen  

 for personer i beskyttet beskæftigelse efter § 87, stk.1 eller 4, således at  

 personen i videst muligt omfang aflønnes efter indsats.
 Stk. 2.  Amtskommunen eller kommunen fastsætter lønnen  

 således:
Løn til personer i særligt tilrettelagte beskæftigelsesforløb efter §  

 87, stk. 2 § 2.  Amtskommunen aflønner personer, som deltager i  

 særligt tilrettelagte beskæftigelsesforløb efter § 87, stk. 2, og som ikke er  

 omfattet af aktiveringsbestemmelserne i § 16, stk. 2, i lov om aktiv  

 socialpolitik, med en arbejdsdusør, der fastsættes af amtskommunen.
Løn til personer i beskæftigelse i aktivitets- og samværstilbud efter  

 § 88 § 3.  Amtskommunen eller kommunen udbetaler løn efter  

 indsats til personer med betydelig nedsat fysisk eller psykisk funktionsevne,  

 der er visiteret til et aktivitets- og samværstilbud og beskæftiget ved et  

 egentligt arbejde i tilbudet.
 Stk. 2.  Der udbetales i øvrigt ikke løn eller anden  

 form for vederlag til personer i aktivitets- og samværstilbud.
Udgifter til befordring § 4.  Personer, der udfører lønnet arbejde i beskyttet  

 beskæftigelse, jf. § 1, afholder selv udgiften til daglig befordring til og  

 fra virksomheden, inden for en afstand af 10 km. fra virksomheden.
Nødvendige  

 befordringsudgifter (den billigste mulighed) derudover afholdes af  

 amtskommunen/kommunen.
 § 5.  Amtskommunen eller kommunen afholder udgiften  

 til befordring for personer med betydelig nedsat fysisk eller psykisk  

 funktionsevne, der er visiteret til aktivitets- og samværstilbud.
 Stk. 2.  Andre personer, der er visiteret til  

 aktivitets- og samværstilbud, afholder selv udgifter til befordring.
 Materialer m.v.
 § 6.  Amtskommunen og kommunen kan beslutte, at  

 personer, der er visiteret til aktivitets- og samværstilbud skal betale helt  

 eller delvist for materialer mv., der ikke medgår til en produktion.  

 Tilsvarende gælder vedrørende udflugter m.v. for de pågældende.
Ikrafttræden § 7.  Bekendtgørelsen træder i kraft den 1. juli 1998.
