Ankestyrelsens principafgørelse O-77-94 om arbejdsindtægt - feriepenge - fradragsperiode Resume:
 Ankestyrelsen fandt, at fradragsperioden for arbejdsindtægter under revalideringen er revalideringsåret.
 Ankestyrelsen lagde vægt på, at denne fortolkning følger lovens sigte om begrænsning af erhvervsarbejde under revalideringen.
 Ankestyrelsen fandt videre, at feriepenge skulle betragtes som en arbejdsindtægt, og at beløbet skulle fradrages ved udbetalingen, i det omfang, det oversteg 12.000 kr.
 Kassation:
Der er kommet nye regler på området Love:
Lov om social bistand - lovbekendtgørelse nr. 829 af 1. oktober 1992 - § 43, stk. 5 Vejledninger:
Socialministeriets vejledning nr. 155 af 6. august 1990 om hjælp efter bistandslovens kapitel 10 (§§ 43-45) - pkt. 39, pkt. 40 Sagsfremstilling:
 En sygeplejerske kom i sommeren 1992 under en 1-årig revalidering til sygeplejelærer.
 Da hun ikke havde kunnet holde ferie inden revalideringens start, ogder heller ikke var mulighed herfor under det korte revalide ringsforløb, blev feriepengene (22.816 kr.) udbetalt på én gang i oktober 1992.
 Kommunen foretog fradrag i bruttorevalideringsydelsen for den andel af beløbet, der oversteg 12.000 kr.
 Hun ankede afgørelsen og gjorde gældende, at kommunen kun burde have attesteret 3 ugers ferie i 1992 og have gemt 2 uger til foråret 1993. Herved kunne begge udbetalinger være holdt inden for (hver sit) 12.000 kr.s-fradrag, idet fradragsperioden skulle være kalenderåret.
Ankenævnet tiltrådte afgørelsen og bemærkede, at fradragsperioden errevalideringsåret, og at kommunen derfor ikke havde stillet reval idenden ringere ved at attestere hele ferien på én gang.
Nævnet lagde ved afgørelsen vægt på, at det ikke kunne antages at være intentionen, at en revalidend i et 1-årigt revalideringsforløbkunne have indtægter på 24.000 kr uden modregning i bruttorevalide ringsydelsen.
 Sagen blev behandlet i principielt møde til belysning af, om ferie penge skal fratrækkes i bruttorevalideringsydelsen, og om fradraget for indtægten i bekræftende fald følger revalideringsåret eller kalenderåret.
 Afgørelse:
 Ankestyrelsen fandt, at den periode på et år, der efter § 9, stk. 2, i bekendtgørelsen er anført som fradragsperiode for arbejdsindtægter, er revalideringsåret.
 Ankestyrelsen lagde vægt på, at denne fortolkning følger lovens sigte om begrænsning af erhvervsarbejde under revalideringen.
 Ankestyrelsen fandt videre, at feriepenge må betragtes som arbejds indtægt, jf. bekendtgørelsens § 10 og den deri indeholdte henvisning.
