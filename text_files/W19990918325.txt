 Bladet blev pålagt at offentliggøre et resumé af  

 kendelsen.
Kendelse fra Pressenævnet i sag nr.  

 67/1998 K og K har klaget til Pressenævnet over en artikel  

 bragt i Ekstra Bladet den 15. juli 1998, idet de mener, at god presseskik er  

 tilsidesat.
Den påklagede artikel blev bragt over en dobbeltside  

 sammen med en artikel om en klunser, der på Falster havde begået  

 selvmord efter beskyldninger om børne-sex.
I tilknytning til denne  

 artikel bragtes et billede af pigen  Roujan, der i juni 1995 blev myrdet  

 på Nørrebro i København.
Der blev endvidere bragt en kopi  

 af Ekstra Bladets forside fra den 14. juni 1995, hvor  Roujans forældre  

 blev vist, mens de modtog beskeden om deres datters død.
Billedet af  Roujan, der var klagernes datter, havde  

 følgende billedtekst: " Roujan blev i 1995 myrdet på  

 Nørrebro i København.
Nu skal den 64-årige fra Falster  

 tjekkes i forbindelse med mordet." Kopien af bladets forside fra den 14. juni 1995 viste  

 tydeligt klagerne, da to mænd talte med dem.
På denne forside hed  

 det: "JERES BARN ER MYRDET".
 Hovedartiklen på siderne havde overskriften  

 "HÆNGTE SIG EFTER ANKLAGE OM BØRNE-SEX".
 Den påklagede artikel havde overskriften "VAR VEN  

 MED  ROUJANS FORÆLDRE" og bl.a. følgende indhold:
"Den hængte klunser kom i hjemmet hos myrdet pige  

 på Nørrebro i København.
Politiet undersøger  

 eventuel forbindelse til det uopklarede barne-mord.
 Det uopklarede mord på syv-årige  Roujan  

 (efternavn) på Nørrebro i København er igen blevet  

 aktuelt efter klunseren "Jesus"s selvmord på Falster.
Den 64-årige "Jesus" boede dengang i Sydhavnen og  

 kendte  Roujans forældre.
Han besøgte oven i købet flere  

 gange familiens bopæl.
Pigen blev overfaldet og frygtelig mishandlet i  

 en trappeopgang tæt ved.
Hendes lig blev bagefter fundet i en lyskasse  

 nær familien (efternavn)s lejlighed." Den 17. juli 1998 bragte bladet på ny billedet af  

  Roujan som illustration til en artikel med overskriften " ROUJANS MORDER  

 STADIG FRI" og bl.a. følgende indhold:
 "Drabsafdelingen i København kunne i går  

 afslutte sin efterforskning af en mulig forbindelse mellem en netop  

 afdød klunser og det uhyggelige mord på den syv-årige  

  Roujan fra Nørrebro i København.
 Et håndaftryk på døren ind til den  

 opgang, hvor  Roujan blev myrdet for tre år siden, er nu blevet  

 sammenlignet med den afdøde klunsers hånd.
- Og aftrykkene passer ikke sammen.
Der er heller intet,  

 som tyder på, at manden skulle have kendt  Roujans familie.
Derfor  

 lukker vi af for den vinkel på det uopklarede drab, siger  

 vicekriminalinspektør  Ove  Dahl.
Drabsafdelingen i København gik ind i sagen, fordi  

 nogle oplysninger pegede på, at der kunne have været en  

 forbindelse mellem klunseren og  Roujans familie.
Kriminalfolkene fra  

 København undersøgte rutinemæssigt oplysningerne, men kan  

 nu afskrive den døde mand totalt i sagen om mordet på  

  Roujan." Den 30. juli 1998 bragte bladet følgende på  

 læserbrevssiderne:
"VI HAR ALDRIG SET KLUNSEREN Vi, som er forældre til den myrdede  Roujan  

 (efternavn), blev meget chokerede over at se billedet af vores datter  

 på forsiden af Ekstra Bladet 15.7. En klunsers selvmord var anledningen  

 til at skrive om det uopklarede mord på vores datter.
Der var  

ingen forbindelse.
Inde i selve avisen stod, under billedet af vores  

 afdøde datter: "Var ven med  Roujans forældre". Den overskrift  

 er helt falsk: Vi har aldrig set klunseren "Jesus", og vi har aldrig  

 hørt om ham.
Vi fatter ikke, hvor journalist  Gorm  Lindbjerg har den  

 historie fra.  Gorm  Lindbjerg har ikke talt med os om forbindelsen   og  

 politiet gjorde det først efter, at Ekstra Bladet havde bragt  

 historien.
Vi måtte flytte væk fra Mimersgade, fordi vi  

 ikke kunne holde ud at bo ved det sted, hvor vores  Roujan var blev myrdet.  

 Vi vil være i fred.
Når naboerne i vores nye kvarter ser  

 sådan en forside på Ekstra Bladet, tror de på historien.
Og  

 de tror, at klunseren "Var ven med  Roujans forældre".
Vi vil videre med vores liv, og det kommer vi ikke med den  

 slags spekulationer i vores datters død.
Vis respekt for  Roujan og  

 for os.
Det er meget belastende for os som forældre at blive udstillet  

 på den måde igen og igen.
Og lad politiet tage sig af  

 opklaringen.
Fredag 17.7. skriver Ekstra Bladet igen om sagen.
Her er  

 det kriminalinspektør  Ove  Dahl, der siger: Og aftrykkene passer ikke  

 sammen.
Der er heller intet, der tyder på, at manden skulle have kendt  

  Roujans familie.
Derfor lukker vi af for den vinkel på det uopklarede  

 drab".
Hvordan kunne Ekstra Bladet så skrive 15.7., at  

 klunseren "Var ven med  Roujans forældre"? Det er jo det samme som at  

 beskylde os, forældrene, for ikke at passe godt nok på vores  

 datter! (fornavn) og (fornavn) (efternavn) SVAR:
 Ekstra Bladet erfarede tirsdag 14.7, at drabsafdelingen i  

 Københavns Politi på baggrund af et tip fra offentligheden  

 rutinemæssigt undersøgte en eventuel forbindelse mellem den  

 afdøde klunser på Falster og det uopklarede drab på  

  Roujan i 1995.
 Dette forhold blev beskrevet dagen efter i en artikel.  

 Allerede torsdag 16.7. afsluttede drabsafdelingen sine undersøgelser  

 og konstaterede, at der ingen forbindelse var mellem de to sager.
Også dette forhold beskrev Ekstra Bladet i en  

 artikel fredag 17.7. Jævnfør vicekriminalinspektør  Ove  

  Dahls udtalelse i artiklen: - Intet tyder på, at klunseren skulle have  

 kendt  Roujans familie.
Derfor lukker vi af for den vinkel.
Ekstra Bladet har naturligvis stor forståelse for,  

 hvor smerteligt det må være for  Roujans familie at genopleve  

 tabet af et barn på baggrund af en forbrydelse.
Men drabet er stadig  

 uopklaret, og derfor blev det beskrevet, at politiet foretog en  

 rutinemæssig undersøgelse foranlediget af nye men   viste det  

 sig   ukorrekte oplysninger.
 Det har i den anledning naturligvis ikke været  

 fremsat beskyldninger mod  Roujans forældre om, at de ikke passede godt  

 nok på deres datter.
Gorm  Lindbjerg" Klagerne har anført, at bladet aldrig har vist  

 respekt for det forhold, at klagernes datter blev offer for en modbydelig  

 forbrydelse.
Klagerne blev udstillet på forsiden af bladet, dengang  

 deres datter blev myrdet.
Dette var helt unødvendigt, og tragedien  

 forfølger dem, fordi de hele tiden bliver genkendt.
 Klagerne har videre anført, at artiklen den 15.  

 juli 1998 chokerede dem og gjorde dem dybt ulykkelige, idet artiklen var  

 forsynet med et billede af deres datter og forsiden fra 1995. De  

 ønsker nu at være i fred, og at bladet lader deres datter  

 være i fred.
 Klagerne har yderligere anført, at det er  

 løgn, at de kendte klunseren, og at politiet aldrig har udtalt, at de  

 kendte ham.
Bladet har i en udtalelse anført, at forholdene fra  

 1995 er så gamle, at det må ligge udenfor Pressenævnets  

 virke at tage stilling hertil nu.
Bladet havde imidlertid både i 1995  

 og i årene derefter den opfattelse, at klagerne var usædvanlig  

 åbne i deres modtagelse af pressen, og  Roujans far opfordrede bladet  

 til at intensivere omtalen, da politiets indsat efterhånden aftog i  

 omfang.
 Der var ikke tale om, at familien på noget tidspunkt  

 bad om at være i fred og at sagen skulle forbigås i medierne.  

 Dette hensyn lå derfor ikke i baghovedet på bladets medarbejdere,  

 da det nye barnedrab på Falster i juli i år fik politiet til at  

 undersøge, om der kunne trækkes en tråd herfra til  

  Roujan-mordet.
 Bladet har videre anført, at oplysningerne i  

 artiklen den 15. juli 1998 stammer fra Københavns politis  

 drabsafdeling, og at Vicekriminalinspektør  Ove  Dahl i artiklen  

 understreger, at der er tale om en rutine efterforskning.
Bladet har i den forbindelse anført, at det ligger  

 inden for grænserne for god presseskik at omtale sådanne  

 efterforskningsskridt.
Andre medier har gjort ligeså, og sådan  

 omtale kan erfaringsmæssigt fremkalde nyttige henvendelser fra  

 offentligheden.
Da politiets undersøgelse efter et par dage viste, at  

 der ikke var nogen forbindelse mellem den hængte klunser og klagerne,  

 meddelte bladet straks dette den 17. juli 1998.
Bladet har endelig anført, at politiet i  

 efterforskninger af denne natur nødvendigvis efterprøver spor,  

 der kan vise sig at ende blindt.
Det må være i samfundets  

 interesse, at pressen nøje følger sådanne  

 efterforskningsskridt med henblik på at fremkalde hjælp fra  

 offentligheden.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Tage  

 Clausen og Ole Askvig.
 Pressenævnet udtaler:
 Pressenævnet bemærker indledningsvis, at  

 fristen for klager over mediernes indhold og handlemåde er 4 uger, jf.  

 medieansvarslovens § 34. Nævnet kan derfor ikke nu tage stilling til,  

 om god presseskik blev tilsidesat i forbindelse med offentliggørelsen  

 af billedet af klagerne den 14. juni 1995.
 Det er sædvanligt, at medierne i forbindelse med  

 overfald og drab navnlig på børn og kvinder opregner tilsvarende  

 uopklarede sager med angivelse af navn og yderligere oplysninger om den  

 dræbte.
Pressenævnet finder, at disse oplysninger, der kan  

 medvirke til afsløring af de uopklarede forhold, har en uomtvistelig  

 offentlig interesse.
Det forhold, at bladet har bragt billedet af klagernes  

 datter i forbindelse med andre alvorlige forbrydelser mod børn, er  

 derfor ikke i strid med god presseskik.
Pressenævnet finder endvidere, at det var forkert af  

 bladet at fastslå som en kendsgerning, at klunseren kom i familiens  

 hjem og var ven med familien.
Da oplysningen imidlertid blev bragt med det  

 formål at efterprøve en mulig sammenhæng mellem klunseren  

 og det uopklarede drab på klagernes datter, finder Pressenævnet  

 på dette punkt ikke grundlag for kritik.
 Derimod finder Pressenævnet, at det til opfyldelsen  

 af formålet med artiklen var unødvendigt at gengive bladets 3  

 år gamle forside med et billede af forældrene, da de fik beskeden  

 om deres datters død, således at forældrene kunne  

 genkendes.
 Pressenævnet finder herefter, at bladet på  

 sidstnævnte punkt har tilsidesat god presseskik, og Pressenævnet  

 udtaler sin kritik af bladet.
 I medfør af medieansvarslovens § 49  

 pålægges det herefter den ansvarshavende redaktør af  

 Ekstra Bladet at offentliggøre følgende:
 "Kendelse fra Pressenævnet.
Ekstra Bladet bragte den 15. juli 1998 en artikel om en  

 klunser, der på Falster havde begået selvmord efter beskyldninger  

 om børne-sex.
I tilknytning til denne artikel bragtes et billede af  

 pigen  Roujan, der i juni 1995 blev myrdet på Nørrebro i  

 København.
Der blev endvidere bragt en kopi af Ekstra Bladets forside  

 fra den 14. juni 1995, hvor  Roujans forældre blev vist, mens de modtog  

 beskeden om deres datters død.
I den tilhørende artikel blev  

 det tilkendegivet, at den døde klunser var ven med  Roujans  

 forældre og kom i  Roujans hjem på Nørrebro.
 Roujans forældre har klaget over artiklen og de  

 tilhørende billeder, idet de mener, at god presseskik er  

 tilsidesat.
Pressenævnet har i anledning af klagen udtalt, at  

 det er sædvanligt, at medierne i forbindelse med overfald og drab  

 navnlig på børn og kvinder opregner tilsvarende uopklarede sager  

 med angivelse af navn og yderligere oplysninger om den dræbte.
Disse  

 oplysninger, der kan medvirke til afsløring af de uopklarede forhold,  

 har en uomtvistelig offentlig interesse.
Det forhold, at bladet har bragt  

 billedet af klagernes datter i forbindelse med andre alvorlige forbrydelser  

 mod børn, er derfor ikke i strid med god presseskik.
Pressenævnet finder endvidere, at det var forkert af  

 bladet at fastslå som en kendsgerning, at klunseren kom i familiens  

 hjem og var ven med familien.
Da oplysningen imidlertid blev bragt med det  

 formål at efterprøve en mulig sammenhæng mellem klunseren  

 og det uopklarede drab på klagernes datter, finder Pressenævnet  

 på dette punkt ikke grundlag for kritik.
 Derimod finder Pressenævnet, at det til opfyldelsen  

 af formålet med artiklen var unødvendigt at gengive bladets 3  

 år gamle forside med et billede af forældrene, da de fik beskeden  

 om deres datters død, således at forældrene kunne  

 genkendes.
 Pressenævnet finder herefter, at bladet på  

 sidstnævnte punkt har tilsidesat god presseskik, og Pressenævnet  

 udtaler sin kritik af bladet.
København, den 23. september 1998 Per Sørensen, Aage Lundgaard, Tage Clausen og Ole  

 Askvig." Afsagt den 23. september 1998.
