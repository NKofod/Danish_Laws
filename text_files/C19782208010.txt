(Til socialpædagogseminarier,  

 amtskommuner, primærkommuner, forsorgscentre og særforsorgens  

 institutioner) Med virkning fra 1. april 1978 refunderer staten vikarudgifter i  

 forbindelse med afholdelse af 2 ugentlige konferencetimer samt vikar- og  

 befordringsudgifter i forbindelse med praktiklærermøder og  

 praktiklærerkurser.
 1. Vikarudgifter i forbindelse med afholdelse af  

 konferencetimer.
 Konferencetimerne afholdes som hovedregel inden for praktiklærerens  

 normale arbejdstid på tidspunkter, hvor de belaster det direkte klientarbejde  

 mindst muligt.
 Arbejdet tilrettelægges på en sådan måde, at der kan ansættes vikar.
 For døgninstitutioner for børn og unge og dermed ligestillede  

 institutioner for børn og voksne, herunder inden for åndssvageforsorgen og  

 den øvrige særforsorg kan praktiklæreren, såfremt det ikke er muligt at  

 skaffe den nødvendige vikardækning, afholde konferencetimerne uden for sin  

 normale arbejdstid og modtage betaling herfor efter gældende  

 overenskomstmæssige satser med overtidsbetaling for 2 timer.
 2. Vikar- og befordringsudgifter i forbindelse med  

 praktiklærermøder.
 I forbindelse med praktiklærernes deltagelse i praktiklærermøder på de  

 socialpædagogiske seminarier kan der årligt maximalt dækkes vikarudgifter  

 svarende til en fuld arbejdsdag for hver praktikperiode pr. praktikant.
 Til befordringsudgifter i forbindelse med deltagelse i praktiklærermøder  

 ydes tilskud med et beløb svarende til gennemsnitlig 30,00 kr. pr. deltager  

 pr. møde.
 3. Vikar- og befordringsudgifter i forbindelse med  

 praktiklærerkurser.
 I forbindelse med praktiklærernes deltagelse i praktiklærerkurser på de  

 socialpædagogiske seminarier kan der årligt maximalt dækkes vikarudgifter  

 svarende til 2 dage årligt for 800 personer.
 Til befordringsudgifter i forbindelse med deltagelse i praktiklærerkurser  

 ydes tilskud med et beløb svarende til gennemsnitlig 30,00 kr. pr. deltager  

 pr. kursus.
 Udgifter til vikar for konferencetimer, praktiklærermøder og -kurser samt  

 udgifter til befordring i forbindelse med deltagelse i praktiklærermøder og  

 -kurser refunderes af staten i overensstemmelse med retningslinier, der  

 fremgår af vedlagte skemaer.
 Socialministeriets cirkulæreskrivelse af 21. november 1978 vedlægges.
Holger Horsten /Lene Hald Bilag 1 Seminariet udfylder blanketten i 3 eksemplarer. 2 sendes efter udfyldelse  

 af afsnit A til kursistens arbejdssted, som efter ydfyldelse af afsnit B  

 sender 1 eksemplar til SOCIALSTYRELSEN, UDLÆGNINGSAFDELINGEN, KRISTINEBERG 6,  

 2100 KØBENHAVN Ø, senest 4 uger efter kursets afslutning.
