Cirkulære om  

 organisationsaftale for undervisningsassistenter ved fodterapeutskolerne Generelle bemærkninger Finansministeriet og Forbundet af Offentligt Ansatte har  

 indgået vedlagte organisationsaftale af 30. september 1996 for  

 undervisningsassistenter ved fodterapeutskolerne.
 Organisationsaftalen udgør sammen med  

 StK-fællesoverenskomsten af 19. maj 1995 det samlede overenskomstgrundlag.
 Organisationsaftalen har virkning fra 1. april 1995 og  

 afløser organisationsaftalen af 4. februar 1994.
Bemærkninger til de enkelte bestemmelser Til § 2. Løn Stillingerne som undervisningsassistent ved  

 fodterapeutskolerne er omklassificeret således, at begyndelseslønnen med  

 virkning fra 1. april 1995 er skalatrin 20.
 Allerede ansatte på skalatrin 18 indplaceres på skalatrin  

 20 med oprykning til næste trin efter 2 år.
Til § 4. Arbejdstid Finansministeriet har fortsat ikke bemærkninger til, at  

 der løbende sker en acontoudbetaling af overarbejdsbetaling i tilfælde, hvor  

 den samlede årlige arbejdstid med sikkerhed må antages at ville overstige  

 1680  

 timer.
Til § 6. Konvertering af ikke-afviklet  

 afspadsering til omsorgsdage Som led i overenskomstforhandlingerne i 1995 blev der i  

 barselsaftalen indført ret til 10 omsorgsdage som følge af barsel og adoption  

 for ansatte, der bliver forældre efter den nye aftales ikrafttræden.
 I tilknytning hertil blev det samtidig aftalt at åbne  

 mulighed for, at ansatte, herunder også medarbejdere der ikke opfylder  

 betingelserne for at opnå omsorgsdage i henhold til barselsaftalen, kan  

 opspare  

 omsorgsdage ved konvertering af eventuel ikke-afviklet afspadseringsfrihed,  

 der  

 er givet som kompensation for tidligere udført overarbejde.
 Ordningen er frivillig, således at det er den ansatte, der  

 vælger, om den ikke-afviklede frihed skal honoreres efter de almindelige  

 regler  

 om overarbejdsbetaling eller konverteres til omsorgsdage.
Der kan fastsættes et maksimum for antallet af  

 afspadseringstimer, der kan omdannes til omsorgsdage.
Maksimum fastsættes af  

 ansættelsesmyndigheden, dog således at de ansatte som minimum skal have  

 mulighed for at opspare 10 omsorgsdage.
Finansministeriet, den 30. september  

 1996 P.M.V.E.B.Torben Møller ORGANISATIONSAFTALE FOR UNDERVISNINGSASSISTENTER VED  

 FODTERAPEUTSKOLERNE Organisationsaftalen er indgået mellem Finansministeriet  

 og Forbundet af Offentligt Ansatte.
Aftalen supplerer og/eller fraviger  

 fællesoverenskomsten med Statsansattes Kartel.
§ 1. Organisationsaftalens område Organisationsaftalen omfatter undervisningsassistenter,  

 hvorved forstås uddannede fodterapeuter beskæftiget med undervisning ved de  

 under staten hørende skoler for fodterapeuter, jf. lov nr. 142 af 26. april  

 1972 om fodterapeuter.
§ 2. Løn Fuldt beskæftigede undervisningsassistenter aflønnes efter  

 skalatrin 20, 22, 24, 26, 28, 30 og 32 med stedtillæg efter sats VI ved  

 ansættelse på Fodterapeutskolen i København og II på Randers Tekniske Skole.
 Stk. 2.  

  

 Oprykning til  

 nyt skalatrin sker efter 2 års beskæftigelse på hvert skalatrin.
§ 3. Deltid Ved ansættelse på deltid ydes løn i forhold til den  

 nedsatte arbejdstid.
§ 4. Arbejdstid For fuldtidsbeskæftigede udgør arbejdstiden 1680 timer  

 årlig ekskl. ferie og fridage svarende til gennemsnitligt 37 timer om ugen.
§ 5. Overarbejde Overarbejde skal så vidt muligt undgås.
 Stk. 2.  

  

 Beordret og  

 kontrollabelt overarbejde ud over den for fuldtidsansatte fastsatte  

 arbejdstid  

 på 1680 timer årlig godtgøres efter drøftelse mellem skolens ledelse og den  

 pågældende undervisningsassistent med fritid af samme varighed som det  

 præsterede overarbejde med et tillæg på 50 % eller overarbejdsbetaling  

 beregnet  

 som 1/1924 af årslønnen for en fuldtids-beskæftiget med et tillæg på 50 %.
§ 6. Konvertering af ikke-afviklet afspadsering  

 til omsorgsdage Hvis overarbejde ikke har kunnet afspadseres, kan den  

 ansatte i stedet for overarbejdsbetaling vælge at få den ikke-afviklede  

 afspadsering godskrevet som omsorgsdage/-timer.
Stk. 2.  

  

 Sådanne  

 omsorgsdage/-timer registreres sammen med eventuelle omsorgsdage, som den  

 ansatte måtte have opnået i forbindelse med barsel og adoption, jf. den  

 mellem  

 Finansministeriet og centralorganisationerne indgåede aftale om barsel,  

 adoption og omsorgsdage.
Omsorgsdagene/-timerne afvikles efter anmodning i  

 overensstemmelse med reglerne i kapitel 4 i nævnte aftale.
 Stk. 3.  

  

 Afspadseringsfrihed, der efter bestemmelsen i stk. 1 er konverteret til  

 omsorgsdage/-timer,  

 kan ikke senere tilbageføres og godtgøres med overarbejdsbetaling.
Stk. 4.  

  

 Den enkelte  

 ansættelsesmyndighed kan fastsætte et maksimum pr. medarbejder for antallet  

 af  

 overarbejdstimer, der kan konverteres til omsorgsdage/-timer.
Maksimum kan  

 dog  

 ikke fastsættes lavere end et timetal svarende til i alt 10 omsorgsdage.
§ 7. Midlertidig tjeneste i højere stilling En undervisningsassistent, der efter anmodning gør  

 midlertidig tjeneste i en højere stilling, vederlægges efter de for  

 tjenestemænd gældende regler.
§ 8. Militærtjeneste Under en undervisningsassistents indkaldelse til  

 militærtjeneste gælder reglerne i funktionærloven.
§ 9. Ikrafttræden og opsigelse Organisationsaftalen har virkning fra 1. april 1995 og kan  

 af parterne opsiges skriftligt med 3 måneders varsel til en 31. marts, dog  

 tidligst 31. marts 1997.
København, den 30. september 1996 Forbundet af Offentligt Ansatte Poul Winckler/Lene B.
Hansen Finansministeriet P.M.V.
 E.B.
