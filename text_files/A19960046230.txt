 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1.  Det kan ved vedtægtsændring for  

 Finansieringsfonden af 1992 bestemmes, at fonden kan uddele midler til  

 Færøernes landsstyre, når midlerne hidrører fra datterselskaber eller er  

 fremkommet som led i nedsættelse af fondens grundkapital eller som led i  

 uddeling af fondens egenkapital i øvrigt.
Det kan endvidere ved  

 vedtægtsændring for Finansieringsfonden af 1992 bestemmes, at fondens  

 nettooverskud ved opløsning kan uddeles til Fær-øernes landsstyre.
 § 2.  Loven træder i kraft den 1. juli 1996.
 § 3.  Loven gælder ikke for Grønland.
Givet på Christiansborg Slot, den 12.  

 juni 1996 Under Vor Kongelige Hånd og Segl MARGRETHE R.
