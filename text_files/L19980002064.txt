Bekendtgørelse  

 af  

 aftale af 17. februar 1998 mellem  

 Kongeriget Danmarks regering og  

 regeringen i Republikken Makedonien om  

 gensidig bistand i toldsager Den 17. februar 1998 i Skopje blev en aftale mellem  

 Danmark og Republikken Makedonien om gensidig bistand i toldsager  

 undertegnet.
 Aftalen har følgende ordlyd:
AFTALE  

 MELLEM KONGERIGET DANMARKS  

 REGERING OG REGERINGEN I  

 REPUBLIKKEN MAKEDONIEN OM GENSIDIG BISTAND I TOLDSAGER Kongeriget Danmarks Regering og Regeringen i Republikken  

 Makedonien, herefter henvist til som de kontraherende parter; som anerkender behovet for internationalt samarbejde i  

 sager, der vedrører anvendelsen og håndhævelse af deres  

 toldlovgivning; som anser overtrædelser af toldlovgivningen for  

 skadelig for deres respektive landes økonomiske, fiskale og sociale  

 interesser samt handelsmæssige interesser, som anser det for vigtigt at sikre rigtig  

 fastsættelse af told og afgifter samt andre ind- og  

 udførselsafgifter og rigtig gennemførelse af bestemmelser om  

 forbud, restriktioner og kontrol; som er overbeviste om, at bestræbelser på at  

 hindre overtrædelser af toldlovgivningen og bestræbelser på  

 at sikre rigtig opkrævning af ind- og udførselsafgifter kan  

 gøres mere effektiv gennem samarbejde mellem deres  

 toldmyndigheder; som anerkender behovet for forenkling af toldbehandlingen  

 af personer og varer; som har taget hensyn til rekommandationen om gensidig  

 administrativ bistand af 5. december 1953 fra Toldsamarbejdsrådet i  

 Bruxelles; som også har taget hensyn til Enkelt Konventionen  

 angående narkotiske midler (New York, 30. marts 1961), konventionen om  

 psykotrope stoffer (Wien, 21. februar 1971) og konventionen om  

 bekæmpelse af ulovlig handel med narkotika og psykotrope stoffer (Wien,  

 19. december 1988); er blevet enige om følgende:
Definitioner Artikel 1 I denne aftale forstås ved, 1.	»Toldlovgivning«, bestemmelser fastsat ved lov eller forskrift  

 vedrørende indførsel, udførsel eller transit af varer,  

 hvad enten det drejer sig om told, afgifter eller andre skyldige beløb  

 udskrevet af toldmyndighederne, eller forholdsregler vedrørende  

 forbud, restriktioner eller kontrol, der håndhæves af  

 toldmyndighederne.
 2.	»Overtrædelse«, enhver krænkelse af toldlovgivningen  

 såvel som ethvert forsøg på krænkelse af sådan  

 lovgivning.
 3.	»Toldmyndighed«, i Kongeriget Danmark: Skatteministeriet, Told- og  

 Skattestyrelsen og i Republikken Makedonien, Republikken Makedoniens  

 Toldadministration: The Customs Administration of the Republic of  

 Macedonia.
Anvendelsesområde Artikel 2 1.	I overensstemmelse med bestemmelserne i denne aftale skal de  

 kontraherende parter yde gensidig bistand gennem deres  

 toldmyndigheder; (a)	i forebyggelsen af og opklaringen af og bekæmpelse af  

 overtrædelser af toldlovgivningen; (b)	ved udlevering af dokumenter om toldlovgivningens  

 anvendelse.
 2.	Gensidig bistand inden for rammerne af denne aftale skal ydes i  

 overensstemmelse med den lovgivning, der gælder på den  

 bistandsøgtes kontraherende parts toldområde og inden for  

 rammerne af den bistandssøgte toldmyndigheds kompetence og ressourcer.  

 Såfremt det måtte være nødvendigt kan en  

 toldmyndighed delegere retten til at yde gensidig bistand til en anden  

 relevant myndighed, sålænge dette sker i overensstemmelse med  

 lovgivningen i den bistandssøgte kontraherende parts land.
 3.	Denne aftale omhandler ikke inddrivelse af told, afgifter eller  

 andre skyldige beløb.
Meddelelse af oplysninger Artikel 3 1.	Toldmyndighederne skal efter anmodning meddele hinanden alle  

 oplysninger, der kan føre til:
(a)	den nøjagtige opkrævning af told, afgifter og andre  

 beløb, der opkræves af toldmyndighederne og især  

 oplysninger, som kan føre til præcis fastsættelse af  

 varers toldværdi, varers tarifering og oprindelse; (b)	gennemførelse af indførsels-, udførsels- og  

 gennemførselsforbud og begrænsninger; 2.	Hvis den bistandssøgte toldmyndighed ikke har de oplysninger,  

 der anmodes om, skal den sørge for at skaffe disse oplysninger i  

 overensstemmelse med lovgivningen i den bistandssøgte kontraherende  

 parts land.
Artikel 4 Toldmyndighederne skal efter anmodning meddele hinanden  

 om:
 (a)	hvorvidt varer, der er indført i den ene kontraherende parts  

 toldområde er blevet lovligt udført fra den anden kontraherende  

 parts toldområde.
 (b)	hvorvidt varer, der er udført fra den ene kontraherende  

 parts toldområde er blevet lovligt indført i den anden  

 kontraherende parts toldområde.
Artikel 5 De kontraherende parters toldmyndigheder skal, på  

 eget initiativ eller efter anmodning, meddele hinanden alle oplysninger, der  

 kan benyttes vedrørende overtrædelser af den toldlovgivning, der  

 gælder på den anden kontraherende parts toldområde, og  

 især vedrørende:
(a)	personer, der er kendt for, eller mistænkt for, at begå  

 overtrædelser af den toldlovgivning, der gælder på den  

 anden kontraherende parts toldområde; (b)	metoder og fremgangsmåder anvendt ved  

 toldlovsovertædelser; (c)	varer, som er kendt for at være genstand for betydelig  

 ulovlig handel; (d)	transportmidler, som er kendt for, eller mistænkt for at  

 blive anvendt til at begå overtrædelser af den toldlovgivning,  

 der gælder på den anden kontraherende parts  

 toldområde.
Artikel 6 1.	Den ene kontraherende parts toldmyndighed skal, på eget  

 initiativ eller efter anmodning, skaffe den anden kontraherende parts  

 toldmyndighed rapporter, bevismateriale eller bekræftede kopier af  

 dokumenter, der giver alle tilgængelige oplysninger om aktiviteter,  

 opdagede, planlagte eller allerede udførte, der er i strid med, eller  

 forventes at være i strid med, den toldlovgivning, der gælder  

 på den anden kontraherende parts toldområde.
2.	Der skal kun anmodes om originaleksemplarer af sagsakter og  

 dokumenter i sager, hvor bekræftede kopier vil være  

 utilstrækkelige.
Sådanne sagsakter og dokumenter skal returneres  

 til den bistandssøgte toldmyndighed hurtigst muligt.
Artikel 7 Dokumenter, der er fremskaffet i henhold til denne aftale,  

 kan erstattes med elektroniske oplysninger til det samme formål.
Alle  

 relevante oplysninger til brug for fortolkning eller anvendelse af dette  

 materiale skal fremlægges samtidig.
Opsyn med personer, varer og transportmidler Artikel 8 Den ene kontraherende parts toldmyndighed skal, uopfordret  

 eller efter anmodning fra den anden kontraherende parts toldmyndighed,  

 føre opsyn med:
(a)	bestemte personers bevægelser, der er kendt for eller  

 mistænkt for at begå overtrædelser af den anden  

 kontraherende parts toldlovgivning, især ved ind- og udrejse af  

 toldområdet; (b)	varebevægelser, som den anden kontraherende parts  

 toldmyndighed meddeler, at man har mistanke om giver anledning til  

 væsentlig ulovlig handel til og fra den anden kontraherende parts  

 toldområde; c)	ethvert transportmiddel som er kendt for, eller mistænkt for  

 at blive anvendt til at begå overtrædelser af toldlovgivningen i  

 den anden kontraherende parts toldområde.
Undersøgelser Artikel 9 1.	Hvis den ene kontraherende parts toldmyndighed anmoder om det, skal  

 den anden kontraherende parts toldmyndighed iværksætte alle  

 nødvendige undersøgelser af forhold, der er eller synes at  

 være i strid med den toldlovgivning, der gælder i den  

 bistandssøgte toldmyndigheds toldområde.
Resultaterne af  

 sådanne undersøgelser skal meddeles den bistandssøgende  

 toldmyndighed.
 2.	Disse undersøgelser skal foretages i overensstemmelse med den  

 lovgivning, der gælder på den bistandssøgte kontraherende  

 parts toldområde.
 3.	Den bistandssøgte toldmyndighed kan tillade at den  

 bistandssøgende kontraherende parts toldembedsmænd kan  

 være tilstede under undersøgelserne.
 4.	I så tilfælde skal den bistandssøgende  

 kontraherende parts toldembedsmænd være klædt i civil, og  

 være ubevæbnet.
Forpligtelse til hemmeligholdelse Artikel 10 1.	Alle oplysninger meddelt i henhold til denne aftale er fortrolige.  

 Oplysninger der modtages af den ene kontraherende parts toldmyndighed skal  

 være underkastet samme officielle hemmeligholdelse, som anvendes af  

 denne kontraherende part for tilsvarende oplysninger.
2.	Personlige oplysninger må ikke videregives, når der er  

 rimelig grund til at tro, at videregivelsen ville være i strid med  

 grundliggende juridiske principper i en af de kontraherende parters lande; og  

 specielt ikke, hvis den berørte person derved vil påføres  

 utilbørlig skade.
Den modtagende kontraherende part skal efter  

 anmodning herom redegøre for brugen af de modtagne oplysninger og de  

 opnåede resultater.
3.	Personlige oplysninger må kun videregives til toldmyndigheder  

 samt til brug for retshåndhævelse til andre  

 retshåndhævende myndigheder.
Andre myndigheder og personer kan  

 alene få udleveret disse oplysninger efter forudgående  

 godkendelse fra den videregivende myndighed.
4.	Den videregivende toldmyndighed skal kontrollere indholdet af  

 oplysningerne forud for videregivelsen.
I tilfælde af at de videregivne  

 oplysninger viser sig ikke at være korrekte eller skal slettes, skal  

 den modtagne toldmyndighed straks gives meddelse herom.
Sidstnævnte  

 toldmyndighed er forpligtet til at foretage rettelser eller sletning.
 5.	Bortset fra sager, der vedrører overskyggende offentlige  

 interesser kan berørte personer i henhold til lovgivningen i den  

 bistandssøgte kontraherende parts toldområde få  

 oplysninger om de arkiverede oplysninger og årsagen til  

 arkiveringen.
 6.	Toldmyndighederne skal sikre personlige oplysninger, vidregivne  

 såvel som modtagne oplysninger, mod uautoriseret brug, rettelser,  

 offentliggørelse, ødelæggelse og destruktion.
Anvendelse af oplysninger Artikel 11 1.	Oplysninger, der modtages i henhold til denne aftale, må kun  

 anvendes til de formål, der nævnes i aftalen, og de må ikke  

 videregives eller anvendes til andre formål medmindre den videregivende  

 toldmyndighed giver sin udtrykkelige tilladelse hertil.
Disse bestemmelser  

 kan ikke anvendes til oplysninger vedrørende overtrædelser i  

 forbindelse med narkotika og psykotrope stoffer.
Sådanne oplysninger  

 kan indenfor rammerne af denne aftale, jfr. artikel 2, meddeles til andre  

 myndigheder, der er direkte involveret i bekæmpelsen af ulovlig handel  

 med narkotika.
 2.	Stk. 1 er ikke til hinder for anvendelsen af oplysninger ved  

 undersøgelser, retslige- og administrative tiltag foranlediget af  

 overtrædelser af toldlovgivningen.
 3.	Toldmyndighederne kan i deres oversigt over bevismateriale,  

 rapporter og vidneforklaringer, og i sager, der indbringes for domstolene  

 eller de administrative myndigheder, anvende oplysninger og dokumenter, der  

 er modtaget i overensstemmelse med denne aftale.
Sagkyndige og vidner Artikel 12 1.	Efter anmodning herom kan den kontraherende parts toldmyndighed  

 bemyndige sine embedsmænd til at møde som sagkyndige eller  

 vidner ved administrative undersøgelser eller retssager  

 vedrørende forhold, som er omfattet af denne aftale, indenfor den  

 anden kontraherende parts jurisdiktion, og fremlægge de genstande,  

 dokumenter eller bekræftede kopier heraf, der måtte være  

 nødvendige for sagernes gennemførelse.
Det skal klart  

 fremgå af anmodningen, i hvilken sag og i hvilken egenskab embedsmanden  

 skal møde.
 2.	Den embedsmand, der anmodes om at møde som vidne eller  

 sagkyndig, har ikke pligt til at afgive forklaring, såfremt denne  

 retsstilling følger af reglerne herom i et af de to lande.
Bistandsanmodningernes form og indhold Artikel 13 1.	Anmodninger i henhold til denne aftale skal fremsættes  

 skriftligt.
Dokumenter, som er nødvendige for at efterkomme  

 anmodningerne, skal vedlægges.
Mundtlige anmodninger kan også  

 accepteres, men skal bekræftes skriftligt.
 2.	Anmodninger i henhold til stk. 1 skal indeholde følgende  

 oplysninger:
(a)	den bistandssøgende toldmyndighed; (b)	den anmodede foranstaltning; (c)	anmodningens formål og begrundelse; (d)	en kort beskrivelse af overtrædelsen, relevant lovgivning og  

 andre juridiske forhold; (e)	angivelser, der er så nøjagtige og omfattende som  

 muligt, om de fysiske eller juridiske personer, der er genstand for  

 undersøgelserne; (f)	en kort beskrivelse af relevante kendsgerninger, bortset fra i  

 situationer omfattet af artikel 12.
 3.	Kommunikation mellem de to toldmyndigheder skal foregå  

 på engelsk eller et andet sprog begge toldmyndigheder kan acceptere.  

 Oplysninger, dokumenter og anden kommunikation mellem toldmyndighederne skal  

 udover originalsproget oversættes til engelsk eller det ovenfor  

 nævnte accepterede sprog.
 4.	Hvis en anmodning ikke opfylder de formelle krav, der er fastsat i  

 stk 2., kan rettelser og yderligere oplysninger blive afkrævet; de  

 nødvendige foranstaltninger vil ikke blive berørt  

 heraf.
Undtagelser fra pligten til at yde bistand Artikel 14 1.	Hvis den ene parts toldmyndighed finder, at efterkommelse af en  

 anmodning ville være skadelig for suverænitet, sikkerhed, almene  

 retsprincipper eller andre væsentlige interesser i denne parts land  

 eller ville medføre en overtrædelse af industrielle,  

 forretningsmæssige eller professionelle hemmeligheder, kan den  

 nægte, helt eller delvis, at yde den søgte bistand i henhold til  

 denne aftale, eller gøre bistanden afhængig af, at visse  

 vilkår eller pålæg opfyldes.
 2.	Hvis bistand bliver afslået, skal den bistandssøgende  

 toldmyndighed straks underrettes skriftligt om afgørelsen og om  

 begrundelsen for afslaget.
 3.	Hvis den ene kontraherende parts toldmyndighed anmoder om bistand,  

 som den ikke selv ville have kunnet efterkomme, såfremt den anden  

 kontraherende parts toldmyndighed havde anmodet derom, så skal den  

 gøre opmærksom på dette forhold i sin anmodning.
Omkostninger Artikel 15 Toldmyndighederne skal afstå fra at kræve  

 betaling af omkostninger, som opstår ved anvendelsen af denne aftale,  

 bortset fra udgifter til vidner, sagkyndige og oversættere.
Gennemførelse Artikel 16 1.	Problemer, der måtte følge af denne aftale, kan  

 søges løst direkte mellem de kontraherende parters  

 toldmyndigheder.
Hvor dette ikke måtte være muligt, kan  

 problemerne søges løst gennem de diplomatisk kanaler.
 2.	Toldmyndighederne fastsætter i fællesskab de  

 nærmere bestemmelser vedrørende gennemførelsen af denne  

 aftale.
Gyldighedsområde Artikel 17 Denne aftale skal anvendes på Kongeriget Danmarks  

 toldområde (som ikke omfatter Færøerne og Grønland)  

 og på Republikken Makedoniens toldområde.
Komplementaritet Artikel 18 Med forbehold af artikel 10, berører aftaler om  

 gensidig bistand indgået mellem et af Fællesskabets medlemslande  

 og Republikken Makedonien ikke Fællesskabets lovgivning  

 vedrørende forbindelserne mellem Europa-Kommissionens kompetente  

 tjenestegrene og medlemslandenes toldmyndigheder, hvad angår  

 oplysninger indhentet i toldspørgsmål.
Ikrafttrædelse, ændringer og opsigelse Artikel 19 1.	Denne aftale skal godkendes i henhold til national lovgivning i  

 begge de kontraherende parters lande.
De kontraherende parter skal skriftligt  

 og igennem de diplomatiske kanaler meddele hinanden, når betingelserne  

 for ikrafttræden i henhold til national lovgivning er opfyldt.
Aftalen  

 skal træde i kraft tres dage efter datoen for modtagelsen af den sidste  

 skriftlige meddelelse.
2.	De kontraherende parter er enige om at mødes tre år  

 efter ikrafttræden af aftalen med henblik på en revision af  

 aftalen, medmindre de skriftligt meddeler hinanden, at en sådan  

 revision ikke er nødvendigt.
Spørgsmål om korrektioner og  

 genovervejelse kan imidlertid tages op på et hvilket som helst  

 tidspunkt.
 3.	Denne aftale er indgået for et ubestemt tidsrum og skal  

 forblive i kraft seks måneder efter datoen for en af de kontraherende  

 parternes skriftlige meddelelse om at bringe aftalen til  

 afslutning.
Udfærdiget i Skopje den 17. februar 1998 i to  

 eksemplarer på dansk, makedonsk og engelsk, således at alle  

 tekster har samme gyldighed.
I tilfælde af afvigelser i fortolkningen  

 af aftalens bestemmelser, skal den engelske tekst være  

 gældende.
For Kongeriget Danmarks Regering Peter Loft For den Makedonske Republiks Regering Taki Fiti Aftalen, der ikke omfatter Færøerne og  

 Grønland, træder i kraft den 23. august 1998 jf. art. 19.
