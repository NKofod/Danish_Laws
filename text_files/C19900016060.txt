1. Indledning Den 1. september 1990 træder direktoratets bekendtgørelse om optagelse i  

 en anerkendt arbejdsløshedskasse for selvstændige erhvervsdrivende i kraft  

 (regelsamlingens emne nr. 3.21). Det følger af denne bekendtgørelses § 4, at  

 en person, som er ansat i ægtefællens selvstændige virksomhed uden at  

 være medejer, i visse tilfælde har mulighed for at blive optaget i en  

 arbejdsløshedskasse for lønmodtagere, såfremt betingelserne herfor i øvrigt  

 er opfyldt.
Af bekendtgørelsen fremgår det desuden, at en person, der er beskæftiget i  

samleverens selvstændige virksomhed, faktisk skal være medejer af  

 virksomheden for at kunne optages i en arbejdsløshedskasse for selvstændige  

 erhvervsdrivende.
Er dette ikke tilfældet, vil optagelse i en  

 arbejdsløshedskasse for lønmodtagere afhænge af, om de almindelige  

 betingelser herfor er opfyldt.
Optagelsesbekendtgørelsen ophæver direktoratets B-vejledning af 31. maj  

 1989 om vejledende retningslinier for kassernes administration af sager  

 vedrørende medlemmer, der er eller har været beskæftiget i samleverens  

 virksomhed.
På denne baggrund udsendes nedenstående retningslinier om  

 dagpengeret ved lønmodtagerbeskæftigelse i samlevers eller  

ægte-fælles selvstændige erhvervsvirksomhed.
2. Ret til dagpenge ved delvis eller midlertidig ledighed Ved delvis eller midlertidig ledighed fra samleverens virksomhed  

 vil medlemmet ikke opfylde rådighedsbetingelserne på grund af sin fortsatte,  

 nære tilknytning til virksomheden, jf. rådighedsbekendtgørelsens § 12, nr. 5.
 Da de rådighedsmæssige betragtninger bag denne bestemmelse i lige så høj  

 grad er gældende ved beskæftigelse i ægtefællens virksomhed, finder  

 bestemmelsen analog anvendelse ved delvis eller midlertidig ledighed fra  

 lønarbejde i ægtefællens virksomhed.
 Rådighedsbekendtgørelsens § 12, nr. 5, gælder dog ikke i tilfælde, hvor et  

 medlem har haft lønarbejde både i og uden for samleverens/ægtefællens  

 virksomhed, og medlemmet bliver ledig fra lønarbejdet uden for  

 samleverens/ægtefællens virksomhed.
 I så fald er det en konkret rådighedsvurdering, der skal foretages,  

 hvori der bl.a. indgår oplysninger om karakteren af medlemmets arbejde og  

 omfanget/arten af medlemmets hidtidige tilknytning til andre virksomheder end  

 samleverens/ægtefællens.
 For at være til rådighed skal medlemmet være aktivt arbejdssøgende til  

 arbejde uden for samleverens/ægtefællens virksomhed i overensstemmelse med  

 sin forsikringskategori (fuldtids- eller deltidsforsikring).
3. Ret til dagpenge ved fuld ledighed Anmodes der om dagpenge ved fuld ledighed fra lønarbejde i  

 samleverens eller ægtefællens virksomhed, skal der foretages en undersøgelse  

 af årsagen til ophøret.
Såfremt denne - sammenholdt med medlemmets øvrige  

 forhold - giver anledning til tvivl, skal kassen foretage en konkret  

 rådighedsvurdering, hvori indgår årsagen til arbejdsophøret sammenholdt med  

 medlemmets hidtidige - og eventuelt fortsatte - tilknytning til virksomheden.
 Hvis medlemmets ledighed skyldes, at samleverens eller ægtefællens  

 virksomhed er ophørt - efter direktoratets bekendtgørelse om ophør med  

 udøvelse af selvstændig virksomhed som hovedbeskæftigelse (regelsamlingens  

 emne nr. 3.31137) - vil der ikke være tvivl om, at medlemmet er fuldt ledigt.
 Som udgangspunkt vil fuld ledighed heller ikke give anledning til  

 tvivl, når medlemmet fremlægger dokumentation for, at ledigheden fra  

 samleverens eller ægtefællens virksomhed skyldes et af følgende forhold:
 Der henvises i øvrigt til § 4, stk. 2 og 3, i direktoratets bekendtgørelse  

 om ophør med udøvelse af selvstændig virksomhed som hovedbeskæftigelse.
 I øvrige tilfælde af fuld ledighed fra virksomhed, der fortsættes  

 af samleveren eller ægtefællen i uændret form, foretages en konkret  

 rådighedsvurdering, hvori indgår oplysninger om karakteren af medlemmets  

 arbejde og om omfanget/arten af medlemmets hidtidige tilknytning til andre  

 arbejdspladser.
 Er der herefter tvivl om rådigheden, vil kassen kunne meddele  

 medlemmet, at sagen vil blive taget op igen efter en frist på fx 3 måneder,  

 og at dagpengeretten vil bortfalde, hvis der på dette tidspunkt ikke kan  

 fremskaffes dokumentation for rådigheden.
 Ved fristens udløb foretages en fornyet rådighedsvurdering.
 Kan medlemmet ikke anses for at være til rådighed for arbejdsmarkedet,  

 skal kassen stoppe dagpengeudbetalingen, jf. rådighedsbekendtgørelsens § 14,  

 stk. 1.
Ifølge rådighedsbekendtgørelsens § 14, stk. 2, kan et fuldtidsforsikret  

 medlem igen få ret til dagpenge efter mere end 300 timers arbejde i en  

 periode på 10 uger, hvis arbejdet er udbudt på almindelige løn- og  

 ansættelsesvilkår.
Et deltidsforsikret medlem kan ligeledes i medfør af § 14,  

 stk. 3, igen få ret til dagpenge, når medlemmet i en 10-ugers-periode har  

 haft mindst 150 timers arbejde.
 Er den manglende rådighed begrundet i medlemmets fortsatte  

 interessefællesskab vedrørende samleverens eller ægtefællens virksomhed, vil  

 medlemmet dog - uanset rådighedsbekendtgørelsens § 14, stk. 2 - få ret til  

 dagpenge fra det tidspunkt, hvor samleveren eller ægtefællen efterfølgende  

 ophører med at drive virksomheden, såfremt medlemmet i øvrigt opfylder  

 rådighedsbetingelserne på dette tidspunkt.
