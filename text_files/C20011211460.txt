Vejledning om materialer og genstande bestemt  

 til at komme i berøring med fødevarer Afsnit I Indledning Formålet med denne vejledning er at orientere om de  

 regler, der gælder for materialer og genstande - herunder f.eks.  

 emballage og køkkengrej, som er bestemt til at komme i berøring  

 med fødevarer.
Vejledningen omfatter også bestemmelserne i  

 cirkulæret om kontrol med materialer og genstande.
Fødevarelovens § 27 fastsætter krav om, at  

 materialer og genstande - under normal anvendelse eller under forudsigelige  

 forhold - ikke må kunne afgive bestanddele til fødevarer i et  

 omfang, der - kan frembyde fare for menneskers sundhed, - medføre en uacceptabel ændring af  

 sammensætningen af fødevarerne eller - forringe deres farve, lugt, smag eller andre af  

 fødevarernes karakteristika.
Der nævnes emballage, maskiner, redskaber, bestik og  

 husgeråd m.v., rengørings-, desinfektions- og smøremidler  

 m.m. samt brugs- og forbrugsgenstande.
Denne vejledning omfatter ikke  

 bestemmelserne om rengørings-, desinfektions- og  

 smøremidler.
 De regler, der er omfattet af vejledningen, gælder  

 for alle materialer og genstande, som er bestemt til at komme i  

 berøring med fødevarer, med undtagelse af antikviteter og  

 spiselige overtræksmaterialer til ost, pølser og lignende.  

 Reglerne gælder således ikke blot for emballage, men også  

 for køkkenredskaber og husgeråd samt for maskiner anvendt i  

 fødevareindustrien og til tilberedning af fødevarer i  

 øvrigt.
Disse regler er fælles bestemmelser vedtaget i EU.  

 Reglerne er blevet til på grundlag af rammedirektivet  

 89/109/EØF, direktivet om folier af celluloseregenerater  

 93/10/EØF, plastdirektivet 90/128/EØF med senere  

 ændringer 92/39/EØF, 93/9/EØF og 95/3/EØF,  

 keramikdirektivet 84/500/EØF, kontroldirektivet 82/711/EØF og  

 simulatordirektivet 85/572/EØF med ændringer.
Sidstnævnte  

 regler er samlet i cirkulære om kontrol med materialer og genstande,  

 Fødevaredirektoratet, 2. oplag, maj 1999.
EU arbejder i disse år med yderligere regler  

 på området.
Det drejer sig dels om specifikke bestemmelser om  

 positivlister f.eks. for additiver til plast med grænseværdier og  

 evt. kontrolmetoder m.v., dels regler om andre materialer, såsom pap og  

 papir, gummi m.v.
 Vejledningen er rettet til emballage- og  

 fødevareproducenter samt til fødevarekontrollen.
 Vejledningen erstatter »Vejledning om regler for materialer og genstande bestemt til  

 at komme i berøring med fødevarer« 4. oplag maj 1999.
Afsnit II Oversigt over regler vedrørende materialer og  

 genstande bestemt til at komme i berøring med fødevarer Kapitel 2.1 Indledning Inden for Fødevareministeriets område er  

 materialer og genstande bestemt til at komme i berøring med  

 fødevarer reguleret i følgende regelsæt:
 - Fødevareloven: Lov nr. 471 af 1. juli 1998 om  

 fødevarer m.m.
 - Bekendtgørelse nr. 1215 af 18. december 2000 om  

 materialer og genstande bestemt til at komme i berøring med  

 fødevarer.
 - Cirkulære om kontrol med materialer og genstande,  

 maj 1999, 2. oplag.
 - Bekendtgørelse nr. 57 af 22. januar 1999 om visse  

 forureninger i fødevarer.
 - Bekendtgørelse nr. 991 af 14. december 1999 om  

 autorisation m.v. ved behandling og salg af fødevarer m.v. samt  

 kontrolmærkning af animalske fødevarer.
 - Bekendtgørelse nr. 30 af 19. januar 2001 om  

 egenkontrol i fødevarevirksomheder.
 - Diverse regler i de enkelte  

 produktbekendtgørelser (se bilag 6) samt den generelle  

 hygiejnebekendtgørelse.
Desuden findes regler om materialer og genstande i andre  

 ministeriers regelsæt.
Nogle af disse regler nævnes nedenfor  

 under pkt. 2.8.
Kapitel 2.2 Fødevareloven Fødevareloven regulerer  

 fødevareområdet generelt.
Lovens kapitel 5 omhandler materialer  

 og genstande bestemt til at komme i berøring med fødevarer.
Fødevarelovens kapitel 5: Materialer og  

 genstande § 27. Materialer og genstande bestemt til at komme i berøring  

 med fødevarer så som emballage, maskiner, redskaber, bestik og  

 husgeråd m.v., rengørings-, desinfektions- og smøremidler  

 m.m. samt brugs- og forbrugsgenstande, som kommer i forbindelse med  

 fødevarer, må ikke ved normal anvendelse eller under  

 forudsigelige forhold kunne afgive bestanddele til fødevarer i et  

 omfang, der kan frembyde fare for menneskers sundhed, medføre en  

 uacceptabel ændring af sammensætningen af fødevarerne  

 eller forringe fødevarernes farve, lugt, smag eller andre af  

 fødevarernes fysiske karakteristika.
Stk. 2. Ministeren for fødevarer, landbrug og fiskeri kan  

 fastsætte regler eller træffe bestemmelse om 1)	sammensætning og mærkning af materialer og  

 genstande, 2)	afsmitning fra materialer og genstande, 3)	krav til holdbarhed og styrke af materialer og genstande, som skal  

 anvendes til bestemte fødevarer eller i bestemte situationer, 4)	krav om, at materialer og genstande skal ledsages af sundheds- eller  

 kvalitetscertifikater, og 5)	krav om forhåndsgodkendelse af materialer og genstande, der  

 anvendes ved behandling eller salg af fødevarer.
§ 28. Ministeren for fødevarer, landbrug og  

 fiskeri kan fastsætte regler eller træffe bestemmelse om  

 godkendelse og anvendelse af rengørings-, desinfektions- og  

 smøremidler m. m. i virksomheder, der er omfattet af loven.
Der kan  

 herunder fastsættes regler om, at beholdere med sådanne midler  

 skal være forsynet med oplysning om midlernes sammensætning og  

 anvendelsesområde.
§ 29. Ministeren for fødevarer, landbrug og  

 fiskeri kan fastsætte regler eller træffe bestemmelse til  

 forebyggelse af sundhedsrisici fra brugs- og forbrugsgenstande, som kommer i  

 forbindelse med fødevarer, og som sælges til anvendelse i  

 private husholdninger.
Der kan herunder fastsættes regler om  

 mærkning af sådanne genstande.
Det bemærkes, at Fødevarelovens kapitel 5 om  

 materialer og genstande også gælder for rengørings-,  

 desinfektions- og smøremidler.
Disse midler er dog ikke omfattet af  

 bekendtgørelsen om materialer og genstande, men af en særskilt  

 bekendtgørelse herom.
Rengørings-, desinfektions- og  

 smøremidler er således ikke omtalt nærmere i denne  

 vejledning.
Eventuel afsmitning fra materialer og genstande resulterer  

 i, at fødevarelovens § 7 og 8 om fødevareforureninger generelt  

 vil komme i betragtning.
I § 7 er det bl.a. fastsat, » at fødevarer ikke må sælges, hvis de  

 på grund af sygelig forandring, fordærvethed, forurening,  

 fejlagtig tilberedning eller af anden årsag må anses for at  

 være utjenlige til menneskeføde «.
 Sådanne generelle regler kan af kontrolmyndighederne  

 benyttes til at skride ind i alle tilfælde, hvor en fødevare er  

 forurenet, og hvor der ikke gælder specielle regler.
Kapitel 2.3 Bekendtgørelsen om materialer og genstande  

 bestemt til at komme i berøring med fødevarer Det er særligt bekendtgørelsen1)
1(  om materialer og genstande,  

 man skal tage i betragtning.
Bekendtgørelsen er en implementering af  

 en række direktiver fra EU bl.a. rammedirektivet,  

 celluloseregeneratdirektivet, plastdirektivet og keramikdirektivet, se  

 oversigt over EU-direktiver på området i bilag 5. Desuden kan det  

 tilhørende cirkulære om kontrol af materialer og genstande  

 være relevant at kende, fordi myndighederne gennemfører den  

 offentlige kontrol efter disse regler.
Bekendtgørelsen gælder for alle materialer og  

 genstande.
Specielt skal man være opmærksom på, at alle  

 materialer og genstande skal overholde bekendtgørelsens § 8.
Bekendtgørelsens § 8 Materialer og genstande skal fremstilles i  

 overensstemmelse med god fremstillingspraksis.
De må ikke ved normal anvendelse eller under  

 forudsigelige forhold kunne afgive bestanddele til fødevarer i et  

 omfang, der kan 1)	frembyde en fare for menneskers sundhed.
2)	medføre en uacceptabel ændring af sammensætningen  

 af fødevarerne eller forringe fødevarernes farve, lugt, smag eller andre af  

 fødevarernes fysiske karakteristika Hvordan forstås § 8? De generelle krav i § 8 gælder for alle materialer  

 og genstande, der er bestemt til at komme i kontakt med fødevarer og  

 er krav til vurdering af evt. afsmitning fra materialer m.v. til  

 fødevaren.
Afsmitningen skal vurderes i forbindelse med alle punkterne  

 i § 8.
 Når man skal foretage en vurdering af, om et givet  

 materiale overholder de generelle fremstillingsbetingelser i  

 bekendtgørelsen, skal man først se på hvilket materiale,  

 det drejer sig om:
 For celluloseregenerater (se også afsnit 4)  

 indeholder bekendtgørelsen en udtømmende positivliste.
 Et celluloseregenerat må kun indeholde stoffer, der  

 er optaget på positivlisten.
For plast (se også afsnit 5) er der i  

 bekendtgørelsen - en udtømmende positivliste over de monomerer, der  

 må anvendes, - en ufuldstændig positivliste over additiver,  

 hvilket betyder, at et plastmateriale kan indeholde additiver, der ikke er  

 medtaget i direktivet.
Dette punkt omtales senere i vejledningen, - en generel grænse for total migration, og - grænser for specifik migration af  

 enkeltstoffer.
 For keramik, emaljerede genstande og glas (se  

 også afsnit 6) er der grænser for afgivelse af bly og  

 cadmium.
For andre materialer, for additiver i plast,  

 der ikke er anført i bekendtgørelsens bilag, og for komponenter  

 i keramik, emaljerede genstande og glas (bortset fra bly og cadmium), skal  

 man vurdere, om de generelle fremstillingsbetingelser i § 8 samt  

 mærkningsbestemmelserne er overholdt.
Dog skal man også  

 være opmærksom på, at der er særlige grænser  

 for afsmitning af visse metaller fra hvidblikdåser, bl.a. bly og tin i  

 bekendtgørelsen om visse forureninger.
Producenter, importører og detailhandel er  

 ansvarlige for, at materialer, der ved deres mærkning eller udformning  

 klart signalerer, at de er bestemt til at komme i berøring med  

 fødevarer, opfylder disse bestemmelser.
Hvis ikke der i  

 brugsanvisning, mærkning eller på anden vis er sat  

 begrænsninger for anvendelsesområdet, vil man ved testning  

 undersøge kravene i forbindelse med kontakt med alle typer af  

 fødevarer og under alle forudsigelige betingelser med hensyn til  

 kontakttid og -temperatur.
 Materialer/additiver, som ikke er specifikt omtalt i  

 bekendtgørelsen.
Vejledende kan man støtte sig til vurderingerne fra  

 EU s Videnskabelige Komité for Levnedsmidler (SCF), herunder de  

 konkrete restriktioner, fastsatte acceptable daglige indtag (ADI er) og/eller  

 tolerable daglige indtag (TDI er), som SCF har fastsat.
SCF har vurderet en  

 række additiver, som endnu ikke er omfattet af bekendtgørelsen.  

 Disse vurderinger er samlet i det Synoptiske Dokument, no. 7. Industrien og  

 andre ansvarlige må forventes at kende det Synoptiske dokument.
Kopi af  

 dokumentet kan fås i en opdateret version via en database, som er  

 offentligt tilgængelig på internetadresse  

 http://cpf.jrc.it/webpack/. Internetsiden er under rekonstruktion for tiden,  

 men der henvises til en midlertidig adresse.
Dokumentet vil også kunne  

 fås ved henvendelse til Fødevaredirektoratets kontor for  

 Fødevaresikkerhed.
Risikoen ved indtagelse af et stof vurderes således,  

 at den restriktion, der er fastlagt, ikke kun omfatter indtagelsen af stoffet  

 generelt.
Det betyder, at restriktionen ikke kun omfatter stoffet, hvis det  

 migrerer over i fødevaren fra f.eks. plast, men migration af stoffet,  

 hvis det migrerer fra andre materialer.
Det er i denne vejledning formuleret  

 således: »For de additiver,  

 der anvendes i plast, men som ikke er omfattes af EU's direktiver endnu,  

samt på de områder, hvor der ikke er specifikke regler,  

kan man vejledende benytte sig af de vurderinger, der foreligger  

 offentliggjort i rapporter fra EU's Videnskabelige Komité for  

 Fødevarer«.
Vurderingerne  

 opsummeres løbende i det »Synoptiske Dokument«, som er omtalt ovenfor.
 Desuden henvises til denne vejlednings afsnit VIII »Hvordan kan den ansvarlige sikre  

 sig«.
 Migrationsbestemmelser i § 12 og § 13.
 For plast gælder en generel grænse i § 12 for,  

 hvor meget der i alt må migrere af stoffer fra materialet til  

 fødevarerne (total migration). Desuden er der grænser for  

 migration af en række stoffer (specifik migration), jf. § 13 i  

 bekendtgørelsen.
 Beregningsmodellen for udregning af den specifikke  

 grænse for migration fremgår af bekendtgørelsens § 13,  

 stk. 2. Denne bestemmelse er en implementering af en EU-bestemmelse.
Bekendtgørelsen § 12 Materialer og genstande af plast må ikke  

 afgive bestanddele til fødevarer i mængder, der i alt overstiger  

 10 milligram pr. kvadratdecimeter (total migration målt i mg/dm²).
Stk. 2. Den samlede migrationsgrænse (total  

 migration) fastsættes til 60 mg pr. kg fødevare (mg/kg) i  

 følgende tilfælde 1)	genstande, der er eller kan sammenlignes med beholdere, eller som  

 kan fyldes, med et rumfang på ikke under 500 ml og ikke over 10 l.
2)	genstande, som kan fyldes, og for hvilke det er praktisk umuligt at  

 anslå det overfladeareal, som er i berøring med fødevarer  

 og 3)	kapsler, propper, tætningsmidler og lignende  

 lukkeanordninger.
Kapitel 2.4 Den generelle hygiejnebekendtgørelse og  

 produktbekendtgørelserne Ud over de generelle regler i bekendtgørelsen om  

 materialer og genstande eksisterer der inden for Fødevaredirektoratets  

 område en række bekendtgørelser, som indeholder regler for  

 inventar og emballeringsmaterialer.
Disse bestemmelser findes bl.a. i  

 hygiejnebekendtgørelsen og i  

 produktbekendtgørelserne2)
.
Nogle af disse bestemmelser er gentagelser af bestemmelser  

 i bekendtgørelsen om materialer og genstande, mens andre supplerer  

 denne.
Bestemmelserne er ikke helt enslydende men kræver typisk, at  

 emballage, der kommer i berøring med fødevarer, skal være  

 ren og passe til formålet, og at returemballage skal håndteres og  

 opbevares således, at den ikke giver anledning til forurening af  

 fødevarer.
Kapitel 2.5 Særlige produkter under  

 kvalitetsmærkningsordningen I henhold til bekendtgørelse om  

 kvalitetsmærkningsordning for fødevarer3)
 gælder et krav om, at der kun må anvendes PVC-fri  

 emballage til kvalitetsmærket kød.
De benyttede plastmaterialer  

 må ligeledes ikke indeholde phthalater.
Dette gælder p.t. kun for  

 svine-, okse- og kalvekød og hakketkød.
Kapitel 2.6 Bekendtgørelse om egenkontrol I henhold til bekendtgørelse nr. 30 af 19. januar  

 2001 om egenkontrol i fødevarevirksomheder m.v. § 4 stk. 3 skal  

 virksomheden i relevant omfang udføre egenkontrol som sikrer, at  

 såvel materialer og genstande bestemt til at komme i berøring  

 med fødevarer som virksomheden i sig selv opfylder  

 fødevarelovgivningen.
Kapitel 2.7 Bekendtgørelse om autorisation I bekendtgørelse om autorisation4)
 er der bl.a. bestemmelser om registrering af produktions-,  

 import-, og engrosvirksomheder som forhandler plast, folier af  

 celluloseregenerater og keramik, emalje og glas.
Kapitel 2.8 Andre ministeriers regler om emballage m.v.
Der findes også andre regler om emballage end de  

 ovennævnte, som har relevans for emballage- og  

 fødevareproducenter.
Der findes bl.a. regler i  

 miljølovgivningen, f.eks. fælles EU-bestemmelser om obligatorisk  

 genanvendelse, herunder recirkulation og energiudnyttelse af  

 emballagematerialer.
Sådanne regler administreres af  

 Miljøstyrelsen.
Af særlig relevans skal nævnes, at  

 bestemmelserne om emballage og emballageaffald bl.a. forudsætter, at  

 brug af genvundet materiale i emballage ikke må være i strid med  

 relevante bestemmelser om hygiejne, sundhed og forbrugersikkerhed, og at  

 reglerne indeholder grænser for indhold af tungmetaller i emballage og  

 emballagekomponenter.
Herudover har Arbejdsministeriet bl.a. regler om  

 tekniske indretninger, og Erhvervsfremmestyrelsen administrerer bl.a. regler  

 om emballagers størrelse og rumfang.
Forbrugerstyrelsen administrerer  

 bestemmelserne om produktsikkerhed.
 Gældende regler kan med fordel søges på  

 retsinformations hjemmeside på Internettet under  

www.retsinfo.dk.
Nedenstående er en liste over nogle af de regler,  

 som ikke administreres af Fødevaredirektoratet, men som har  

 grænseflader til området omkring materialer og genstande bestemt  

 til at komme i berøring med fødevarer.
Listen er ikke  

 nødvendigvis udtømmende, men er beregnet som en generel  

 orientering om regler, man også skal overholde for visse materialer og  

 genstande.
Miljøstyrelsen5) 1)	Bekendtgørelse nr. 51 af 10. februar 1986 om  

 narre- og flaskesutter (fastsætter migrationsgrænser for  

 nitrosaminer og nitroserbare stoffer).
 2)	Bekendtgørelse nr. 124 af 27. februar 1989 om emballage til  

 øl og læskedrikke samt tilhørende  

 ændringsbekendtgørelser (fastsætter krav til  

 returemballage).
 3)	Bekendtgørelse nr. 329 af 23. maj 1995 om sikkerhedskrav til  

 legetøj og produkter, som på grund af deres ydre  

 fremtræden kan forveksles med levnedsmidler.
 4)	Bekendtgørelse nr. 151 af 15. marts 1999 om forbud mod  

 phthalater i legetøj til børn i alderen 0-3 år samt i  

 visse småbørnsartikler m.v.
 5)	Bekendtgørelse nr. 1012 af 13. november 2000 om forbud mod  

 import og salg af produkter, der indeholder bly.
 6)	Bekendtgørelse nr. 298 af 30. april 1997 om visse krav til  

 emballager.
Erhvervsfremmestyrelsen6) 7)	Måleteknisk direktiv.
EØF-mærkning  

 (e-mærkning) af færdigpakninger (foreskriver størrelsen  

 på emballage i henhold til e-mærkningsordningen).
 8)	ANV nr. 3600 af 1. november 1996 om maskiner og  

 maskinanlæg.
 9)	Bekendtgørelse nr. 122 af 6. marts 1973 om  

 krystalvarer.
Arbejdsministeriet7) 10)	Bekendtgørelse nr. 660 af 24. september 1986 om  

 asbest.
Konkurrencestyrelsen8) 11)	Bekendtgørelse af 10. oktober 1985 om mærkning  

 med nettomængde af færdigpakninger i rulleform af  

 køkkenruller, toiletpapir, husholdningsfolie af plast og aluminium,  

 bagepapir og madpapir.
Endvidere er der bestemmelse om afgifter f.eks.
PVC-film  

 og phthalater i Skatteministeriets regler.
Dansk Standard9) Diverse standarder, som der i visse tilfælde  

 henvises til i lovgivningen, f.eks. krav til maskindele, materialevalg og  

 analysemetoder til bestemmelse af migration.
Afsnit III Generelle bestemmelser Kapitel 3.1 Indledning Alle materialer og genstande, der bringes i kontakt med  

 fødevarer, skal overholde de generelle bestemmelser i  

 bekendtgørelsen, også selvom der ikke findes mere specifikke  

 bestemmelser på området.
Det gælder specielt bestemmelserne  

 om generelle fremstillingsbetingelser, afsmitning af sundhedsskadelige  

 stoffer, mærkningsregler m.v.
De generelle regler omtales i dette  

 afsnit, mens en mere specifik omtale af de særlige bestemmelser for  

 folier af celluloseregenerater, for plast og for keramik findes i de  

 følgende kapitler.
I afsnit VIII gives vejledning om, hvorledes man  

 kan sikre sig, at et givet materiale overholder reglerne.
Ud over de materialer og genstande, for hvilke der findes  

 en mere specifik lovgivning, vil en række andre materialer kunne komme  

 i kontakt med fødevarer, f.eks. kork, gummi, metal, pap og papir.
For  

 disse materialer gælder som omtalt ovenfor de generelle bestemmelser.  

 Til støtte ved vurdering af sådanne materialer har  

 Europarådets Ekspertgruppe vedr. materialer og genstande bestemt til at  

 komme i kontakt med fødevarer udarbejdet en række definitioner  

 og resolutioner eller vejledninger, som enten er vedtaget eller som er under  

 udarbejdelse.
Disse definitioner kan bruges vejledende og er omtalt i afsnit  

 VII.
En speciel materialetype er de såkaldte aktive  

 og/eller intelligente emballager, som har egenskaber ud over det rent  

 indpakningsmæssige og som f.eks. kan bruges, hvis der er behov for at  

 opsuge fugt, for at stabilisere atmosfæren o.lign.
En aktiv emballage  

 kan f.eks. være en traditionel tæt emballage, som ud over  

 fødevaren indeholder en pose med et jernsalt, der fungerer som  

 oxygen-absorbent.
Både emballagen og posen betragtes som materialer  

 omfattet af bekendtgørelsen om materialer og genstande bestemt til at  

 komme i berøring med fødevarer.
De lovgivningsmæssige  

 forhold, som skal overholdes, omtales nærmere i afsnit VII.
Kapitel 3.2 Bekendtgørelsens område Bekendtgørelsen finder anvendelse på alle  

 materialer og genstande bestemt til at komme i kontakt med fødevarer.  

 Det gælder f.eks. indpakningsmaterialer, skæreredskaber,  

 brynjehandsker, transportbånd, rørledninger og maskiner.  

 Ikke-spiselige ostevoks er ligeledes omfattet af bekendtgørelsen.
Kapitel 3.3 Bekendtgørelsen omfatter ikke Bekendtgørelsen omfatter ikke overtræks-  

 eller dæklagsmaterialer, der udgør en del af fødevarerne,  

 og som indtages sammen med disse, f.eks. spiselige overtræksmaterialer  

 til ost, til pølsemagerivarer eller til frugt.
Disse spiselige  

 overtræk bliver betragtet som en del af fødevaren og er derfor  

 omfattet af reglerne om fødevarer generelt.
 Spiselige osteskorper, kollagen-tarme til pølser og  

 vokslag på frugt er således ikke omfattet af reglerne, mens  

 ikke-spiselige overtræk som paraffinlag på ost og plast- eller  

 fibertarme til pølser er omfattet af bekendtgørelsen.
Desuden er antikviteter og mere end 100 år gamle  

 materialer og genstande ikke omfattet.
Faste installationer i offentlige  

 eller private vandforsyningssystemer er heller ikke omfattet af reglerne om  

 materialer og genstande.
Materialer der bruges i vandledninger m.v. er  

 omfattet af reglerne om drikkevand.
Kapitel 3.4 Generelle fremstillingsbetingelser Bekendtgørelsen om materialer og genstande  

 fastsætter bl.a., at materialer og genstande som kommer i  

 berøring med fødevarer ved normal anvendelse eller under  

 forudsigelige forhold ikke må kunne afgive bestanddele til  

 fødevarerne i et omfang, der kan være til fare for menneskers  

 sundhed.
 Hvis bestemte plastbeholdere ikke er beregnet til  

 indpakning af mad, der fryses, skal det udtrykkeligt angives, at beholderne  

 ikke er beregnet til dette formål, idet plastbeholdere generelt  

 opfattes som egnede til dette formål.
 Anvendelsen må endvidere ikke resultere i en  

 uacceptabel forandring af fødevarerne, hverken med hensyn til lugt,  

 smag, farve, konsistens eller indhold af fremmedstoffer (forurening). Det  

 betyder f.eks., at en farvet plastpose beregnet til at komme i kontakt med  

 fødevarer ikke må afgive farve til fødevaren, ligesom  

 anvendelse af aroma- og smagsstoffer i materialerne ikke må afgives til  

 fødevaren.
Kapitel 3.5 Mærkning Generelt er der stillet krav om, at alle materialer og  

 genstande, som endnu ikke har været i berøring med  

 fødevarer, jf. §15, stk. 1 nr. 1 og 2 skal være mærket  

 med:
 1)	Oplysninger om fabrikant, forhandler eller tilsvarende, og  

 adressen/firmaets hovedsæde eller registreret varemærke,  

 dvs. et varemærke, der er registreret i et EU-land.
 2)	Ordene »Til  

 fødevarer«, eller »glas- og gaffelsymbolet« , se bilag 2, eller en
varebetegnelse, der karakteriserer anvendelsen.
 Desuden skal materialer og genstande have en  

 brugsanvisning på dansk, hvis dette er nødvendigt for at  

 undgå, at produktet bruges forkert (jf. §15, stk. 1 nr. 3).
Brugsanvisning kan være nødvendig på  

 husholdningsfilm, som er egnede til at komme i kontakt med nogle  

 fødevarer, men ikke med andre.
Fødevaredirektoratet har givet  

 speciel vejledning om mærkning af PVC-film til importører og  

 andre, der er ansvarlige for mærkning, se bilag 3.
Mærkningen »Til fødevarer« eller »glas- og  

 gaffelsymbol « kan udelades for  

 materialer og genstande, der ved deres beskaffenhed klart er beregnet til at  

 komme i kontakt med fødevarer.
Det gælder f.eks. bestik,  

 tallerkener og kopper, piskeris og knive (jf. §15, stk. 2).
 Mærkningsoplysningerne skal være klart  

 synlige, let læselige og må ikke kunne slettes (jf. §17, stk. 1).  

 De skal være på dansk eller et andet sprog, der kun adskiller sig  

 fra dansk ved uvæsentlige forskelle i stavning (jf. §17, stk. 2).  

 Mærkningsoplysningerne gives direkte på varen eller emballagen  

 f.eks. på en etikette eller på et skilt, der er anbragt i  

 umiddelbar nærhed af varerne, og som er klart synligt for  

 køberen (jf. §16, stk. 1).  Mærkningsoplysningerne »Til fødevarer« og »glas- og gaffelsymbol« kan dog ikke altid gives ved skiltning alene (jf. §16, stk.  

 2).
 Når materialer og genstande bringes i handlen i et  

 tidligere led end detailleddet, f.eks. ved salg af plastikbøtter til  

 en fødevareproducent, behøver mærkningsoplysningerne ikke  

 at være angivet på varen   det er tilstrækkeligt at  

 anføre oplysningerne i handelsdokumenterne (jf. §16, stk. 3).
 Produkter, der ved deres udformning klart signalerer, at  

 de er bestemt til at komme i berøring med fødevarer, f.eks.  

 krus eller kander, skal overholde bestemmelserne i bekendtgørelsen.  

 Hvis de ikke overholder kravene, skal de sælges med en mærkning,  

 der advarer om, at genstanden ikke er egnet til fødevarer.  

 Mærkningen skal være således, at den ikke forsvinder ved  

 vask, så genstanden derefter fejlagtigt vil kunne komme i kontakt med  

 fødevarer.
 Materialer og genstande, der bringes i handlen i et  

 tidligere led end detailhandlen, skal ledsages af en skriftlig  

 erklæring om, at de er fremstillet i overensstemmelse med  

 gældende regler (jf. §18). Dog er en sådan erklæring ikke  

 nødvendig for produkter, der klart er bestemt til at komme i  

 berøring med fødevarer, f.eks. kopper, tallerkener og  

 piskeris.
Afsnit IV Folier af celluloseregenerater Kapitel 4.1 Indledning På dette område er der ud over de generelle  

 regler, som tidligere er omtalt, fastsat specifikke regler for, hvilke  

 stoffer der må benyttes til fremstilling af folier af  

 celluloseregenerater bestemt til at komme i kontakt med fødevarer.  

 Disse fremgår af den udtømmende liste i bekendtgørelsens  

 bilag 1. Bestemmelserne er udstedt på grundlag af EU's direktiv om  

 folier af celluloseregenerater.
Kapitel 4.2 Definition af celluloseregenerater Celluloseregenerater er materialer, der fremstilles af  

 raffineret cellulose af ikke-genvundet træ eller bomuld.
Af  

 teknologiske hensyn kan diverse stoffer være tilsat massen eller  

 overfladen.
Folier af celluloseregenerater kan være belagt på den  

 ene eller på begge sider.
 Folier af celluloseregenerater, der enten i sig selv er en  

 færdigvare, eller er folier af celluloseregenerater, som udgør  

 en del af en færdigvare, der også indeholder andre materialer, er  

 omfattet af definitionen.
4.2.1 Materialer af celluloseregenerat, der er omfattet  

 af særlige fremstillings- og anvendelsesbetingelser De særlige bestemmelser om fremstillingsbetingelser,  

 der er omtalt i bekendtgørelsen, omfatter såvel ulakerede som  

 visse lakerede folier af celluloseregenerater.
Cellofanâ  

  er en kendt betegnelse for en sådan folie.
4.2.2 Materialer af celluloseregenerat, der ikke er  

 omfattet af de særlige fremstillings- og anvendelsesbetingelser Bekendtgørelsens kapitel 4, nr. 1 omfatter ikke  

 folier af celluloseregenerater, der har et lag lak på over 50  

 mg/dm2 på den side, der er i kontakt med fødevaren.  

 Endvidere er syntetiske tarme af celluloseregenerater ikke omfattet.
Disse  

 materialer er omfattet af de generelle fremstillings- og  

 anvendelsesbetingelser i bekendtgørelsens kapitel 3.
Kapitel 4.3 Udtømmende liste over tilladte udgangsmaterialer  

 og indholdsstoffer I bekendtgørelsens bilag 1 er anført en  

udtømmende liste (positivliste) over tilladte stoffer eller  

 stofgrupper, som må anvendes til fremstilling af folier af  

 celluloseregenerater med eventuelle restriktioner for anvendelsen og  

 migrationen fra materialerne.
Stofferne på listen er  

 sundhedsmæssigt vurderet og fundet acceptable til formålet af  

 EU's Videnskabelige Komité for Levnedsmidler.
 Netop fordi der foreligger en udtømmende liste over  

 tilladte stoffer, er det kun stoffer på listen, der må anvendes i  

 produkter af celluloseregenerater, som anvendes i kontakt med  

 fødevarer.
Afsnit V Plast Kapitel 5.1 Indledning Plastbestemmelserne er blevet til på grundlag af EU  

 s plastdirektiv med senere ændring.
Der er her fastsat regler bl.a. for  

 total migration og specifik migration samt en udtømmende  

positivliste over, hvilke monomere og andre udgangsstoffer der må  

 benyttes til fremstilling af plastmaterialer og -genstande bestemt til at  

 komme i berøring med fødevarer.
For en del af stofferne eller  

 for stofgrupper på denne liste er der grænser for specifik  

 migration.
Den udtømmende liste over monomere og andre  

 udgangsstoffer, der må anvendes, findes i bekendtgørelsens bilag  

 2.
Plastbestemmelserne indeholder specielle regler for  

 plastvarer, hvori polyvinylchlorid (PVC) indgår.
Monomerindholdet af  

 vinylchlorid (VCM) er reguleret dels som indhold i plasten, dels i indhold i  

 fødevarerne.
Plastdirektivet revideres fortsat i disse år.
I 1995  

 blev direktivet udbygget med en liste over nogle af de additiver  

 (tilsætningsstoffer), der må benyttes til fremstilling af  

 plastmaterialer og -genstande.
Denne liste findes i bekendtgørelsens  

 bilag 3 og er en ikke udtømmende liste.
Listen over additiver  

 udbygges således, at den efter planen bliver en udtømmende  

positivliste over tilladte additiver til plast i løbet af nogle  

 år.
Kapitel 5.2 Definition af plast Plast er defineret bredt som organiske  

 makromolekylære forbindelser fremkommet ved polymerisation,  

 polykondensation, polyaddition og lignende kemiske reaktioner.
Plast kan  

 også være fremstillet ved kemiske ændringer af naturlige  

 makromolekylære forbindelser, og der kan indgå andre stoffer og  

 materialer i plast.
Silikoner og lignende makromolekylære forbindelser  

 betragtes som plast.
I disse forbindelser kan der ligeledes indgå andre  

 stoffer og materialer end polymererne.
5.2.1 Særlige fremstillings- og  

 anvendelsesbetingelser Bekendtgørelsens særlige fremstillings- og  

 anvendelsesbestemmelser finder anvendelse på materialer, der  

 udelukkende er fremstillet af plast, samt på materialer der er  

 kombineret af flere lag plast.
De kombinerede flerlagsmaterialer kan  

 være klæbet sammen, være coextruderet, eller være  

 sammensat på en hvilken som helst anden måde, men alle lag skal  

 bestå af plast.
 Plastmaterialer af PVC er ligeledes omfattet af disse  

 bestemmelser.
5.2.2 Materialer af plast, der ikke er omfattet af de  

 særlige fremstillings- og anvendelsesbetingelser Bekendtgørelsens særlige fremstillings- og  

 anvendelsesbetingelser om plast finder kun anvendelse på  

 flerlagsmaterialer, hvor alle lagene er plast.
Et plast/papirmateriale eller  

 metalfolie overtrukket med plast er altså ikke omfattet af  

 bekendtgørelsens specifikke regler for plast, uanset at plastlaget er  

 i kontakt med fødevarer.
Dette skyldes, at problematikken omkring  

 måling af migration fra sådanne materialer ikke er fuldt afklaret  

 i EU-regi.
For sådanne materialer gælder de generelle  

 bestemmelser i bekendtgørelsen.
5.2.3 Materialer, der ikke betragtes som plast Bekendtgørelsen indeholder en liste over  

 materialer, der ikke betragtes som plast, selv om de ud fra et kemisk  

 synspunkt kunne betragtes som omfattet af bekendtgørelsens definition  

 af plast.
 Følgende materialer betragtes ikke som  

 plast:
1)	elastomere materialer af naturgummi og syntetisk gummi, 2)	papir og pap - også ved tilsætning af plast, 3)	ionbytterharpikser (resiner).
4)	overfladebelægninger (coatings) fremstillet af a)	paraffinvoks - herunder syntetisk paraffin, b)	mikrokrystallinsk voks, c)	blandinger af paraffinvoks og mikrokrystallinsk voks, d)	blandinger af paraffinvoks og mikrokrystallinsk voks med  

 plast.
5.2.4 Regler for materialer, der delvis består af  

 plast, men som ikke er omfattet af de særlige fremstillings- og  

 anvendelsesbetingelser for plast Undtagelserne som er nævnt ovenfor skyldes, at  

 materialerne allerede er reguleret specielt (folier af celluloseregenerater),  

 at der arbejdes med EU's direktiver om disse materialer  

 (overfladebehandlingsmidler), eller at de praktiske og tekniske problemer ved  

 måling af migration ikke er løst (papir/plastmaterialer).
Disse materialer er selvfølgelig omfattet af de  

 generelle regler i bekendtgørelsen.
Materialerne skal derfor bl.a.  

 overholde bestemmelserne om mærkning og om afgivelse af  

 sundhedsmæssigt betænkelige stoffer, som er omtalt i afsnit III  

 og V.
Kapitel 5.3 Migration Ved migration forstås afgivelse eller afsmitning af  

 bestanddele fra materialer og genstande til fødevarer.
 Total migration er den samlede mængde af  

 bestanddele som overføres fra materialet til fødevaren eller  

 til den fødevaresimulator som under nærmere anførte  

 betingelser kan anvendes i kontroløjemed i stedet for selve  

 fødevaren.
Ved specifik migration forstås tilsvarende  

 migration af en specifik kemisk forbindelse fra materialet til  

 fødevaren eller simulator.
Bekendtgørelsen fastlægger  

 grænseværdier for såvel total migration - den samlede  

 migration af alle indgående stoffer i plasten - som for specifik  

 migration af enkelte monomere og andre udgangsstoffer, der må benyttes  

 til fremstilling af plastmaterialer og genstande.
5.3.1 Total migration Total migrationsgrænsen er fastsat til 10  

 mg/dm2 og - i visse tilfælde - 60 milligram pr. kg  

 fødevare for f.eks. beholderlignende genstande med et rumfang  

 mellem 500 ml og 10 l samt genstande, for hvilke det er praktisk vanskeligt  

 at anslå det areal, som er i berøring med fødevaren,  

 f.eks. kapsler, propper og lignende.
5.3.2 Specifik migration For en række kemiske forbindelser eller kemiske  

 stofgrupper er der i bilag 2 til bekendtgørelsen fastsat grænser  

 for specifik migration.
Grænseværdierne er angivet i mg pr. kg  

 fødevare.
 Hvis migrationen måles fra plastmateriale til  

 fødevaresimulator, fås resultatet i mg/dm2. Ved  

 omregning til mg/kg benyttes en faktor på 6, idet det konventionelt  

 forudsættes, at 1 kg fødevare indpakkes i 6 dm2  

emballage, så en migration på f.eks. 1 mg/dm2  

 kommer til at svare til 6 mg pr. kg fødevare.
I forbindelse med bestemmelserne om specifik migration  

 skal der særligt gøres opmærksom på, at § 8 i  

 bekendtgørelsen, der fastsætter at materialer og genstande ved  

 normal anvendelse eller under forudsigelige forhold ikke må kunne  

 afgive bestanddele til fødevarer i et omfang, der kan frembyde  

 sundhedsfare etc., er gældende generelt.
Hvis den specifikke migration  

 af et sundhedsmæssigt betænkeligt udgangsstof fra et  

 plastmateriale overskrider den fastsatte specifikke migrationsgrænse  

 (SMG), vil anvendelsen være ulovlig, uanset at total  

 migrationsgrænsen er overholdt.
For stoffer (se afsnit VIII), hvor der  

 endnu ikke er fastsat en SMG, vurderes anvendelsen i forhold til § 8.
Kapitel 5.4 Listen over tilladte monomere og andre  

 udgangsstoffer I bilag 2 til bekendtgørelsen er anført dels  

 en liste over tilladte monomere og andre udgangsstoffer (afsnit A), som  

 må anvendes til fremstilling af plastmaterialer og -genstande med  

 eventuelle restriktioner på anvendelsen, dels en liste over stoffer  

 (afsnit B) som tilsvarende må benyttes midlertidigt, indtil en  

 afgørelse om optagelse i afsnit A foreligger.
Tilsammen udgør  

 disse en udtømmende liste over tilladte stoffer.
Når der  

 tales om plast, må monomere eller andre udgangsstoffer til materialet,  

 som ikke er med på disse lister, altså ikke anvendes i kontakt  

 med fødevarer.
For stofferne på listen i afsnit A er der en  

 færdig sundhedsmæssig vurdering fra SCF.
For stofferne i afsnit B  

 foreligger der endnu ikke alle de data, der er nødvendige for en  

 fuldstændig sundhedsmæssig vurdering, men da de har været  

 godkendt i et eller flere medlemslande, før de fælles EU- regler  

 blev vedtaget, har man accepteret, at stofferne fortsat bruges i en  

 tidsbegrænset periode mens den vurdering, der skal foretages af SCF,  

 finder sted.
Bekendtgørelsens bilag med listerne A og B er  

 revideret i 1994 og 1995 og revideres fortsat, efterhånden som nye data  

 fremkommer og bliver vurderet.
Det er Europa Kommissionens hensigt at udvide  

 disse lister til at omfatte alle stoffer, der tilsættes ved  

 fremstilling af plastmaterialer og -genstande, dvs. tilsætningsstoffer  

 (additiver), produktionshjælpemidler m.v.
Listerne vil fremkomme i takt  

 med, at vurderinger foreligger fra SCF.
For visse stoffer i bekendtgørelsen er  

 grænseværdien fastsat for en gruppe af stoffer, specifik  

 migrationsgrænse, SMG(T) og kvantitativ mængde af stofgruppen i  

 materialet, Qm(T). F.eks. er grænsen for isocyanater på 1 mg/kg  

 færdigt materiale (Qm(T)). Dette betyder, at summen af isocyanater ikke  

 må overskride 1 mg/kg færdigt materiale.
Grænsen er et  

 udtryk for det maksimale indhold af alle isocyanater omregnet til  

 CNO-(isocyanat). Det betyder, at man for hvert enkelt stof skal omregne  

 indholdet til isocyanat og vurdere dette i forhold til analyseresultatet.  

 Forkortelserne er defineret og forklaret nærmere i  

 bekendtgørelsens bilag 2.
Afsnit VI Keramik, emalje og glas Kapitel 6.1 Indledning Reglerne for keramik, emalje og glas omfatter afgivelse af  

 tungmetallerne bly og cadmium, da nogle materialer, f.eks. krystalglas kan  

 indeholde over 24% bly, som kan ekstraheres over i sure drikkevarer som vin.  

 Keramikglasurer kan ligeledes indeholde bly (og cadmium).
De specifikke fremstillings- og anvendelsesbetingelser for  

 keramik indeholder grænser for den maksimale afgivelse af bly og  

 cadmium fra keramiske eller emaljerede genstande og glasvarer.
Reglerne om  

 keramik er udstedt på grundlag af keramikdirektivet.
 Glasurer og dekorationsfarver, der anvendes ved  

 ikke-erhvervsmæssig fremstilling af keramik til brug i berøring  

 med fødevarer, er omfattet af særlige regler om indhold af bly  

 og cadmium i en bekendtgørelse, som administreres af  

 Miljøministeriet.
 I cirkulæret om kontrol af materialer og genstande  

 gives en uddybende beskrivelse af kontrollen med keramik.
Kapitel 6.2 Definition af keramik, emalje og glas.
Keramik er fremstillet af en blanding af uorganiske  

 stoffer med et stort indhold af ler- eller kiselholdige materialer, der  

 eventuelt kan være tilsat små mængder organiske stoffer.  

 Keramikgenstande bliver først formet, og formen fastholdes varigt ved  

 brænding.
De kan være glaserede eller dekorerede.
Glas er en blanding af forskellige oxider, hvoraf  

 siliciumdioxid udgør den væsentligste del.
Glas har  

 fysisk-kemisk karakter af en underafkølet væske.
 Emalje er en glasurvælling, som danner et fast og  

 som regel uigennemsigtigt glaslignende lag på overflader af f.eks.  

 metalgenstande.
6.2.1 Særlige fremstillings- og  

 anvendelsesbetingelser Bestemmelserne finder anvendelse på genstande, der  

 er fremstillet af keramik eller glas eller er emaljerede og beregnet til at  

 komme i berøring med mad- og drikkevarer.
Disse genstande kan  

 være beregnet til opbevaring/emballering af fødevarer, f.eks.  

 syltetøjsglas og sennepskrukker, eller til at servere, spise eller  

 drikke af, f.eks. tepotter, krus, glas, kander, fade, tallerkener og  

 skåle.
6.2.2 Materialer af keramik m.m., der ikke er omfattet  

 af bekendtgørelsens særlige regler Bekendtgørelsens regler finder ikke anvendelse  

 på genstande, som ikke er beregnet til fødevarer, f.eks.  

 askebægre, vaser og urtepotteskåle/-skjulere.
Dog kan de  

 være omfattet af mærkningskrav, hvis de på grund af deres  

 udformning kunne tænkes benyttet til fødevarer.
Et eksempel er  

 skåle, som er beregnet som pyntegenstande, men som pga. deres form  

 også vil kunne bruges i forbindelse med fødevarer.  

 Askebægre er et andet eksempel på genstande, der kan være  

 formet, så de kan bruges til fødevarer.
Kapitel 6.3 Grænser for afgivelse af bly og cadmium, keramik  

 m.m.
Det er forbudt af sælge de nævnte genstande,  

 hvis de afgiver mere bly og cadmium end de mængder, der er fastsat i  

 bekendtgørelsen.
Grænseværdierne er ikke de samme for alle  

 genstande.
Der er fastsat forskellige værdier for, hvor stor afgivelsen  

 må være, afhængigt af genstandens form og anvendelse.
Der  

 er f.eks. forskel på grænseværdier for tallerkener, koge-  

 og stegeredskaber og kander.
 Glasurer og dekorationsfarver, der anvendes ved  

 ikke-erhvervsmæssig fremstilling af keramik beregnet til at komme i  

 kontakt med fødevarer, må ikke indeholde mere end 0,1% bly og  

 0,002% cadmium jf. afsnit 6.1.
Miljøstyrelsen har udarbejdet en  

 bekendtgørelse om forbud mod import, salg og fremstilling af bly og  

 produkter, der indeholder bly (se afsnit 2.8). Bekendtgørelsen  

 omfatter alle produkter, der indeholder mere end 50 mg bly pr. kg i  

 produktets homogene enkeltdele.
Import, salg og fremstilling af kemiske  

 forbindelser af bly og produkter, der indeholder kemiske forbindelser af bly,  

 er dog tilladt indtil de i bilaget angivne tidspunkter, som varierer mellem  

 1. november 2003 og »indtil  

 videre«.
Afsnit VII Diverse andre materialer og genstande Bekendtgørelsen om materialer og genstande omfatter  

 som tidligere nævnt alle typer materialer og genstande, der er bestemt  

 til at komme i kontakt med fødevarer, og alle materialer og genstande  

 skal sammensættes og anvendes i overensstemmelse med de generelle  

 fremstillingsbetingelser i bekendtgørelsens § 8.
 Hensigten med dette afsnit er at samle nogle af de mere  

 konkrete eksempler på spørgsmål, der har været til  

 drøftelse i forbindelse med konkrete materialetyper.
 Det skal bemærkes, at kapitlet langt fra vil  

 være udtømmende i forhold til alle potentielle  

 problemstillinger, der kan være i forbindelse med anvendelsen af  

 materialer og genstande, men det er hensigten at opdatere kapitlet med  

 supplerende informationer ved kommende revisioner.
Kapitel 7.1 Fajance Fajance er omfattet af de specifikke bestemmelser, der  

 gælder for afsmitning af bly og cadmium fra keramik.
De øvrige  

 indholdsstoffer i fajancen, herunder i glasuren, skal vurderes konkret ud fra  

 viden om sammensætning og evt. sundhedsskadelig effekt, jf. § 8.
Kapitel 7.2 Glas Glas er omfattet af de specifikke bestemmelser, der  

 gælder for afsmitning af bly og cadmium fra keramik.
De øvrige  

 indholdsstoffer skal vurderes konkret ud fra viden om sammensætning og  

 evt. sundhedsskadelig effekt, jf. § 8.
Specielt bør man ved vurdering af afsmitning af bly  

 f.eks. i krystalglas inddrage de konkrete forhold samt  

 anvendelsesområdet.
Fødevaredirektoratet har således  

 vurderet, at krystalglas ikke bør anvendes til opbevaring af  

 fødevarer, f.eks. som hedvinskarafler, der står i længere  

 tid med indhold af vin.
Man har ligeledes vurderet krystalglas som drikkeglas  

 og fundet at denne anvendelse kan være acceptabel, da vinen kun er i  

 glasset i kort tid.
Kapitel 7.3 Gummi Gummi dækker elastomert materiale og vulkaniseret  

 gummi, der kan beskrives10)
 som følger:
 Gummi er en elastomer, der ved vulkanisering  

 kan ændres til at have en sådan beskaffenhed, at materialet i det  

 væsentlige er uopløseligt (men kan kvælde) i et kogende  

 opløsningsmiddel.
 Elastomere er makromolekylære materialer, som  

 hurtigt får deres oprindelige form tilbage efter væsentlig  

 deformation forårsaget af stræk eller tryk.
 Vulkanisering kan beskrives som en kemisk proces,  

 under hvilken gummi gennem ændring af dets kemiske struktur, f.eks. ved  

 krydsbindinger, omdannes til en tilstand, hvor dets elastiske egenskaber er  

 forbedret over en større temperaturskala.
Gummi indeholder en række stoffer, som vil kunne  

 afgives til fødevarer.
Sundhedsskadelige stoffer f.eks. nitrosaminer  

 kan dannes ved vulkaniseringsprocessen.
For området flaskesutter er der  

 i Miljøministeriets bekendtgørelse nr. 51 af 10. februar 1986  

 om narre- og flaskesutter (se side 15) fastsat en migrationsgrænse for  

 N-nitrosaminer på 5 µg/kg gummi eller en afgivelse af nitroserbare  

 stoffer på 50 µg/kg gummi i henhold til testmetoden beskrevet i samme  

 bekendtgørelse.
Migrationen af andre sundhedsskadelige stoffer  

 vurderes i henhold til bestemmelserne i § 8.
Kapitel 7.4 Keramik Se afsnit VI.
Kapitel 7.5 Kork Kork fremstilles ud fra barken fra korkegen,  

Quercus Suber L.
Kork anvendes som naturlig kork eller  

 forarbejdet kork f.eks. til vinpropper.
Kork kan være behandlet med  

 chlor eller peroxider samt paraffin, smøremidler og lim.
Kork kan  

 desuden være kontamineret med mikro-svampe eller bakterier.
Kapitel 7.6 Lim Lim er bindemidler, der bruges til at sikre  

 vedhæftning af forskellige lag i flerlagsmaterialer, af etiketter etc.
 Hovedtyperne er:
a)	lim, som er opløselig i vand, kan f.eks. være  

 stivelsesbaseret, kaseinbaseret eller syntetisk lim b)	lim, der kan dispergeres i vand, f.eks. homopolymer c)	varme-smeltende lim og d)	polyurethan-baseret, reaktiv lim Lim skal vurderes efter § 8, og man kan evt. støtte  

 sig til den amerikanske lovgivning i FDA, hvor lim bl.a. er  

 reguleret i 21CFR 175.105. Her skal man specielt være  

 opmærksom på, at det er forudsat, at limen skal adskilles fra  

 fødevaren med en funktionel barriere.
I FDA 21CFR 175.125 er der  

 fastsat bestemmelser for anvendelse af lim i direkte kontakt med  

 fødevarer som frugter og grøntsager.
I de tyske bestemmelser,  

 BgVV er lim også omfattet med specifikke bestemmelser.
Kapitel 7.7 Metaller og legeringer Metaller og legeringer bruges i stor udstrækning i  

 kontakt med fødevarer.
Det kan være som maskiner,  

 opbevaringsbeholdere og redskaber som knive og gryder eller rørekar,  

 men metaller bruges også i dåser og folier til indpakning af  

 fødevarer.
Sådanne anvendelser kan give anledning til  

 afsmitning, der skal vurderes efter bekendtgørelsens §8.
Konservesdåser laves ofte af aluminium eller  

 hvidblik.
Hvidblik er en stålplade, hvorpå der er lagt et tyndt  

 lag tin.
Ved fremstillingen af dåserne svejses stålpladen sammen  

 i siden.
Tidligere var det også almindeligt at lodde dåserne  

 sammen med en blanding af tin og bly, men i dag bruges det princip ikke  

 indenfor EU.
Fra hvidblikdåser kan der ske en afsmitning af tin til  

 indholdet.
Omfanget af afsmitningen er bestemt af flere faktorer, bl.a. er  

 nogle produkter mere »aggressive« end  

 andre.
Det er primært sure produkter som tomater og ananas, der er  

 aggressive overfor metaller.
For at mindske problemet lakeres dåserne  

 ofte, hvilket kan give andre problemer, jf. 7.8.
Mængden af tin, der afgives til dåsens  

 indhold, forøges igennem holdbarhedsperioden.
Derfor bør  

 dåsemad kasseres ved holdbarhedsperiodens udløb, selv om  

 indholdet ikke lugter, ser normalt ud og ikke virker fordærvet.
Afsmitningen af tin fra dåser forløber  

 hurtigere, når der er oxygen (ilt) til stede.
Da det er svært at  

 se, hvilket materiale dåsen er lavet af, bør man derfor aldrig  

 opbevare madvarer i åbnede dåser.
Tin anvendes i visse dåser med det formål at  

 få en afsmitning til fødevarerne og for herigennem at opnå  

 en effekt på fødevaren.
En sådan anvendelse betegnes som  

 aktiv emballage, se afsnit 7.14.2.
Bilag 4 omfatter specifik vejledning om de  

 sundhedsmæssige aspekter ved anvendelsen af metaller.
Desuden har  

 Europarådet vedtaget en guideline for metaller og legeringer i november  

 2000.
En særlig anvendelse af metaller er til  

 vinhætter.
Hætter til overtræk af propper til vinflasker  

 vil ikke umiddelbart blive betragtet som et materiale bestemt til at komme i  

 kontakt med fødevarer, men da man ved, at der kan ske  

 overførsel fra blyhætter til vinen, forekommer det rimeligt at  

 sætte samme krav til disse hætter, som til materialer i direkte  

 kontakt.
I kommissionens forordning 2238/93 er der således bestemmelser  

 om materialer til vinhætter.
Kapitel 7.8 Overfladebehandlingsmidler og lakker Overfladebehandlingsmidler, herunder lakker, er organiske  

 forbindelser, som danner et sammenhængende lag f.eks. på  

 indersiden af en dåse på en sådan måde, at  

 behandlingen giver et beskyttende lag eller en funktionel barriere mellem  

 fødevaren og materialet.
I Europarådets »Resolution on surface coatings, AP(95)5« er en liste over stoffer, som  

 industrien har oplyst bliver anvendt i overfladebehandlingsmidler.
Listen er  

 delt i to, og det fremgår, hvilke af stofferne, der er  

 sundhedsmæssigt vurderet af den Videnskabelige Komité for  

 Levnedsmidler i EU.
Anvendelse af de stoffer, der er vurderet, vil være  

 i overensstemmelse med bestemmelserne i § 8, når evt. restriktioner er  

 overholdt.
For de øvrige stoffers vedkommende skal producent eller  

 importør selv foretage vurderingen.
Kapitel 7.9 Pap og papir Papir og pap fremstilles af cellulosefibre fra  

 fibermateriale (træ) og kan være bleget eller ubleget.
Genvundne  

 fibre kan i visse tilfælde anvendes.
Papir og pap kan ud over  

 fibermaterialet indeholde funktionelle additiver og syntetiske fibre.  

 Endvidere kan det indeholde rester af andre additiver som polymere  

 bindemidler for organiske og uorganiske pigmenter.
Papir og pap skal vurderes iht. §8 ligesom andre  

 materialer.
Ved vurdering af genvundet papir skal man specielt sikre sig, at  

 man kender kildematerialet og ved, at det er egnet til  

 fødevarekontakt.
Kildematerialer eller råvaren kan være af  

 meget forskelligartet sammensætning, og ved vurdering af, om det  

 færdige materiale er lovligt at anvende i overensstemmelse med § 8,  

 skal man vurdere det ud fra en vurdering af råvaren.
Det skal i den  

 forbindelse nævnes, at Miljøstyrelsen i januar 2001 har sendt en  

 opfordring til importører af bl.a. køkkenruller om at stille  

 krav til deres leverandører om indhold af bisphenol A.
I forbindelse  

 med opfordringen nævnes den specifikke migrationsgrænse for  

 bisphenol A i plastemballage til fødevarer på 3 mg/kg.
Genvundet papir kan være fremstillet af forskellige  

 papirkvaliteter.
Det kan være papir beregnet til fødevarekontakt  

 til papir lavet ud fra aviser og ugeblade.
Vurdering af, om genvundet papir  

 kan bruges i kontakt med fødevarer, vil afhænge af, hvilken  

 papirråvare (kildemateriale), der er brugt til fremstillingen.
Ikke alt  

 genvundet papir kan anvendes i kontakt med alle typer fødevarer, og  

 nogle papirtyper bør slet ikke anvendes.
Det gælder  f. eks.  

 papir fra hospitaler, og papir, som har været blandet med  

 husholdningsaffald.
Generelt er risikoen for overførsel af  

 uønskede stoffer fra emballage til fødevarer størst ved  

 kontakt med fede fødevarer.
Derfor bør genvundet papir ikke  

 anvendes i direkte kontakt med denne type fødevarer, med mindre  

 kildematerialet tidligere har været beregnet til dette formål.  

 Risikoen for afsmitning til fødevarer, der skrælles eller  

 pilles, som fx kartofler og æg er derimod langt mindre, hvorfor  

 også udgangsmaterialer som aviser og ugeblade kan anvendes til dette  

 formål.
Når genvundet papir anvendes til kontakt med  

  fødevarer, bør det dog altid sikres gennem passende  

 rensning/proceskontrol samt kontrol af det færdige papir, at der ikke  

 afgives sundhedsmæssigt betænkelige stoffer til de  

 fødevarer, papiret kommer i kontakt med.
Ved vurdering af, om  

 genvundet papir kan anvendes til kontakt med en given fødevare, er det  

 derfor vigtigt, at man kender kildematerialet, og at kvaliteten af papiret er  

 sikret under fremstillings/rensningsprocessen ved testning af slutproduktet.  

 Disse bemærkninger gælder også genvundet papir til  

 korttidskontakt, f.eks. køkkenruller, som ikke er mærket med, at  

 de er beregnet til kontakt med fødevarer.
Specielt bør  

 køkkenruller af genbrugspapir ikke anvendes i kontakt med fede  

 fødevarer ved høje temperaturer (fx i mikrobølgeovn),  

  da risikoen for migration til levnedsmidlet forøges ved høje  

 temperaturer.
Kapitel 7.10 Porcelæn Se afsnit VI om keramik m.v.
Kapitel 7.11 Silikoner Silikoner er polymere komponenter, som kan bruges i form  

 af elastomere eller resiner i kontakt med fødevarer bl.a. som  

 flaskesutter og pakninger.
De er baseret på alkyl -, aryl- eller  

 blandede polysiloxaner som er fremstillet fra chlorosilaner ved  

 hydrolysereaktioner.
Polysiloxaner, som bruges i fødevarekontakt, kan  

 indeholde små mængder lavmolekylære siloxaner,  

 lineære eller cykliske samt andre stoffer.
Europarådet har  

 udarbejdet en »Resolution on  

 silikone polymers, 2000«.  

 Silikoner er omfattet af definitionen på plast i EU (og i Danmark), men  

 Europa-Kommissionen vil fremsætte forslag (2001) om at ændre  

 definitionen, således at silikoner ikke vil være omfattet af  

 denne definition, når/hvis dette forslag vedtages.
Kapitel 7.12 Trykfarver Trykfarver bruges til trykning f.eks. flexografik,  

 gravure, offset, ydersiden af f.eks. emballage eller på dele, der er  

 bestemt til direkte eller indirekte fødevarekontakt.
Trykfarver kan  

 deles op i farver, som anvendes på materialer, der er i direkte kontakt  

 med fødevaren, f.eks. på ispinde, og farver, der f.eks. er  

 på ydersiden af en emballage og andre materialer omfattet af disse  

 bestemmelser.
Man skal være opmærksom på, at trykfarver kan  

 migrere ind i fødevarerne dels gennem materialet fra ydersiden af en  

 emballage dels ved indirekte afsmitning under produktionsprocessen, hvor  

 ydersiden af en emballage, f.eks. en folie, er i kontakt med indersiden,  

 når materialet rulles op efter trykningen.
Afsmitning af trykfarver  

 skal vurderes i de konkrete tilfælde iht. § 8.
 Farver, der anvendes til sundhedsmærkning af  

 kød og dekoration af æg betragtes som tilsætningsstoffer,  

 og er omfattet af tilsætningsstofbekendtgørelsen.
Kapitel 7.13 Træ Træ bruges i kontakt med fødevarer f.eks. som  

 skærebrædder, skåle og køkkengrej og skal vurderes  

 på linie med andre materialer iht. § 8. Fødevaredirektoratet har  

 vurderet, at anvendelsen af træsorter som bøg, fyr, birk og eg  

 er uden specielle problemer.
Hvis man vil anvende eksotiske træsorter,  

 f.eks. med stort harpiksindhold, bør anvendelsen vurderes konkret.
Kapitel 7.14 Andre 7.14.1 Flerlagsmaterialer Der er mange muligheder for at sammensætte eller  

 konstruere materialer og genstande, hvor kontaktfladen har en anden  

 sammensætning end de øvrige lag i materialet.
For plast, hvor  

 alle lagene er plast, skal hele materialet overholde de bestemmelser, der er  

 nævnt under afsnit 5. Hvis der er en grænse for indhold Qm  

 (indhold i materialet), refererer den til hele materialet.
Hvis der er  

 grænse for migration, SMG (specifik migrationsgrænse),  

 gælder den for afsmitning til en simulator, og undersøgelsen  

 udføres kun for kontaktfladen.
 For andre flerlagsmaterialer skal materialet vurderes  

 samlet og i henhold til de generelle bestemmelser i § 8.
I nogle tilfælde kan et flerlagsmateriale indeholde  

 en såkaldt »funktionel  

 barriere«.
I Europarådet har  

 man defineret en funktionel barriere som »... ethvert mellemlag, som under normale og forudsigelige  

 forhold mindsker al mulig stoftransport eller migration fra ethvert lag  

 udenfor barrieren ind i fødevaren til et toksikologisk eller  

 organoleptisk ubetydeligt eller uundgåeligt niveau«.
Ved vurdering af materialer med en  

 funktionel barriere skal man være opmærksom på, at der  

 alligevel vil kunne vandre stoffer gennem barrieren ind i fødevaren,  

 og risikoen for migration skal vurderes individuelt i forhold til den enkelte  

 barriere og de konkrete fødevarer, der kommer i kontakt med  

 materialet.
I alle tilfælde vil barrieren forsinke migrationen i  

 kortere eller længere tid.
7.14.2 Aktiv og intelligent pakning En speciel materialetype er de såkaldte aktive  

 emballager, der f.eks. kan anbringes i pakninger for at opsuge fugt, for  

 at stabilisere atmosfæren o.lign.
En aktiv emballage kan f.eks.  

 være en pose med et jernsalt, der fungerer som oxygen-absorbent.  

 Emballagen eller posen betragtes i dette tilfælde som et materiale, der  

 er omfattet af bekendtgørelsen om materialer og genstande bestemt til  

 at komme i berøring med fødevarer.
Imidlertid skal man  

 være opmærksom på, at hvis hensigten med indholdet i denne  

 type indlæg er, at de skal afgive stoffer, f.eks. sulfitter, til  

 atmosfæren i pakningen og herigennem konservere fødevaren,  

 betragtes de ikke som en del af emballagen, men som tilsætningsstoffer.  

 Andre typer af aktive emballager eller materialer og genstande kan være  

 reguleret under andre dele af lovgivningen f.eks. regler om aromaer,  

 pesticider, mærkning, vægt og volumenkontrol eller regler om  

 desinfektionsmidler.
Intelligente pakninger omfatter bl.a.  

 temperaturmålere og diverse bakterieindikatorer.
For sådanne  

 materialer kan der være behov for, at virksomhederne i deres  

 egenkontrol har dokumenteret, at der er sket en vurdering af, om de kan  

 opfylde de formål, som de er bestemt til, f.eks. at foretage  

 pålidelige temperaturmålinger.
Kapitel 7.15 Genbrug Genbrugsflasker bør ikke bruges til andet end det,  

 de er beregnet til, og i særdeleshed bør de ikke anvendes til  

 andet end fødevarer.
Det gælder både glasflasker og  

 plastflasker.
Problemet ved anden anvendelse er, at de væsker, der  

 hældes i flaskerne, kan give afsmag senere.
Anvendes f.eks. en  

 sodavandsflaske af plast til ukrudtsmiddel, og hvis flasken derefter  

 afleveres til genbrug, vil flasken selv efter vask på bryggeriet kunne  

 give afsmag og afsmitning af ukrudtsmidlet til sodavanden.
Det kan, men  

 behøver ikke at være sundhedsfarlige mængder, der afgives,  

 men oplevelsen er ubehagelig og uønsket.
Varm saft i en plastsodavandsflaske er ikke  

 tilrådeligt, idet - flasken vil deformere, da den er beregnet til  

 stuetempererede fødevarer, og risikoen for migration af  

 uønskede stoffer stiger ved kontakt med varme fødevarer.
 Ved genbrug af emballage skal alle hygiejnekrav være  

 opfyldt, og man skal være opmærksom på, at visse dele af  

 produktlovgivningen indeholder særlige bestemmelser om genbrug af  

 emballage.
På bryggerierne er der en automatisk »sniffer«, der kan afsløre kemikalierester i plastflasker.  »Snifferen« opfatter bedst kemikalieresterne, når flasken er blevet  

 afleveret med skruelåg på.
I en åben flaske blander  

 indholdet sig med den omgivende luft, og så bliver koncentrationen for  

 lav.
 Hvis man alligevel har haft kemikalier i en plastflaske,  

 må man under ingen omstændigheder aflevere den til genbrug.  

 Flasken skal destrueres ved at knuse eller save i den, så man  

 forhindrer, at den senere bliver fundet af andre og afleveret til genbrug.
Afsnit VIII Hvordan kan den ansvarlige sikre sig Der findes ikke en godkendelsesordning for materialer og  

 genstande beregnet til at komme i kontakt med fødevarer i Danmark.
Kapitel 8.1 Producenten og importøren har ansvaret Såvel producenter og importører af materialer  

 og genstande som producenter og importører af fødevarer har  

 ansvaret for, at de materialer eller genstande, de sælger eller  

 benytter, overholder lovgivningen.
Man kan straffes, hvis man ikke foretager  

 det nødvendige for at sikre, at produktet overholder reglerne om  

 materialer og genstande.
Kapitel 8.2 Hvordan kan man sikre sig - egenkontrol Fødevarevirksomheder skal i henhold til  

 fødevarelovgivningen have egenkontrol.
Af egenkontrolprogrammet skal  

 det fremgå, hvordan virksomheden vil sikre, at materialer og genstande,  

 der benyttes i virksomheden, overholder de danske regler, herunder ikke giver  

 anledning til sundhedsrisiko.
Ved indførsel, fremstilling eller engrossalg af  

 materialer og genstande bestemt til at komme i berøring med  

 fødevarer, og hvor de pågældende aktiviteter er omfattet  

 af kravet om anmeldelse i henhold til autorisationsbekendtgørelsens §  

 18, se afsnit 2.7, skal virksomhederne tilsvarende udføre egenkontrol.  

 Egenkontrollen skal medvirke til at sikre, at materialer og genstande ikke  

 udgør en risiko for menneskers sundhed, hvis de anvendes på  

 sædvanlig måde.
Kravet om egenkontrol omfatter materialer og  

 genstande af plast, folie af celluloseregenerater og keramik-, emalje- eller  

 glasvarer.
Egenkontrollen skal tilrettelægges efter principperne i  

 HACCP-systemet.
Endvidere skal virksomhederne i nødvendigt omfang  

 udføre egenkontrol, som sikrer, at fødevarelovgivningen i  

 øvrigt overholdes.
Vedrørende principperne i HACCP-systemet  

 henvises der til vejledning om egenkontrol.
I forbindelse med indførsel, fremstilling eller  

 engrossalg af materialer og genstande bestemt til at komme i berøring  

 med fødevarer, som ikke er omfattet af  

 autorisationsbekendtgørelsens krav om anmeldelse, kan det  

 tilrådes, at virksomheden på lignende vis udfører  

 egenkontrol.
Egenkontrollen bør sikre, at reglerne om materialer og  

 genstande overholdes, samt i nødvendigt omfang sikre, at den  

 øvrige fødevarelovgivning overholdes.
En del af egenkontrollen kan udføres ved, at der i  

 forbindelse med ordreafgivelse kræves dokumentation fra  

 leverandøren af materialet.
Dokumentationen kan f.eks. være tro  

 og love-erklæringer.
En del af egenkontrollen kan også  

 udføres ved at foretage analyser af materialets indhold eller  

 afsmitning, som verifikation på, at papirdokumentationen lever op til  

 det den lover, eller at producerede produkter overholder specifikke krav.
 Producenter af materialer og genstande bør kende  

 sammensætningen af materialet og kan herigennem sikre sig, at de  

 udgangsmaterialer og -stoffer, som anvendes i produktionen, er i  

 overensstemmelse med reglerne.
Tro- og loveerklæringer skal formuleres så  

 præcist, at garantien sikrer, at det konkrete materiale er egnet til  

 formålet.
Det gælder både den fødevare, som  

 materialet kommer i kontakt med, og de temperaturer, som fødevaren  

 udsættes for sammen med emballagen.
Hvis emballage f.eks. anvendes til  

 fersk kød, der varmebehandles i emballagen og derefter opbevares  

 på køl i mindst tre måneder, skal  

 leverandørgarantien sikre, at emballagen kan tåle denne  

 belastning og fortsat overholde reglerne på området.
Nogle  

 eksempler er angivet i bilag 7.
For udgangsmaterialer eller additiver, som ikke er  

 vurderet af Den Videnskabelige Komité for Levnedsmidler (se  

 tidligere), må den, der er ansvarlig for produktet, foretage en konkret  

 sundhedsmæssig vurdering af stoffet og evt. dets migration.
Producenten  

 eller importøren kan f.eks. støtte sig til den tyske eller  

 amerikanske lovgivning.
Man skal sikre sig, at det er opdaterede vurderinger,  

 der anvendes som dokumentation i den ansvarliges egenkontrol (se tidligere).  

 Der bør i så fald kræves en garanti fra  

 leverandøren for, at materialet overholder en præcist angivet  

 paragraf eller artikel i lovgivningen.
Leverandøren kan f.eks.  

 medsende en kopi af den lovgivning, som garantien refererer til.
Det skal  

 være opdaterede regler.
Hvis materialet eller additivet er accepteret  

 til anvendelsesformålet i den tyske eller amerikanske lovgivning, vil  

 det normalt også kunne accepteres i Danmark.
Kapitel 8.3 Regler og vejledninger 8.3.1 Danske regler Det er primært bekendtgørelse nr. 1215, man  

 skal tage i betragtning.
Desuden kan det tilhørende cirkulære om  

 kontrol af materialer og genstande være relevant at kende, fordi  

 myndighederne gennemfører den offentlige kontrol efter disse regler  

 (se afsnit 2).
 Bekendtgørelsen gælder for alle materialer og  

 genstande, og man skal specielt være opmærksom på, at alle  

 materialer skal overholde bekendtgørelsens § 8.
§ 8 Materialer og genstande skal fremstilles i  

 overensstemmelse med god fremstillingspraksis.
De må ikke ved normal  

 anvendelse eller under forudsigelige forhold kunne afgive bestanddele til  

 fødevarer i et omfang, der kan 1)	frembyde en fare for menneskers sundhed.
2)	medføre en uacceptabel ændring af sammensætningen  

 af fødevarerne eller forringe fødevarernes farve, lugt, smag eller andre  

 af fødevarernes fysiske karakteristika 8.3.2 EU-regler De danske regler for materialer og genstande indeholder  

 næsten udelukkende de fælles bestemmelser, der gælder i  

 EU.
 Europa-Kommissionen har desuden samlet de  

 sundhedsmæssige vurderinger fra den Videnskabelige Komite for  

 Levnedsmidler, Scientific Committee on Food (SCF), i det såkaldte  

 Synoptiske Dokument, som er nærmere beskrevet i afsnit 2. Hvis SCF ud  

 fra sundhedsmæssige overvejelser har foreslået restriktioner ved  

 anvendelsen af et stof, lægges denne vurdering til grund for de  

 grænseværdier, som bliver fastsat i EU s direktiver.
Det Synoptiske Dokument indeholder også vurderinger  

 af en række stoffer, som anvendes til produkter, der endnu ikke er  

 omfattet af de fælles EU-regler.
Producenter og importører  

 bør sikre sig, at sådanne stoffer anvendes  i overensstemmelse  

 med eventuelle restriktioner i SCF s vurdering, når det skal vurderes  

 og garanteres, at stofferne kan bruges i overensstemmelse med de danske  

 regler.
For restriktioner, som er fastsat ud fra toksikologiske kriterier,  

 må man som udgangspunkt gå ud fra, at de også gælder  

 for materialer, som endnu ikke er omfattet af specifikke bestemmelser, f.eks.  

 lakker i dåser.
Der kan dog være stoffer, som har været  

 forelagt for SCF, som har udtrykt betænkelighed ved anvendelsen, men  

 hvor komitéen ikke har kunnet foretage en endelig vurdering, p.gr.a.  

 manglende data.
Det betyder, at man ikke ud fra komiteens vurdering kan sikre  

 sig under hvilke omstændigheder sådanne stoffer lovligt kan  

 bruges i kontakt med fødevarer i overensstemmelse med § 8 i  

 bekendtgørelsen.
Det gælder f.eks. for stofferne NOGE  

 (novolac-glycidylethere) og BFDGE (bisphenol-F diglycidylether), eller  

 (bis(hydroxyphenyl)methan bis(2,3-epoxylpropyl)ether), der vil kunne  

 forekomme i visse overfladebehandlinger, f.eks. i importerede  

 konservesprodukter.
For disse to stoffer er det Fødevaredirektoratets  

 vurdering, at de ikke lovligt vil kunne anvendes i materialer og genstande,  

  før de er vurderet og fundet sundhedsmæssigt acceptable.
 I Europa-Kommissionens dokument Practical Guide er  

 der en oversigt over de oplysninger, som skal foreligge ved en konkret  

 vurdering af nye stoffer, inkl. stoffer, der ikke er vurderet af SCF endnu.  

 Guiden findes, ligesom ovennævnte synoptiske dokument, på  

 internetadressen  http://cpf.jrc.it/webpack.
8.3.3 Vejledninger fra Europarådet Europarådet har vejledninger for forskellige  

 materialer, hvoraf nogle er tilgængelige via internettet på  

 adressen  /www.coe.fr/soc-sp/default_eng.htm  

 indgangen Public Health.
De øvrige kan enten fås ved at kontakte  

 Europarådets sekretariat eller Fødevaredirektoratets Kontor for  

 Fødevaresikkerhed.
 Man skal være opmærksom på, at disse  

 vejledninger generelt ikke er baseret på sundhedsmæssige  

 vurderinger og derfor ikke i alle tilfælde kan bruges til at sikre, at  

 et materiale overholder reglerne.
 Der er bl.a. udarbejdet følgende vejledning:
 - Resolution AP (96) 5 on surface coatings intended to  

 come into contact with foodstuffs.
 - Resolution on paper and board used for food contact  

 applications.
 - Guidelines on recycled fibres used for food contact  

 applications.
 - Guideline on metals and alloys used for food contact  

 applications.
 - Resolution on silicones used for food contact  

 applications.
 Desuden er følgende vejledninger under udarbejdelse  

 i Europarådet:
 - Draft resolution on cork intended for food contact.
 - Draft guide for GMP for food contact paper and  

 board.
 - Resolution and technical documents on printing inks,  

 primers, coloured lacquers and overprint varnishes applied to the non-food  

 contact surface of food packaging and articles intended to come into contact  

 with foodstuffs.
 - Draft resolution on rubber for food contact.
8.3.4 Regler fra andre lande Nogle materialer eller stoffer er ikke vurderet af SCF.  

 Her kan man eventuelt støtte sig til vurderinger og lovgivning fra  

 andre lande, f.eks.
BgVV i Tyskland og FDA, USA.
Disse lande har detaljerede  

 regler for visse materialer, f.eks. papir, men ikke nødvendigvis for  

 alle materialer.
Også i Holland er der specifikke bestemmelser for en  

 række materialer.
Generelt skal man være opmærksom  

 på, at der kan være bestemmelser eller vurderinger, der er af  

 så gammel dato, at de ikke længere er i overensstemmelse med de  

 kriterier, som lægges til grund i dag.
Når man støtter sig  

 til andre landes bestemmelser, kan man derfor ikke gøre det  

 ukritisk.
USA I USA er lovgivningen om materialer og genstande til  

 fødevarekontakt baseret på »Food, Drug and Cosmetic Act«, som omfatter fødevarer, medicin og kosmetik.  

 Fødevarer er defineret sådan, at definitionen også  

 omfatter materialer i kontakt med fødevarer, som plast, papir, lakker,  

 klæbestoffer og metal.
FDA (Food and Drug Administration) administrerer  

 reglerne.
 Materialer i kontakt med fødevarer og materialernes  

 indholdsstoffer betragtes i USA som indirekte tilsætningsstoffer, dvs.  

 stoffer, der ikke sættes direkte til fødevarerne, men som kan  

 være i fødevarerne på grund af migration fra  

 materialet.
FDA-reglerne omfatter specifikke regler for mange  

 materialer, f.eks. papir og pap, plast, lim og overfladebehandlingsmidler som  

 lakker.
For andre materialer er der mere generelle krav.
Det gælder  

 f.eks. metaller og legeringer.
 Stoffer i materialer godkendes i dag af FDA på basis  

 af en dokumentation, der bl.a. omfatter kemisk struktur, specifikation,  

 indtagelsesdata og anvendelsesområde, herunder oplysninger om, hvilke  

 temperaturer materialet kan udsættes for, og hvor stor migrationen er,  

 samt dokumentation for stoffernes sundhedsmæssige betydning.  

 Godkendelser af stoffer optages i lovgivningen med vilkår for  

 anvendelsen.
Generelt vil man kunne anvende den amerikanske lovgivning  

 vejledende, men man skal være opmærksom på, at nogle  

 stoffer er accepteret på basis af gamle beslutninger.
Bl.a. er en  

 række stoffer godkendt som følge af en beslutning fra 1958 uden  

 toksikologisk vurdering.
Selvom en række stoffer således  

 betragtes som GRAS (Generally Recognized As Safe) i den amerikanske  

 lovgivning, betyder det ikke nødvendigvis, at stofferne umiddelbart er  

 acceptable at anvende efter de danske regler.
 Information om amerikansk lovgivning kan findes på  

 internetadressen: http://vm.cfsan.fda.gov/.
Tyskland I Tyskland baseres lovgivningen på rammeloven »Lebensmittel- und  

 Bedarfgegenständegesetz«
fra 1975. Materialer og genstande dækkes primært af § 30 og §  

 31. Vejledning gives mere specifikt i »Kunststoffe im Lebensmittelverkehr.
Empfehlungen des  

 Bundesinstitutes für gesundheitlichen Verbraucherschutz und  

 Veterinärmedizin«, som  

 omfatter specifikke bestemmelser på en række områder som  

 papir, gummi og trykfarver.
På hjemmesiden for Bundesinstitut für  

 gesundheitlichen Verbraucherschutz und Veterinärmedizin (BgVV),  

 http://www.bgvv.de, henvises til disse bestemmelser.
Holland I Holland har materialer og genstande siden 1980  

 været reguleret i »Regels  

 vor verpakkingen en gebruiksartiklen voor eeten en drinkwaren« (Warenwet). Disse bestemmelser  

 anvendes i nogle lande som støtte ved vurdering af, om et materiale er  

 lovligt.
Indholdet i reglerne følger de generelle principper i EU s  

 direktiver på området, f.eks. med positivlister.
Reglerne omfatter specifikke regler for mange materialer,  

 f.eks. papir og pap, plast, gummi, kork og overfladebehandlingsmidler.
For  

 andre materialer, f.eks. træ, er der blot mere generelle krav.  

 Regelsamlingen, som har ISBN-nummer 90 12 06791 X, købes hos SDU  

 Uitgeverij Koninginnegracht, PO Box 30446, NL-2500 GK The Hague, Holland.
Kapitel 8.4 Eksport og certifikater Eksportører af materialer og genstande stilles af  

 og til overfor kravet om, at et produkt følges af en officiel  

 erklæring om, at dette produkt må sælges i  

 oprindelseslandet.
Fødevareregionerne udsteder eksportcertifikater for  

 materialer og genstande under forudsætning af, at den ansvarlige  

 eksportør underskriver en dokumentationserklæring om, at  

 materialet opfylder visse krav, se bilag 7 for eksempler på  

 certifikater, garantier o.l.
Vejledning om eksportcertifikater kan fås  

 hos Fødevareregionerne.
Adresser og telefonnumre findes på  

 internetadressen www.foedevaredirektoratet.dk.
Afsnit IX Kontrol Kapitel 9.1 Offentlig kontrol Virksomheder, der producerer eller importerer plast,  

 celluloseregenerater eller keramik, skal være registreret hos  

 fødevareregionerne jf. autorisationsbekendtgørelsens § 18, se  

 afsnit 2.7.
Fødevareregionerne udfører kontrollen med  

 materialer og genstande bestemt til at komme i kontakt med fødevarer.  

 Kontrollen vil typisk blive udført ved tilsyn på virksomheden,  

 hvor produktionen og sammensætningen af materialet kan  

 undersøges, ligesom virksomhedens dokumentation og oplysninger kan  

 kontrolleres.
Fødevareregionerne har ret til at udtage prøver  

 til undersøgelse af total eller specifik migration.
I cirkulæret  

 om kontrol med materialer og genstande er det nærmere beskrevet,  

 hvordan en del af disse undersøgelser skal gennemføres.
Kapitel 9.2 Plast Kontrol af, om et plastmateriale overholder de  

 gældende regler i bekendtgørelsen for materialer og genstande,  

 udføres ved at bestemme materialets migration til fødevarer.  

 Reglerne og de generelle testbetingelser for gennemførelse af en  

 migrationstest er beskrevet i Cirkulære om kontrol med materialer og  

 genstande.
Principperne for planlægning og gennemførelse af en  

 migrationstest beskrives i hovedtræk i det følgende.
9.2.1 Testbetingelser Før den egentlige migrationstest af plastmaterialet  

 påbegyndes, skal testbetingelserne fastlægges i henhold til den  

 gældende lovgivning.
Det sker blandt andet ud fra viden om materialets  

 praktiske anvendelse (bl.a. til hvilke fødevarer og ved hvilke  

 temperaturer emballagen bruges). Generelt skal der tages stilling til  

 følgende forhold som fremgår af Cirkulære om kontrol med  

 materialer og genstande:
 a)	Valg af fødevaresimulator og /eller alternativt testmedium  

 samt ekstraktionstests.
 b)	Valg af testtid og -temperatur.
 c)	Enkelt eller gentagen testning.
Ad a.
Valg af fødevaresimulator og/eller  

 alternativt testmedium samt ekstraktionstests.
Migration fra emballage til fødevarer  

 undersøges ved at bringe emballagen i kontakt med fødevaren  

 eller i praksis oftere i kontakt med en fødevaresimulator, da  

 det teknisk er lettere at gennemføre.
De officielle  

 fødevaresimulatorer, som cirkulæret giver mulighed for at  

 anvende, er følgende: Destilleret vand, 3 % eddikesyre, 10 % ethanol  

 og olivenolie.
Den/de rette fødevaresimulator(er) skal  

 vælges fra cirkulærets bilag 3 og 4 ud fra viden om, hvilke  

 fødevarer emballagen er beregnet til.
I de tilfælde, hvor en  

 emballage sælges som egnet til alle typer fødevarer, vil det  

 normalt være nødvendigt at teste materialet til de tre  

 fødevaresimulatorer 3 % eddikesyre, 10 % ethanol og olivenolie.
 Ved testning med olivenolie eller øvrige  

 fedtsimulatorer er det i visse tilfælde tilladt at dividere  

 migrationsresultatet med en reduktionsfaktor for at tage hensyn til, at  

 simulatoren for fedtholdige fødevarer har større  

 ekstraktionsevne end visse typer af fedtholdige fødevarer.  

 Reduktionsfaktorerne fremgår af cirkulærets bilag 4.
 Da testning med olivenolie eller de øvrige  

 fedtsimulatorer i visse tilfælde ikke kan gennemføres af  

 analysetekniske grunde, giver cirkulæret mulighed for at benytte  

erstatningsfedttests under brug af testmedierne 95 % ethanol og  

 isooctan samt modificeret polyphenylen oxid (Tenax). Der skal benyttes  

 testbetingelser for tid og temperatur som beskrevet i cirkulærets bilag  

 6.
Migrationstestning med olivenolie eller de øvrige  

 fedtsimulatorer er ofte tidskrævende.
Med henblik på at  

 gennemføre en hurtigere analyse, giver cirkulæret mulighed for  

 at benytte alternative testmedier (alternativ fedttest) under  

 forudsætning af, at følgende betingelser er opfyldt:
 - De opnåede resultater i en sammenlignende  

 afprøvning på samme materiale viser, at migrationen er lig med  

 eller større end den, der er opnået med olivenolie.
 - Migrationsgrænsen ikke overskrides ved testning  

 med denne alternative test (evt. efter anvendelse af de fastsatte  

 reduktionsfaktorer).
 Da der kræves dokumentation for sammenligning med  

 olivenolietest, er brugen af de alternative testmedier bedst egnet i  

 tilfælde, hvor der skal udføres flere gentagne  

 migrationsundersøgelser på et materiale.
Det er under alle omstændigheder tilladt at anvende  

 en strengere test til at vise, at migrationsgrænserne er overholdt.
I  

 cirkulærets bilag 7 beskrives således betingelserne for at  

 benytte »ekstraktionstests«.
Ad b.
Valg af eksponeringstid og temperatur Testtid og -temperatur vælges ud fra viden om de  

 strengeste betingelser, som materialet i praksis anvendes/skal anvendes til.  

 Krav til testtider og -temperaturer i forhold til materialets anvendelse  

 fremgår af cirkulærets bilag 5.
Ad c.
Enkelt eller gentagen testning I de tilfælde, hvor en genstand er beregnet til  

 gentagne gange at komme i berøring med fødevarer (f.eks. en  

 plasttallerken), skal migrationstesten udføres tre gange med en ny  

 portion simulator hver gang på den samme prøve.
Det er  

 resultatet af 3. test, der sammenholdes med migrationsgrænsen.
Er  

 migrationen i første test mindre end migrationsgrænsen, og  

 øges den ikke i 2. test, er det dog i orden at stoppe her.
9.2.2 Testmetoder Til bestemmelse af et materiales totalmigration  

 foreligger der standardiserede analysemetoder.
Metoderne er afprøvet  

 og udgivet af det europæiske standardiseringsorgan, European Committee  

 for Standardization, CEN, og foreligger som en række del-metoder under  

 CEN-standarden EN 1186/ENV 1186. Metoderne kan skaffes gennem kontakt til  

 Dansk Standard eller fra Europa-Kommissionens hjemmeside på adressen  

 http://cpf.jrc.it/webpack/. Metoderne opdateres i disse år fra  

 pre-norms (ENV) til egentlige standarder (EN), og der er ikke altid sikkerhed  

 for, at det er den seneste udgave, som ligger på nettet.
Til bestemmelse af specifik migration foreligger  

 der foreløbig kun CEN-metoder for få af de stoffer, der er  

 reguleret med specifikke migrationsgrænser i bekendtgørelse om  

 materialer og genstande bestemt til at komme i berøring med  

 fødevarer.
Metoderne kan fås ved henvendelse til Dansk Standard.
 For yderligere en række af plastudgangsstofferne med  

 specifikke migrationsgrænser findes der analysemetoder, som er udviklet  

 og udgivet under EU s forskningsprogram Standards, Measurements and Testing.  

 Metoderne er udgivet som en samlet rapport (Mat1-CT92-0006, Development of  

 methods of analysis for monomers and other starting substances with SML  

 and/or QM limits in Directives 90/128/EEC and 92/39/EEC, 1993-1996).  

 Metodesamlingen kan fås ved henvendelse til Schultz Information A/S  

 (e-mail:  schultz.dk; 43632300) og ligger i  

 øvrigt på internettet.
Kapitel 9.3 Papir og pap Man arbejder i Europarådet på en vejledning om  

 pap og papir beregnet til kontakt med fødevarer, hvori der blandt  

 andet stilles krav til kvaliteten af jomfrueligt papir samt opstilles en  

 liste over de stoffer, der bør kontrolleres i pap og papir fremstillet  

 ud fra returfibre.
 Metoder til testning af papir og pap er under udvikling,  

 og området er langt fra så velbeskrevet som for plastmaterialer.  

 Der findes enkelte CEN-metoder, herunder metoder til fremstilling af koldt-  

 og varmtvandsekstrakter af pap og papir (CEN-metode, DS/EN 645 og DS/EN 647,  

 1993). Desuden findes der enkelte metoder til bestemmelse af specifikke  

 stoffer, blandt andet formaldehyd.
 En oversigt over metoderne og selve metoderne kan  

 fås gennem Dansk Standard.
Ved vurdering af migration fra pap og papir til fede  

 fødevarer er det af tekniske grunde ikke muligt af benytte olivenolie,  

 som traditionelt bruges til plastmaterialer.
I stedet for olivenolie kan der  

 evt. benyttes alternative testmedier og gennemføres ekstraktionstest  

 på materialerne.
Det er således muligt at tage udgangspunkt i de  

 metoder for plast, hvor der benyttes alternative testmedier.
Der arbejdes i  

 CEN på at fremstille en guide om testning af overfladebehandlet pap og  

 papir ved brug af alternative testmedier.
 I den tyske BgVV, som er omtalt under afsnit VIII, findes  

 endvidere en række metoder til ekstraktion og bestemmelse af en  

 række specifikke stoffer, herunder metaller, i pap og papir.
Kapitel 9.4 Metaller For indholdet af metaller i fødevarer findes der i  

 forureningsbekendtgørelsen grænseværdier for bly, cadmium,  

 kviksølv og tin11)
. Disse grænseværdier er gældende, uanset om kilden  

 til metalindholdet er afsmitning fra materialer og genstande.
 For selve afsmitningen af metaller fra materialer og  

 genstande findes der kun grænseværdier for bly og cadmium fra  

 keramik og emaljerede genstande samt glasvarer.
 Fund af problematiske indhold af metaller bør i  

 øvrigt vurderes efter Fødevarelovens §712)
.
Kapitel 9.5 Keramik og emaljerede genstande samt glasvarer I bekendtgørelsen om materialer og genstande findes  

 grænseværdier for afgivelse af bly og cadmium.
Der er 3  

 kategorier af genstande:
1) a)	Genstande, der ikke kan fyldes.
 b)	Genstande til påfyldning, hvis indre dybde målt mellem  

 det laveste punkt og den øverste kants vandrette plan er højst  

 25 mm (fladvarer).
 c)	Genstande bestemt til at drikkes af (mundranden).
 2)	Genstande, der kan fyldes, med undtagelse af fladvarer.
3) a)	Koge- og stegeredskaber.
 b)	Emballage og opbevaringsbeholdere med et indhold på over 3  

 liter.
Afgivelsen bestemmes ved analyse af ekstraktet efter  

 ekstraktion med 4% eddikesyre i 24 timer ved 22°C.
Metodeproceduren er  

 beskrevet i cirkulæret om kontrol.
Overskridelser af grænseværdierne for bly og  

 cadmium kan især forventes, hvor der er anvendt lav  

 brændingstemperatur, overglasur eller dekoration med bly- og  

 cadmiumholdige pigmenter.
I keramikglasurer kan benyttes en lang række  

 tungmetal- og metalloidholdige kemikalier.
Derfor kan det komme på tale  

 at undersøge for andre metaller end bly og cadmium.
Efter at disse  

 regler har været gældende i EU i en årrække, findes  

 nu kun sjældent overskridelser i industrielt fremstillede produkter fra  

 Europa, hvorimod produkter fra oversøiske lande eller virksomheder til  

 tider ikke overholder bestemmelserne.
9.5.1 Afsmitning af metaller fra  

 husholdningsgenstande Fødevaredirektoratet foretog i 1994 og 1996 en  

 undersøgelse af afsmitning af nikkel, chrom og bly fra el-kogekander  

 på det danske marked13)
. Afsmitningen blev bestemt ved at analysere 500 ml syntetisk brugsvand  

 efter kogning i kanderne.
Der blev fundet meget lave eller slet ingen  

 afgivelser af chrom og bly.
I adskillige af el-kogekanderne fandtes  

 imidlertid en nikkel-afgivelse på over 50µg/l.
Det blev vurderet, at  

 denne mængde ikke kunne medføre forøget risiko for  

 udløsning af anfald hos personer, der lider af nikkel-allergi i en  

 grad, så kostens indhold af nikkel kan udløse et anfald (desuden  

 er værdien lig med grænseværdien for nikkel i  

 drikkevand14)
). De pågældende modeller blev derefter udfaset.
Generelt  

 kan forniklede genstande som f.eks. teæg afgive høje  

 mængder nikkel.
I samme undersøgelse blev afsmitningen af metaller  

 fra kaffemaskiner undersøgt.
De undersøgte metaller var  

 aluminium, nikkel, chrom og bly.
En vurdering af resultaterne viste, at de  

 fundne afgivelser af metaller var uden sundhedsmæssig betydning.
Generelt viser en række undersøgelser og  

 enkeltsager15)
 vedrørende metalafgivelse fra husholdningsgenstande, at  

 der kan afgives betydelige mængder tungmetaller (f.eks. bly, nikkel,  

 kobber og tin), hvis det anvendte metal/legering sammen med  

 fremstillingsprocessen ikke på forhånd kritisk er  

 gennemgået fra producentens side med henblik på en minimering af  

 metalafgivelsen til fødevaren.
Danmark har bl.a. på  

 ovennævnte baggrund taget initiativ til, at Europarådet  

 udarbejder en vejledning om anvendelse af metaller og legeringer i  

 forbindelse med fødevarer.
Afsnit X Forkortelser HACCP Hazard Analysis and Critical Control Point.
SCF Scientific Committee on Food.
SMG Specifik Migrations Grænse.
QM Kvantitativ mængde (quantitative mass) af stofgruppen i  

 materialet Største tilladte restmængde af stoffet i materialet eller  

 genstanden.
Afsnit XI Nyttige E-postadresser I vejledningen henvises til flere adresser på  

 internettet, hvor man kan hente information til brug ved vurdering af,  

 hvorvidt materialer og genstande bestemt til at komme i berøring med  

 fødevarer er sammensat i overensstemmelse med de gældende  

 bestemmelser.
Nedenfor er en samlet oversigt over de E-postadresser, der er i  

 den foranstående tekst.
BgVV, tyske bestemmelser www.bgvv.de Dansk Standard www.ds.dk Europarådet, vejledninger www.coe.fr/soc-sp/default_eng.htm FDA, amerikanske regler http://vm.cfsan.fda.gov Fødevaredirektoratet http://www.foedevaredirektoratet.dk/ Retsinformation www.retsinfo.dk Bilag 1 Oversigt over Europarådets vejledninger og forslag  

 til vejledninger 1)	Færdige vejledninger a)	Resolution AP (89) 1 on the use of colourants in plastic materials  

 coming into contact with food.
 b)	Resolution AP (92) 2 on control of aids to polymerization for  

 plastic materials and articles.
 c)	Resolution AP (96) 5 on surface coatings intended to come into  

 contact with foodstuffs.
 d)	Resolution AP (97) 1 on ion exchange and absorbent resins used in  

 the processing of foodstuffs.
e)	Resolution AP (99) 3 on silicones used for food contact applications  

 (incl.
Inventory list).
 2)	Vejledninger under udarbejdelse:
 a)	Resolution on paper and board products intended to come into contact  

 with foodstuffs.
 b)	Resolution on printing inks, primers, coloured lacquers and  

 overprint varnishes applied to the non-food contact surface of food packing  

 and articles intended to come into contact with foodstuffs.
 c)	Resolution on rubber intended to come into contact with  

 foodstuffs.
 d)	Guidelines on metals and alloys intended to come into contact with  

 foodstuffs.
 e)	Good manufacturing practices for surface coatings intended to come  

 into contact with foodstuffs.
 f)	Guidelines for wood intended to come into contact with  

 foodstuffs.
 Disse vejledninger omfatter toksikologiske og teknologiske specifikationer  

 samt lister over kemiske stoffer, der ifølge oplysninger fra  

 industrien anvendes i fremstillingen af materialerne.
Bilag 2 » Bilag 3 Mærkning af PVC-plast Gruppe Anvendelsesområde Migration til olivenolie Mærkning I Til alle fødevarer.
 Til privat og erhvervsmæssig brug.
Totalmigration < 10 mg/dm2 DEHA-migration < 3 mg/dm2 Mærkning er unødvendig / frivillig, da der ikke  

 er begrænsninger i brugen.
Evt. bruges II Til en enkelt fødevare eller en enkelt gruppe  

 fødevarer.
 Til privat og erhvervsmæssig brug.
 Efter division med relevant reduktionsfaktor:
Totalmigration < 10 mg/dm2 DEHA-migration < 3 mg/dm2 Kun til pågældende fødevare/  

 fødevaregruppe.
 F.eks.:
III A Til alle fødevarer undtagen meget fede og olierede  

 madvarer.
 Til privat og erhvervsmæssig brug.
Totalmigration < 20 mg/dm2 DEHA-migration < 6 mg/dm2 Må ikke anvendes til rene fedtstoffer, olier og  

 madvarer opbevaret i olie.
III B Til flere specificerede fødevarer eller grupper af  

 fødevarer.
 Kun til erhvervsmæssig brug.
 Efter division med laveste relevante reduktionsfaktor:
Totalmigration < 10 mg/dm2 DEHA-migration < 3 mg/dm2 Kun til de pågældende fødevarer/  

 fødevaregrupper.
Bilag 4 Metaller og legeringer Metaller anvendes ofte i form af legeringer i kontakt med  

 fødevarer.
Vurderingen af en legering bør være en konkret  

 vurdering af de konkrete materialer.
Til brug for denne vurdering gives her  

 vejledning om de enkelte metaller.
Det skal bemærkes, at metaller i  

 visse legeringer er bundet på en anden måde end i et rent metal.
Aluminium Anvendelsen af aluminium, som er belagt/lakeret, giver normalt ingen  

 problemer i kontakt med fødevarer.
Der kan dog gives følgende  

 vejledning til konkrete anvendelser:
 - Tilberedning eller opbevaring af stærkt syreholdige  

 fødevarer som f.eks. frugtjuice eller frugtgrød i aluminium,  

 som ikke er belagt/lakeret bør undgås, da syreholdige  

 fødevarer kan angribe aluminium uden belægning.
 - Tilberedning eller opbevaring af stærkt salte fødevarer i  

 aluminium uden belægning bør undgås, da salte  

 fødevarer kan angribe aluminium uden belægning.
 -  Vand til fremstilling af babymad bør ikke koges i aluminium  

 kogegrej da der kan afgives sundhedsskadelige mængder af aluminium til  

 babyer.
- Mærkning med brugsanvisning for aluminium uden belægning  

 bør gives af producenten.
Mærkningen kan f.eks. være »Bør ikke anvendes til  

 stærkt syreholdige eller salte fødevarer, som kan angribe  

 aluminium uden belægning«.
- Producenten bør vejlede om opbevaring af fødevarer i  

 aluminium uden belægning, undtagen faste eller tørre  

 fødevarer.
Mærkningen kan f.eks. være »Ved opbevaring af fødevaren i  

 emballagen i mere end 24 timer bør opbevaringen ske ved temperaturer  

 under 5oC«.
Beryllium Beryllium bør ikke anvendes i legeringer i kontakt med  

 fødevarer pga. mulig carcinogen effekt.
Bly På grund af den udtalte sundhedsrisiko for bly bør al  

 anvendelse af bly undgås i materialer og genstande, som kommer i  

 kontakt med fødevarer.
Emner, som er lavet helt eller delvist af bly  

 samt blylodninger bør ikke anvendes i materialer og genstande, som  

 kommer i kontakt med fødevarer.
Blyloddede dåser bør  

 være udfaset i Europa inden år 2000. Dåsemad bør  

 således ikke indeholde mere bly end andre fødevarer.
Cadmium - Anvendelse af cadmium i metaller og legeringer i kontakt med  

 fødevarer bør undgås på grund af cadmiums meget  

 lange halveringstid og høje toksicitet.
 - Galvaniseret udstyr bør undgås, da dette kan afgive  

 cadmium.
Jern Rustplettet jern eller jernlegeringer bør undgås i materialer  

 i kontakt med fødevarer.
Kobber Kobber giver ikke umiddelbart anledning til nogen generelle bekymringer  

 for materialer og genstande i kontakt med fødevarer.
 Materialer af kobber eller legeringer med et højt kobberindhold  

 bør dog ikke anvendes i kontakt med fødevarer, hvis misfarvning  

 af fødevaren forekommer, eller hvis der kan ske stor afsmitning af  

 kobber til fødevaren.
 - Det anbefales at undgå direkte kontakt mellem kobber og  

 fødevarer, hvis fødevaren kan misfarves.
 - Der er ingen anbefalinger eller restriktioner for anvendelsen af kobber  

 belagt med tin, rustfrit stål eller et andet passende materiale.
- Kobbergenstande som traditionelt anvendes i bryggerier, til destillering  

 eller til fremstilling af ost bør have en så blank overflade som  

 teknologisk muligt.
Nye installationer af kobber bør undgås.
Kobolt Kobolt anvendes i legeringer, glas og glasur og giver normalt ikke  

 anledning til problemer ved korrekt anvendelse.
Krom Der er tilsyneladende ingen toksikologiske problemer forbundet med krom,  

 da det anbefalede indtag er højere end det aktuelle indtag.
Dog  

 bør - metaller og legeringer i kontakt med fødevarer ikke indeholde  

 kromionen, Cr(VI), og bør ikke afgive Cr(VI).
 - personer, som lider af allergisk eksem, undgå anvendelse af  

 materialer og genstande, der indeholder krom, undtagen rustfrit  

 stål.
Kviksølv Kviksølv bør ikke anvendes i materialer og genstande, som  

 kommer i kontakt med fødevarer.
Mangan Der er tilsyneladende ingen problemer forbundet med anvendelsen af mangan.
Nikkel Nikkel frigivet fra materialer og genstande er opløste nikkelioner,  

 som lettere optages i kroppen ved indtagelse end komplekst bundet nikkel i  

 fødevarer og kan derfor forårsage overfølsomhed.
Det er  

 vigtigt at reducere nikkelforureningen af fødevarer stammende fra  

 afsmitning fra materialer og genstande som f.eks. køkkengenstande og  

 elkedler.
Derfor:
- Migrationen af nikkel bør være så lav som muligt og  

 bør ikke overstige 0,1 mg/kg som en generel migrationsgrænse for  

 fødevarer samt 0,05 mg/l fra el-kedler.
Ved anvendelse af rustfrit  

 stål kan disse grænser let overholdes, hvis genstandene koges af,  

 inden de anvendes til fremstilling af fødevarer.
 - Hyppigheden af afkalkning af el-kedler og varmelegemer bør  

 være så lav som muligt, og de første 5 kogninger af vand  

 efter afkalkning bør kasseres.
 - Nikkelbelagte gryder og bageforme bør ikke anvendes.
- Materialer og genstande til kontakt med fødevarer, som indeholder  

 nikkel, bør mærkes.
Dette gælder ikke for nikkelholdigt  

 rustfrit stål.
Sølv Sølv reagerer med sulfid og danner sølvsulfid, som er en  

 sort forbindelse med en ubehagelig smag.
Denne reaktion kan forekomme f.eks.  

 hvis der spises æg med en sølvske.
Tin Tinforureninger er primært et problem i forbindelse med  

 dåsemad.
I bekendtgørelse nr. 57 af 22. januar 1999 om visse  

 forureninger i fødevarer er der fastsat maksimale  

 grænseværdier for tin i fødevarer.
Disse  

 grænseværdier omfatter også migrationen fra emballage.
 - Der er en maksimal grænseværdi på 150 mg/kg for tin i  

 dåsemad.
 - Der er en maksimal grænseværdi på 50 mg/kg for  

 drikkevarer, inkl. frugt- og grøntsagssaft i dåser.
 - Der er en maksimal grænseværdi på 50 mg/kg for tin i  

 baby- og børnemad.
 - Tin i kontakt med fødevarer ved lav pH og høje  

 temperaturer bør undgås, undtagen for fødevarer i  

 tinbelagte dåser.
 - Tinbelagte dåser bør coates, hvor det er teknisk  

 muligt.
 - Opbevaring af fødevarer i åbnede tinbelagte dåser  

 bør frarådes.
Titan Der er tilsyneladende ingen problemer forbundet med anvendelsen af  

 titanium.
Zink Zink har en høj opløselighed ved kontakt med syreholdige  

 fødevarer.
Derfor:
 - Zink bør ikke anvendes i kontakt med våde eller fugtige  

 syreholdige fødevarer.
 - Zink beregnet til galvanisering bør ikke indeholde cadmium eller  

 afgive cadmium.
Legeringer Specifikke vurderinger af de konkrete legeringer bør foretages,  

 når de sundhedsmæssige aspekter af anvendelsen skal vurderes.
 I tilfælde af, at der ikke foreligger en specifik evaluering af den  

 pågældende legering, bør en evaluering omfatte en total  

 evaluering af migrationen fra de individuelle metaller i legeringen.
 - Legeringer, som kommer i kontakt med fødevarer, bør som  

 udgangspunkt kun indeholde aluminium, krom, kobber,  jern, magnesium, mangan,  

 molybdæn, nikkel, platin, silicium, sølv, tin, titan, zink,  

 kobolt, vanadium og kulstof, og maksimalt 1% af andre elementer i alt.
 - Legeringer til lodninger, som kan komme i kontakt med fødevarer,  

 bør kun indeholde maksimalt 0,5% cadmium.
 Da legetøj kan komme i kontakt med fødevarer, skal det  

 nævnes, at direktiv 88/378/EEC fastsætter grænser for  

 migration af metaller fra legetøj.
Rustfrit stål - »Lower alloy« standard rustfrit stål, der  

 indeholder 17-18% Cr og 9% Ni bør ikke anvendes til opbevaring af  

 aggressive fødevarer som f.eks. rabarber og rødvinssovs.
 - Rustfrit stål til kontakt med fødevarer bør  

 indeholde mindst 13% krom.
 - Nye gryder og pander af rustfrit stål bør ikke anvendes til  

 syreholdige fødevarer de første to gange, de anvendes.
Bilag 5 EU s direktiver på området a)	Rådets Direktiv 89/109/EØF om materialer og genstande  

 bestemt til at komme i berøring med fødevarer.
 b)	Rådets Direktiv 80/590/EEC om symbol.
 c)	Rådets Direktiv 90/128/EØF om monomere og additiver til  

 plast, med senere ændringer 92/39/EØF, 93/9/EØF, 95/3/EF,  

 96/11/EF, 1999/91/EF.
 d)	Rådets Direktiv 82/711/EØF om testing of plastic, med  

 senere ændringer 82/711/EEC, 97/48/EEC.
 e)	Rådets Direktiv 85/572/EØF om listen af simulanter, der  

 skal anvendes ved migration af plastmaterialer og genstande bestemt til at  

 komme i berøring med fødevarer.
 f)	Rådets Direktiv 78/142/EØF om vinylchlorid monomer, med  

 senere ændringer, 80/766/EEC, 81/432/EEC.
 g)	Rådets Direktiv 93/10/EEC om regenereret cellulose film, med  

 senere ændring 93/111/EC.
 h)	Rådets Direktiv 84/500/EEC om keramik.
 i)	Rådets direktiv om nitrosaminer i gummisutter  

 93/11/EEC.
Bilag 6 Diverse produktbekendtgørelser med bestemmelser om  

 materialer og genstande a)	Bek. nr. 202 af 15. april 1993 om sundhedsmæssige betingelser  

 for fiskeri, behandling, tilvirkning og omsætning af levende,  

 toskallede bløddyr.
 b)	Bek. nr. 418 af 23. juni 1993 om produktion og transport af  

 mælk.
 c)	Bek. nr. 902 af 29. november 1993 om mælkeprodukter.
 d)	Bek. nr. 1001 af 14. december 1993 om kød af vildt,  

 opdrættet vildt og kaniner.
 e)	Bek. nr. 878 af 20. oktober 1994 om fersk  

 fjerkrækød.
 f)	Bek. nr. 461 af 9. juni 1995 om kvalitetsnormer og støtte for  

 mælk og mejeriprodukter.
 g)	Bek. nr. 883 af 21. september 2000 om fersk kød m.v.
 h)	Bek. nr. 198 af 22. marts 2001 om fødevarehygiejne.
 i)	Bek. nr. 1022 af 3. december 1996 om virksomheder, der indvejer,  

 tilvirker eller engros-opbevarer mælk, mælkeprodukter m.v. eller  

 som tilvirker eller engrosopbevarer margarine m.v.
 j)	Bek. nr. 656 af 3. juli 2000 om kødprodukter m.v.
 k)	Bek. nr. 806 af 22. oktober 1997 om omsætning, tilvirkning m.  

 v. af fisk og fiskevarer i land.
 l)	Bek. nr. 155 af 27. februar 1998 om behandling og opbevaring m. v.  

 af fisk og fiskevarer om bord i fartøjer.
 m)	Bek. nr. 881 af 6. december 1999 om hakket kød og tilberedt  

 kød.
 n)	Bek. nr. 1033 af 16. december 1999 om opdræt af fisk og  

 hygiejneforhold ved strygning af rogn til konsum.
 o)	Bek. nr. 626 af 14. juli 1992 om ægprodukter.
Bilag 7 Eksempler på certifikater, garantier o.l.
Plastfolie med overfladetryk Materialet er egnet til indpakning af Det garanteres, at materialet overholder Fødevareministeriets  

 bekendtgørelse nr. 1215 af 18. december 2000, herunder §§ 8 og  

 hvis materialet anvendes  

 til_________________(fødevare/fødevaregruppe) og ikke  

 udsættes for temperaturer under ____°C i _____ minutter eller over  

 °C i ______ minutter.
Materialet indeholder additiver, der ikke er omfattet af positivlisterne i  

 bekendtgørelse nr. 1064, men som er vurderet af SCF-rapport nr.  

 og som overholder de restriktioner, som SCF har fastsat for  

 dem.
Dokumentation vedlagt.
Eller Materialet indeholder stoffer, der ikke er vurderet af SCF, men som er  

 accepteret i henhold til FDA, §§ ________.
Dokumentation vedlagt.
Metaldåser med lakeret inderside Det garanteres, at materialet overholder Fødevareministeriets  

 bekendtgørelse nr. 1215 af 18. december 2000, herunder §§ 8 og  

 hvis materialet anvendes til  

 og ikke  

 behandles med temperaturer over _________°C.
Materialet indeholder additiver, der ikke er omfattet af bilagene i  

 bekendtgørelse nr. 1215 af 18. december 2000 _______, men som er  

 vurderet af SCF, og som overholder de restriktioner, som SCF s rapport nr.  

 har fastsat for dem.
Dokumentation vedlagt.
Eller Materialet indeholder additiver, der ikke er vurderet af SCF, men som er  

 accepteret i henhold til FDA, §§ _______.
Dokumentation vedlagt.
Plastlaminat med metallag Det garanteres, at materialet overholder Fødevareministeriets  

 bekendtgørelse nr. 1215 af 18. december 2000, herunder §§ 8
og ___________, hvis materialet anvendes til  

 og ikke  

 udsættes for temperaturer under ________°C eller over ________°C.
Materialet indeholder additiver, der ikke er omfattet af bilagene i  

 bekendtgørelse nr. 1215 af 18. december 2000, men som er vurderet af  

 SCF, og som overholder de restriktioner, som SCF s rapport nr. ________ har  

 fastsat for dem.
Dokumentation vedlagt.
Eller Materialet indeholder additiver, der ikke er vurderet af SCF, men som er  

 accepteret i henhold til FDA, §§ ___________.
Dokumentation vedlagt.
 1(   

 Bekendtgørelse nr. 1215 af 18. december 2000.
