Patentankenævnet omgjorde Patentdirektoratets afgørelse og fandt, at  

 der er mærkelighed mellem det ansøgte figurmærke VIDEOMUSIC og det  

 registrerede MTV MUSIC TELEVISION, idet begge indeholder afbildninger af  

 bogstavet M og idet det ansøgte VIDEOMUSIC vedrører noget meget  

 karakteristisk, som er forveksleligt med mærket MTV MUSIC TELEVISION År 1992, den 12. oktober afsagde Patentankenævnet (Grønning-Nielsen, Hans Chr.
Thomsen, Warnich-Hansen) følgende Den 1. december 1988 indleverede Beta Television S.p.A., Italien, en  

 ansøgning om registrering af varemærket VIDEOMUSIC (figurmærke) for visse  

 nærmere angivne varer og tjenesteydelser i klasserne 9, 16, 38 og 41.  

 Ansøgningen blev den 21. december 1989 bekendtgjort i Dansk Varemærketidende.
Ved skrivelse af 20. februar 1990 nedlagde MTV Networks Inc., USA, i  

 medfør af varemærkelovens § 20, stk. 2 indsigelse mod registrering af det  

 ansøgte mærke.
Som begrundelse for indsigelsen anførtes: ».....
 Til støtte for indsigelsen gøres det under henvisning til varemærkelovens  

 § 14, stk. 1, nr. 6 gældende, at det anmeldte mærke er forveksleligt med det  

 for vor klient under VR 3179 1985 registrerede varemærke M TV MUSIC  

 TELEVISION figurmærke omfattende alle varer i klasserne 9, 16, 18, 24 og 25  

 og samtlige tjenesteydelser i klasse 41.
I relation til vor påstand om, at det anmeldte mærke er forveksleligt med  

 vor klients forannævnte registrerede varemærke, bemærkes det, at mærkerne  

 stort set har den samme grafiske udformning.
Derudover er mærkerne stort set  

 opbygget på samme måde, hvorved bemærkes, at »M«-et i begge mærker  

 er det dominerende element, som fremtræder sort på hvid baggrund.
Endvidere  

 er der i hhv. det anmeldte mærke og indsigernes mærke i »M«-et  

 indsat bogstaver/ord.
 Ordet MUSIC indgår i begge mærker, og ordet TELEVISION giver samme  

 association som VIDEO.
 Endelig bemærkes det, at der foreligger varekollision for så vidt angår  

 klasserne 9, 16 og 41.
Ud fra de ovenfor anførte betragtninger er det således indsigernes  

 opfattelse, at det anmeldte mærke bør afslås i medfør af bestemmelsen i  

 varemærkelovens § 14, stk. 1, nr. 6, jf. § 6, stk. 1.' I skrivelse af 23. april 1990 bestred ansøgeren, at mærkerne er  

 forvekslelige.
Ansøger anførte: ».....
Såvel det ansøgte mærke som det registrerede mærke består af figurmærker  

 indeholdende et enkelt bogstav i særlig udførelse samt ord, der i sig selv er  

 uregistrerbare, da de er generiske.
Ved vurdering af mulig lighed mellem  

 sådanne kombinerede figurmærker bliver helhedsindtrykket af mærkerne absolut  

 afgørende.
Det må afvises, at helhedsindtrykket af det ansøgte mærke på nogen  

 måde skulle være lig med helhedsindtrykket af det registrerede mærke under VR  

 3179/85. At der i begge mærker forekommer en afbildning i særlig udførelse af  

 bogstavet M kan på ingen måde være tilstrækkelig til at statuere  

 forvekslelighed.
En registrering af et mærke, der indeholder et bogstav i  

 særlig udformning, giver ikke registreringshaveren eneret mod andres  

 registrering af andre udførelsesformer af det samme bogstav.
Den  

 udførelsesform, der er benyttet for bogstavet M i det ansøgte mærke, afviger  

 stærkt fra den udførelsesform, der er benyttet for bogstavet M i det  

 registrerede mærke.
I det ansøgte mærke er der en dyb nedadgående vinkel  

 mellem de to vandrette streger i bogstavet M, hvor der i det registrerede  

 mærke er en ganske kort vinkel.
De to udførelsesformer af bogstavet M har  

 således intet tilfælles.
De øvrige elementer i de to mærker består som nævnt  

 af generiske betegnelser.
Det forhold, at der måtte være et begrebsmæssigt  

 fællesskab mellem de i mærkerne indeholdte generiske betegnelser, kan ikke  

 vurderes som et forhold, der skulle påvirke ligheden mellem de to  

 mærker.« Patentdirektoratet traf afgørelse i sagen den 27. november 1990 og afviste  

 indsigelsen med følgende begrundelse:
»Der foreligger varekollision, og det afgørende for, om mærkerne kan  

 anses for forvekslelige, må derfor være, om der er mærkelighed mellem de to  

 figurmærker.
Det er direktoratets opfattelse, at mærkerne ikke er  

 forvekslelige.
Figurmærkerne indeholder begge afbildningen af bogstavet M i  

 forskellig udformning kombineret med henholdsvis ordene VIDEO og VIDEOMUSIC i  

 det ansøgte mærke og ordene TV og MUSIC TELEVISION i det registrerede mærke.  

 Imidlertid er der ikke med indsigernes registrering opnået eneret til  

 bogstavet M, , men alene til M'et i den viste udførelse kombineret med de  

 øvrige elementer i mærket.
Det er derfor de to figurmærker i deres helhed,  

 der skal bedømmes.
Det ansøgte figurmærke er udført i gråtoner og består af  

 bogstavet M kombineret med ordet VIDEO og under bogstavet M strækkende sig ud  

 til begge sider er anført ordet VIDEOMUSIC.
Det registrerede mærke er udført  

 i stærkt sort/hvidt og består af bogstavet M udført på anden måde kombineret  

 med ordet TV og lige nedenunder er anført ordene MUSIC TELEVISION.
Uanset at  

 de begge indeholder et stort M som den dominerende del af mærkerne, er der  

 således stor forskel i enkelthederne, herunder i særdeleshed i de farver,  

 hvori mærkerne er udført.« Denne afgørelse har klageren MTV Networks Inc., USA., ved skrivelse af 28.  

 januar 1991 indbragt for Patentankenævnet med påstand om, at direktoratets  

 afgørelse omstødes.
Klageren har indleveret en ankebegrundelse, hvor der  

 anføres følgende: ».....
Det er appellantens opfattelse, at der består den fornødne mærkelighed  

 mellem de her omhandlede to figurmærker, begge indeholdende på distinktiv  

 måde bogstavet M.
Bogstavet M i begge mærker er det absolut distinktive og  

 dominerende element, mens øvrige elementer såsom TV, MUSIC TELEVISION og  

 VIDEO, VIDEOMUSIC alene er beskaffenhedsangivende elementer, hvortil der  

 næppe kan opnås eneret.
 Det er appellantens opfattelse, at det faktum, at der netop foreligger  

 varekollision, er en skærpende omstændighed, der betyder, at der skal bestå  

 større adskillende elementer, end ellers havde været nødvendigt, altså hvis  

 der ikke havde bestået varekollision.
 Begrebet forvekslelighed er produktet af mærkelighed og vareartslighed, og  

 såfremt det ene til fulde kan bekræftes, må der nødvendigvis herske en  

 strengere bedømmelse af det andet element i forvekslingsbegrebet, her  

 mærkeligheden.
Dertil kommer, at de enkelte elementer i mærket, udover de  

 beskaffenhedsangivende, er indsat i samme stil, idet betegnelsen TV i  

 appellantens mærke er indsat i det dominerende M med skrå skrift, dog i  

 væsentlig mindre udformning, ligesom betegnelsen VIDEO tilsvarende er indsat  

 med skrå og ligeledes med mindre skrift.« I skrivelse af 23. maj 1991 har klageren uddybet indsigelsen.
Klageren  

 anfører følgende:
 »I fortsættelse af vor ankeskrivelse af 28. januar 1991 skal vi  

 hermed nærmere uddybe indsigernes brug af betegnelsen MTV i Danmark.
 Materialet omfatter imidlertid ikke blot Danmark men Europa, idet der er  

 tale om en indsiger, der driver betydelig virksomhed i Amerika, Vesteuropa og  

 andre industrielt udviklede lande.
 Forståelsesmæssigt skal det understreges, at MTV ikke er et TV-program på  

 linie med Danmarks Radio, BBC eller andre lignende systemer, hvor en  

 forbruger eller seer vælger en kanal og herefter koncentrerer sig om denne.  

 MTV udbyder i konkurrence med andre et løbende videomusikprogram, som  

 forbrugerne abonnerer på, og som de kan tænde for, når de ønsker det.  

 Programmet kører døgnet rundt.
 I Danmark var der pr. 31. juli 1990 tilsluttet 561.185 forbrugere, jf.  

 bilag 1 , hvilket imidlertid pr. 1. marts 1991 er øget til 647.191  

 forbrugere, jf. bilag 2 . Man kan i princippet ikke tale om egentlige  

 husstande, da en del af dem er tilsluttet via for eksempel KTAS Kabel TV,  

 nemlig 230.000, jf. ligeledes bilag 2 .
De egentlige tal skal derfor øges betydeligt, idet en gennemsnitlig  

 husstand på 2-3 personer i Danmark selvsagt øger antallet af brugere.
Det vil  

 ikke være for meget at sige, at en tredjedel af Danmarks befolkning er  

 daglige forbrugere af MTV.
 Samtidig vil det kunne konstateres, at den omspændende virksomhed i  

 Vesteuropa og visse lande i Østeuropa samt Israel alt i alt har en  

 lytterskare på 14.721.577 daglige forbrugere, jf. bilag 1 , hvortil kommer  

 det »bagvedliggende« antal medlemmer af en husstand.
Det vil formentlig også være interessant at notere sig, hvornår disse  

 programmer ses, hvilket illustreres ved vedlagte grafer, jf. bilag 3 . Af disse fremgår det, at befolkningen ser for 84%»s vedkommende  

 mellem kl. 7.00 til kl. 16.00. Men interessant nok er også, at den samlede  

 husstand ser disse programmer mellem kl. 16.00 og kl. 24.00, og at en mere  

 beskeden del iagttager programmet i nattetimerne.
Men såvel den voksne del af  

 befolkningen som en del yngre må formodes at iagttage disse programmer med en  

 procentdel, der dækker så meget som 71% af de tilsluttede forbrugere, hvortil  

 vi igen kan tilføje den bagvedliggende husstands medlemmer.
 I sammenligning med for eksempel TV2 kan det konstateres, at 66,7% af  

 forbrugerne over en 4 ugers periode har set MTV, holdt over for, at den samme  

 husstand også har benyttet TV2, jf. bilag 3 . Det kan altså konstateres, at  

 over halvdelen af danske TV-seere benytter MTV.
 På denne baggrund synes der at være ført fuld dokumentation for, at MTV er  

 indarbejdet i varemærkelovens forstand som et kendetegn for indsigernes  

 varemærke således, at MTV er almindeligt kendt som kendetegn for indsigernes  

 udbydelse af tjenesteydelser.
 Indsigelsen er selvfølgelig først og fremmest nedlagt på basis af  

 indsigernes registrerede varemærke VR 3179 1985 MTV MUSIC TELEVISION  

 figurmærke, der omfatter alle tjenesteydelser i klasse 41. Registreringen  

 dækker med andre ord både computerteknik, radio- og TV-teknik, tryksager,  

 lædervarer, accessories mv., beklædningsgenstande samt  

 underholdningsvirksomhed.
 Der er altså fuldstændig vareartslighed med den beskyttelse, som er søgt  

 af Beta Television S.p.A. under varemærkeanmeldelse VA 8393 1988 M VIDEO  

 VIDEOMUSIC.
 Der vil næppe være tvivl om, at disse to betegnelser MTV MUSIC TELEVISION  

 og M VIDEO VIDEOMUSIC indbyrdes er forvekslelige, i og med det dominerende  

 element i mærkerne er det stiliserede M, hvori er indsat med skrå skrift  

 henholdsvis betegnelsen TV og betegnelsen VIDEO, og som undertekst MUSIC  

 TELEVISION, respektivt VIDEOMUSIC.
 Det kan ikke tit nok understreges, at det er det udviskede  

 erindringsbillede, der er afgørende for forbrugerens iagttagelse, jf.  

 varemærkelovens betænkning nr. 199 af 1958, pag. 107, anden spalte, hvor det  

 hedder, at det ikke er de to mærker, der er anbragt ved siden af hinanden,  

 der skal bedømmes, men bedømmelsen skal ske på det ofte langt mere  

 overfladiske hovedindtryk, som mærket må antages at efterlade hos en  

 umistænksom køber, der i det afgørende øjeblik kun ser et mærke for sig .
Køberen, eller forbrugeren i nutidens sprogbrug, må formodes alene at være  

 bekendt med en betegnelse, nemlig MTV, nemlig indsigernes betegnelse.
Dertil  

 kommer, at den figurmæssige udformning gengives i landets aviser, jf. bilag 4  

 , som viser en side af dags datos Berlingske Tidendes TV-programmer.
Det vil  

 her i øvrigt kunne konstateres, at betegnelsen anvendes for et program, der  

 dækker hele døgnet.
 Indsigerne må holde for, at de respektive mærker er så visuelt lig  

 hinanden, at de i figurmæssig udformning er forvekslelige.
 Betegnelsen MTV er imidlertid også brugt i et sådant omfang, at der  

 foreligger ikke blot almindelig brug, men også indarbejdelse.
 Indsigelse støttet på en ordmærkemæssig udformning af ordet er således til  

 stede, jf. varemærkelovens § 14, stk. 1, nr. 6, hvorefter et varemærke ikke  

 kan registreres, når det er forveksleligt med et her i landet anvendt  

 varemærke, når dette er taget i brug på et tidspunkt, der ligger forud for  

 anmeldelsen om registrering, og når det vedvarende anvendes her.
 Samtidig kan varemærkelovens § 14, stk. 1, nr. 7 også komme på tale, idet  

 det må antages at være anmelderne bekendt, at betegnelsen var ikke blot  

 registreret men også anvendt her i landet, og at anmelderne burde kende denne  

 brug.
Som dokumentation herfor, jf. bilag 5 , fremlægges en række artikler fra Aalborg Stiftstidende BT Fyns Stiftstidende/Morgenposten Frederiksborg Amts Avis Information Vejle Amts Folkeblad Fredericia Dagblad Lolland-Falsters Folketidende Berlingske Tidende Ekstra Bladet Midtjyllands Avis Levende Billeder Markedsføring Se & Hør Horsens Folkeblad Aarhus Stiftstidende Det Fri Aktuelt og Fagbladet, hvor en række journalister har skrevet en række artikler om MTV, fremhævet  

 således som det bør ske med et kendetegn, nemlig med versaler.
 I en artikel i Aalborg Stiftstidende af 1. december 1990 omtales MTV ikke  

 blot som sådan, men også under programmerne, for eksempel The Coca Cola  

 Report.
 I BT af 16. november 1990 er der ingen tvivl om, at MTV er det fremhævende  

 moment i artiklen til læserne.
 Der er altså ingen tvivl om, at journalisterne kommunikerer et budskab ud  

 til forbrugerne under ordmærket MTV.
Fra tidsskriftet Levende Billeder, der omhandler kendte film, er der en  

 artikel af 5. oktober 1990 om MTV, og her anvendes både det registrerede logo  

 og den brug, der gøres af bestanddelen MTV, altså anvendt som kendetegn  

 indarbejdet for indsigernes virksomhed.
Baggrund for denne artikel er netop,  

 at MTV uddeler en »Video Award 1990«, jf. nederst i nævnte artikel.  

 I det med gult indrammede er der en direkte omtale af, hvad MTV er, og  

 omtalen her af hvilke kunstnere, der optræder i MTV, bidrager naturligvis til  

 at øge kendskabet til MTV.
Det er de efterhånden velkendte stjerner som  

 Madonna, Michael Jackson etc.
Sidst i artiklen på bladets pag. 27 hedder det:  

 »Den eneste sejrherre er MTV Music Television - 80'ernes og 90'ernes  

 største kulturfaktor.« Yderligere dokumentation behøves næppe for at dokumentere indarbejdelse af  

 betegnelsen MTV.
 Blot for fuldstændighedens skyld bemærkes, at det kontaktnet, som MTV  

 besidder er landsdækkende.
 På denne baggrund finder vi, at betegnelsen MTV både som figurmærke og som  

 ordmærke er forvekslelig med det anmeldte mærke M VIDEO VIDEOMUSIC  

 figurmærke, og at anmeldelsen VA 8393 1988 bør afslås fra  

 varemærkeregistrering.
 Det skal understreges, at den omstændighed, at der er tale om  

 vareartslighed, øger kravene til de adskillende elementer i de respektive  

 mærker, og det ses ikke at være tilfældet her med det stiliserede M i det  

 anmeldte mærke.
Der er forsåvidt ingen grund til, at anmelderne har valgt bogstavet M som  

 kendetegn, man kunne lige så godt have benyttet bogstavet V, når det nu er  

 det først angivne bogstav i ordet VIDEOMUSIC, jf. indsigernes mærke, der  

 indledes med et stiliseret M i MUSICTELEVISION.
Netop dette giver grund til  

 at formode, at anmelderne har til hensigt at skabe forveksling med  

 indsigerne, eller i hvert fald ikke har været blind for, at dette kan ske.' Ansøgeren har ved skrivelse af 11. oktober 1991 nedlagt påstand om  

 stadfæstelse og har anført:
 »ad Klagebegrundelse a.
 For så vidt angår klagernes anbringende om at have erhvervet varemærkeret  

 gennem indarbejdelse til MTV som bogstavmærke bemærkes følgende:
 a.MTV er ikke i sig selv registrerbart.
 b.Indarbejdelse kan gøre bogstavssammensætninger registrerbare.
 c.Indklagede finder ingen anledning til at gå ind på, hvorvidt klagerne  

 måtte have erhvervet varemærkeret gennem indarbejdelse til MTV, således at  

 klagerne i givet fald ville kunne opnå varemærkeregistrering for MTV som  

 bogstavmærke.
d.Såfremt man måtte lægge til grund, at klagerne har erhvervet  

 varemærkeret til MTV, gælder en sådan varemærkeret baseret på indarbejdelse  

 kun MTV og ikke f.eks.
M, T eller V.
e.Indklagede må således afvise, at klagerne på basis af en eventuel  

 indarbejdelse af MTV kan erhverve eneret til noget af de pågældende tre  

 bogstaver særskilt.
Klagerne kan på grundlag af en eventuelt erhvervet  

 varemærkeret til bogstavsammensætningen MTV ikke hævde nogen rettigheder  

 overfor indklagede for så vidt angår bogstavet M.
 ad Klagebegrundelse b.
 a.For så vidt angår klagernes anbringende om forvekslelighed mellem  

 klagernes registrerede varemærke reg. nr. 3179/85 (bilag B) og ansøgernes  

 mærke (bilag A) bemærkes følgende:
 Vi skal ganske henvise til det i vor skrivelse af 23. april 1990 (bilag D)  

 og Patentdirektoratets skrivelse af 27. november 1990 (bilag E) anførte.
 Specielt bemærkes, at et bogstav som ovenfor nævnt ikke i sig selv er  

 registrerbart.
b.I klagernes registrering nr. 3179/85 (bilag B) indgår en billedmæssig  

 udformning af bogstavet M i et billedmærke.
Klagerne har ikke gennem  

 registreringen af det pågældende billedmærke erhvervet nogen eneret til  

 bogstavet M.
 c.De to billedmærker adskiller sig tilstrækkeligt fra hinanden i  

 varemærkelovens forstand.
 ad Klagebegrundelse c.
 Til klagernes anbringende om, at betegnelserne MTV MUSIC TELEVISION og M  

 VIDEO MUSIC skulle være forvekslelige anføres følgende:
 Vi har vanskeligt ved at følge klagernes argumentation på dette punkt.  

 Klagerne har ikke gennem deres registrering erhvervet nogen eneret til  

 mærkeelementerne M, TV, MUSIC, TELEVISION.
 ad klagepunkt d.
 Med hensyn til klagernes anbringende om, at indklagede »lige så godt  

 kunne have benyttet bogstavet V ... Netop dette giver grund til at formode,  

 at anmelderne har til hensigt at skabe forveksling med indsigerne, eller i  

 hvert fald ikke har været blind for, at dette kan ske« bemærkes  

 følgende:
Da der er tale om musik på video forekommer det naturligt at benytte  

 bogstavet M.
Klagerne, henholdsvis klagernes varemærkeagenter, ses ikke at  

 være berettiget til at insinuere odiøse hensigter hos indklagede.
Af supplerende klagebegrundelse (bilag G), side 5, synes at fremgå, at  

 klagernes reelle indsigelsesbegrundelse er, at det anmeldte mærke indeholder  

 bogstavet M.
Klagerne gør gældende, at deres angiveligt indarbejdede  

 kendetegn er MTV, altså ikke M.
Et firma, der vælger tal eller bogstaver,  

 henholdsvis tal eller bogstaver som mærkebestanddele, vil vide, at der er en  

 naturlig begrænsning af beskyttelsesvidden.
Når klagerne anfører, at  

 indklagede »lige så godt« kunne have benyttet bogstavet V, må det  

 således siges at klagerne »lige så godt« kunne have valgt et mærke  

 med større slagkraft.
Eksempelvis ville intet have hindret klagerne i at have  

 valgt bogstavet M som kendetegnende varemærke i forventning om gennem  

 indarbejdelse at kunne erhverve varemærkeret til nævnte bogstav.
Det fremgår  

 af foreliggende skrivelser fra klagerne, at det ikke af klagerne gøres  

 gældende, at klagerne har varemærkeret til bogstavet M.' Ankenævnet har behandlet sagen i sit møde den 14. september 1992.
 For klageren mødte advokat Christian Levin Nielsen.
 For ansøgeren mødte advokat Tom Friis-Mikkelsen.
 Klageren anmodede om udsættelse af sagens behandling, idet han henviste  

 til nogle tilsvarende verserende retssager i Italien.
 Ansøgeren protesterede imod en udsættelse af sagen.
 Efter votering besluttede ankenævnet at fortsætte sagens behandling på det  

 foreliggende grundlag.
 Parterne procederede sagen, idet de i det væsentlige henholdt sig til de  

 afgivne skriftlige indlæg.
 Klageren påpegede navnlig, at der er tale om nøjagtig samme ydelse, nemlig  

 salg af musikvideoer, at de respektive mærker er så visuelt lig hinanden, at  

 de i figurmæssig udformning er forskellige, og at betegnelsen MTV er brugt i  

 et sådant omfang, at man kan tale om en egentlig indarbejdelse.
 Ansøgeren fandt, at mærkernes grafiske udformning er forskellig, og at der  

 ikke er noget odiøst i, at ansøgeren har ladet sig inspirere af klagerens  

 mærke, når blot mærkerne efter en helhedsvurdering ikke er forvekslelige.
 Ankenævnet skal udtale:
Idet det lægges til grund, at der mellem de to figurmærker er fuldstændigt  

 varesammenfald, at figurmærkerne begge indeholder afbildninger af bogstavet  

 M, og at det ansøgte mærke VIDEOMUSIC, vedrører noget meget karakteristisk,  

 som er forveksleligt med mærke M TV MUSIC TELEVISION bestemmes:
 Varemærkeansøgning nr. 8393/88 afslås.
Grønning-Nielsen.
Hans Chr.
Thomsen.
J.C.
Warnich-Hansen.
