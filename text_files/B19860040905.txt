 I medfør af § 10, stk. 3 i lov nr. 41 af 26. januar 1977 om handel med  

 gødning og grundforbedringsmidler m.m. fastsættes følgende:
§ 1.  Landbrugsministeriets gødningstilsyn kan påbyde  

 forhandlere af gødning, komposteringspræparater, grundforbedringsmidler,  

 voksemedier og kvælstofbindende mikroorganismer at underrette tilsynet om  

 import af sådanne produkter, samt råvarer til fremstilling heraf, fra eller  

 med oprindelse i nærmere angivne landområder.
Påbudene kan indeholde  

 bestemmelse om, at de nævnte produkter og råvarer skal undersøges for indhold  

 af radioaktive stoffer, og at resultatet af undersøgelsen skal godkendes af  

 gødningstilsynet, før produkterne må bringes i handelen.
De nødvendige  

 udgifter til prøveudtagning og undersøgelser kan refunderes af  

 gødningstilsynet.
 § 2.  Overtrædelse af påbud meddelt i henhold til § 1  

 straffes med bøde.
§ 3.  Bekendtgørelsen træder i kraft ved  

 offentliggørelsen i Lovtidende.
Samtidig ophæves bekendtgørelse nr. 225 af 5.  

 maj 1986 om forbud mod salg af gødning, komposteringspræparater,  

 grundforbedringsmidler, voksemedier og kvælstofbindende mikroorganismer fra  

 Sovjetunionen, Polen, Rumænien, Bulgarien, Tjekkoslovakiet og Ungarn.
