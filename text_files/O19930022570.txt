Resumé Den Sociale Ankestyrelse (DSA) tiltrådte en afgørelse fra  

 Arbejdsskadestyrelsen, hvorefter A - der var blevet hjerneskadet som følge af  

 arbejde med organiske opløsningsmidler - var berettiget til erstatning for  

 erhvervsevnetab.
Erstatningen blev udmålt på grundlag af et erhvervsevnetab  

 på  

 30 % under henvisning til, at der efter ankestyrelsens opfattelse måtte være  

 konkurrerende årsager til A's erhvervsevnetab.
Det måtte således lægges til  

 grund, at DSA for så vidt var enig med A i, at hans samlede erhvervsevnetab  

 androg mere end 30 %, men at arbejdsskaden kun var årsag til et  

 erhvervsevnetab  

 på 30 %. DSA havde ikke oplyst, hvori de konkurrerende årsager, der  

 angiveligt  

 havde medført det resterende erhvervsevnetab, bestod.
Efter arbejdsskadeforsikringslovens § 13 skal der antages at være  

 årsagssammenhæng mellem arbejdsskade og (det fulde) erhvervsevnetab,  

 medmindre  

 overvejende sandsynlighed taler herimod.
Det påhviler således myndighederne  

 at  

 påvise, at der med overvejende sandsynlighed foreligger andre årsager end  

 arbejdsskaden til erhvervsevnetabet. - Da DSA ikke på noget tidspunkt i sagen  

 havde henvist til, hvilke konkurrerende årsager der skulle være til A's  

 erhvervsevnetab,  

 henstillede ombudsmanden, at ankestyrelsen genoptog sagen.
 I øvrigt udtalte ombudsmanden, at DSA's begrundelse for den  

 trufne afgørelse på en række punkter var utilstrækkelig, jf.  

 forvaltningslovens  

 § 24. (J. nr. 1991-674-031).
 Bevisbedømmelse efter arbejdsskadeforsikringslovens § 13.  

 Begrundelse.
 A klagede over, at Den  

 Sociale Ankestyrelse havde tiltrådt en afgørelse fra Arbejdsskadestyrelsen,  

 hvorefter A's erhvervsevnetabserstatning blev udmålt på grundlag af et  

 erhvervsevnetab på 30 %.
 De faktiske omstændigheder i  

 sagen var følgende:
A, der er født i 1942, var i  

 perioden 1958-1962 i lære som maler og har herefter i en årrække fungeret i  

 dette erhverv.
I 1986 blev han af sin praktiserende læge henvist til  

 Arbejdsmedicinsk Klinik på K Kommunehospital.
I klinikkens redegørelse af 1.  

 oktober 1986 hedder det bl.a. følgende:
 "...
 Resumé:
 43-årig bygningsmaler  

 henvises på mistanke om malersyndrom.
Har i perioden fra 1958 til  

 begyndelsen af 1980-erne arbejdet i ca. 22 år som bygningsmaler med  

 oliebaserede malinger og lakker.
Siden 1966 anvendt kulfiltermaske.
 De sidste 4-5 år har pt. kun  

 arbejdet med vandbaserede produkter og altid anvendt kulfiltermaske.
Der har i hele perioden  

 relativt hyppigt været symptomer på akut forgiftning.
I de sidste 4-5 år  

 typiske  

 symptomer på opløsningsmiddelbetinget encephalopathi.
 Der er ingen konkurrerende  

 årsager, og den foreløbige vurdering må blive, at pt. har en let  

 opløsningsmiddelbetinget  

 encephalopathi, selvom der ikke er tidsmæssig god sammenhæng mellem symptomer  

 og eksposition.
..." Den 10. oktober 1986  

 anmeldtes A's tilfælde til Sikringsstyrelsen (nu Arbejdsskadestyrelsen). I  

 anmeldelsen angaves diagnosen at være kronisk toksisk encephalopathi.
I den efterfølgende periode  

 blev der foretaget en række psykologiske undersøgelser af A.
Disse  

 undersøgelser viste navnlig, at A led af træthed og manglende hukommelses- og  

 koncentrationsevne.
Ved skrivelse af 19. oktober  

 1987 meddelte Sikringsstyrelsen A, at hans tilfælde var anerkendt som en  

 arbejdsskade.
Sikringsstyrelsens endelige afgørelse i sagen blev meddelt A  

 ved skrivelse  

 af 14. december 1987. Heraf fremgår det, at A's varige mén som følge af  

 arbejdsskaden var ansat til 15 %, mens erhvervsevnetabet ikke kunne anses for  

 nedsat med 15 % eller derover.
A havde derfor ikke krav på erstatning for  

 tabt  

 erhvervsevne, jf. arbejdsskadeforsikringslovens § 27. I en følgeskrivelse til  

 afgørelsen hed det bl.a. følgende:
 "...
 Ud fra en samlet bedømmelse  

 er der tale om en let hjerneskade, som kun delvis kan skyldes det tidligere  

 arbejde med opløsningsmidler.
..." Ved skrivelse af 28. december  

 1987 klagede A's fagforbund B for A over den trufne afgørelse for så vidt  

 angik  

 ménerstatningen.
Ved skrivelse af 13. september 1988 meddelte Den Sociale  

 Ankestyrelse, at ankestyrelsen havde besluttet at stadfæste afgørelsen.
Ved skrivelse af 21. december  

 1988 anmodede B Sikringsstyrelsen om at genoptage A's sag for så vidt angik  

 erhvervsevnetabserstatningen.
Samtidig rejste foreningen på A's vegne sag om  

 tilkendelse af førtidspension i K Kommune.
 A ophørte i øvrigt endeligt  

 med at arbejde den 29. november 1988.
 Sikringsstyrelsen meddelte  

 ved skrivelse af 31. januar 1989, at man havde genoptaget sagen om erstatning  

 for erhvervsevnetab.
 I en skrivelse af 10. april  

 1989 til Den Sociale Ankestyrelse anførte B følgende:
"I Ankestyrelsens afgørelse  

 af 13. september 1988 i ovennævnte arbejdsskadesag [(A's) sag] henvises til,  

 at  

 Sikringsstyrelsen fandt, at hjerneskaden kun "delvis" kan skyldes  

 det  

 tidligere arbejde med opløsningsmidler.
Da Den Sociale Ankestyrelse har  

 tiltrådt Sikringsstyrelsens vurdering med méngrad på 15 %, svarende til  

 lavest  

 mulige hjerneskade med "let demens", går jeg ud fra, at  

 Ankestyrelsen  

 er enig i det anførte forbehold.
(B) skal i denne forbindelse  

 anmode om at få oplyst, hvilke konkurrerende årsagsfaktorer der begrunder det  

 anførte forbehold." Som svar på denne skrivelse  

 anførte Den Sociale Ankestyrelse i en skrivelse af 2. juni 1989 bl.a.  

 følgende:
 "...
[Ankestyrelsen var under  

 sagens behandling] opmærksom på det af Sikringsstyrelsen i brev af 14.  

 december  

 1987 anførte, men har ikke fundet at kunne lægge vægt herpå.
Ankestyrelsen  

 har  

 således fundet at lidelsen fuldt ud skyldes udsættelse for opløsningsmidler  

 som  

 bygningsmaler.
..." A var i mellemtiden blevet  

 indstillet til mellemste førtidspension, jf. § 14, stk. 2, nr 1, i lov om  

 social  

 pension.
 Ved skrivelse af 22. juni  

 1989 til Den Sociale Ankestyrelse anførte B bl.a. følgende:
 "...
 Vi er enige i Ankestyrelsens  

 betragtninger om årsagsforholdene.
 Da méntabellen imidlertid  

 opererer med et interval fra 15-25 %, vil vi gerne have forklaret, hvorfor  

 der  

 udmåles 15 % ménerstatning og ikke f.eks. 20 %, som jo er gennemsnittet for  

 lettere demens.
..." I besvarelse af denne  

 skrivelse anførte ankestyrelsen ved skrivelse af 21. juli 1989, at styrelsen  

 på  

 grundlag af sagens objektive fund havde ment, at der var tale om en let  

 demens,  

 og at denne - under hensyn til sværhedsgraden - alene kunne begrunde en  

 erstatning efter en méngrad på 15 %.
 Ved skrivelse af 15. august  

 1989 traf Sikringsstyrelsen i forbindelse med genoptagelsen af sagen om  

 erhvervsevnetab afgørelse om, at A's erhvervsevnetab nu måtte ansættes til 30  

 %. Erstatningen for dette tab udgjorde 520.530 kr.
Denne afgørelse påklagede B  

 ved skrivelse af 28. august 1989 til Den Sociale Ankestyrelse.
I skrivelsen  

 hedder det bl.a. følgende:
 "...
Denne afgørelse ønsker vi  

 hermed anket, idet den forekommer os sat alt for lavt.
Det er  

 opløsningsmiddelskaden  

 alene, der har sendt (A) over på en førtidspension i en forholdsvis ung  

 alder.
..." I en skrivelse af 18. september  

 1989 rettede B på ny henvendelse til Den Sociale Ankestyrelse vedrørende  

 fastsættelsen af méngraden.
B anmodede i skrivelsen om at blive gjort bekendt  

 med retningslinierne for fastsættelse af méngraden i sager af den  

 foreliggende  

 art.
Ved skrivelse af 20.  

 september 1989 oversendte Arbejdsskadestyrelsen i anledning af klagen over  

 afgørelsen om erhvervsevnetab sagens akter til Den Sociale Ankestyrelse.
I  

 følgeskrivelsen anførte Arbejdsskadestyrelsen bl.a. følgende:
 "...
Det bemærkes, at Arbejdsskadestyrelsen  

 finder at kun en del af skadelidtes nuværende helbredstilstand kan tilskrives  

 opløsningsmiddelforgiftning.
Man finder således ikke at en eventuel  

 forværring  

 indtrådt efter 1982 kan tilskrives opløsningsmiddelforgiftning, jfr. brev af  

 14. december 1987.
..." I besvarelse af B's  

 ovennævnte skrivelse af 18. september 1989 meddelte Den Sociale Ankestyrelse  

 ved skrivelse af 31. oktober 1989, at man ved ménfastsættelsen havde anvendt  

 Sikringsstyrelsens procenttabel til brug ved ménafgørelser.
Den 7. november 1989 blev A  

 udskrevet fra Centret for Hjerneskader, hvor han siden den 2. maj 1989 havde  

 været til observation.
I en udskrivningsstatus af 14. november 1989 hed det  

 bl.a. følgende:
 "...
 Konklusivt skal anføres, at  

 på baggrund af (A's) kroniske tilstand, med intellektuelt reduceret funktion  

 samt personlighedsmæssige forandringer, findes det ikke realistisk at  

 iværksætte revalideringsforsøg.
..." Ved skrivelse af 4. maj 1990  

 meddelte Den Sociale Ankestyrelse, at ankestyrelsen den 3. maj s.å. havde  

 truffet afgørelse i anledning af klagen over Arbejdsskadestyrelsens afgørelse  

 af 15. august 1989 vedrørende erhvervsevnetabet.
I grundlaget for afgørelsen  

 hed det bl.a. følgende:
 "...
Arbejdsskadestyrelsen har  

 overfor Ankestyrelsen begrundet afgørelsen med, at Arbejdsskadestyrelsen kun  

 finder, at en del af Deres nuværende helbredstilstand kan tilskrives  

 opløsningsmiddelforgiftning.
Man finder således ikke, at den eventuelle  

 forværring indtrådt efter 1982 kan tilskrives opløsningsmiddelforgiftning.
..." Den Sociale Ankestyrelses  

 afgørelse havde følgende ordlyd:
 "Arbejdsskaden skønnes  

 at have medført tab af erhvervsevne på 30 %.
 Ankestyrelsen har ved  

 afgørelsen lagt vægt på, at der er konstateret en lettere demens som følge af  

 arbejdsskaden.
Ankestyrelsen tiltræder  

 således Arbejdsskadestyrelsens afgørelse." Ved skrivelse af 31. maj 1990  

 rettede B henvendelse til Den Sociale Ankestyrelse i anledning af  

 ankestyrelsens afgørelse.
I skrivelsen hed det bl.a.:
 "...
 Det er meget uklart for os,  

 hvad der nærmere begrunder styrelsens afgørelse, hvori Arbejdsskadestyrelsens  

 afgørelse tiltrædes.
 Vi kan ikke på baggrund af  

 meddelelsen om afgørelsen forklare medlemmet, hvad brevet betyder for  

 vurderingen af hans lidelse, eller hvorfor Ankestyrelsen er enig med  

 Arbejdsskadestyrelsen  

 i fastsættelsen af erhvervsevnetabets størrelse.
På den ene side anerkendes  

 lidelsen uden forbehold af Arbejdsskadestyrelsen, der efterfølgende angiver  

 et  

 forbehold ved menafgørelsen af 14.12.87. Ankestyrelsen har i en uddybning  

 vedrørende  

 menfastsættelsen i brev af 2.6.89 tilkendegivet, at man ikke finder andre  

 årsager til (A's) nuværende tilstand end udsættelsen for opløsningsmidler.
Af  

 dette forstod vi, at Ankestyrelsen var uenig i Arbejdsskadestyrelsens skøn på  

 dette punkt ..." I besvarelse af denne  

 skrivelse anførte Den Sociale Ankestyrelse i en skrivelse af 18. juni 1990  

 bl.a. følgende:
 "...
Ankestyrelsen har ved sin  

 afgørelse på møde den 3. maj 1990, hvori deltog lægelig sagkundskab, lagt  

 vægt  

 på de objektive beskrivelser og undersøgelsesresultater af Deres lidelse, der  

 foreligger i journaludskrift fra Arbejdsmedicinsk Klinik, (K)  

 Kommunehospital,  

 for perioden 1. oktober 1986 til 16. december 1988 og neurologiske og  

 arbejdspsykologiske undersøgelser i april, august og september 1987. Det  

 fremgår heraf, at der hos Dem er konstateret en lettere demens som følge af  

 udsættelse  

 for organiske opløsningsmidler.
Ifølge samme oplysninger ses der ikke at være  

 andre årsager til Deres lidelse.
..." På foranledning af B blev der  

 den 14. januar 1991 afholdt et møde mellem forbundet, Den Sociale  

 Ankestyrelse  

 og Arbejdsskadestyrelsen om principperne for beregningen af erhvervsevnetabet  

 i  

 arbejdsskadesager.
Af et mødereferat, der var udarbejdet af  

 Arbejdsskadestyrelsen, fremgik bl.a. følgende om drøftelserne af A's sag:
 "...
(H) [ankechef i Den Sociale  

 Ankestyrelse] bemærkede, at man var enig i det tilkendte erhvervsevnetab på  

 30  

 %, da man fandt, at demensen "havde slået skadelidte ud", men at  

 der  

 også måtte være andre årsager til arbejdsophøret.
Den lettere demens, som  

 blev  

 konstateret i 1982, burde i sig selv ikke være arbejdshindrende.
Ved  

 afgørelsen  

 var der lagt vægt på den arbejdsprøvning, der havde fundet sted i 1988. Først  

 i  

 1988, da skadelidte henvises til Familie-centret, konstateres det, at  

 skadelidte  

 ikke kan arbejde mere.
Det vil sige, at der må være sket noget i den  

 mellemliggende periode, hvor skadelidte ikke har været udsat for  

 opløsningsmidler, der gør, at skadelidte nu er færdig på arbejdsmarkedet.
(J) [kontorchef i Arbejdsskadestyrelsen]  

 bemærkede, at der var tale om en meget individuel afgørelse, hvor det  

 tidsmæssige forløb var afgørende.
At han i 1988 er så dårlig, at han ikke kan  

 arbejde mere kan ikke skyldes opløsningsmidlerne alene.
(L) [lægekonsulent i (B)]  

 fandt, at når man i Arbejdsskadestyrelsen mente, at der var "andre  

 årsager"  

 til ophør, burde det fremgå af afgørelsen.
Fandt, at det var vanskeligt at  

 forstå afgørelserne, når der var taget forbehold, og at det derfor var  

 ønskeligt, at der generelt blev givet en begrundelse for nedskrivningen i  

 disse  

 tilfælde.
..." Ved skrivelse af 22. april  

 1991 klagede B til mig over Den Sociale Ankestyrelses afgørelse af 4. maj  

 1990  

 (afgørelsen om erstatning for erhvervsevnetab). Afgørelsen om ménerstatning  

 blev således ikke indbragt for mig.
I klagen gjorde forbundet dels gældende,  

 at  

 ankestyrelsens afgørelse ikke var tilstrækkeligt begrundet, og dels at  

 afgørelsen var forkert, idet der burde være fastslået en højere grad af  

 erhvervsevnetab.
 I Den Sociale Ankestyrelses  

 udtalelse af 19. december 1991 til mig i anledning af klagen hed det bl.a.  

 følgende:
 "...
I denne anledning meddeles,  

 at Ankestyrelsen ved behandlingen af spørgsmålet om ménerstatning på grundlag  

 af de tilvejebragte oplysninger, herunder de psykologiske oplysninger fandt,  

 at  

 (A) havde pådraget sig en varig dementiel lidelse.
Ankestyrelsen fandt, at  

 indholdet af de tre psykologiske undersøgelser, som var foretaget over en  

 kortere periode, ikke kunne give grundlag for forskellige konklusioner om  

 demensens omfang.
Ankestyrelsen fandt således på grundlag af de tre prøver  

 ikke  

 at kunne fastslå at der var udvikling i lidelsen, og at der i øvrigt var tale  

 om let demens.
Ankestyrelsen fandt heller  

 ikke at der i sagen forelå oplysninger som kunne begrunde at demensen kunne  

 skyldes  

 andre forhold end den arbejdsbetingede udsættelse for organiske  

 opløsningsmidler.
Ankestyrelsen lagde herefter undersøgelsesresultaterne fra  

 de  

 psykologiske undersøgelser til grund ved fastsættelsen af méngraden.
 ...
 Ved behandlingen af spørgsmålet  

 om erhvervsevnetabserstatning fandt ankestyrelsen, at de forholdsvis  

 begrænsede  

 følger af forgiftningslidelsen medførte et erhvervsevnetab, men ikke at  

 lidelsen kunne begrunde fuldstændigt bortfald eller væsentligt tab af  

 erhvervsevnen.
 Ankestyrelsen skønnede derfor  

 at demensen kun kunne være en medvirkende årsag til (A's) arbejdsophør og  

 fandt  

 den af Arbejdsskadestyrelsen fastsatte erhvervsevnetabsprocent på 30 % for  

 passende.
..." I B's bemærkninger til  

 ankestyrelsens ovenstående udtalelse (B's skrivelse af 28. januar 1992) hed  

 det  

 bl.a. følgende:
 "...
Den Sociale Ankestyrelse  

  

 argumenterer i udtalelsen (...) med, at  

 skadens medicinske omfang ikke skulle kunne begrunde et væsentligt  

 erhvervsevnetab.
Ifølge forarbejderne til arbejdsskadeforsikringsloven har  

 det  

 ikke været meningen, at den lægelige bedømmelse af menets omfang skulle have  

 betydning for udmålingen af erstatningen for tabt indtjeningsevne.
Der peges  

 i  

 udtalelsen (...) på et skøn, gående ud på, at demensen "kun kunne være  

 en  

 medvirkende årsag" til arbejdsophør.
Vi savner fortsat en konkret  

 bevisførelse, der kan lægges til grund for det udøvede skøn, og finder  

 fortsat  

 den nedsatte erstatning ubegrundet, i forhold til den "omvendte  

 bevisbyrde" i arbejdsskadeforsikringslovens par. 10, stk. 2, og 13.
 Det er vores opfattelse, at  

 der alene er dokumenteret den anerkendte demens som årsag til  

 erhvervsevnetabet,  

 og at dette som udgangspunkt i følge lovens bogstav og forarbejder bør  

 erstattes med den fulde ydelse.
..." I en omfattende skrivelse af 11.  

 august 1992 fremsatte B's advokat en række bemærkninger til sagen.
I  

 skrivelsen  

 hed det bl.a. følgende:
 "...
Arbejdsskadestyrelsens og Den  

 Sociale Ankestyrelses skriftlige såvel som mundtlige begrundelser der  

 fremkommer efter flere henvendelser fra (B) er ikke fyldestgørende.
Der gøres  

 ikke tilfredsstillende rede for, hvad Den Sociale Ankestyrelse nærmere har  

 lagt  

 til grund for at træffe afgørelse om at udmåle et væsentligt lavere  

 erhvervsevnetab efter § 27, stk. 2, end det tab på mindst 65 %, der er påvist  

 i  

 sagen, og som efter lovens § 13 må formodes at være en følge af den  

 anerkendte  

 skade.
Den Sociale Ankestyrelse - og  

 Arbejdsskadestyrelsen - har ikke bestridt det påviste erhvervsevnetab, men  

 tilskriver det kun delvis arbejdsskaden.
Den Sociale Ankestyrelse har ved  

 udmålingsafgørelsen ikke anvendt § 27, stk. 2, korrekt, og helt undladt at  

 anvende § 13. Efter min opfattelse er dette sagens kerneproblem.
..." I ankestyrelsens bemærkninger  

 til advokatens skrivelse (ankestyrelsens skrivelse af 21. oktober 1992) hed  

 det  

 bl.a. følgende:
 "...
Det er Ankestyrelsens lægers  

 opfattelse, at der ikke kan ske en yderligere udvikling af en dementiel  

 lidelse, når den skadevoldende udsættelse ophører.
Ved behandlingen af  

 spørgsmålet om  

  

 erhvervsevnetabserstatning  

  

 har Ankestyrelsen derfor lagt til grund, at der ikke var sket en forværring  

 af  

 de helbredsmæssige skadefølger siden fastsættelsen af ménerstatningen, idet  

 (A)  

 ikke havde været udsat for skadevoldende påvirkninger siden dette tidspunkt.  

 Ankestyrelsen var opmærksom på, at (A) den 13. juli 1989 havde oplyst, at han  

 dagligt havde benyttet maling baseret på organiske opløsningsmidler frem til  

 november 1988. Ankestyrelsen har imidlertid ikke fundet at kunne lægge  

 afgørende vægt på denne oplysning, men har lagt til grund, at han siden 1982  

 fortrinsvis har arbejdet med vandbaseret maling og derfor siden dette  

 tidspunkt  

 ikke har været udsat for organiske opløsningsmidler i skadevoldende omfang.
 På grund af sagens øvrige  

 oplysninger, herunder at (A) havde fortsat arbejdet som maler indtil  

 sygemeldingen  

 i december 1988 har ankestyrelsen vurderet erhvervsevnetabet efter  

 arbejdsskadeforsikringslovens § 27, stk. 2. Ved denne vurdering har  

 Ankestyrelsen (naturligvis) inddraget oplysningerne om de helbredsbetingede  

 følger af arbejdsskaden.
Ankestyrelsen måtte ved denne  

 bedømmelse komme til samme resultat som Arbejdsskadestyrelsen om, at  

 arbejdsskaden havde medført et erhvervsevnetab, men at han ikke var  

 berettiget  

 til erstatning i den periode, hvor han fortsat arbejdede, men først da der  

 skete ændring i forholdene.
Ankestyrelsen skønnede, at der efter oplysninger  

 ikke var grundlag for at antage at arbejdsskaden havde medført et betydeligt  

 erhvervsevnetab, men at det af Arbejdsskadestyrelsen fastsatte  

 erhvervsevnetab  

 på 30 % var en rimelig erstatning efter de foreliggende oplysninger.
 Med hensyn til Revaliderings-  

 og Pensionsnævnet for (X) Amts afgørelse, hvorefter der er tilkendt (A)  

 mellemste førtidspension fra den 1. februar 1989, bemærkes det at denne  

 afgørelse ikke har været indbragt for Ankestyrelsen, som derfor ikke har  

 taget  

 stilling til afgørelsen.
..." I advokatens bemærkninger til  

 ankestyrelsens skrivelse (advokatens skrivelse af 7. december 1992) hed det  

 bl.a. følgende:
 "...
 DSA har åbenbart den  

 opfattelse, at når den medicinske følge (ménet) ikke er forværret, kan den  

 sociale følge (erhvervsevnetabet) ikke ændres fra under 15 % til 65 % eller  

 mere.
 Som redegjort for i mit  

 indlæg af 11. august, skal den medicinske følge ifølge lovens forarbejder  

 "  

  

 ikke have nogen selvstændig  

 indflydelse på  

  

 " fastsættelsen af erhvervsevnetabserstatningen, men  

 "  

  

 alene tillægges betydning for  

 fastsættelsen af den ovenfor omtalte ménerstatning  

  

 ".
 ...
 Når det er DSA's opfattelse,  

 at der ikke er konkurrerende medicinske årsager til (A's) lidelse, og når det  

 af sagens akter fremgår at (A) ikke skønnes at kunne udføre noget erhverv,  

 burde det fremgå hvilke arbejdsmuligheder DSA skønner at (A) er i besiddelse  

 af, og i hvilket omfang dette giver anledning til reduktion i forhold til  

 udgangspunktet,  

 nemlig et erhvervsevnetab på 100 %, som anført af Friis og Behn side 269.
 ...
 I (A's) sag fremgår det af  

 akterne, at den faktiske erhvervsevne er nedsat til under 1/3, og ingen akter  

 modsiger dette.
 DSA har ikke på noget  

 tidspunkt, ejheller i skrivelsen af 21. oktober 1992, bestridt dette faktum,  

 men tværtimod, dels på mødet den 14. januar 1991 og dels ved skrivelsen af  

 14.  

 december 1991, anerkendt, at der er lidt et rent faktisk erhvervsevnetab i  

 denne størrelsesorden, men vil kun tilskrive arbejdsskaden 30 % andel heri.
..." I sin skrivelse gjorde  

 advokaten endelig på ny gældende,  

  

 at  

  

 Den Sociale Ankestyrelse ikke havde anvendt bevisbyrdereglen i  

 arbejdsskadeforsikringslovens § 13 korrekt, og  

  

 at  

  

 A's erhvervsevnetab ikke var beregnet i overensstemmelse med  

 bestemmelsen i samme lovs § 27, stk. 2.
 B oplyste ved en skrivelse  

 ligeledes af 7. december 1992, at forbundet kunne tilslutte sig advokatens  

 bemærkninger.
 I min afsluttende skrivelse  

 til A udtalte jeg følgende:
 "På grundlag af Den  

 Sociale Ankestyrelses afgørelse af 4. maj 1990 og de efterfølgende  

 udtalelser,  

 som ankestyrelsen er fremkommet med, synes de betragtninger, der ligger bag  

 ankestyrelsens afgørelse, at kunne sammenfattes således:
- (A) lider af en let demens  

 som følge af, at han har været udsat for organiske opløsningsmidler.
Der er  

 ikke andre årsager til (A's) demens.
- (A) har lidt et  

 erhvervsevnetab.
Dette tab er for så vidt større end 30 %; demensen kan  

 imidlertid i sig selv kun antages at have medført et erhvervsevnetab på 30 %.  

 Der må derfor være andre årsager til erhvervsevnetabet end demensen.
 - Der kan som følge heraf  

 alene ydes (A) erstatning på grundlag af et erhvervsevnetab på 30 %.
 Mine overvejelser i sagen har  

 herefter været koncenteret om følgende spørgsmål:
 Forholdet mellem Den Sociale Ankestyrelses afgørelse og  

 arbejdsskadeforsikringslovens § 13 (spørgsmålet om årsagssammenhæng).
 Forholdet  

 mellem Den Sociale Ankestyrelses afgørelse og forvaltningslovens § 24  

 (spørgsmålet  

 om begrundelse).
 Under pkt. a) har jeg tillige  

 kort taget stilling til de spørgsmål om forståelsen af  

 arbejdsskadeforsikringslovens  

 § 27, stk. 2, som (B) og (B's) advokat ... har rejst.
 ad a) Spørgsmålet om årsagssammenhæng.
 1.  

 Arbejdsskadeforsikringslovens § 13, som (B's) advokat ... har henvist til i  

 sine indlæg i sagen, har følgende ordlyd:
"§ 13. Et påvist tab af  

 erhvervsevne, et varigt mén eller en persons død anses for at være en følge  

 af  

 arbejdsskaden, medmindre overvejende sandsynlighed taler herimod." Betydningen af denne bestemmelse  

 er, at der skal antages at være årsagssammenhæng mellem skade og (det fulde)  

 erhvervsevnetab, medmindre overvejende sandsynlighed taler herimod.
Det  

 følger  

 heraf, at det påhviler myndigheden (i dette tilfælde Den Sociale  

 Ankestyrelse)  

 at påvise, at der med overvejende sandsynlighed foreligger andre årsager til  

 erhvervsevnetabet end arbejdsskaden.
Således anføres bl.a. følgende i Asger  

 Friis og Ole Behn, Arbejdsskadeforsikringsloven (1984), side 267 (om de  

 situationer, hvor der antages at foreligge konkurrerende årsager til  

 erhvervsevnetabet):
 "...
 En begrænsning af  

 erstatningen [som følge af konkurrerende årsager] vil dog under hensyn til  

 reglen  

 i § 13 kun kunne foretages hvor den konkurrerende årsag eller forudbestående  

 sygdom spiller en afgørende rolle for den aktuelle tilstand.
..." I overensstemmelse hermed  

 fremgår det af referatet af de sager, der herefter omtales i det nævnte værk,  

 at der i alle tilfælde har været klarhed over, hvilke konkurrerende årsager  

 der  

 forelå til erhvervsevnetabet.
Jeg henviser til bogens s. 267-69.
 Endvidere henviser jeg til  

 Anders Vinding Kruse og Jens Møller, Erstatningsansvarsloven (2. udg., 1989),  

 s. 134 ff., og til Arbejdsskadestyrelsens Vejledning om erstatning for tab af  

 erhvervsevne (1992), s. 32-33.
2. I (A's) sag har Den  

 Sociale Ankestyrelse ikke på noget tidspunkt i sagen henvist til, hvilke  

 konkurrerende  

 årsager der skulle være til (A's) erhvervsevnetab.
De udtalelser, som  

 ankestyrelsen har afgivet om dette spørgsmål, har således haft følgende  

 ordlyd:
"(H) bemærkede, at man  

 var enig i det tilkendte erhvervsevnetab på 30 %, da man fandt, at demensen  

 "havde slået skadelidte ud",  

  

 men  

 at der også måtte være andre årsager til arbejdsophøret.  

  

 Den lettere  

 demens, som blev konstateret i 1982, burde i sig selv ikke være  

 arbejdshindrende.
Ved afgørelsen var der lagt vægt på den arbejdsprøvning,  

 der  

 havde fundet sted i 1988. Først i 1988, da skadelidte henvises til  

 Familie-centret, konstateres det, at skadelidte ikke kan arbejde mere.  

  

 Det vil sige, at der må være sket noget i  

 den mellemliggende periode, hvor skadelidte ikke har været udsat for  

 opløsningsmidler, der gør, at skadelidte nu er færdig på arbejdsmarkedet.  

  

 " (Referat af mødet den 14.  

 januar 1991 mellem Arbejdsskadestyrelsen, Den Sociale Ankestyrelse og (B)  

 (mine  

 fremhævelser)).
"Ankestyrelsen skønnede  

 derfor at demensen  

  

 kun kunne være en  

 medvirkende årsag  

  

 til (A's) arbejdsophør og fandt den af  

 Arbejdsskadestyrelsen fastsatte erhvervsevnetabsprocent for passende." (Den Sociale Ankestyrelses  

 skrivelse af 19. december 1991 til mig (mine fremhævelser)).
 3. Den Sociale Ankestyrelses  

 afgørelse må efterlade betydelig tvivl om, hvorvidt ankestyrelsen i  

 tilstrækkelig grad har taget hensyn til den særlige normering af  

 bevisbedømmelsen, der er indeholdt i arbejdsskadeforsikringslovens § 13. I  

 hvert fald har ankestyrelsen ikke - som bestemmelsen kræver - påvist,  

  

 hvilke  

  

 konkurrerende årsager der med  

 overvejende sandsynlighed har været til (A's) erhvervsevnetab.
4. I tilslutning til det  

 anførte skal jeg særligt bemærke følgende: af Den Sociale Ankestyrelses  

 seneste  

 udtalelse i sagen (ankestyrelsens skrivelse af 21. oktober 1992 til mig) kan  

 man få det indtryk, at en del af begrundelsen for ankestyrelsens afgørelse  

 er,  

 at (A's) demens efter styrelsens lægers opfattelse ikke kan have udviklet sig  

 yderligere siden 1982, hvor (B) efter ankestyrelsens opfattelse sidst har  

 været  

 udsat for organiske opløsningsmidler i væsentligt omfang.
Ankestyrelsen  

 anførte  

 om dette spørgsmål bl.a. følgende:
 "...
Det er Ankestyrelsens lægers  

 opfattelse, at der ikke kan ske en yderligere udvikling af en dementiel  

 lidelse, når den skadevoldende udsættelse ophører.
Ved behandlingen af  

 spørgsmålet om  

  

 erhvervsevnetabserstatning  

  

 har Ankestyrelsen derfor lagt til grund, at der ikke var sket en forværring  

 af  

 de helbredsmæssige skadefølger siden fastsættelsen af ménerstatningen, idet  

 (A)  

 ikke havde været udsat for skadevoldende påvirkninger siden dette tidspunkt.  

 Ankestyrelsen var opmærksom på, at (A) den 13. juli 1989 havde oplyst, at han  

 dagligt havde benyttet maling baseret på organiske opløsningsmidler frem til  

 november 1988. Ankestyrelsen har imidlertid ikke fundet at kunne lægge  

 afgørende vægt på denne oplysning, men har lagt til grund, at han siden 1982  

 fortrinsvis har arbejdet med vandbaseret maling og derfor siden dette  

 tidspunkt  

 ikke har været udsat for organiske opløsningsmidler i skadevoldende omfang.
..." Det anførte lægelige  

 synspunkt synes at være almindeligt anerkendt, jf. herved navnlig Højesterets  

 dom af 14. september 1989 (refereret i Ugeskrift for Retsvæsen 1989, s. 988  

 ff,  

 særligt s. 999).
Det står mig imidlertid ikke  

 ganske klart, med hvilken begrundelse Den Sociale Ankestyrelse har fremhævet  

 det omhandlede forhold i den foreliggende sag; ankestyrelsen er som tidligere  

 nævnt enig med (B) og (B's) advokat ... i, at der ikke er andre årsager til  

 (A's) demens end udsættelsen for organiske opløsningsmidler.
Da ankestyrelsen  

 ikke i øvrigt har gjort det omhandlede forhold gældende under sagen, har jeg  

 ikke haft anledning til at komme nærmere ind herpå.
Dog bemærker jeg, at  

 såfremt Den Sociale Ankestyrelse havde ønsket at gøre synspunktet gældende i  

 forbindelse med ankestyrelsens afgørelse af 4. maj 1990, måtte det efter min  

 opfattelse have forudsat en mere sikker viden om, hvornår (A) sidst har været  

 udsat for organiske opløsningsmidler, end sagens akter frembyder.
I den  

 forbindelse bemærker jeg særligt, at (A) selv den 13. juli 1989 over for  

 Arbejdsskadestyrelsen har oplyst, at han har været udsat for organiske  

 opløsningsmidler helt frem til sit arbejdsophør i november 1988.
 5. Sammenfattende må det  

 herefter være min opfattelse, at der er betydelig tvivl om, hvorvidt  

 ankestyrelsens  

 afgørelse hviler på en korrekt anvendelse af arbejdsskadeforsikringslovens §  

 13.
6. Som følge af det anførte  

 har jeg ikke fundet anledning til i detaljer at komme ind på de  

 betragtninger,  

 som (B) - og navnlig (B's) advokat ... - har anført om forståelsen af  

 arbejdsskadeforsikringslovens § 27, stk. 2. Det bemærkes dog, at jeg selvsagt  

 ikke kan være uenig i det, der er kernen i (B's) advokat ... opfattelse: at  

 der  

 skal foretages en samlet, konkret vurdering af skadelidtes fremtidige  

 erhvervsevne, og at der i den henseende ikke alene kan lægges vægt på  

 arbejdsskadens medicinske omfang.
Dette sidste følger klart af bestemmelsens  

 forarbejder, herunder navnlig Betænkning 792/1977 om Arbejdsskadeforsikring,  

 s.  

 17. Jeg henviser endvidere til bemærkningerne i forslaget til lov om  

 arbejdsskadeforsikring (Folketingstidende 1977-78, Tillæg A, sp. 932-33) og  

 til  

 Asger Friis og Ole Behn, Arbejdsskadeforsikringsloven (1984), s. 272.
Imidlertid har jeg - uanset  

 at det ikke klart fremgår af ankestyrelsens oprindelige begrundelse for  

 afgørelsen - ikke tilstrækkeligt grundlag for at antage, at ankestyrelsen  

 ikke  

 har foretaget den samlede, konkrete vurdering af (A's) fremtidige  

 erhvervsevne,  

 som bestemmelsen i § 27, stk. 2, foreskriver.
I den forbindelse henviser jeg  

 særligt til ankestyrelsens senere udtalelser i sagen.
 ad b) Spørgsmålet om begrundelse.
1. Den Sociale Ankestyrelses  

 afgørelse gav ikke (A) fuldt ud medhold.
Afgørelsen skulle derfor ledsages af  

 en begrundelse, jf. forvaltningslovens § 22.
 De indholdsmæssige krav til  

 begrundelsen er fastsat i forvaltningslovens § 24, der har følgende ordlyd:
"  

  

 § 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
Stk. 3.  

  

 Begrundelsens indhold kan begrænses, i det omfang partens  

 interesse i at kunne benytte kendskab til denne til varetagelse af sit tarv  

 findes at burde vige for afgørende hensyn til den pågældende selv eller til  

 andre private eller offentlige interesser, jfr. § 15." 2. I den oprindelige begrundelse  

 for Den Sociale Ankestyrelses afgørelse hedder det alene, at (A) lider af en  

 let demens.
 3. Denne begrundelse giver  

 ikke (A) nogen forklaring på, hvorfor sagen har fået det udfald, at  

 erhvervsevnetabet  

 er ansat til netop 30 %. Begrundelsen kunne ydermere efterlade det - som jeg  

 har lagt til grund uberettigede - indtryk, at ankestyrelsen ikke havde  

 foretaget det konkrete skøn over (A's) fremtidige erhvervsevne, som  

 arbejdsskadeforsikringslovens § 27, stk. 2, foreskriver.
En begrundelse, der er i overensstemmelse  

 med forvaltningslovens § 24, ville derfor have skullet indeholde en nærmere  

 angivelse af de oplysninger og hensyn, som ankestyrelsen havde lagt til grund  

 ved udmålingen af erhvervsevnetabet, herunder hvilke konkurrerende årsager  

 der  

 efter ankestyrelsens opfattelse har været til (A's) erhvervsevnetab.
Da  

 ankestyrelsen - som jeg har måttet lægge til grund - for så vidt er enig i,  

 at  

 (A's) erhvervsevnetab er større end 30 %, burde Den Sociale Ankestyrelse  

 ligeledes have oplyst, med hvor stor en procentdel  

 erhvervsevnetabserstatningen  

 var reduceret som følge af disse konkurrerende årsager.
 4. Endvidere bemærker jeg, at  

 (A) som nævnt er tilkendt førtidspension efter en bestemmelse i loven om  

 social  

 pension, der forudsætter, at hans erhvervsevnetab andrager 2/3. Denne  

 vurdering, der er foretaget af revaliderings- og pensionsnævnet, er  

 ankestyrelsen selvsagt ikke bundet af; tværtimod er ankestyrelsen forpligtet  

 til at udøve et selvstændigt skøn på grundlag af de hensyn, der er opregnet i  

 arbejdsskadeforsikringslovens § 27, stk. 2. Ikke desto mindre har det været  

 nærliggende for (A) at antage, at Arbejdsskadestyrelsens og Den Sociale  

 Ankestyrelses bedømmelse af hans erhvervsevnetab ville falde ud på samme måde  

 som revaliderings- og pensionsnævnets bedømmelse, også selvom bedømmelsen i  

 arbejdsskadesagen har skullet foretages på grundlag af et andet regelsæt.
 Der var derfor i en situation  

 som den foreliggende et særligt behov for, at Den Sociale Ankestyrelse i  

 begrundelsen udtrykkeligt henviste til, at man var opmærksom på  

 revaliderings-  

 og pensionsnævnets afgørelse i pensionssagen, og samtidig redegjorde for,  

 hvorfor man ikke kunne lægge denne afgørelse til grund.
 Et sådant supplerende krav  

 til begrundelsen følger vel ikke direkte af forvaltningslovens § 24. Som jeg  

 tidligere har udtalt (Folketingets Ombudsmands beretning 1990, s.  

 117 f. (118)), er det imidlertid ikke  

 givet, at en begrundelse, der for så vidt opfylder kravene i § 24, også  

 fremtræder som tilstrækkelig i en given situation i den forstand, at den  

 giver  

 en fyldestgørende forklaring på, hvorfor en sag har fået et bestemt udfald.
 5. Det fremgår af det  

 anførte, at Den Sociale Ankestyrelses oprindelige begrundelse for afgørelsen  

 af  

 4. maj 1990 lider af følgende mangler:
 - Det er ikke anført, hvilke  

 oplysninger ankestyrelsen har lagt vægt på ved udmålingen af (A's)  

 erhvervsevnetab.
 - Det fremgår ikke  

 tilstrækkeligt klart, at ankestyrelsens afgørelse hviler på en samlet,  

 konkret  

 vurdering af (A's) erhvervsevnetab, jf. arbejdsskadeforsikringslovens § 27,  

 stk. 2.
 - Det er ikke oplyst, hvilke  

 konkurrerende årsager der efter ankestyrelsens opfattelse har været til (A's)  

 erhvervsevnetab.
 - Det er ikke forklaret,  

 hvorfor ankestyrelsens vurdering af (A's) erhvervsevnetab ikke svarer til  

 revaliderings- og pensionsnævnets vurdering af samme spørgsmål.
 Begrundelsen for  

 ankestyrelsens afgørelse af 4. maj 1990 er som følge af det anførte helt  

 utilstrækkelig.
6. De anførte mangler er kun  

 delvist afhjulpet ved ankestyrelsens skrivelse af 18. juni 1990 til (B), der  

 til dels er gengivet ovenfor; i denne skrivelse er det således vel angivet,  

 hvilke oplysninger ankestyrelsen har lagt vægt på ved udmålingen af  

 erhvervsevnetabet.
Der savnes imidlertid fortsat en forklaring på spørgsmålet  

 om de konkurrerende årsager, ligesom der ikke er gjort rede for, hvorfor  

 ankestyrelsen ikke har kunnet følge revaliderings- og pensionsnævnets  

 vurdering.
Det samme gælder de udtalelser, der blev fremført på mødet den 14.  

 januar 1991 mellem (B), Arbejdsskadestyrelsen og Den Sociale Ankestyrelse.
Sammenfattende er det  

 herefter min opfattelse, at  

  

 der er betydelig tvivl om, hvorvidt Den Sociale Ankestyrelses  

 afgørelse hviler på en korrekt anvendelse af arbejdsskadeforsikringslovens §  

 13, og at  

  

 Den Sociale Ankestyrelses begrundelse for afgørelsen på en række  

 punkter er utilstrækkelig.
 Jeg henstiller, at Den  

 Sociale Ankestyrelse nu genoptager sagen til fornyet behandling under  

 hensyntagen  

 til den særlige normering af bevisbedømmelsen, der er foreskrevet ved  

 arbejdsskadeforsikringslovens § 13.
 I betragtning af, at  

 ankestyrelsen således skal træffe en helt ny afgørelse i sagen, har jeg ikke  

 fundet  

 tilstrækkeligt grundlag for at henstille, at ankestyrelsen nu meddeler en ny  

 begrundelse for den oprindelige afgørelse af 4. maj 1990.
Det bemærkes, at jeg ikke har  

 fundet tilstrækkelig anledning til at foretage en selvstændig vurdering af  

 Arbejdsskadestyrelsens afgørelse af 15. august 1989. I den forbindelse har  

 jeg  

 navnlig lagt vægt på, at Den Sociale Ankestyrelses afgørelse er truffet på  

 grundlag af en anden opfattelse af årsagssammenhængen mellem de forhold, som  

 (A) har været udsat for på sin arbejdsplads, og den demens, han har pådraget  

 sig, end den, der er lagt til grund af Arbejdsskadestyrelsen." NOTER: (*1) Jf.  

 FOB 1990, s. 117f.
