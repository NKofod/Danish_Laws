Udtalt, at der af amtskommunen hverken helt eller delvist kan ydes  

 erstatning for dokumenteret tabt arbejdsfortjeneste til et medlem i  

 forbindelse med varetagelsen af hvervet som medlem af arbejdsmarkedsnævnet,  

 idet dette hverv er vedlagt (af staten), at det tilsvarende gælder i den  

 situation, hvor et medlem måtte give afkald på den hjemlede vederlæggelse for  

 hvervet som medlem af arbejdsmarkedsnævnet, idet det afgørende er, om der er  

 mulighed for at få ydet vederlag, samt at de almindelige regler, der er  

 fastsat med hjemmel i § 16, stk. 8, i lov om kommunernes styrelse vedrørende  

 ydelse af befordringsgodtgørelse samt godtgørelse for fravær fra hjemstedet i  

 forbindelse med varetagelse af kommunale hverv, kan finde anvendelse i det  

 nævnte tilfælde.
Indenrigsministeriet har herved lagt til grund, at der  

 foreligger et kommunalt hverv, når indehaveren er udpeget af en  

 kommunalbestyrelse eller et amtsråd.
 I skrivelse af 22. november 1983 (j.nr. 0-43/1-82), jfr. skrivelser af 16.  

 februar og 11. april 1984, har amtskommunen forelagt spørgsmålet om nogle  

 nærmere angivne muligheder for at yde supplerende økonomisk støtte til et  

 amtsrådsmedlem i forbindelse med den pågældendes varetagelse af hvervet som  

 medlem af arbejdsmarkedsnævnet.
 Medlemmet er udpeget af amtsrådet til dette hverv, for hvilket staten yder  

 et vederlag.
 Medlemmet har i henhold til § 16 i lov om kommunernes styrelse valgt for  

 hvervet som medlem af amtsrådet at modtage erstatning for dokumenteret tabt  

 arbejdsfortjeneste i stedet for fast vederlag.
I den anledning skal man meddele, at det er indenrigsministeriets  

 opfattelse, at der af amtskommunen hverken helt eller delvist kan ydes  

 erstatning for dokumenteret tabt arbejdsfortjeneste til den pågældende i  

 forbindelse med varetagelsen af hvervet som medlem af arbejdsmarkedsnævnet,  

 idet dette hverv efter det oplyste er vederlagt, jfr. § 16, stk. 4,  

 sammenholdt med § 16, stk. 6, i lov om kommunernes styrelse, at det  

 tilsvarende gælder i den situation, hvor et medlem måtte give afkald på den  

 hjemlede vederlæggelse for hvervet som medlem af arbejdsmarkedsnævnet, idet  

 det afgørende er, om der er mulighed for at få ydet vederlag, samt at de  

 almindelige regler, der er fastsat med hjemmel i § 16, stk. 8, i lov om  

 kommunernes styrelse vedrørende ydelse af befordringsgodtgørelse samt  

 godtgørelse for fravær fra hjemstedet i forbindelse med varetagelse af  

 kommunale hverv, kan finde anvendelse i den foreliggende situation.
Man har  

 herved lagt til grund, at der foreligger et kommunalt hverv, jfr. § 16, stk.  

 8, i den nævnte lov, når indehaveren er udpeget af en kommunalbestyrelse  

 eller et amtsråd eller af kommunens beboere i henhold til bestemmelser i  

 lovgivningen.
P.
M.
V.
E.
B.
Johan Erichsen Indenrigsministeriets afgørelser og udtalelser om kommunale forhold 1984  

 5.4.
