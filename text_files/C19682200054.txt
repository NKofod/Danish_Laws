 Hoslagt fremsendes et antal eksemplarer af cirkulære af januar 1968 om  

 ansættelse og aflønning af fastansatte og overenskomstansatte lærere og  

 skoleledere ved tekniske skoler samt maskinmester- og maskinistskoler.
 Cirkulærets bestemmelser afløser de hidtil for disse skoler gældende  

 regler i bekendtgørelse nr. 275 af 27. juli 1962.
 Cirkulæret indeholder flere nydannelser, hvoraf en del er overført fra  

 lønnings- og pensionsloven for statens tjenestemænd (lov nr. 154 af 7. juni  

 1958 om lønninger og pensioner m.v. til statens tjenestemænd). Der henvises  

 til den kommenterende udgave af tjenestemandslovene, der foruden lønnings- og  

 pensionsloven omfatter normerings- og klassificeringsloven (lov nr. 5 af 7.  

 juni 1958 om normering og klassificering af statstjenestemandsstillinger).
 Man henleder opmærksomheden på de nye regler om opslag (§ 4) afskedigelse  

 (§ 7), voldgiftsnævn (§ 8), flyttegodtgørelse (§ 19) m.m.
 Til de enkelte bestemmelser i cirkulæret bemærkes følgende:
 Oversigt over det ansatte personale.
 De i § 1 omhandlede oversigter m.v. indsendes efter direktoratets  

 forudgående indkaldelse.
 Aspirantansættelse.
 Til aspiranter, jfr. § 6, udbetales bruttobegyndelsesløn med fradrag  

 svarende til sædvanligt pensionsbidrag (3 1/2%). Aspirantlønnen udbetales  

 bagud.
 Afskedigelse i aspiranttiden vil fra skolens side kunne ske efter de  

 almindelige regler i funktionærloven, d.v.s. i de første 6 måneder med 1  

 måneds varsel og efter 6 måneders ansættelse med 3 måneders varsel.
 Ansættelse på prøve.
 I prøvetiden ydes der samme løn, som vedkommende ville få udbetalt ved  

 fastansættelse i stillingen.
 Lønnen udbetales forud.
 Afskedigelse i prøvetiden vil fra skolens side kun ske efter  

 funktionærlovens bestemmelser, jfr. ovenfor vedrørende aspirantansættelse.
Opmærksomheden henledes på, at fast ansættelse som lærer i henhold til §  

 24, stk. 4, bl.a. er betinget af, at vedkommende har gennemgået en af  

 undervisningsministeriet godkendt pædagogisk uddannelse, f.t.
Statens  

 tekniske Lærekursus 14-ugers pædagogiske grundkursus.
Indtil denne betingelse  

 er opfyldt, må den pågældende ansættes på prøve.
 Aldersbetingelse ved fastansættelse.
 Fastansættelse bør i analogi med lønnings- og pensionslovens almindelige  

 regler ske inden det fyldte 40. år, jfr. lønnings- og pensionslovens § 5,  

 stk. 3, § 49.
 Overenskomstansættelse.
I § 36 åbnes mulighed for ansættelse af overenskomstlønnede lærere.
Med  

 hensyn til disse læreres rettigheder henvises til de respektive  

 overenskomster med de faglige organisationer.
De fra lønnings- og  

 pensionsloven overførte rettigheder, der er gældende for fastansatte ved  

 tekniske skoler m.v., kan normalt ikke overføres til overenskomstansatte.
 De i cirkulæret fastsatte regler vedrørende arbejdstid,  

 undervisningspligt, adgang til beskæftigelse uden for tjenesten m.v. gælder  

 også for overenskomstansatte, medmindre andet måtte blive fastsat.
 Nærmere regler i tilslutning til cirkulæret.
 Der vil senere blive udsendt:
 Opmærksomheden henledes på, at ændring af nuværende løn- og  

 ansættelsesvilkår (herunder timereduktion) kun kan ske efter forudgående  

 forelæggelse for direktoratet.
 Regler vedrørende ansættelse af administrativt personale, pedeller m.fl.  

 vil legeledes blive udsendt senere.
Yderligere eksemplarer af cirkulæret vil kunne rekvireres telefonisk i  

 undervisningsministeriet, direktoratet for erhvervsuddannelserne (assistent,  

 fru K.
Diemer - tlf. 11 38 20, lokal 26).
 Iøvrigt henvises til cirkulærskrivelse af 7. november 1962.
P.
D.
V.
 E.B.
 Erik Metz.
