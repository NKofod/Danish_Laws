 Fejlplacering af sag og sammenbrud i det svenske patentbureau G's  

 EDB-system kombineret med fejl i det danske bureau M's parallelle  

 fristovervågningssystem og forskellige misforståelser mellem G og M gjorde,  

 at en svensk indehaver af et dansk patent ikke fik betalt 6.
årsafgift rettidigt.
Ankenævnet fandt, at genoprettelse kunne ske  

 efter patentlovens § 72, og at 2 måneders fristen i patentlovens § 72, stk. 1  

 for indlevering af begæring om genoprettelse var overholdt, idet det blev  

 lagt til grund, at M ikke havde modtaget direktoratets skrivelse om patentets  

 bortfald.
År 1985, den 16. juli afsagde patentankenævnet (Beyer, Grønning-Nielsen,  

 Franck) følgende k e n d e l s e i sagen j.nr.
P. 4/85: Klage fra Sune Ivarsson, Sverige, v/patentbureau Magnus Jensens Eftf.
over patentdirektoratets afgørelse af 23. januar 1985 med hensyn til patent nr.  

 141.852.
 Klageren i denne sag Sune Ivarsson, Sverige, er indehaver af bl.a. dansk  

 patent nr. 141.852.
 Den 3. januar 1983 erindrede patenthaverens danske fuldmægtig patentbureau  

 Magnus Jensens Eftf. patenthaverens svenske fuldmægtig, Goteborgs Patentbyrå  

 AB om, at betaling af 6. årsafgift for patent nr. 141.852 skulle ske inden  

 den 3. marts 1983. Samtidig gjorde bureauet opmærksom på, at sidste frist for  

 betaling - mod forhøjelse af årsafgift - var 3. september 1983.
 Derefter indbetalte det svenske bureau den foreskrevne årsafgift til den  

 danske fuldmægtig, og samtidig indkodedes betalingen i bureauets EDB-system  

 med henblik på at overvåge, at kvittering for beløbets modtagelse indkom.  

 Efter indkodningen blev sagen imidlertid ved en fejltagelse lagt i en  

 arkivbunke i stedet for en i en ventebunke.
 Samme dag brød EDB-systemet sammen, hvorved det indkodede blev slettet.  

 Som følge af den fejlagtige placering af sagen, blev fristdatoen for  

 modtagelse af kvittering ikke indkodet påny.
 I den fejlagtige tro, at det af den svenske fuldmægtig indbetalte beløb  

 vedrørte patent nr. 144.857, der ligeledes tilhører Sune Ivarsson, meddelte  

 den danske fuldmægtig i skrivelse af 8. marts 1983 det svenske bureau, at det  

 beroede på en fejl, at 6. årsafgift var blevet betalt, idet afgiften  

 vedrørende dette patent først forfaldt til betaling i 1984, og at beløbet  

 derfor kunne anvendes til at nedskrive saldoen på det svenske bureaus konto.
Følgen af denne misforståelse blev, at årsafgiften vedrørende patent nr.  

 141.852 ikke blev indbetalt til patentdirektoratet, og i skrivelse af 19.  

 september 1983 meddelte direktoratet den danske fuldmægtig, at patentet var  

 bortfaldet.
Klageren har senere forklaret, at man ikke har modtaget denne  

 skrivelse.
Da det svenske bureau den 28.februar 1984 henledte det danske  

 patentbureaus opmærksomhed på, at det ikke havde modtaget kvittering for, at  

 6. årsafgift vedrørende patent nr. 141.852, og det danske bureau derved blev  

 klar over, at årsafgiften ikke var blevet betalt, anmodede det  

 patentdirektoratet om overvågningskort 1 måned efter den 3. marts 1983 skulle  

 sikre, at der blev rykket for betaling, men at dette kort af ikke-forklarlige  

 grunde ikke var sat på plads og senere er fundet, uden at man kan forklare,  

 hvad der er sket.
Direktoratets brev af 19. september 1983 er ikke modtaget.
 Han har navnlig gjort gældende, at fejlen ville være blevet afbødet, hvis  

 ikke det svenske EDB-system også havde svigtet.
 Nævnet skal udtale:
 Begæringen om genoprettelse findes rettidigt indgivet, jfr. patentlovens §  

 72, stk. 2.
Det findes på det foreliggende grundlag betænkeligt at statuere, at der  

 ikke af patenthaveren og dennes fuldmægtig er udvist fornøden omhu, hvorfor bestemmes:
 Rettighederne i henhold til patent nr. 141.852 genoprettes.
