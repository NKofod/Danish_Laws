Ejer klager over forbud mod at tagetagen i ejendom anvendes til  

 beboelse og ophold på grund af sundheds og brandfare.
Ejeren nedlægger  

 påstand om ophævelse af forbuddet, subsidiært at der alene gives frist efter  

 byfornyelseslovens §72. Nævnet finder ikke at have hjemmel til at pålægge  

 boligkommissionen at meddele et påbud i henhold til byfornyelseslovens §72.  

 Boligkommissionens afgørelse stadfæstes.
BYFORNYELSESNÆVNET FOR KØBENHAVNS KOMMUNE LARSLEJSTRÆDE 3 1451 KØBENHAVN K TLF. 33 13 69 05 (kl. 9.30-15.00-fredag 9.30-14.00) DATO 19. MRS. 1992 J.NR. 308-19171 FM/LB Bygge- og Boligstyrelsens 2. kontor Stormgade 10 1470 K Vedr.
Ejendommen Matr. nr. 5 b, Udenbys Vester Kvarter, Oehlenschlægersgade 2/Vesterbrogade 77.
 Københavns Boligkommissions afgørelse af 18/12-91.
I skrivelse af 8. januar 1992 har advokat Gregers R.
Lauridsen for ejeren  

 i medfør af Byfornyelseslovens § 76, jfr. § 80, stk. 1, indbragt ovennævnte  

 afgørelse.
 I afgørelsen nedlagde Boligkommissionen i medfør af Byfornyelseslovens §  

 73, stk. 1, jfr. stk. 2, forbud mod, at ejendommens tagetage anvendes til  

 beboelse og ophold for mennesker.
 Forbuddet trådte ikraft ved lejeledighed og senest den 1. juli 1992.
Boligkommissionen henviste til sin ejendomsbeskrivelse af 6. novmeber  

 1991, idet kommissionen skønnede, at benyttelse af ejendommen til beboelse og  

 ophold helt eller delvis var forbundet med sundheds- og brandfare, jfr.  

 lovens § 70, særlig stk. 3, nr. 3, stk. 4, nr. 2 og nr. 3 og stk. 5. I klagen  

 er nedlagt påstand om, at det af Boligkommissionen meddelte forbud skal  

 ophæves.
Der er henvist til, at der efter ejerens opfattelse ikke er  

 sundheds- og brandfarlige forhold, som strider mod Byfornyelseslovens § 70,  

 stk. 3 og stk. 4. Subsidiært er nedlagt påstand om, at der er  

 Boligkommissionen alene skal gives frist efter Byfornyelseslovens § 72,  

 såfremt Byfornyelsesnævnet efter besigtigelse finder, at der er brand- og  

 sundhedssfarlige forhold i strid med § 70, stk. 1 til 5.
Boligkommissionen har været hørt i sagens anledning og har i skrivelse af  

 23. januar 1992 henholdt sig til sin afgørelse.
Forannævnte skrivelse fra  

 Boligkommissionen har været sendt til udtalelse hos klageren med  

 Byfornyelsesnævnets brev af 27. januar 1992.
 Lejerne er hørt i sagens anledning, men har ikke ytret sig.  

 Byfornyelsesnævnet har foretaget besigtigelse den 25. februar 1992.
Efter en drøftelse af sagens oplysninger på et møde i Byfornyelsesnævnet  

 den 25. februar 1992 har Byfornyelsesnævnet vurderet, at Boligkommissionens  

 beslutning ikke omfatter spørgsmål om forståelse af loven eller af en i  

 medfør af denne fastsatte bestemmelse.
Byfornyelsesnævnet har dog vedtaget at  

 behandle den indbragte sag i medfør af Byfornyelseslovens § 76, stk. 3, 2.  

 punktum, idet man har vurderet, at Boligkommissionens afgørelse i den  

 foreliggende sag må antages at have videregående betydelige følger for  

 klageren.
 Efter den stedfundne besigtigelse og efter en gennemgang og drøftelse af  

 sagens oplysninger skal herefter meddeles, at Byfornyelsesnævnet ikke har  

 fundet grundlag for at ændre Københavns Boligkommissions afgørelse af 17.  

 september 1991, hvilken afgørelse derfor stadfæstes i henhold til de i  

 afgørelsen anførte grunde.
Det skal i øvrigt anføres, at Byfornyelsesnævnet ikke finder at have  

 hjemmel til at pålægge Boligkommissionen at meddele et påbud i henhold til  

 Byfornyelseslovens § 72, jfr. herved bl.a. en dom af 11. juni 1990 fra  

 Københavns Byrets afd.
A, sag A.L. 60/1988.
Ifølge Byfornyelseslovens § 84 kan nævnets afgørelse indbringes for  

 boligretten efter reglerne i lejeloven og senest 4 uger efter, at  

 underretning er meddelt parterne, såfremt afgørelsen omfatter spørgsmål om  

 forståelse af loven eller en i medfør af denne fastsat bestemmelse.
Som  

 anført er dette ikke tilfældet i denne sag.
Boligrettens adresse er: Københavns Byret, Domhuset, Nytorv, 1450 Kbh.
K.  

 Bent Østerborg formand Flemming Mortensen sekretær KØBENHAVNS BOLIGKOMMISSION Ottiliavej 3, 2500 Valby Telefon: 33 66 53 70 - Telefax: 31 17 70 74 Dato: 17 DEC. 1991 Lb.nr. 5 ls/kt A/S Forsikringsselskabet Codan Gammel Kongevej 60 1850 Frederiksberg C Københavns Boligkommission har d.d. tilskrevet  Kompagniet  Nordvigen  

  ApS,  Gothersgade  89,  1123  Køøbenhavn K, således:
» Ejendommen matr. nr. 52b, Udenbys Vester Kvarter,  

 Oehlenschlægersgade 2/Vesterbrogade 77 Boligkommissionen har i sit møde den 11. december 1991 vurderet ovennævnte  

 ejendom i henhold til byfornyelseslovens kap.
VIII om kondemnering m.v. af  

 sundheds- eller brandfarlige boliger og opholdsrum (Boligministeriets  

 lovbekendtgørelse nr. 498 af 28. juni 1990 som ændret ved lov nr. 274 af 8.  

 maj 1991).
 Med hensyn til de forhold, der ligger til grund for Boligkommissionens  

 vurdering, henviser man til vedlagte beskrivelse af 6. november 1991.
 Kommissionen skønner, at benyttelse af ejendommen til beboelse og ophld  

 helt eller delvis er forbundet med sundheds- og brandrare, jfr. lovens § 70,  

 særlig stk. 3, nr. 3, stk. 4, nr. 2 og 3 og stk. 5.
I denne anledning nedlægger Boligkommissionen i medfør af lovens § 73,  

 stk. 1, jf. stk. 2, forbud mod at ejendommens tagetage anvendes til beboelse og ophold for mennesker.
 Forbudet træder i kraft ved lejeledighed og senest den 1. juli 1992.
 Kondemnering (forbud) efter § 73 medfører ikke adgang til erstatning.
 Ejendommens ejer skal sørge for, at de lokaliteter, der er omfattet af  

 forbudet efter § 73, fraflyttes og ryddes for bohave m.v. senest, når  

 forbudet træder i kraft, det vil sige senest den 1. juli 1992, og ejeren skal  

 endvidere i overensstemmelse med bestemmelserne i lovens § 36 opsige de  

 lejemål, som er omfattet af afgørelsen.
 I henhold til lovens § 73, stk. 7, skal det nedlagte forbud respekteres af  

 ejendommens ejer og indehavere af andre rettigheder over ejendomemn uden  

 hensyn til, hvornår retten er stiftet.
Forbudet vil blive tinglyst på ejendommens blad i tingbogen, og  

 ejendommens ejer vil efter stedfunden tinglysning modtage en kopi af det  

 tinglyste forbud.
Det vil heraf fremgå, at ejendommen ikke må prioriteres  

 eller omprioriteres ud over ejendommens grundværdi, jfr. herved lovens § 73,  

 stk. 8. I henhold til § 73, stk. 9, kan prioriteringsforbudet fraviges med  

 Boligkommissionens samtykke.
1) såfremt kun en mindre del af ejendommen er kondemneret, eller 2) såfremt der foreligger et godkendt forbedringsforslag, jfr. § 75.
 Efter § 73, stk. 10, gælder prioriteringsforbudet ikke lån, der ydes efter  

 lov om sanering eller efter reglerne i byfornyelsesloven.
I henhold til lovens § 73, stk. 11, skal der for kondemnerede ejendomme  

 ved førstkommende årsvurdering efter kondemneringsbeslutningen foretages  

 ansættelse til ejendomsværdi og grundværdi under hensyntagen til den ved  

 kondemneringen skete indskrænkning i ejendommens udnyttelsesmulighed, jfr.  

 lov om vurdering af landets faste ejendomme.
Ansættelsen foretages uden  

 udgift for ejeren, og Boligkommissionen sørger for underretning af  

 vurderingsmyndighederne.
 Opmærksomheden henledes på lovens § 73, stk. 1, hvorefter ejendommens ejer  

 har adgang til at søge forbudet ophævet ved at fremsætte forbedringsforslag.  

 Såfremt ejendommens ejer ønsker at fremkomme med et sådant forslag, skal det  

 være Boligkommissionen i hænde inden 12 måneder.
 De husstande i ejendommen, der bor i lokaliteter, som skal rammes på grund  

 af denne afgørelse, har som hovedregel ret til erstatningsbolig (genhusning).
 Disse husstande har tillige ret til godtgørelse fra kommune af  

 flytteudgifter.
Endvidere kan kommunen i forbindelse med genhusningen yde lån eller  

 garantere for lån til betaling af forudbetalt leje, depositum eller  

 boligandel i private andelsboligforeninger i det omfang, beløbet overstiger  

 15 kr. pr. kvadratmeter bruttoetageareal.
Det er en betingelse, at kommunen  

 skønner, at den pågældende husstand har et konkret behov for disse ydelser.
 Endelig gælder der særlige regler om genhusningsboligsikring.
Reglerne om genhusning og om de forskellige former for økonomisk støtte  

 findes i byfornyelseslovens kap.
IV, navnlig §§ 38, 39 og 45, stk. 1, samt i  

 lov om individuel boligstøtte (Boligministeriets lovbekendtgørelse nr. 467 af  

 1. august 1988), navnlig kap. 5 om sanerings-, byfornyelses- og  

 forbedringsboligsikring samt § 52a.
De husstande, som skal genhuses, vil modtage et genhusningsskema og tilbud  

 om ny lejlighed fra Københavns Kommunes Rådhus- og Ejendomsforvaltning Beboelsesejendommene Stormgade 18 1555 København V tlf. 33 66 24 66.
 Kommunens beboelsesejendomme, der har modtaget kopi af denne skrivelse  

 samt oplysning om, hvem der skal genhuses, vil være de pågældende busstande  

 behjælpelig med vejledning om genhusning.
 De forskellige former for økonomisk støtte ydes af Magistratens 3.  

 afdeling, Socialcenteret for Særlige Opgaver, Njalsgade 13, 2. sal, 2300  

 København S, tlf.: 31 57 72 01, der vil være behjælpelig med vejledning om de  

 forskellige støttemuligheder.
 Husstande, der har ret til genhusning m.v., har i henhold til  

 byfornyelseslovens § 40, stk. 1, mulighed for at få godtgørelse fra kommunen,  

 hvis de tilbyder selv at skaffe sig en anden bolig.
 I henhold til byfornyelseslovens § 76 kan forbudet, for så vidt angår  

 spørgsmål om forståelse af loven eller en i medfør af denne fastsat  

 bestememlse, af ejendommens ejer, af pentehavere i ejendommen eller mindst  

 1/4 af ejendommens boliglejere, hvis lejemål omfattes af beslutningen,  

 indbringes for Byfornyelsesnævnet for Københavns Kommune, Larslejstræde 2,  

 1451 København K.
 Indbringelse af sagen for Byfornyelsesnævnet kan endvidere tillades, hvis  

 beslutningen efter Byfornyelsesnævnets vurdering har almindelig interesse  

 eller videregående betydelige følger for klageren.
Indbringelsen skal ske skriftligt inden 6 uger.
Den nødvendige  

 dokumentation skal vedlæggges, jfr. lovens § 80, stk. 1. Indbringelsen har  

 ikke opsættende virkning, medmindre nævnet efter begæring af klageren eller  

 af Boligkommissionen træffer bestemmelse derom, jfr. byfornyelseslovens § 80,  

 stk. 2.« Hvilket herved meddeles p.f.v. e.b.
