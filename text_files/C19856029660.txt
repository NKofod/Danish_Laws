Generel orientering Den nye lov om statstilskud til produktudvikling betyder, at virksomheder  

 nu kan få tilskud til følgende typer udviklingsarbejde:
 1. Udvikling af fysiske produkter med efterfølgende  

 produktion og afsætning som mål.
 2. Udvikling af eget produktionsanlæg  

 (produktionsudstyr og/eller -system).
 3. Udvikling af systemer eller edb-programmer med  

 afsætning for øje.
 Punkterne 2 og 3 er nye i forhold til den tidligere lov.
Tilskud kan også som noget nyt gives til forundersøgelser, d.v.s.  

 projekter der omfatter det at udarbejde beslutningsgrundlag for det egentlige  

 udviklingsarbejde samt nærmere at planlægge og budgettere dette.
Tilskud til  

 forundersøgelser vil især kunne komme på tale ved projekter af ovennævnte  

 type 2, og især ved projekter i tilknytning til det teknologiske  

 udviklingsprogram, se omtalen af dette senere.
 Projekter skal sigte mod - inden for en kortere årrække - at fremme  

 virksomhedernes konkurrenceevne og især ekspansion, til gavn for  

 beskæftigelse og betalingsbalance.
Hvem kan få tilskud Alle virksomheder, uanset størrelse, inden for industri, håndværk og  

 service.
Landbrugets og fiskeriets forædlingsvirksomheder er også omfattet af  

 ordningen.
 Såvel enkeltvirksomheder som grupper af virksomheder kan opnå tilskud.
 Den eller de, der ansøger, skal kunne sandsynliggøre den fornødne faglige  

 baggrund såvel for gennemførelsen af udviklingsarbejdet som for den  

 efterfølgende kommercielle udnyttelse af resultatet.
 Hvis den kommercielle udnyttelse stiller særlige økonomiske krav, skal  

 ansøgere kunne sandsynliggøre, at disse krav kan opfyldes.
Tilskudsordningen skal ifølge sit formål være et incitament til en øget  

 udviklingsindsats.
Ansøgere skal derfor sandsynliggøre, at projektet  

 repræsenterer en sådan ekstraindsats, d.v.s. at tilskuddet er af væsentlig  

 betydning for projektets gennemførelse.
Hvilke aktiviteter kan opnå tilskud Selve udviklingsarbejdet skal kunne formuleres som et projekt.
Det vil  

 sige, at det rent fagligt skal kunne beskrives, hvor man står med  

 projektideen idag og hvad slutmålet for arbejdet er.
Desuden skal der  

 foreligge en plan for det arbejde, der ventes gennemført frem til slutmålet.
Der kan søges tilskud til såvel nyudviklinger som til forbedringer af  

 eksisterende produkter og processer.
Det er ikke et krav, at det påtænkte  

 projekt har en særlig teknisk nyhedsværdi.
 Tilskud kan ydes til aktiviteter fra og med fastlæggelse af funktionskrav  

 til produkt, proces eller system og til og med det efterfølgende udviklings-,  

 konstruktions- og produktmodningsarbejde.
Desuden kan der gives tilskud til »aktiviteter som er nødvendige  

 forudsætninger for en erhvervsmæssig udnyttelse af resultaterne af  

 udviklingsarbejdet«.
Det vil eksempelvis sige til markedsundersøgelser,  

 udvikling/tilrettelægning af efteruddannelsesprogrammer for medarbejderne i  

 en virksomhed i forbindelse med udvikling og ibrugtagning af ny  

 produktionsteknologi, udvikling af markedsføringsstrategi samt planlægning af  

 markedsføring m.v. (men ikke egentlig salgsarbejde).
Virksomheden kan få tilskud til meromkostninger ved udviklingsarbejdets  

 gennemførelse - udgifter til direkte løn, konsulentbistand, materialer,  

 særligt udstyr, afprøvning.
Derimod kan der ikke opnås tilskud til  

 omkostninger som anlægsinvestering, andel i afskrivninger, lokaleudgifter  

 samt generelle drifts- og serviceudgifter m.v.
Der kan heller ikke ydes  

 tilskud til aktiviteter, der ligger før bevillingsdatoen.
Tilskuddets størrelse Der kan normalt opnås tilskud, der dækker op til 40 procent af  

 meromkostningerne ved udviklingsarbejdet.
Dog kan der i særlige tilfælde  

 gives et større tilskud.
 Tilskud ydes med en procentsats, som må forventes at give et  

 tilstrækkeligt incitament til arbejdets gennemførelse.
 Tilskud kan ikke overstige 2 mio. kr. til eet projekt, og en virksomhed  

 kan ikke ialt modtage mere end 2 mio. kr.
 Udviklingsarbejder, hvor de samlede meromkostninger er budgetteret til  

 mindre end 50.000 kr., vil ikke kunne opnå tilskud med mindre der er tale om  

 en enkelt virksomheds andel i et gruppeprojekt.
Udbetaling af tilskud Tilskuddet kan enten udbetales samlet ved udviklingsarbejdets afslutning  

 eller a conto på grundlag af periodevis fremsendte opgørelser over afholdte  

 udgifter.
 For alle opgørelser gælder det, at de skal være attesteret af en  

 statsautoriseret eller registreret revisor.
 Udgifter opgøres uden moms.
 Det udbetalte tilskud skal ikke medtages i tilskudsmodtagerens  

 skattepligtige indkomst.
 Retten til kommende udbetaling af tilskud kan transporteres til et  

 pengeinstitut.
 Det er en betingelse for tilskud, at projektet påbegyndes og søges  

 afsluttet inden for bestemte tidsfrister aftalt mellem ansøgeren og  

 styrelsen.
Virksomheden registrerer det antal timer, virksomhedens ansatte bruger på  

 projektet.
Såvel ved budgettering som ved afregning opgøres lønnen som et  

 antal timer ganget med en lønsats pr. time.
Projektets øvrige omkostninger  

 vil normalt være betaling af regninger fra eksterne leverandører.
Rapportering Senest tre måneder efter det aftalte sluttidspunkt skal styrelsen have et  

 projektregnskab og en »faglig rapport« for projektet (besvarelse af  

 et kortfattet spørgeskema styrelsen sender virksomheden).
 Der kræves ikke rapportering undervejs i projektet med mindre der sker  

 væsentlige ændringer i forhold til den oprindelige udviklingsplan.
Det teknologiske udviklingsprogram Den nye lov om Statstilskud til Produktudvikling varetager en del af det  

 teknologiske udviklingsprogram, Teknologirådet gennemfører i 1985-89.
 Der er særlige favorable vilkår så længe dette program løber for  

 projekter, der bringer informationsteknologi i anvendelse i produkter,  

 produktionssystemer eller som selvstændige ydelser.
 De særlige tilbud i forbindelse med udviklingsprogrammet er beskrevet i en  

 særskilt brochure: »Produkt- og procesudvikling i virksomheder.  

 Muligheder for offentlig medfinansiering«, som kan rekvireres fra  

 styrelsen.
 Undervejs i udviklingsprogrammet kan de opnåede erfaringer medføre  

 ændringer af udviklingsprogrammets tilbud.
 Derfor anbefales det at rekvirere nyeste udgave af denne brochure, når  

 projekter med særligt informationsteknologisk indhold planlægges.
Medfinansiering fra Udviklingsfondet Er der tale om projekter med en særlig teknisk nyhedsværdi, kan  

 Udviklingsfondet eventuelt tilbyde medfinansiering - normalt på gunstigere  

 vilkår end tilskudsordningen.
 Sådanne projekter vil normalt være karakteriseret som økonomisk  

 omfattende, langvarige, teknologisk avancerede o.lign. i modsætning til de  

 mere »almindelige« projekttyper, som tilskudsordningen sigter mod.  

 Et projekt kan ikke samtidig modtage finansiering fra Udviklingsfondet og  

 tilskudsordningen.
 Teknologistyrelsen har en særlig vejledning for ansøgning om  

 medfinansiering fra Udviklingsfondet, som kan rekvireres hos styrelsen.
Er der hos ansøger tvivl om, hvilken ordning det er mest hensigtsmæssigt  

 at søge til et givet projekt, er styrelsen gerne til rådighed for en  

 afklaring.
Viser det sig, at en ansøgning er sendt til den  

 »forkerte« ordning, tager styrelsen initiativ til en aftale med  

 ansøger om at flytte ansøgningen, uden at det normalt forsinker behandlingen  

 af ansøgningen.
Lovgrundlag og administration Selve loven er aftrykt sidst i denne vejledning. det er lov nr. 46 om  

 statstilskud til produktudvikling.
Den afløser lov af samme navn nr. 470 af  

 1. december 1977. Den nye lov trådte i kraft den 24. februar 1985.
 Tilskudsordninen administreres af Teknologistyrelsen med bistand fra et  

 rådgivende udvalg nedsat af industriministeren.
 Såvel medarbejdere i teknologistyrelsen som medlemmer af det rådgivende  

 udvalg har tavshedspligt om de konkrete sager.
Ansøgningsvejledning For at lette såvel Deres som styrelsens arbejde med ansøgninger anbefales  

 det, at ansøgninger udarbejdes efter nedenstående disposition.
Spørgsmålene under de enkelte punkter i dispositionen er alene ment som  

 vejledende, så spørgsmål der er mindre relevante for netop Deres virksomhed  

 eller projekt, kan blot springes over.
Tilsvarende er De velkommen til at  

 give andre opysninger, som De finder er af betydning for vurderingen af  

 ansøgningen.
 Har De til nogle punkter materiale liggende, som er udarbejdet til andet  

 formål, kan De vedlægge dette som bilag og blot henvise hertil i selve  

 ansøgningen.
Skemaet sidst i brochuren anvendes af styrelsen som »stamblad«  

 på sagen, og bedes derfor udfyldt og fremsendt ved hver ny ansøgning.
Skemaet  

 er kun et bilag til den egentlige ansøgning, som så vidt muligt udarbejdes  

 efter følgende dispostition:
Om virksomheden Har virksomheden tidligere søgt tilskud til produktudvikling, indledes  

 ansøgningen med at anføre det tidligere sagsnummer.
Tidligere indsendte oplysninger om f.eks. virksomheden, herunder  

 regnskaber, brochurer m.v. behøver herefter ikke medtaget i den nye  

 ansøgning.
I fornødent omfang meddeles blot, hvad der er »sket siden  

 sidst«.
a.
Ansøgeren hvem er virksomhedens ansvarlige ledelse? ejerforhold? virksomhedens tilknytning til koncerner eller anden finansiel,  

 produktionsmæssig, ledelsesmæssig eller anden tilknytning til andre danske  

 eller udenlandske virksomheder? b.
Hidtidig virksomhed For de seneste par år belyses forhold som:
hvad er virksomhedens hovedaktiviteter? hvad består omsætningen af, hvilke mængder, hvilke kundekategorier? I hvilket omfang til eksport, til hvilke lande især? c. Økonomiske forhold som bilag i eet eksemplar vedlægges kopi af reviderede årsregnskaber for  

 de seneste tre år.
 foreligger sådant materiale ikke - fordi virksomheden er ny - vedlægges  

 oplysninger om ansøgerens skattepligtige indtægt, formue og gældsforhold,  

 f.eks. i form af kopi af selvangivelser for de pågældende år suppleret med  

 åbningsstatus for virksomheden.
 er ansøger en enkeltmandsvirksomhed, interessentskab eller lign. vedlægges  

 også oplysninger om indehavernes personlige økonomi.
 større udsving i driftsresultater, egenkapital o.a. kommenteres i  

 fornødent omfang.
 udviklingen siden senest afsluttede regnskabsår belyses f.eks. ved  

 fremlæggelse af perioderegnskab og driftsbudget (hvor der ikke er taget  

 hensyn til et evt. tilskud).
Om udviklingsprojektet d.
Udviklingsarbejdets faglige indhold Beskrivelsen under dette punkt kan ofte deles i 3 afsnit:
- hvor står projektet rent fagligt idag, hvad er der eventuelt allerede  

 gennemført frem til nu? - hvilke rent teknisk/faglige mål er der for projektet? (hvilke f.eks.  

 tekniske specifikationer ønskes opnået med projektet eller hvad er de  

 væsentligste kendetegn ved slutproduktet?).
 - den faglige plan for arbejdet for at nå ovennævnte mål. (Især ved større  

 projekter kan det være rimeligt at dele planen op i naturligt afgrænsede  

 tekniske delopgaver).
Det er ofte en fordel af belyse projektet gennem bilag, f.eks. i form af  

 brochurer om eksisterende produkter (evt. konkurrende), relevante  

 tidsskrifter, artikler el.lign.
Foreligger der grovskitser for det der tænkes  

 udviklet, vil sådanne også ofte kunne støtte beskrivelsen.
Styrelsen anmoder  

 dog om sådant bilagsmateriale ikke bliver alt for omfattende.
 Som ydeligere vejledning er nedenfor anført nogle mere præcise spørgsmål  

 for tre typiske typer af udviklingsprojekter.
 Bemærk imidlertid at et konkret projekt udmærket kan være en blanding af  

 de tre typer.
 De tre typiske projekttyper er:
 d.1 Udvikling af fysiske produkter med henblik på produktion og salg af  

 disse.
 Spørgsmål:
hvad er det for et produkt der skal udvikles? (Om fornødent: Hvad bruges det til?) er der tale om videreudvikling af et produkt, som De har/har haft på  

 programmet tidligere? Hvilke funktioner/egenskaber tilstræbes i det nye produkt? (F.eks. beskrevet i forhold til Deres egne eller konkurrenters  

 eksisterende produkter).
 hvad er de væsentligste tekniske udviklingsopgaver der skal løses for at  

 nå frem til det ønskede produkt? (Især i større projekter er der ofte tale  

 om, at der skal løses en række »selvstændige« udviklingsopgaver  

 f.eks. velafgrænsede mekaniske og elektroniske delproblemer).
den faglige plan for projektet? d. 2 Udvikling af produktionsanlæg, -processer, -styringssystemer (f.eks.  

 edb) til eget brug i virksomheden.
 Spørgsmål:
hvad skal det udviklede kunne? er der tale om en videreudvikling af noget allerede etableret eller er det  

 udvikling af noget »helt nyt«? hvilke funktioner/egenskaber tilstræbes i det nye anlæg/system? (Evt.  

 beskrevet som forskel til det eksisterende).
knytter udviklingsarbejdet sig til eventuelle større  

 anskaffelser/anlægsinvesteringer - i givet fald hvorledes? den faglige plan for projektet? d. 3 Udvikling af systemer eller edb-programmer med henblik på salg af  

 disse.
 Spørgsmål:
 hvad er projektets formål? (funktionsmæssigt - hvad skal det bruges til?).
 er der tale om en videreudvikling? (Hvad består det eksisterende så i?).
hvike væsentlige (nye) funktioner/egenskaber tilstræbes og hvilke særlige  

 udviklingsproblemer ligger heri? hvad er det for funktioner/egenskaber der især gør at det færdige  

 system/program forventes at kunne sælges? den faglige plan for projektet? Om udvikling af ebd-programmer henviser vi til styrelsens publikation  

 »Softwareudvikling, retningslinier«.
Heri beskrives hvilke  

 minimumskrav, der i en virksomhed generelt bør stilles til planlægning,  

 gennemførelse og dokumentation af denne type udviklingsprojekter.  

 Publikationen er et generelt anvendeligt »værktøj« ved udvikling af  

 edb-programmer og altså ikke alene rettet mod de projekter der søges tilskud  

 til.
Publikationen kan rekvireres fra styrelsen (gratis).
e.
Udviklingsarbejdets resultater Under dette punkt redegøres for de kommercielle forventninger til  

 projektresultaterne.
 Redegørelsens form vil naturligvis afhænge af, hvilken type projekt der er  

 tale om.
 De vejledende spørgsmål er derfor opdelt i de tre kategorier, der er nævnt  

 under pkt. d, men også her kan det konkrete projekt udmærket indeholde  

 elementer af flere af projekttyperne.
 e.1 Fysiske produkter (jvf. d.1).
 Spørgsmål:
hvilke mængder ventes afsat af det udviklede produkt i de nærmeste år  

 efter udviklingsarbejdets afslutning? (Markedsvurdering,  

 eksport/hjemmemarked, evt. belyst ved en vurdering af totalmarked og af  

 virksomhedens markedsandel) hvilken omsætning og hvilket bidrag til overskud ventes, hvis ovenstående  

 forventninger indfries? (Lønsomhedsberegninger anføres.
Det kan ofte være  

 nyttigt at gennemføre en beregning af hvilken minimumsomsætning der skal til,  

 for at sikre en fornuftig forrentning af investeringerne) har produktet anden betydning for virksomheden? (Strategisk betydning,  

 f.eks. i form af at det pågældende produkt kan give afledet omsætning af  

 andre af virksomhedens produkter eller medvirke til en perspektivrig  

 tilegnelse af ny teknologi).
forventningerne til virksomhedens samlede omsætningsudvikling og  

 projektets betydning herfor? e. 2 Eget produktionsanlæg (jvf. d.2).
 For denne type projekter vil forventninger til de økonomiske konsekvenser  

 normalt ikke kunne beskrives lige så præcist som under e.1.
 Beskrivelsen ønskes givet i følgende hovedpunkter og nok ofte mere i tekst  

 end i tal.
 Spørgsmål:
egentlige rationaliseringsvirkninger? (D.v.s. direkte økonomiske virkninger på Deres produktion af nuværende  

 produkter.
Materiale-, energi-, lager-, personalebesparelser o.lign.
Disse  

 forhold bør der i vidt omfang kunne sættes tal på) forbedrede muligheder for at kunne tilgodese kundebehov? (F.eks. kortere  

 leveringstid, kvalitetsforbedring, bedre mulighed for at kunne imødekomme  

 individuelle kundeønsker, mulighed for at tage helt nye produktioner op,  

 kortere omstillingstid o.s.v.
Hvor det er muligt ønskes der sat tal på disse  

 forventninger) anden betydning af projektet? (Strategisk betydning, f.eks. i form af at  

 virksomheden via projektet går ind i et helt nyt udviklingsforløb, en ny  

 teknologi eller andet.
Sådanne virkninger vil sjældent kunne underbygges med  

 tal, men er på den anden side nok så væsentlige for virksomhedens beslutning  

 om at gå ind i projektet.
Samtidig vil virkninger af denne art være  

 væsentlige for styrelsens bedømmelse af projektet).
forventningerne til virksomhedens samlede omsætningsudvikling og  

 projektets betydning herfor? e.3 Systemer og edb-programmer (jfr. d.3) Spørgsmål:
hvilken omsætning ventes udviklingsarbejdet at resultere i og med hvilken  

 lønsomhed? hvad udgøres omsætningen af? (F.eks. eengangssalg af »varen« til  

 diverse kunder, indgåelse af videre aftaler med kunder om udvikling, service  

 eller andet, licenser m.v.).
 hvor er markedet? (Eksport, hjemmemarked - hvis især sidstnævnte ønskes en  

 kort redegørelse for virkninger for køberne af at tage varen i anvendelse).
 hvad bygger omsætningsforventningerne på? (Markedsvurdering, plan for  

 markedsføring/afsætning).
 anden betydning af projektet? (Jvf. samme pkt. under e.2).
forventningerne til virksomhedens samlede omsætningsudvikling og  

 projektets betydning herfor? f.
Tidsplan Hvis spørgsmålene under dette punkt ikke naturligt er besvaret under pkt.  

 d og e anføres:
hvor lang tid vil det udviklingsarbejde, der søges tilskud til, strække  

 sig over? hvornår forventes de kommercielle resultater opnået? g.
Udviklingsbudget Udviklingsbudgettet knytter sig naturligvis til den faglige plan for  

 udviklingsarbejdet beskrevet under pkt. d.
Ved større projekter kan det - som  

 for den faglige plan - være relevant at opdele på delopgaver.
 Budgettet opsplittes i følgende hovedposter:
Interne lønomkostninger (se efterfølgende vedr. fastsættelse af timesats) Lønkategori 1 Ved budgettering af interne lønomkostninger anvendes passende afrundede  

 timesatser, repræsenterende de pågældende medarbejderes direkte timeløn  

 (incl. feriepenge og sociale tillæg). Har flere medarbejdere nogenlunde samme  

 løn anvendes en fælles gennemsnitlig timesats.
 For tiden udregnes timesats for funktionærer som bruttoårsløn divideret  

 med 1700 og for timelønnede som faktisk timeløn plus 25 pct.
 Hvis der efter udviklingsarbejdet forventes væsentlige indtægter fra salg  

 af f.eks. prototyper,materialer eller særligt udstyr anskaffet eller  

 fremstillet inden for budgettet anføres disse forventede indtægter.
Hvis anskaffede eller udviklede og fremstillede værkstøjer, forme,  

 prototyper m.v. forventes at kunne anvendes i virksomheden, f.eks. i den  

 efterfølgende produktion eller i videre udviklingsarbejde, anslås værdien  

 heraf.
Værdien kan f.eks. fastsættes ud fra en skønnet genanskaffelsespris  

 for de pågældende værktøjer m.v.
h.
Personale til udviklingsarbejdet har virksomheden det fornødne personale til gennemførelse af  

 udviklingsarbejdet? forventes der konsulentbistand under en eller anden form, i givet fald  

 hvorfra? i.
Ressourcer for udnyttelsen af udviklingsarbejdet skal der foretages særlige investeringer efter udviklingsarbejdets  

 afslutning for at opnå de forventede kommercielle virkninger? I givet fald  

 hvilke og hvor store (f.eks. bygnings-, udstyrs-, maskininvesteringer eller  

 tilsvarende).
skal der foretages særlige markedsføringsinvesteringer? skal der opdyrkes nye markeder eller etableres nye salgskanaler.
j.
Egenfinansiering hvorledes vil virksomheden finansiere sin andel af udviklingsarbejdet? hvorledes kan virksomheden finansiere den efterfølgende kommercielle  

 udnyttelse af projektresultaterne? Andre forhold k.
Tilskuddets betydning for udviklingsarbejdet Det er et vilkår for tilslutningsordningen at tilskud skal tilskynde til  

 en ekstraindsats vedrørende produktudvikling.
Det ønskes derfor belyst,  

 hvorledes udviklingarbejdet repræsenterer en sådan ekstraindsats.
vil projektet f.eks. ikke blive gennemført, såfremt tilskud ikke ydes,  

 eller vil det i givet fald komme til at strække sig over væsentlig længere  

 tid, eller vil manglende tilskud evt. føre til ændringer i den faglige plan? der ønskes en kort og begrundet redegørelse for, hvorledes De vil  

 disponere, såfremt tilskuddet ikke bevilges.
forventer De af gennemføre andre udviklingsaktiviteter (uden tilskud) i  

 projektperioden.
Art og økonomisk omfang? l.
Beskæftigesesmæssig effekt hvilke beskæftigelsesmæssige virkninger ventes udviklingsprojektet at få  

 for årene efter projektets afslutning? medfører projektet væsentlige beskæftigelsesmæssige virkninger hos danske  

 underleverandører? I givet fald hvilke? m.
Eksport eller importkonkurrerende effekt Som supplement til de oplysninger, der er givet under pkt. e, redegøres  

 eventuelt her for forventede eksport/importkonkurrerende virkninger af  

 projektet.
n.
Konkurrenceforhold hvilke danske hhv. udenlandske virksomheder vil De især komme til at  

 konkurrere med på hjemmemarkedet hhv. eksportmarkedet (på det område  

 projektet vedrører)? Kun de væsentligste nævnes.
o.
Tidligere projektet m.v.
 har virksomheden tidligere modtaget statstilskud til produktudvikling  

 eller finansiering fra Udviklingsfondet oplyses kort om resultaterne af  

 det/de tidligere udviklingsprojekter.
 endvidere oplyses om andre forhold som virksomheden anser for væsentlige  

 ved bedømmelse af ansøgningen, f.eks. om udviklingsprojektet »tillige  

 tjener andre samfunds- og erhvervsmæssige, herunder energipolitiske  

 formål«, jfr. lovens § 3.
Lov nr. 46 af 20. februar 1985 Lov om statstilskud til produktudvikling VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
 § 1.  Der kan inden for de årlige bevillinger på  

 finansloven til teknologi- og produktudvikling gives tilsagn om statstilskud  

 til private virksomheder inden for industri, håndværk og service til  

 videreudvikling, forbedring og nyudvikling af produkter, herunder systemer,  

 edb-programmer, produktionsprocesser, -metoder og -anlæg, samt aktiviter, som  

 er nødvendige forudsætninger for en erhvervsmæssig udnyttelse af resultaterne  

 af udviklingarbejdet (produktudvikling).
 § 2.  Tilskud kan ydes til virksomheder, som har en  

 tilstrækkelig produktions- og markedsføringskapacitet.
 Stk. 2.  Tilskud kan tillige ydes til grupper af  

 virksomheder m.v.
§ 3.  Tilskud til produktudvikling kan ydes, såfremt  

 ansøgeren kan sandsynliggøre, at tilskuddet kan forventes at få væsentlig  

 beskæftigelsesmæssig, eksportfremmende eller importkonkurrerende virkning.  

 Særligt hensyn kan tages til projekter, der tillige tjener andre samfunds- og  

 erhvervsmæssige, herunder energipolitiske, formål.
Tilskud kan nægtes, hvis  

 det på grund af virksomhedens størrelse og soliditet er rimeligt at forvente,  

 at produktudviklingen vil blive gennemført også uden tilskud.
 Stk. 2.  De forventede virkninger af et projekt skal som  

 hovedregel kunne påregnes inden for en periode på 5 år fra projektets  

 påbegyndelse.
§ 4.  Tilskud ydes normalt med indtil 40 pct. af de  

 meromkostninger, ansøgeren kan dokumentere i forbindelse med  

 produktudviklingen.
Omkostningerne opgøres med fradrag af merværdiafgift.
Stk. 2.  Tilskuddet kan højst udgøre 2 mill. kr. til  

 hvert projekt.
Ingen virksomhed kan modtage mere end 2 mill. kr. i tilskud.
 Stk. 3.  Der kan ikke ydes tilskud til projekter, hvor  

 de tilskudsberettigede omkostninger udgør mindre end 50.000 kr.
 § 5.  Projekter skal gennemføres inden for  

 tidsfrister, som fastsættes i tilskudsaftalen.
 Stk. 2.  Tilskud ydes ikke til omkostninger, som  

 virksomheden har afholdt eller påtaget sig at afholde, inden tilsagn om  

 tilskud er givet.
 Stk. 3.  Tilskud udbetales mod dokumentation af de  

 udgifter, som tilsagnet vedrører.
 § 6.  Ansøgning om tilskud bilagt redegørelse for det  

 påtænkte projekt indsendes til teknologistyrelsen, der træffer afgørelse i  

 sager om tilskud.
 Stk. 2.  Til bistand for teknologistyrelsen ved  

 behandlingen af tilskudsansøgninger nedsætter industriministeren et  

 rådgivende udvalg af sagkyndige med særligt kendskab til produktudvikling,  

 produktion og markedsføring.
 Stk. 3.  Teknologistyrelsen kan i særlige tilfælde  

 inddrage konsulentbistand ved behandlingen af tilskudssager.
 § 7.  Tilskud kan ikek ydes til projekter, hvortil der  

 ydes bistand efter lov nr. 104 af 20. marts 1970 om fondet til fremme af  

 teknisk og industriel udvikling.
 § 8.  Teknologistyrelsen kan inden for de i § 1 nævnte  

 bevillinger afholde udgifter til oplysnings- og vejledningsvirksomhed i  

 forbindelse med denne lov.
§ 9.  Teknologistyrelsen kan bestemme, at tilsagn om  

 tilskud bortfalder helt eller delvis, og at udbetalte tilskud skal  

 tilbagebetales, hvis § 10.  Industriministeren fastsætter tidspunktet for  

 lovens ikrafttræden.
 Stk. 2.  Lov nr. 470 af 14. september 1977 om  

 statstilskud til produktudvikling ophæves.
 § 11.  Loven gælder ikke for Færøerne og Grønland.
Givet på Christiansborg slot, den 20.  

 februar 1985 Under Vor Kongelige Hånd og Segl MARGERETHE R.
/Ib Stetter Lov nr. 531 af 10. december 1980.
Lov om ændring af ligningsloven (Tilskud til produktudvikling m.v.) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om påligningen af indkomst- og formueskat til staten  

 (ligningsloven), jfr. lovbekendtgørelse nr. 399 af 11. september 1979, som  

 ændret senest ved lov nr. 278 af 16. juni 1980, foretages følgende ændring:
 Efter § 7 B indsættes:
 »§ 7 C.  Tilskud efter lov om statstilskud til  

 produktudvikling samt beløb, der efter lov om »Fondet til fremme af  

 teknisk og industriel udvikling« ydes i form af tilskud eller  

 gældsnedskrivning, medregnes ikke til den skattepligtige indkomst.'.
§ 2 Loven har virknig fra og med indkomståret 1980.
