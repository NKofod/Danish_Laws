Salg i ekspropriationssituation Spørgsmål Vil fortjeneste  

 ved afståelse af matr. nr. 5a til X Kommune være fritaget for beskatning  

 efter  

 § 11 i ejendomsavancebeskatningsloven? Svar Ja, se  

 sagsfremstilling og begrundelse.
Beskrivelse af de faktiske forhold Skatteyderen  

 ejer matr. nr. 5a.
Arealet er landbrugsjord.
 Arealet er som  

 helhed omfattet af rammeområde B4 (boligområde 4) for Y i X Kommuneplan 2005  

 -  

 2016. Kommuneplanen er vedtaget den 12. april 2005. Planen er offentliggjort.
 Der foreligger  

 ikke en endeligt og offentliggjort lokalplan, men en del af arealet er  

 omfattet  

 af en foreløbigt vedtaget lokalplan af den 2. maj 2006.
 Af Byrådets  

 protokol af 19. december 2006 fremgår bl.a. følgende:
"Bemyndigelse  

 til at indlede ekspropriationsprocedure til byudvikling i Y Forvaltningen  

 forhandler i øjeblikket med grundejere om at erhverve arealer i Kommuneplan  

 2005 - 2016 rammeområde B4, Y, til byudvikling.
 Forvaltningen  

 ønsker i den forbindelse en bemyndigelse til at indlede  

 ekspropriationsprocedure vedr. de relevante arealer, såfremt forhandlingerne  

 ikke fører til et forligsmæssigt resultat.
 Økonomi- og  

 Erhvervsudvalget indstiller:
 At forvaltningen  

 bemyndiges til at indgå i yderligere forhandlinger, og såfremt der ikke kan  

 indgås frivillige handler at indlede en ekspropriationsprocedure.
 Vedtagelse:
Indstillingen  

 tiltrådtes." Med henvisning  

 til vedtagelsen i Byrådet har kommunen den 21. december 2006 fremsendt et  

 købstilbud  

 til skatteyderne på arealet.
 Kommunen kan,  

 med forbehold af Byrådets godkendelse, tilbyde at købe arealet for i alt kr.
 Arealet  

 overtages efter nærmere aftale, dog senest den 1. juni 2007.
 Arealet  

 overtages på ekspropriationslignende vilkår, idet kommunen, såfremt der ikke  

 indgås en frivillig aftale har truffet beslutning om at indlede en  

 ekspropriationsprocedure  

 vedr. arealet.
 Aftalen er  

 betinget af forhåndstilsagn fra skattemyndighederne om skattefritagelse af  

 salgsprovenuet.
Spørgers eventuelle opfattelse ifølge anmodning og bemærkninger til  

 sagsfremstilling Salgssummen er  

 skattefri efter ejendomsavancebeskatningslovens § 11, 2. pkt.
SKATs indstilling og begrundelse Fortjeneste ved  

 afståelse af fast ejendom, der ikke er erhvervet som led i den  

 skattepligtiges  

 næring, skal som udgangspunkt medregnes ved indkomstopgørelsen efter reglerne  

 i  

 ejendomsavancebeskatningsloven.
Dette gælder dog  

 ikke fortjeneste, der er indvundet ved modtagelse af en erstatningssum i  

 anledning af ekspropriation.
Denne fortjeneste er skattefri efter § 11, 1.  

 pkt., i ejendomsavancebeskatningsloven.
Reglen om skattefritagelse gælder  

 efter  

 lovens § 11, 2. pkt., også for fortjeneste ved salg til en erhverver, der  

 efter  

 formålet med erhvervelsen opfylder betingelserne for at ekspropriere  

 ejendommen.
 Det er ved en  

 højesteretsdom fastslået, at det efter sammenhængen med EBL § 11, 1. pkt., må  

 være en betingelse for anvendelse af EBL § 11, 2. pkt., at det på  

 aftaletidspunktet må påregnes, at dispositionen vil blive gennemtvunget ved  

 ekspropriation, såfremt en frivillig aftale ikke bliver indgået, jf.  


  

 SKM2006.438.SKAT  


  

 og Ligningsvejledningen 2006-3, afsnit  


  

 E.J.2.8  


.
 Betingelserne  

 for, at fortjeneste ved indgåelse af en frivillig aftale om afståelse af en  

 fast ejendom (et jordareal) er omfattet af skattefritagelsesbestemmelsen, er  

 herefter:
- at der på  

 aftaletidspunktet er ekspropriationshjemmel i lovgivningen til det pågældende  

 formål og - at det på  

 aftaletidspunktet må påregnes, at ekspropriation vil ske i mangel af  

 frivillig  

 aftale.
 Det er oplyst,  

 at hjemlen til at ekspropriere ejendommen findes i planlovens § 47, stk. 1.
 Det fremgår af  

 denne bestemmelse, at kommunalbestyrelsen kan ekspropriere fast ejendom, der  

 tilhører private, eller private rettigheder over fast ejendom, når  

 ekspropriationen vil være af væsentlig betydning for at sikre gennemførelsen  

 af  

 en byudvikling i overensstemmelse med kommuneplanen eller for  

 virkeliggørelsen  

 af en lokalplan eller en byplanvedtægt.
 Da det fremgår  

 af de modtagne oplysninger, at kommuneplanen er vedtaget på tidspunktet inden  

 aftalens indgåelse, anser SKAT den første af de anførte betingelser for  

 opfyldt.
 SKAT anser  

 endvidere den sidstnævnte betingelse om ekspropriationsvilje på  

 aftaletidspunktet for opfyldt, da Byrådet på sit møde den 19. december 2006 -  

 der ligger forud for tidspunktet for indgåelsen af aftalen - har truffet  

 beslutning om at bemyndige forvaltningen til at indgå i yderligere  

 forhandlinger,  

 og såfremt der ikke kan indgås frivillige handler at indlede en  

 ekspropriationsprocedure.
 SKAT besvarer  

 derfor spørgsmålet med et ja.
Skatterådets afgørelse og begrundelse Skatterådet  

 tiltræder indstillingen og begrundelsen.
