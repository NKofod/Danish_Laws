Fremsat den 29. marts 2001 af  

 Søren Kolstrup (EL) og Jette Gottlieb&nbsp  

 ;(EL) Forslag til folketingsbeslutning om bompenge i København og Århus Folketinget pålægger regeringen at  

 gennemføre en projektering med henblik på anlæggelse af et  

 elektronisk betalingssystem ved indkørsel i Københavns Kommune  

 og Århus bykerne svarende til Oslo-systemet samt at foretage en analyse  

 af effekten, såfremt provenuet tilgår henholdsvis HT og  

 Århus Sporveje.
Bemærkninger til forslaget Den voksende biltrafik i de store  

 byområder giver anledning til stadig større kritiske  

 røster fra befolkningen.
Behovet for, at der fra politisk hold  

 gennemføres løsninger, som effektivt kan nedsætte  

 bilbelastningen, er akut.
Biltrafikken i byerne vokser - i strid med  

 regeringens og Folketingets målsætning om en reduktion af  

 bilismen.
 Indførelsen af et elektronisk betalingssystem, et  

 bompengesystem, omkring København og Århus vil være en  

 væsentlig motivation til, at mange nuværende bilpendlere i stedet  

 vil vælge den kollektive trafik, som i disse og de kommende år er  

 under udbygning såvel i og omkring Århus og København.  

 Såfremt provenuet endvidere overføres til den kollektive trafik,  

 vil der samtidig kunne finansieres yderligere styrkelse af det kollektive  

 trafiktilbud i disse to byer.
Indførelsen af et elektronisk betalingssystem, et  

 bompengesystem, omkring København og Århus vil medføre en  

 væsentlig miljøforbedring og vil, såfremt provenuet  

 overføres til den kollektive trafik, samtidig kunne finansiere en  

 væsentlig og nødvendig styrkelse af det kollektive trafiktilbud  

 i disse to byer.
Luften i byerne forurenes dagligt med kulilte,  

 kvælstofilter, kulbrinter, ozon, partikler og benzen, stoffer, som  

 tilsammen er giftige, allergi- og kræftfremkaldende og giver  

 luftvejslidelser.
I København er eksempelvis 70.000 boliger  

 uacceptabelt plagede af støj fra biltrafik (over 65 dbA). Ud over  

 disse forureningsproblemer optager bilerne stadig mere og mere plads i  

 byernes rum, hvor gader, veje, pladser og gårdrum, der ellers kunne  

 have været brugt til kollektiv trafik, cykelstier, legepladser og  

 friarealer, optages af bilerne.
En betalingsring om København og Århus vil  

 nedsætte bilpendlingen og øvrig bilkørsel og kan  

 finansiere en bedre, billigere og hyppigere kollektiv trafik, herunder  

 udbygning af et velfungerende letbanesystem, som andre europæiske  

 storbyer for længst har etableret i byens gader - ikke at forveksle med  

 den førerløse metro.
Et letbanesystem kører på  

 overfladen af byens veje i stedet for bilerne og busserne.
Forslaget bygger delvist på B 50, der blev fremsat  

 1997-98, 1. samling, tillæg A 1382 og forhandlet, FF 1407. Der er ingen  

 grund til at vente 5-10 år på raffinerede tekniske  

 løsninger som road-pricing, når en betalingsringsløsning  

 ligger lige for.
Tilhængere af road-pricing skylder endvidere stadig at  

 fortælle, i hvilket omfang dette overhovedet skal bruges til at  

 begrænse bilkørslen i byerne, herunder hvilken takstpolitik der  

 tænkes anvendt.
Denne problemstilling er betydeligt mere interessant  

 end spørgsmålet om, hvorvidt og hvornår man kan få  

 teknikken til at fungere.
I Oslo er indført et elektronisk betalingssystem,  

 som teknisk er velindkørt og velfungerende.
Systemet fungerer ved, at  

 bilisten skal købe et kort (en brik), som indeholder en chip med et  

 nummer, som kan aflæses med mikrobølger.
Kortet er på  

 størrelse med et kontokort og kan købes på alle  

 tankstationer.
Ved køb af kortet indbetaler bilisten samtidig et  

 beløb, som registreres på dennes konto hos »bompengekontoret«.
I  

 Oslo-systemet betales et depositum på 150 kroner for selve kortet.  

 Bilisten anbringer brikken i en lille holder bag bakspejlet, så den  

 ikke generer udsynet.
Bilisten skal passere bompengekontrollen med helt  

 normal fart.
I Oslo kan man ved den automatiske kontrol køre i to  

 baner uden krav til sænket hastighed.
 Når bilen passerer kontrollen, sker der  

 følgende, som alt sammen sker inden for brøkdele af et  

 sekund:
 En føler i vejen registrerer, at der passerer en bil.
 Dette aktiverer en antenne, som sidder hen over vejbanen.
 Antennen aflæser nummeret på brikken og sender signalet  

 til en computer, som noterer forbikørslen på bilistens  

 konto.
 Computeren foretager »et klip« på bilistens konto, dvs.  

 trækker beløbet på dennes konto.
Computeren melder tilbage til et lyssignal, at den skal give et  

 grønt lyssignal.
Dette fortæller bilisten, at  

 forbikørslen er trukket på kontoen, og alt er vel.
Hvis computeren ved klippet registrerer, at der er få penge  

 på kontoen, melder den tilbage til lyssignalet, at det skal give et  

 gult signal.
Dette fortæller bilisten, at der skal indbetales penge  

 på kontoen.
Hvis computeren registrerer, at kontoen er tom, melder den tilbage  

 til lyssignalet, at det skal give et rødt signal.
Dette  

 fortæller bilisten, at vedkommende er blevet fotograferet og vil  

 høre nærmere, medmindre der hurtigt indbetales penge på  

 kontoen.
Hvis computeren ikke kan registrere noget nummer (f.eks. hvis bilen  

 ikke har nogen brik), tages der ligeledes et foto og gives et rødt  

 signal.
Dette fortæller bilisten, at vedkommende er blevet fotograferet  

 og vil høre nærmere.
Affotograferingen af nummerpladen - som sker i få  

 procent af forbikørslerne - kontrolleres i det centrale  

 bompenge-kontor, hvor årsagen checkes.
I de fleste tilfælde  

 skyldes det, at kontoen er tom, men såfremt der efter få dage  

 igen står penge på kontoen, sker der ikke mere.
I de  

 øvrige tilfælde kontaktes bilens ejer.
Som engangsbruger kan man i Oslo betale kontant i en  

 automat, som man skal passere og stoppe op ved for at kunne komme igennem  

 kontrollen.
I Oslo er der i alt 19 porte.
Hele systemet har kostet mindre end  

 det første års indtægt, og driftsudgiften udgør ca.  

 10 pct. af indtægterne, som er på ca. 700 mio. kr. årligt.  

 I Oslo anvendes provenuet til den generelle trafikinfrastruktur i Oslo.
Holdningen i Oslo-området til betalingssystemet om  

 Oslo er vokset støt gennem de 11 år, betalingsringen eksisteret.  

 Ved etableringen i 1989 var 30 % positive, hvilket år efter år er  

 vokset, og ved den seneste undersøgelse foretaget af Enhedslisten i København har på basis af  

 Oslo-systemet udarbejdet et forslag til en »dansk« version, hvis  

 væsentligste forskel fra Oslo-systemet er, at det skal gøres  

 økonomisk tillokkende for bilisten at købe et kontokort, som  

 yderligere fungerer som gyldig rejsehjemmel til den kollektive trafik.  

 Bilister med denne version af kontokortet vil dagligt skulle tage stilling  

 til, om han/hun skal tage toget eller bussen i stedet for bilen og herved  

 spare penge (ud over sparet benzin, slid og evt.
P-afgift). For at opnå  

 dette skal prisstrukturen for køb af kontokort være nøje  

 afpasset i henhold til målsætningen.
I Enhedslistens forslag til en bompengeordning for  

 København arbejdes eksempelvis med 32 porte, hvoraf der kun i  

 tilknytning til en tredjedel etableres mulighed for manuel betaling (det  

 fylder ekstra). Der skal ikke være porte mellem Frederiksberg og  

 København.
I Århus skal en betalingsring følge Ringvejen,  

 dvs. at betalingen omfatter indkørsel til bykernen i Århus  

 Kommune.
En betalingsring vil her kunne indføres med ca. 15 porte.  

 Gennem indkørsel-forbudt-skilte og ensretninger kan en række  

 mindre veje fungere som »bomme«, så bilisterne tvinges til kun at  

 benytte de legale indkørsler.
 Forslaget indeholder tre væsentlige afvigelser fra  

 Oslo-systemet:
1.	Hovedsigtet er, at hele provenuet skal anvendes til at øge  

 den kollektive trafikservice.
Det betyder også, at indtægterne  

 ikke må modsvares af nedskæringer i de offentlige tilskud.  

 Logikken er, at hvis bilisterne skal betale for kørsel ind i  

 København og Århus, er det rimeligt, at pengene går til at  

 øge servicen af den kollektive trafik, så bilisterne får  

 en væsentlig bedre kollektiv trafikservice end den, der i dag tilbydes;  

 en forbedring, som også de eksisterende brugere af det kollektive  

 system selvfølgelig vil nyde godt af.
2.	Der indføres et rabatsystem, så bilisten kan  

 købe »klip« til en væsentlig reduceret pris, såfremt  

 bilisten samtidig køber et HT-netkort.
I praksis er brikken indkapslet  

 i HT-kortet.
Ved indbetaling af penge på »bompengekontoen« kan bilisten  

 kun få rabat for ét klip pr. dag frem til kortets udløb -  

 modregnet eventuelle uforbrugte klip på kontoen.
De dage, bilisten  

 vælger at bruge bilen, betales en relativ høj pris herfor, fordi  

 bilisten samtidig har betalt for et HT-kort, som så ikke benyttes.  

 Vælger bilisten at tage toget, spares ikke alene klippet den dag (som  

 refunderes/overføres ved køb af nyt HT-kort), men også  

 benzin, slid og evt.
P-afgift.
Det centrale i forslaget er således, at  

 bilisten dagligt konfronteres med, at vedkommende skal betale nogle 3.	Erhvervslivet holdes udenfor i forbindelse med dette forslag, fordi  

 forslagets hovedsigte er at motivere daglige trafikpendlere til at flytte fra  

 privatbilen til den kollektive trafik og herunder, at bilisternes betaling  

 for indkørsel i København skal gå til forbedring af den  

 kollektive trafik.
Denne logik holder ikke, såfremt vare- og lastbiler  

 skal omfattes.
Spørgsmålet om, hvorledes erhvervslivet skal  

 inddrages i en bompengeordning, herunder hvad provenuet herfra skal bruges  

 til, skal således tages op i en senere fase.
I Oslo bruges  

 indtægterne til at finansiere vejnettet, og derfor tager man her  

 dobbelt takst på lastbiler over 3,5 tons.
En inddragelse af vare- og  

 godsområdet i forslaget forudsætter en nærmere fastlagt  

 plan for, hvorledes vare- og godstransporten skal ind og rundt i  

 København.
Prispolitikken omkring ordningen er afgørende for,  

 at betalingssystemet løbende motiverer bilister til at benytte den  

 kollektive trafik i stedet for bilen.
Ordningen vil således stille den  

 enkelte bilpendler over for følgende tre valg:
1.	Vælge udelukkende at køre i bil med bompengekort  

 (dyrest) 2.	Vælge at købe et kombineret  

 kollektivtrafikant-/bompengekort (mellempris) 3.	Vælge at købe et månedskort til den kollektive  

 trafik (billigst) Alternativt vil ordningen motivere bilister til at  

 køre sammen i stedet for i hver sin bil, hvilket også giver en  

 umiddelbar miljøforbedring.
I Enhedslistens forslag til prispolitik for  

 bompengebetaling arbejdes der med to principper, som lægger meget  

 vægt på det pædagogiske aspekt.
Bilisten skal motiveres til  

 at vælge en løsning, hvor han/hun dagligt skal forholde sig til,  

 at det vil være billigere at tage toget og bussen:
Bilisten kan betale for en enkelt passage eller købe et kort  

 med et vilkårligt antal klip.
I Enhedslistens forslag til  

 bompengesystem for København foreslås en pris for hvert »klip«  

 på 45 kr. 25 klip koster 1.125 kr.
Bilisten kan vælge at købe et kort, som er integreret  

 med et månedskort til den kollektive trafik.
Månedskortet  

 indeholder 25 bompengeklip.
Med København som eksempel er kortet  

 prismæssigt opbygget således, at prisen er lig et HT-netkort  

 på 790 kroner plus 6 kr. pr. klip, i alt 940 kr.
Anvendes  

 månedskortet udelukkende som bompengekort, bliver prisen pr. klip  

 således 37,60 kr., dvs. bilisten får en rabat svarende til godt 7  

 kr. pr. klip ved at købe det integrerede kort.
Beslutningsforslaget har til hensigt at få  

 regeringen til at gennemføre en samlet projektering af et  

 betalingssystem.
Heri ligger, at der bl.a. skal udarbejdes en nærmere  

 beskrivelse af det tekniske koncept, af portenes placering samt nødvendige trafikreguleringer, af driften af systemet samt af etableringsomkostninger.
Hensigten er endvidere, at regeringen skal  

 gennemføre en analyse af effekten ved at indføre et  

 bompengesystem som beskrevet, idet denne bl.a. skal indeholde en  

 vurdering af pendlertrafikkens udvikling, herunder forventet fald i  

 privatbilismen, af indtægter til den kollektive trafik, og hvilken  

 serviceforbedring disse merindtægter kan udløse i form af bedre,  

 hyppigere og billigere kollektiv trafik, herunder et moderne  

 sporvejssystem, af udviklingen i brugen af den kollektive trafik, herunder  

 merindtægter og øgede driftsudgifter, samt af miljøeffekten af et betalingssystem som  

 foreslået.
 Den gennemførte projekteringsbeskrivelse samt de  

 tilhørende analyser skal udarbejdes i en detaljeringsgrad, som kan  

 udgøre det nødvendige grundlag for en beslutning om at etablere  

 betalingsringssystemet.
Oslo-systemet Følgende oplysninger er uddrag af årsrapport  

 1999 og af diverse oplysningsmateriale fra operatøren af  

 Oslo-bompenge-systemet, Fjellinjen AS:
Brugerpriser En enkelt passage koster 13 NKR Et klippekort med 25 klip koster 265 NKR Et periode-abonnement for 1 måned koster 315 NKR Der kan købes klippekort og periodekort med flere  

 klip og længere periode med rabat.
Nøgletal Oslos bompengesystem blev oprettet i 1990 og består  

 af 19 porte.
Det er ikke muligt at køre ind til centrum af Oslo uden  

 at passere en port.
Der passerer til hverdag op mod 300.000 biler gennem  

 bompengesystemet.
Nedenfor er vist udviklingen i den gennemsnitlige  

 døgntrafik.
76 % af trafikken benytter p.t. abonnementssystemet.
Dette  

 tal er vokset støt, jf. tabellen nedenfor.
Det store antal abonnenter,  

 der kan passere betalingsanlægget uden stop, har forhindret  

 køproblemer.
 Driftsomkostninger er på godt 10 % af  

 indtægterne, og provenuet anvendes udelukkende til  

 trafikinvesteringer.
Årstal 1994 1995 1996 1997 1998 1999 Døgntrafik 212.555 218.758 225.967 233.927 240.6308 237.642 %-andel abonnement 64,9 68,6 71,3 73,0 74,1 74,9 %-andel møntautomat 21,5 16,9 15,2 14,1 13,6 13,3 %-andel manuel betaling 13,6 14,5 13,5 12,9 12,3 11,8 Indtægter, mio.
NKR.
649 686 706 737 772 788 Driftsomkostninger 72 71 73 75 74 81 Overskud, mio.
NKR.
475 514 550 597 620 597 Yderligere bilag, der informerer om  

 Oslo-systemet Under Trafikudvalgets bilag, der knyttes til behandlingen  

 af dette beslutningsforslag, vil følgende supplerende materiale, der  

 belyser Oslo-systemet, blive udsendt som underbilag under B 160 - bilag  

 1:
 underbilag 1a: »Informasjon om BOMPENGERINGEN i Oslo«, pjece udsendt af AS  

 Fjellinjen.
 underbilag 1b: »Strategi« og »Drift  

 « som to afsnit i AS Fjellinjens årsrapport 1999,  

 s. 8.
 underbilag 1c: Fjellinjens oversigtskort over placeringen  

 af bomstederne.
 underbilag 1d: foto af en af Oslos 19 porte, med dobbelt  

 passagemulighed.
 underbilag 1e: foto af en af Oslos 19 porte, med 6-dobbelt  

 passagemulighed.
Skriftlig fremsættelse Søren Kolstrup (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om bompenge i  

 København og Århus.
(Beslutningsforslag nr.
B 160).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
