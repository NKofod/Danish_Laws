Nr LSF 19 Forslag til Lov om ændring af lov om afgift af elektricitet Fremsat af ministeren for skatter afgifter (Foighel) den 7. oktober 1986 Vedtaget ved tredjebehandling den 17. oktober 1986 Lov nr. 694 af 17/10/1986 § 1 I lov om afgift af elektricitet, jf. lovbekendtgørelse nr. 406 af 20.
juni 1986, ændres i § 6, stk. 1, nr. 1, »26 øre« til: »29  

 øre« og i nr. 2 »29,5 øre« til: »32,5 øre«.
I § 11 b, stk. 1,  

 ændres »20 øre« til: »23 øre«. § 2 Stk. 1. Loven træder i kraft den 1. november 1986, og den forhøjede afgift finder anvendelse på leverancer, der sker fra og med denne dato.
Stk. 2. For løbende leverancer, for hvilke afregningsperioden påbegyndes inden lovens ikrafttræden og afsluttes efter dette tidspunkt, beregnes den forhøjede afgift af så stor en del af leverancen, som tidsrummet fra lovens ikrafttræden til afregningsperiodens slutning udgør i forhold til den samlede afregningsperiode.
Med toldvæsenets tilladelse kan der foretages afrunding ved opgørelse af den brøkdel af leverancerne, hvorefter fordelingen skal foretages.
Oprindeligt fremsat lovforslag Blad nr 21 § 1 I lov om afgift af elektricitet, jfr. lovbekendtgørelse nr. 406 af 20. juni 1986, ændres i § 6, stk. 1, nr. 1, »26 øre« til:  

 »29 øre« og i nr. 2 »29,5 øre« til: »32,5 øre«.
I § 11 b, stk.  

 1, ændres »20 øre« til: »23 øre«. § 2 Stk. 1. Loven træder i kraft den 1. november 1986, og den forhøjede afgift finder anvendelse på leverancer, der sker fra og med denne dato.
Stk. 2. For løbende leverancer, for hvilke afregningsperioden påbegyndes inden lovens ikrafttræden og afsluttes efter dette tidspunkt, beregnes den forhøjede afgift af så stor en del af leverancen, som tidsrummet fra lovens ikrafttræden til afregningsperiodens slutning udgør i forhold til den samlede afregningsperiode.
Med toldvæsenets tilladelse kan der foretages afrunding ved opgørelse af den brøkdel af leverancerne, hvorefter fordelingen skal foretages.
BEMÆRKNINGER TIL LOVFORSLAGET Afgiften af elektricitet udgør for et forbrug, der overstiger 4.000 kWh årligt i helårsboliger, der opvarmes med elektricitet, 26 øre pr. kWh og for anden elektricitet 29,5 øre pr. kWh.
Det foreslås at forhøje afgiften med 3 øre pr. kWh.
Afgiftssatserne vil herefter være 29 øre pr. kWh for elektricitet, der medgår til opvarmning af el-opvarmede helårsboliger og 32,5 øre pr. kWh for anden elektricitet.
Tilskuddet til elektricitet, der fremstilles ved vindkraft, vandkraft, biogas eller anden vedvarende energi, og som leveres til el-forsyningsnettet, udgør 20 øre pr. kWh.
Dette tilskud foreslås forhøjet til 23 øre pr. kWh.
Afgiften skønnes med de nugældende satser at ville indbringe 3.300 mill. kr. i 1986 og i 1987 4.000 mill. kr.
Den foreslåede afgiftsforhøjelse vil under forudsætning af uændret forbrug indbringe en årlig merindtægt på ca. 414 mill. kr.
I indeværende finansår anslås merindtægten til 34 mill. kr.
Det forøgede tilskud til elektricitet fremstillet ved vedvarende energi vil formindske dette provenu med mindst 3 mill. kr. årligt.
Toldvæsenets administrationsomkostninger i forbindelse med lovens gennemførelse anslås til 55.000 kr.
