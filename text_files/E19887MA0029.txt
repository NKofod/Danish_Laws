 Nævnet har truffet afgørelse i spørgsmålet om momspligtig kantinedrift.  

 Tilberedning af kaffe til en virksomheds ansatte, som foregår fra et  

 kaffekøkken, men hvor kaffen i kander formiddag og eftermiddag fordeles til  

 kontorer for dér at blive indtaget under arbejdet, er ikke momspligtig  

 kantinevirksomhed.
 Derimod er kaffetilberedning momspligtig, når den foretages efter  

 etableringen af en egentlig kantinedrift (selv om kaffetilberedningen og  

 udleveringen fortsætter som hidtil).
 Tilknytningen til den nye kantine er så tæt, at kaffesalget må siges at  

 indgå i det momspligtige varesortiment.
 Se også Mn.550, Mn.839, Mn.846 og Mn.969.
