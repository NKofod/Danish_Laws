Pkt.1. Finansministeriets aftale om flyttegodt- Pkt.2. Bemærkninger til pkt.1 62 Pkt.3. Forsvarsministeriets aftale om særlig godt- gørelse for dobbelt  

 husførelse til tjenestemænd 63 Pkt.4. Bemærkninger til pkt.3. 65 Pkt.5. Bestemmelser om flyttegodtgørelse m.v. til ikke-tjenestemandsansat  

 personale. 65 Pkt.6. Bestemmelser om behandling af sager om flyttegodtgørelse m.v. 66 1. Finansministeriet har i cirkulære af 1.april 1986  

 om flyttegodtgørelse m.v. til tjenestemænd i staten, folkeskolen og  

 folkekirken meddelt, at der den 26.februar 1986 i henhold til § 45, stk.1, i  

 lov nr.291 af 18.juni 1969 er indgået følgende aftale mellem finansministeren  

 og tjenestemændenes centralorganisationer:
 § 1.
Ved forflyttelse forstås i denne aftale, at en tjenestemand skifter  

 tjenestested, og dette medfører flytning af familie og/eller bohave.
Til  

 dækning af udgifter i forbindelse med forflyttelse ydes flyttegodtgørelse  

 m.v. efter de i nedennævnte kapitler anførte regler.
 Stk. 2. Aftalen gælder ikke for udenrigstjenesten og ikke for flytninger  

 til, i eller fra Grønland.
 Stk. 3. Aftalens regler om ansøgt forflyttelse uden forbindelse med  

 forfremmelse gælder ligeledes for tjenestemænd på Færøerne, der fraflytter  

 Færøerne for at bosætte sig i Danmark i forbindelse med afsked med pension på  

 grund af alder eller helbredsbetinget utjenstdygtighed eller afsked i henhold  

 til tjenestemandslovens § 32 og § 59, stk. 2, 2. pkt., jfr. lønnings- og  

 pensionsloven af 1958, § 59, stk. 1.
Kapitel 1 Befordringsudgifter § 2.
 Befordringsudgifter for tjenestemanden og ægtefælle, børn og andre til  

 husstanden hørende personer godtgøres med den afholdte billetudgift til  

 offentligt transportmiddel, jfr. stk. 3 og 4.
 Stk. 2. Forflyttes tjenestemanden i forbindelse med forfremmelse eller  

 uansøgt, godtgøres yderligere udgiften til en udført hen- og tilbagerejse  

 inden flytningen for tjenestemanden og dennes ægtefælle.
Stk. 3. Der kan ikke ydes godtgørelse for højere befordringsklasse end  

 den, tjenestemanden efter reglerne for tjenesterejser er berettiget til, og  

 som faktisk er benyttet.
Såfremt fly benyttes skal den pågældende selv  

 afholde differencen mellem flybillettens pris og prisen for den rejsehjemmel  

 den pågældende i øvrigt er berettiget til.
 Stk. 4. Benyttes i de i stk. 1 og 2 nævnte tilfælde eget motorkøretøj,  

 kan udgiften hertil godtgøres med laveste kilometertakst, beregnet højst for  

 afstanden mellem de to tjenestesteder, og endvidere eventuel færgeudgift.
Kapitel 2 Udgifter ved bohavets flytning § 3.
Tjenestemanden kan vælge at få udgifter ved bohavets flytning godtgjort  

 med en standardgodtgørelse, jfr. nedenfor under A, eller efter regning, jfr.  

 nedenfor under B.
Tjenestemænd under 30 år, som er ugifte, separeret eller  

 fraskilte, og som ikke har hjemmeværende børn, kan dog alene få udgifterne  

 godtgjort efter regning.
 Stk. 2. Den i §§ 4 og 5 nævnte godtgørelse nedsættes med 20 pct., når  

 forflyttelse sker a) efter ansøgning uden forbindelse med forfremmelse, b) i  

 tilknytning til en tjenestemands tilbagekomst fra tjeneste- frihed uden løn,  

 c) i tilknytning til en ugift tjenestemands tilbagekomst efter  

 militærtjeneste, eller d) som disciplinær straf ved overførelse til andet  

 arbejdssted.
A.
Standardgodtgørelse § 4.
 Standardgodtgørelsen udgør for flytninger over afstande: over 100 km og  

  indtil 100 km indtil 200 km over 200 km 800 kr. 1.200 kr. 1.500 kr.
Afstanden beregnes som nærmeste vej mellem de to tjenestesteder.
Længden  

 af skibs- eller færgetransport medregnes.
 Stk. 2. Ud over standardgodtgørelse ydes godtgørelse af dokumenterede  

 udgifter til transport af flyttebil med færge eller skib samt særskilt  

 godtgørelse af eventuelle andre dokumenterede fragtudgifter til bohavets  

 transport med jernbane eller færge/skib.
B.
Godtgørelse efter regning § 5.
 Godtgørelse efter regning ydes under følgende betingelser:
 Stk. 2. Såfremt tjenestemanden ikke selv ønsker at indhente tilbud, eller  

 såfremt intet af de af tjenestemanden selv indhentede tilbud har kunnet  

 godkendes, kan den pågældende anmode statsbanerne, kontoret for  

 tjenestemandsflytninger om at søge fremskaffet et flyttetilbud, således at  

 den pågældende enten kan benytte dette eller, hvis den pågældende foretrækker  

 at acceptere et andet højere tilbud, der ikke godkendes, da selv må betale  

 det overskydende beløb.
 Stk. 3. Hvis tjenestemanden undlader at indhente godkendelse af  

 flyttetilbud, kan flyttegodtgørelsen nedsættes til det beløb, inden for  

 hvilket flytningen skønnes at have kunnet udføres; eventuelt vil  

 flyttegodtgørelsen blive nedsat til standardgodtgørelse, jfr. § 4.
 Stk. 4. Ud over godkendt tilbudssum ydes godtgørelse af dokumenterede  

 udgifter til transport af flyttebil med færge eller skib samt særskilt  

 godtgørelse af eventuelle andre dokumenterede fragtudgifter til bohavets  

 transport med jernbane eller færge/skib.
Stk. 5. Såfremt udgiften til almindelig transportforsikring  

 undtagelsesvis ikke er indkluderet i tilbudssummen, vil udgiften hertil kunne  

 refunderes særskilt mod behørig dokumentation fra forsikringsselskabet.
For  

 flytninger ad søvejen, hvor flyttebil ikke kan medføres, kan rimelig udgift  

 til all risk forsikring godtgøres.
I øvrigt godtgøres forsikringspræmie ikke.
 Stk. 6. Ugifte tjenestemænd under 30 år, der kun flytter med enkelte  

 indbogenstande, kan undlade at søge flyttetilbud godkendt.
 Stk. 7. Dokumenterede, rimelige udgifter til autoriseret el- installatør  

 for nedtagning og opsætning af belysningsmidler og sædvanlige  

 husholdningsmaskiner refunderes.
 Stk. 8. Såfremt flytteudgiften står i misforhold til tjenestemandens løn,  

 kan flyttegodtgørelsen nedsættes.
Kapitel 3 Godtgørelse af handelsomkostninger § 6.
 Til tjenestemænd, der forflyttes uansøgt, kan ydes godtgørelse for  

 dokumenterede udgifter til advokat- og ejendomsmæglersalærer, stempelafgift,  

 annonceudgifter samt tinglysningsafgifter i forbindelse med køb og/eller salg  

 af fast ejendom inden for et beløb af 30.000 kr.
Stk. 2. Udover den i stk. 1. nævnte godtgørelse for dokumenterede  

 udgifter kan ydes en supplerende standardgodtgørelse på 20.000 kr. i  

 forbindelse med omtalte handelsomkostninger.
Godtgørelsen kan dog ikke  

 overstige de faktisk afholdte udgifter i henhold til stk. 1.
Kapitel 4 Supplerende godtgørelse § 7.
Til tjenestemænd, der forflyttes i forbindelse med forfremmelse eller  

 uansøgt uden forfremmelse, ydes en supplerende godtgørelse.
Ved fastsættelse  

 af godtgørelsens størrelse lægges den umiddelbart før forflyttelsen gældende  

 lønrammeplacering til grund.
Godtgørelsen beregnes efter de på  

 flyttetidspunktet gældende satser.
 Stk. 2. Ugifte tjenestemænd under 25 år, der forflyttes i forbindelse med  

 forfremmelse, samt tjenestemænd, der forflyttes i tilknytning til  

 tilbagekomst efter militærtjeneste eller efter at have haft tjenestefrihed  

 uden løn eller overføres til andet arbejdssted som disciplinær straf, kan  

 ikke oppebære supplerende godtgørelse.
Stk. 3. For hver fulde tre points' udsving i reguleringspristallet  

 (januar 1980 = 100) ud over 103 forhøjes eller nedsættes de i §§ 8 og 9  

 fastsatte grundbeløb med 4,5 procent.
Eventuelle overskydende points henstår  

 til næste regulering.
 Stk. 4. Ved udsving i reguleringspristallet fra 103 til 100 nedsættes  

 grundbeløbene med 3 pct.
 Stk. 5. Regulering i henhold til stk. 3 og 4 sker på grundlag af  

 reguleringspristallet for januar og juli for tidsrummene henholdsvis 1. april  

 - 30. september og 1. oktober - 31. marts.
Stk. 6. For perioden 1. oktober 1975 - 1. januar 1980 er der på grundlag  

 af reguleringspristallet for januar 1975 = 100 udløst i alt 13  

 dyrtidsportioner på 3 pct. årlig til udbetaling.
Hertil kommer 1  

 dyrtidsportion på 3 pct. årlig pr. 1. oktober 1980 på grundlag af  

 reguleringspristallet for januar 1980 = 100.
A.
Forflyttelse i forbindelse med forfremelse § 8.
 Til gifte tjenestemænd, enker og enkemænd samt til andre tjenestemænd, der  

 har hjemmeværende børn under 18 år, ydes følgende beløb:
 Stk. 2. Til ugifte tjenestemænd, der er fyldt 25 år, ydes den supplerende  

 godtgørelse med 1/3 af de i stk. 1 anførte beløb.
B.
Uansøgt forflyttelse uden forbindelse med forfremmelse § 9.
Til gifte tjenestemænd, enker og enkemænd samt til andre tjenestemænd, der  

 har hjemmeværende børn under 18 år, ydes den supplerende godtgørelse med det  

 dobbelte af de i § 8, stk. 1, anførte beløb.
Er der ikke forløbet over 3 år  

 siden sidste uansøgte forflyttelse, ydes den supplerende godtgørelse med 4  

 gange de i § 8, stk. 1, anførte beløb.
 Stk. 2. Til ugifte tjenestemænd, der er fyldt 25 år, ydes den supplerende  

 godtgørelse med samme beløb som anført i § 8, stk. 1.
 Stk. 3. Til ugifte tjenestemænd under 25 år ydes den supplerende  

 godtgørelse med 1/3 af de i § 8, stk. 1, anførte beløb.
Kapitel 5 Ind- og udflytning af tjenestebolig m.v.
 § 10.
 Til tjenestemænd, som uden at skifte tjenestested flytter ind i en anvist  

 tjenestebolig eller uden forbindelse med afsked efter pålæg fraflytter en  

 anvist tjenestebolig eller efter pålæg fraflytter en anvist lejebolig som  

 følge af dennes nedlæggelse, ydes flyttegodtgørelse efter de i kapitel 2, 3,  

 4 og 6 anførte regler.
 Stk. 2. Ved midlertidig udflytning af tjenestebolig på grund af dennes  

 nedrivning eller ombygning og tilbageflytning til tjenestebolig ved forbliven  

 i samme embede ydes kun supplerende flyttegodtgørelse ved første flytning.
 § 11.
Når en tjenestemand ved afsked med pension i henhold til lov nr. 292 af  

 18. juni 1969 om tjenestemandspension, kapitel 2, eller ved afsked i henhold  

 til tjenestemandslovens § 32 og § 59, stk. 2, 2. pkt., jfr. lønnings- og  

 pensionsloven af 1958, § 59, stk. 1, skal fraflytte en tjenestebolig, ydes  

 der en godtgørelse svarende til 35 pct. - fra 1. april 1986 50 pct. - af det  

 fastsatte årlige boligbidrag.
Sådan godtgørelse ydes endvidere til den  

 efterlevende ægtefælle, som efter tjenestemandens død pålægges at fraflytte  

 en tjenestebolig eller lejebolig.
 Stk. 2. Tjenestemænd på Færøerne, der afskediges i henhold til  

 bestemmelserne nævnt i stk. 1, og som i forbindelse med fraflytningen af  

 tjenesteboligen fraflytter Færøerne for at bosætte sig i Danmark, kan  

 oppebære flyttegodtgørelse efter reglerne i aftalens § 3, stk. 2, jfr. §§ 4  

 og 5.
Kapitel 6 Godtgørelse af huslejetab § 12.
Til tjenestemænd, der forflyttes i forbindelse med forfremmelse eller  

 uansøgt, ydes godtgørelse for eventuelt huslejetab.
Til huslejetab henregnes  

 leje, centralvarmebidrag og lignende, som tjenestemanden ifølge dokumenteret  

 kontraktlig forpligtelse må betale for den fraflyttede lejlighed.
Eventuelt  

 boligtilskud (boligsikring) fradrages i lejebeløbet ved beregning af  

 godtgørelsen.
Som huslejetab anses endvidere udgifter til bolig i egen  

 ejendom, såfremt ejendommen ikke har kunnet sælges eller lejligheden udlejes,  

 hvorom erklæring skal afgives.
I dette tilfælde beregnes huslejetabet på  

 grundlag af boligens skattemæssige lejeværdi.
Såfremt tjenestemanden  

 dokumenterer, at udgiften til forrentning af de i ejendommen indestående lån  

 væsentligt overstiger den skattemæssige lejeværdi, vil der dog kunne ydes  

 større godtgørelse.
 Stk. 2. Lån i den ejendom, som tjenestemanden forlader, og som er stiftet  

 inden for en periode af 1 år forud for forflyttelsestidspunktet, kan ikke  

 indgå i beregning af huslejetabet i henhold til stk. 1.
 Stk. 3. Godtgørelsen kan ikke ydes for en længere periode end den, der  

 svarer til den pågældende boligs normale opsigelsesvarsel, og ved bolig i  

 egen ejendom normalt ikke ud over 6 måneder.
 Stk. 4. Der kan ikke inden for samme tidsrum ydes godtgørelse såvel for  

 huslejetab som for udgifter foranlediget af dobbelt husførelse, jfr. kapitel  

 7.
Kapitel 7 Udgifter ved dobbelt husførelse § 13.
Til tjenestemænd, der forflyttes i forbindelse med forfremmelse eller  

 uansøgt, ydes der godtgørelse for udgifter foranlediget ved dobbelt  

 husførelse.
Udbetaling af godtgørelsen forudsætter, at den dobbelte  

 husførelse er forårsaget af forflyttelsen, at tjenestemanden ikke har  

 mulighed for at skaffe sig passende bolig ved det nye tjenestested, samt at  

 den forflyttede opretholder husførelse på det tidligere tjenestested af  

 hensyn til ægtefællen og/eller hjemmeværende børn under 18 år.
 Stk. 2. Godtgørelse for udgifter ved dobbelt husførelse kan ikke ydes,  

 såfremt tjenestemanden ikke agter at foretage bopælsforandring i anledning af  

 forflyttelsen, og kun i ganske særlige tilfælde ud over 12 måneder.  

 Tjenestemanden skal på anfordring over for sin styrelse godtgøre, hvad han  

 har foretaget for at skaffe sig bolig.
 Stk. 3. Til tjenestemænd, der under tjenesterejser oppebærer time- og  

 dagpenge m.v., ydes godtgørelsen efter regning, men kan ikke overstige 3/4 af  

 de respektive godtgørelsesbeløb for dag- og natudgifter under udstationering.  

 Til tjenestemænd, der efter de herom gældende regler kan vælge at rejse efter  

 regning på tjenesterejser, godtgøres rimelige merudgifter ved dobbelt  

 husførelse efter regning.
 Stk. 4. Under særlige omstændigheder kan vedkommende ministerium yde  

 godtgørelse for dobbelt husførelse i tilfælde, hvor tjenestemandens husstand  

 enten flytter til det nye tjenestested forud for tidspunktet for skift af  

 tjenestested eller efter skiftet for en kortere tid opretholder husførelsen  

 på det tidligere tjenestested af hensyn til hjemmeværende børns uddannelse.
 § 14.
 Er meddelelse om uansøgt forflyttelse uden forfremmelse ikke givet  

 tjenestemanden med 3 måneders varsel, kan der til tjenestemænd, der opfylder  

 betingelserne for at oppebære godtgørelse for dobbelt husførelse, i stedet  

 for denne godtgørelse udbetales den pågældende sædvanlig  

 udstationeringsgodtgørelse i tiden fra forflyttelsen og indtil 3 måneder  

 efter varslets meddelelse.
 § 15.
En tjenestemand, der oppebærer godtgørelse for dobbelt husførelse, kan for  

 hver fulde 2 uger, der hengår fra tidspunktet for skift af tjenestested og  

 indtil hans familie flytter til det nye tjenestested, få godtgjort udgiften  

 til offentlige befordringsmidler, jfr. stk. 2 og 3, til en hen- og  

 tilbagerejse til besøg hos familien.
Det forudsættes, at afstanden ikke er  

 større, end at hjem- og tilbagerejsen faktisk kan ske på fridage, således at  

 rejsen ikke medfører afbræk i tjenesten.
Stk. 2. Der kan ikke ydes godtgørelse for højere befordringsklasse end  

 den, tjenestemanden efter reglerne for tjenesterejser er berettiget til, og  

 som faktisk er benyttet.
Såfremt fly benyttes, skal den pågældende selv  

 afholde differencen mellem flybillettens pris og prisen for den rejsehjemmel,  

 hvortil den pågældende i øvrigt er berettiget.
 Stk. 3. Ved de i stk. 1 nævnte hjemrejser kan der ydes godtgørelse for  

 benyttelse af eget motorkøretøj efter laveste sats samt godtgørelse for  

 udgifter til billetter for fører og motorkøretøj med statens færge- eller  

 skibsforbindelser, forudsat at de samlede udgifter er mindre end udgiften til  

 offentligt befordringsmiddel.
 § 16.
 I stedet for godtgørelse for dobbelt husførelse efter bestemmelsen i § 13  

 kan der ydes godtgørelse for udgifter til befordring med offentlige  

 transportmidler mellem tjenestemandens bopæl og det nye tjenestested eller  

 godtgørelse for kørsel med eget befordringsmiddel efter laveste takst.
 Stk. 2. Godtgørelsen kan ydes inden for de i § 13 fastsatte beløbs- og  

 tidsgrænser og højst med det beløb, hvormed tjenestemandens udgifter til  

 transport mellem bopæl og tjenestested er forøget ved forflyttelsen.
Kapitel 8 Særregler for samgifte tjenestemænd § 17.
 Er samlevende ægtefæller begge tjenestemænd i staten, folkeskolen,  

 folkekirken, en kommune, et koncessioneret selskab eller en institution, for  

 hvilken staten dækker den overvejende del af udgifterne, og begge ægtefæller  

 forflyttes til samme egn, kan kun den ene ægtefælle oppebære  

 flyttegodtgørelse, idet der ydes den højeste godtgørelse, som en af  

 ægtefællerne er berettiget til.
Kapitel 9 Fællesbestemmelser § 18.
 Flyttegodtgørelse m.v. kan ikke ydes i følgende tilfælde:
 Ved første ansættelse i folkeskolen ydes der dog flyttegodtgørelse, hvis  

 ansættelsen sker i kontinuation af tidligere ansættelse ved Københavns  

 kommunes skolevæsen eller ved en anerkendt privat skole.
 Ved første ansættelse i præsteembede kan der ydes den i kapitlerne 1 og 2  

 omhandlede godtgørelse til teologiske kandidater eller dermed ligestillede,  

 der efter studietiden har haft forudgående beskæftigelse andetsteds af mindst  

 1 års varighed.
 Stk. 2. Bortset fra godtgørelse efter kapitlerne 1, 6 og 7 ydes  

 flyttegodtgørelse kun mod dokumentation for, at flytning af bohave har fundet  

 sted.
 § 19.
Ved udtrykket »forfremmelse« i denne aftale forstås ansættelse i  

 højere lønramme herunder et lønrammeforløb på et højere niveau.
Endvidere  

 anses som »forfremmelse« overgang til en chefstilling eller en  

 stilling med anden benævnelse inden for samme lønramme, når sådan overgang  

 anses som en naturlig oprykning.
 Stk. 2. Til tjenestemænd, der i forbindelse med nedlæggelse eller  

 flytning af tjenestesteder eller nedlæggelse af stillinger får nyt  

 tjenestested, ydes flyttegodtgørelse efter reglerne for uansøgt forflyttelse.
 Stk. 3. Rejser i forbindelse med forflyttelse betragtes ikke som  

 tjenesterejser i henseende til beregning af time- og dagpenge.
 Stk. 4. I stedet for huslejetabsgodtgørelse eller godtgørelse for dobbelt  

 husførelse kan der ydes godtgørelse for udgifter til opmagasinering af  

 bohavet, indtil passende bolig for tjenestemanden kan tilvejebringes.
Kapitel 10 Ikrafttrædelsesbestemmelser § 20.
Denne aftale har virkning for forflyttelser, der sker pr. 1. april 1985 og  

 senere, og kan opsiges med 3 måneders varsel, dog tidligst til 1. april 1987 Stk. 2. Hvor forflyttelsen er sket før 1. april 1985, finder de hidtil  

 gældende regler om flyttegodtgørelse m.v. anvendelse, uanset om selve  

 flytningen foretages senere.
 Stk. 3. Samtidig med denne aftales ikrafttræden ophæves aftale af 27 .  

 april 1983.
Bilag Oversigt over størrelsen af supplerende flyttegodtgørelse Som følge af stigningen i reguleringspristallet for januar 1986 til 151,9  

 (januar 1980 = 100) er satserne i foranstående aftale af 26. februar 1986 pr.  

 1. april 1986 beregnet til følgende beløb:
 2. I tilknytning til pkt.1 bemærkes følgende:
 Aftalen indeholder i forhold til den hidtidige aftale af 27. april 1985  

 følgende ændringer:
 - Den hidtidige bestemmelse i aftalens § 5, stk.7, om godtgørelse af  

 handelsomkostninger ved køb og/eller salg af fast ejendom er ophævet og  

 erstattet af en ny bestemmelse i § 6.
 - Til tjenestemænd, der forflyttes uansøgt, kan der herefter ydes  

 godtgørelse for de i § 6, stk.1, anførte dokumenterede udgifter i forbindelse  

 med køb og/eller salg af fast ejendom inden for et beløb af 30.000 kr.
 Herudover ydes en supplerende standardgodtgørelse på 20.000 kr. i  

 forbindelse med omtalte handelsomkostninger, dog således at  

 standardgodtgørelsen ikke kan overstige de faktisk afholdte udgifter.
 - I § 11 (tidligere § 10) vedrørende tjenestemænd, der ved afsked med  

 pension skal fraflytte en tjenestebolig, er godtgørelsesprocenten med  

 virkning fra 1.apri1 1986 forhøjet fra 35 til 50 pct. af det fastsatte årlige  

 boligbidrag.
- I § 13 (tidligere § 12) om udgifter ved dobbelt husførelse  præciseres  

 det i stk.3, at godtgørelsen ikke kan overstige 3/4 af de respektive  

 godtgørelsesbeløb for dag- og natudgifter under udstationering.
Det  

 beløbsmæssige grundlag for natgodtgørelsen er de for de respektive områder  

 fastsatte hoteldispositionsbeløb.
 - I § 13 (tidligere 12) om udgifter ved dobbelt husførelse er den  

 hidtidige bestemmelse i stk.4 om fradrag for besparet hjemmeforbrug  

 (1/6-fradraget) ophævet.
 - I § 19, stk.1 (tidligere § 18, stk.1) er der foretaget en  præcisering  

 af begrebet »forfremmelse« i flyttegodtgørelsesaftalen.
 - Opmærksomheden henledes på, at der som følge af indsættelsen af en ny  

 bestemmelse om godtgørelse af handelsomkostninger i § 6 er foretaget visse  

 redaktionelle ændringer, hvilket sammen med ovenstående ændringer i aftalen  

 er markeret ved indstregning i margenen.
 - I bilag (oversigt over supplerende flyttegodtgørelse) præciseres det, at  

 bestemmelserne i aftalens §§ 8, stk.1 og 9, stk.1 (tidligere §§ 7, stk.1, og  

 8, stk.1) tillige omfatter enker og enkemænd.
 Der bør ikke foretages uansøgt forflyttelse af en tjenestemand, der  

 medfører flytning af familie og/eller bohave, inden for et tidsrum af 1 år  

 siden sidste uansøgte forflyttelse, med mindre afgørende hensyn til  

 tjenestens udførelse gør dette påkrævet.
 Ifølge § 13, stk.2, sidste punktum, skal tjenestemanden på anfordring  

 overfor sin styrelse godtgøre, hvad han har foretaget for at skaffe bolig.
Under forhandlingerne mellem Finansministeriet og tjenestemændenes  

 centralorganisationer vedrørende aftalefornyelserne pr.1.april 1979 er der  

 opnået enighed mellem parterne om, at den i § 13, stk.2, sidste punktum,  

 anførte bestemmelse bør administreres således, at anfordringer ikke kan ske  

 tidligere end 3 måneder efter tidspunktet for den uansøgte forflyttelse.
Er  

 meddelelse om uansøgt forflyttelse ikke givet tjenestemanden med mindst 3  

 måneders varsel, forlænges fristen med det manglende varsel.
Henvendelse bør  

 kun ske til tjenestemanden og ikke til f.eks. offentlige registre m.v.
 Den mellem parterne konstaterede enighed skal anses som et udtryk for, at  

 det findes rettest, at der på området i øvrigt administreres med en betydelig  

 lempelighed, idet flytning altid vil påføre tjenestemanden udgifter, hvorfor  

 der bør levnes ham en rimelig tid til at fremskaffe sig bolig på det nye  

 tjenestested.
Såfremt der søges godtgørelse efter regning af udgifter ved bohavets  

 flytning, jfr. aftalens § 5, rettes henvendelse til følgende adresse om  

 udlevering af blanket til brug ved indhentning af flyttetilbud: D.S.B.,  

 Kontoret for tjenestemandsflytninger, Skovgaardsgade 3, 8000 Århus C.
Tlf.  

 (06) 12 77 77, lokal 172. Espeditionstid: mandag - fredag kl. 9 - 15.
 Såfremt intet af de af tjenestemanden selv indhentede flyttetilbud har  

 kunnet godkendes, kan kontoret for tjenestemandsflytninger søge fremskaffet  

 et flyttetilbud, således at han enten kan benytte dette eller, hvis han  

 foretrækker at acceptere et andet højere tilbud, der ikke godkendes, da selv  

 må betale det overskydende beløb.
 Såfremt der fremsættes ønske om det, påhviler det myndigheder og  

 institutioner at være mellemled mellem tjenestemanden og D.S.B.'s kontor for  

 tjenestemandsflytninger.
 3. Forsvarsministeriet har den 18.marts 1982 i henhold  

 til § 45, stk.2, i lov nr.291 af 18.juni 1969 om tjenestemænd i staten,  

 folkeskolen og folkekirken og § 2 i den under den 27.oktober 1969 indgåede  

 hovedaftale mellem ministeren for statens lønnings- og pensionsvæsen og  

 tjenestemændenes centralorganisationer samt efter bemyndigelse fra  

 Finansministeriet indgået følgende aftale med tjenestemændenes  

 centralorganisationer:
 »§ 1.  Denne aftale omfatter ydelse af  

 godtgørelse for dobbelt husførelse m.v. til tjenestemænd inden for forsvaret  

 i de særlige tilfælde, hvor uansøgt forflyttelse sker til et tjenestested,  

 hvorfra den pågældende er planlagt forflyttet inden for en periode på 4 år.
 Stk.2.  I de i stk.1 nævnte tilfælde kan godtgørelse for  

 dobbelt husførelse m.v. i medfør af Finansministeriets cirkulære af 1.april  

 1986 om flyttegodtgørelse m.v. til tjenestemænd i staten, folkeskolen og  

 folkekirken ydes i det nedenfor i §§ 2- 4 anførte omfang, selv om  

 tjenestemanden ikke agter at foretage bopælsforandring i anledning af  

 forflyttelsen.
Stk.3.  Tjenestemandens tilkendegivelse af, at han ikke  

 agter at foretage flytning, skal normalt foreligge inden 6 måneder efter  

 forflyttelsestidspunktet.
Foreligger tilkendegivelsen på et senere tidspunkt,  

 vil den godtgørelse for dobbelt husførelse, der i henhold til nedenstående  

 bestemmelser er udbetalt for meget, være at fradrage i den godtgørelse, der  

 tilkommer den pågældende for den resterende periode.
§ 2.  I de i § 1 nævnte tilfælde vil der kunne ydes  

 den pågældende godtgørelse for dobbelt husførelse m.v. efter reglerne i  

 ovennævnte cirkulære, § 13, stk.1 og 3 - 5, og § 14 - 16. Efter at den  

 pågældende har oppebåret godtgørelse for dobbelt husførelse m.v. i 6 måneder,  

 kan godtgørelse for den følgende tid ikke overstige et beløb på 2.100 kr. pr.  

 kvartal, dog højst 8.000 kr. i 12 på hinanden følgende måneder.
Disse beløb  

 dyrtidsreguleres efter de for regulering af time og dagpenge gældende regler,  

 jfr.
Finansministeriets cirkulære af 24. maj 1978, § 20.
 § 3.  Såfremt tjenestemanden efter udløbet af 12  

 måneder efter forflyttelsens ikrafttræden vælger at foretage flytning i  

 anledning af forflyttelsen, vil der i den ham tilkommende flyttegodtgørelse  

 være at fradrage den ham i medfør af § 2 udbetalte godtgørelse for dobbelt  

 husførelse m.v. for den tid, der ligger ud over 12 måneder.
§ 4.  Denne aftale er gældende for forflyttelser, der  

 er sket pr. 1.april 1982 og senere.« 4. I tilknytning til pkt.3 bemærkes følgende:
 Det forudsættes, at ordningen praktiseres således, at der i hvert enkelt  

 tilfælde meddeles den forflyttede, hvor længe tjenesten ved det nye  

 tjenestested er planlagt at skulle vare, samt i videst mulig udstrækning  

 hvilket tjenestested den pågældende herefter er planlagt forflyttet til.
 I forbindelse med ordningens etablering har det fra Forsvarsministeriets  

 side været hensigten i størst mulig udstrækning at tilskynde personellet til  

 at benytte forsvarets cafeterier samt til i mulig udstrækning at leje de på  

 tjenestestederne til rådighed værende kvarterer.
 I tilfælde, hvor den forflyttedes tilkendegivelse af ikke at ville  

 foretage flytning undtagelsesvis foreligger over 6 måneder efter  

 forflyttelsestidspunktet, vil den eventuelt for meget udbetalte godtgørelse  

 for dobbelt husførelse være at fradrage i den godtgørelse, der tilkommer den  

 pågældende i den nærmeste følgende tid, således at der ingen godtgørelse  

 kommer til udbetaling, før det for meget udbetalte beløb er indbetalt.
 Hvis den forflyttede fortryder sin beslutning om ikke at ville flytte, vil  

 der kunne ydes den pågældende almindelig flyttegodtgørelse, mod at den  

 godtgørelse for dobbelt husførelse, der er ydet ud over 12 månder, fradrages  

 i flyttegodtgørelsen.
 5. Personel, der er ansat på tjenstemandslignende  

 vilkår, følger de for tjenstemænd i pkt.1 -4 fastsatte regler.
 Ikke-tjenenstemandsansat civilt og militært personel følger de i  

 vedkommende kontrakt/aftale/overenskomst fastsatte regler.
I forbindelse med flytning af myndigheder og institutioner under forsvaret  

 kan der til kontrakt- og overenskomstansat månedslønnet personale, for hvem  

 der ikke er fastsat særlige bestemmelser om flyttegodtgørelse, samt til  

 timelønnede håndværkere og arbejder, der har mindst 5 års forudgående  

 beskæftigelse under Forsvarsministeriet, ydes flyttegodtgørelse, herunder  

 godtgørelse for dobbelt husførelse, efter de for uansøgt forflyttelse af  

 tjenstemænd gældende regler, jfr.pkt. 1. For personel, der er omfattet af  

 civilarbejderloven, beregnes den i pkt. 1, §§ 7 - 9, omhandlende supplerende  

 godtgørelse, som om de pågældende var aflønnet med en lønning, svarende til  

 den for dem fastsatte pensionslønramme.
For øvrigt personel forelægges sagen  

 i hvert enkelt tilfælde for Forsvarsministeriet.
 6. Det pålægges myndigheder og institutioner, der  

 forflytter personel/ind- og udkommanderer personel af tjenesteboliger, at  

 henlede den pågældendes opmærksomhed på nærværende kundgørelse.
 Ansøgning om flyttegodtgørelse m.v. indsendes til Forsvarskommandoen og  

 Hjemmeværnskommandoen for personel, der er ansat under de respektive  

 myndigheder, og til Forsvarsministeriet for øvrigt personel.
 Størrelsen af den supplerende godtgørelse m.v. samt af de beløb, der  

 maksimalt kan ydes i særlig godtgørelse for dobbelt husførelse, optages i  

 Kundgørelse for forsvaret A.
 7. Kundgørelse for forsvaret B.18-1983 udgår.
6.kt.566.610-0 Hans Engell.
