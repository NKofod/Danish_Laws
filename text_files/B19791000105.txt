 I medfør af § 4, § 6 og § 12, stk. 2, i lov nr. 252 af 8. juli 1977 om  

 mærkning og skiltning med pris m.v., jfr. lov nr. 89 af 14. marts 1979,  

 fastsættes herved følgende bestemmelser om skiltning og annoncering med  

 indlånsrenter og udlånsrenter m.v.:
§ 1 Bestemmelserne gælder for banker, sparekasser og andelskasser, og omfatter  

 de ind- og udlånsformer, der er almindeligt forekommende på det pågældende  

 forretningssted.
§ 2 I ekspeditionslokalet skal på et for publikum iøjnefaldende sted ved  

 skiltning tydeligt angives de indlånsrenter og udlånsrenter m.v., der for  

 tiden er gældende.
§ 3 Indlånsrenter skal angives med rentesats for årlig rente for den enkelte  

 indlånsart, herunder eventuel overrente, sparepræmie ell. lign., samt med  

 oplysning om terminer for renteskrivning.
§ 4 For udlån skal oplyses følgende:
 Stk. 2.  Det skal fremgå af skiltningen, at oplysninger  

 om stempelafgift og andre omkostninger ved lånets etablering og i dets  

 løbetid vil blive givet efter anmodning.
§ 5 Såfremt øvrige oplysninger om metoder for beregning af renter og provision  

 m.v., herunder oplysning om validering af kreditter og debiteringer, ikke  

 fremgår af skiltningen, skal det fremgå, at disse oplysninger vil blive givet  

 efter anmodning.
§ 6 Hvis der ved annoncering eller på anden måde i reklamer gives oplysning om  

 indlånsrenter og udlånsrenter m.v., skal samme krav, som med hensyn til  

 skiltning er stillet i §§ 3, 4 og 5, være opfyldt.
§ 7 Overtrædelse af foranstående bestemmelser straffes med bøde.
§ 8 Bekendtgørelsen træder i kraft den 1. januar 1980.
 TILSYNET MED BANKER OG SPAREKASSER, den  

 2. juli 1979.
VEJLEDNING Ved lov nr. 89 af 14. marts 1979 blev monopoltilsynets  

 administration af mærkningsloven (lov nr. 252 af 8. juli 1977  

 om mærkning og Baggrunden for ændringsloven var, at det fandtes hensigtsmæssigt, at  

 administrationen af mærkningsloven blev henlagt til den myndighed, der i  

 øvrigt fører tilsyn med pengeinstitutterne.
 Med hensyn til baggrunden for og den nærmere fortolkning af mærkningsloven  

 og den foretagne ændring heraf henvises der til »monopoltilsynets  

 meddelelser« 1977 nr. 5 og 10, og 1979 nr. 3.
 I medfør af mærkningsloven har tilsynet efter forhandling med  

 pengeinstitutternes organisationer og Forbrugerrådet udstedt bekendtgørelse  

 af 2. juli 1979 om skiltning og annoncering med indlånsrenter og udlånsrenter  

 m.v. i banker, sparekasser og andelskasser.
 I det følgende skal der nærmere redegøres for bekendtgørelsens  

 bestemmelser, idet bemærkes, at redegørelsen ikke tilsigter at være  

 udtømmende.
ad § 1 Bestemmelsen angiver, hvilke pengeinstitutter og hvilke ind- og  

 udlånsformer, der er omfattet af bekendtgørelsen.
Også afdelinger af  

 udenlandske pengeinstitutter er undergivet reglerne i bekendtgørelsen.
Bekendtgørelsens regler finder anvendelse på pengeinstitutternes  

 hovedkontorer, filialer og kontorsteder.
Bekendtgørelsens skiltningsregler  

 gælder dog ikke for sådanne kontorsteder, som hverken modtager indlån eller  

 tilbyder udlån, f.eks. rene vekselkontorer.
Udtrykket »almindeligt forekommende« skal forstås på baggrund af  

 formålet med mærkningsloven: At give forbrugerne mulighed for  

 prissammenligning.
Derfor skal alene sådanne kontoarter medtages, der  

 tilbydes en videre kreds.
Som eksempler på indlånsformer, der falder ind under bekendtgørelsen, kan  

 nævnes: Indlånskonti på anfordring eller opsigelse, checkkonti, budget-,  

 plan- eller familiekonti, boligopsparingskonti og de særlige  

 skattebegunstigede opsparingsformer.
Også ansvarlig indskudskapital er  

 omfattet af bestemmelsen, såfremt enhver kan indskyde midler på denne  

 specielle indlånsform.
 Som eksempler på udlånsformer, der falder ind under bekendtgørelsen, kan  

 nævnes:Almindelige udlån og kassekreditter, byggelån, prioritetslån,  

 boligindskudslån, kontraktlån, lønkontolån, opsparingslån og studielån.
 Som før nævnt kan de her givne eksempler på ind- og udlånsformer ikke  

 betragtes som en udtømmende angivelse.
 Hvis et pengeinstitut eller en afdeling heraf udbyder en speciel ind eller  

 udlånsform, som ikke tilbydes af andre, men som er almindelig inden for  

 pågældende pengeinstitut eller afdeling, skal bekendtgørelsens skiltningskrav  

 med hensyn til denne ind- eller udlånsform opfyldes af pengeinstituttet eller  

 afdelingen.
 Ved udtrykket »det pågældende forretningssted« forstås det  

 pågældende hovedkontor, den pågældende filial eller det pågældende  

 kontorsted.
ad § 2 Bestemmelsen fastsætter det skiltningskrav, som skal gælde for de i § 1  

 nævnte ind- og udlånsformer.
Der er ikke i bestemmelsen fastsat nærmere regler om, hvilken udformning  

 skiltningen skal have.
Eneste krav er, at oplysningerne er placeret således,  

 at de er iøjnefaldende og tydelige for publikum.
 For andelskasserne gælder specielt, at skiltningen ikke må placeres på en  

 sådan måde eller have en sådan udformning, at der er tale om en henvendelse  

 til offentligheden om modtagelse af indlån i strid med bank- og  

 sparekasselovens § 1, stk. 5.
Kravet om skiltning finder kun anvendelse på rentesatser m.v., som aktuelt  

 er gældende, jfr. ordene »for tiden er gældende«.
Der skal således  

 ikke oplyses om rentesatser m.v., som stadig benyttes i henhold til tidligere  

 indgåede aftaler.
 Hvis et pengeinstitut med flere filialer fører en differentieret  

 prispolitik, således at rentesatserne ikke er ens i filialerne, uanset at det  

 drejer sig om samme ind- og udlånsform, opfyldes bekendtgørelsen, såfremt  

 hver filial ved skiltningen oplyser om netop dens rentesatser m.v.
 Såfremt et pengeinstitut ved den samme ind- eller udlånsform anvender  

 forskellige rentesatser m.v., f.eks. afhængig af ind- eller udlånets  

 størrelse eller dets løbetid, omfatter skiltningspligten alle de rentesatser  

 m.v., som normalt beregnes over for forbrugere inden for den pågældende  

 låneform.
 Skiltningen er ikke til hinder for, at der i enkelte tilfælde aftales  

 afvigende rentesatser m.v., herunder også aftaler til ugunst for forbrugeren.  

 Dette forudsætter dog, at der foreligger særlige omstændigheder, som  

 begrunder den afvigende aftale.
ad § 3 Bestemmelsen vedrører indlånsrenter og fastsætter, hvilke nærmere  

 oplysninger der skal fremgå af skiltningen.
 Bestemmelsens krav er minimumskrav, hvorfor der ikke vil være noget til  

 hinder for at give yderligere oplysninger.
Ud over indlånenes nominelle rentesatser og terminer for rentetilskrivning  

 skal der oplyses om eventuel overrente, sparepræmie eller lignende.
Der er  

 hermed givet udtryk for, at alle former for tillæg til renten skal oplyses.
ad § 4 Bestemmelsen vedrører udlånsrenter m.v. og fastsætter, hvilke nærmere  

 oplysninger der skal fremgå af skiltningen.
 Ligesom for indlån er der i § 4 kun angivet de minimumskrav, som skal  

 opfyldes.
Bestemmelsen er opbygget således, at stk. 1 angiver de omkostninger, som  

 er uafhængige af de enkelte kundeforhold.
Disse omkostninger skal oplyses ved  

 skiltningen.
 Efter bestemmelsens stk. 1, pkt. 3, skal det for løbende provisioner af  

 kassekredit fremgå, hvorvidt provisionen beregnes af kredittens maksimum  

 eller af det trukne beløb.
 I bestemmelsens stk. 1, pkt. 4, omfatter udtrykket  

 »renteberegning« både de tilfælde, hvor renten tillægges  

 udlånssaldoen, og de tilfælde, hvor renten skal betales med det samme.  

 Vilkårene for rentens betaling behøver således ikke fremgå af skiltningen.
Stk. 2  angår de omkostninger, som afhænger af det  

 enkelte kundeforhold.
For disse omkostninger gælder, at publikum ved  

 skiltningen gøres opmærksom på, at sådanne vil kunne forekomme.
ad § 5 Bestemmelsen, der angår både ind- og udlånsrenter m.v., fastsætter en  

 forpligtelse for pengeinstitutterne til at oplyse om metoder for beregning af  

 renter og provision m.v.
 Formålet med bestemmelsen er at gøre publikum opmærksom på, at der ud over  

 de i bekendgørelsens §§ 3 og 4 nævnte punkter er en række forhold, som har  

 betydning ved vurderingen af de opslåede rentesatser m.v.
Omfattet af bestemmelsen er først og fremmest de specielt fremhævede  

 valideringsregler for krediteringer og debiteringer.
Som eksempler på  

 beregningsmetoder i øvrigt kan nævnes, hvorvidt renten udregnes på basis af  

 daglig saldo eller laveste saldo indenfor en periode.
 Såfremt pengeinstituttet ikke tilskriver renter på indlånskonto, hvis  

 saldo er under et vist beløb, skal dette oplyses.
 Da reglerne imidlertid kan være komplicerede, og det kan være vanskeligt i  

 en kortfattet form nærmere at redegøre herfor, er det foreskrevet, at  

 pengeinstituttet i stedet for at optage reglerne i skiltningen kan vælge ved  

 skiltningen at gøre opmærksom på, at nærmere regler vil blive oplyst efter  

 anmodning.
Såfremt pengeinstituttet vælger at give oplysning i skiltningen, vil der  

 formentlig af praktiske årsager kun kunne optages de almindeligt forekommende  

 regler.
Skiltet skal da herudover angive, at øvrige regler vil blive oplyst  

 efter anmodning.
Såfremt pengeinstituttet opfylder sin oplysningspligt ved blot at  

 angive,at metode for beregning af renter og provision m.v. vil blive oplyst  

 efter anmodning, kan det være ønskeligt, at reglerne for de almindeligt  

 forekommende forhold bliver oplyst i en brochure.
I brochuren skal endvidere  

 angives, at mere specielle regler vil blive oplyst efter anmodning.
 Til mere almindelige krediteringer og debiteringer må henregnes kontante  

 ind- og udbetalinger, udtræk ved checks, overførsler mellem pengeinstitutter,  

 samt overførsler mellem to konti i det samme pengeinstitut.
ad § 6 Bestemmelsen stiller ikke krav om, at der i annoncer eller i reklamer om  

 ind- og udlånsformer skal gives oplysning om henholdsvis indlånsrenter og  

 udlånsrenter m.v.
Bestemmelsen fastsætter alene, at hvis der gives  

 oplysninger om indlånsrenter og udlånsrenter m.v., så skal disse oplysninger  

 opfylde kravene i bekendtgørelsens §§ 3, 4 og 5.
 TILSYNET MED BANKER OG SPAREKASSER, den  

 2. juli 1979.
