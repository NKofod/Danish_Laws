 Til Sikkerhed for Færdslen og til Opretholdelse af Orden paa Kjøbenhavns  

 Havnebane og Banen fra Langebro til Renholdningsstationen ved Kløvermarksvej  

 fastsættes herved følgende:
§ 1 For Befordringer paa Banerne gælde i Almindelighed Bestemmelserne i  

 Politireglementet for Statsbanerne af 22de Januar 1900 med de deri under 23de  

 Juni 1902 og 2den Februar 1904 foretagne Forandringer, for saa vidt de efter  

 Forholdene kunne finde Anvendelse her og ikke ændres ved de efterfølgende  

 Forskrifter nærværende Reglement.
§ 2 Ethvert paa Banerne anvendt Lokomotiv skal være forsynet med en Klokke til  

 Frembringelse af Lydsignaler, hvilke dog kun gives fra Lokomotivet, naar  

 dette er i Spidsen af Toget (trækker), og da, saa ofte det behøves for at  

 advare vejfarende om Lokomotivets og Togets Nærmelse, samt ved dets Kørsel  

 over enhver offentlig eller privat Overkørsel og Overgang.
Naar Lokomotivet  

 er bagest i Toget eller imellem dettes Vogne (skyder eller samtidig skyder og  

 trækker), tilkendegives Togets Nærmelse eller dets Kørsel over Overkørsler  

 m.m. ved Ringning, som foretages af den foran Toget gaaende Betjent (se under  

 § 3).
Til Fyring paa de Lokomotiver, som bruges paa Banerne, skal der benyttes  

 røgfrit Brændsel.
Udblæsning af Damp og Vand gennem Ventiler og Cylinderhaner  

 skal saa meget som muligt undgaas og maa aldrig finde Sted i Nærheden af  

 offentlige Overkørsler over Banerne eller i de Veje og Gader, hvor der er  

 stærk Færdsel.
§ 3 Banerne skulle indtil videre kun bruges til Befordring af Gods og levende  

 Dyr i det i Banernes Befordringsreglementer og ved deres Takster nærmere  

 bestemte Omfang.
 Et Tog maa ikke bestaa af flere end 20 Gods- og Kreaturvogne.
Foruden Lokomotivbremsen (eventuelt Tenderbremsen) skal et Tog paa 11-20 Vogne have mindst 2 betjente Bremser, et Tog paa 6-10 Vogne have mindst 1 betjent Bremse, hvorimod et af 5 Vogne eller derunder bestaaende Tog ikke behøver at have  

 andre Bremser end Lokomotiv-, eventuelt Tenderbremsen.
Intet Tog maa køre med større Hastighed end 15 Kilometer i Timen, hvilken  

 Hastighed ved alle Overskæringer af større Gader skal formindskes til højst  

 7,5 Kilometer i Timen.
Ved Togs Kørsel over Vester Boulevard, over  

 Slotsholmsgade, over Børsgade, ad Reykjavikgade, over ny Tøjhusgade samt over  

 Amagerbrogade skal Farten yderligere sagtnes og en Betjent gaa foran Toget og  

 advare de vejfarende ved Hjælp af et Flag eller en Lygte og, for saa vidt  

 Toget ikke har Lokomotivet i Spidsen, tillige ved Ringning med en Klokke.  

 Forinden Toget kører over forannævnte Gader, skal Betjenten derhos have  

 overbevist sig om, at de foreskrevne Advarselssignaler ere til Stede, og at  

 der intet er til Hinder for Kørslen.
 Lokomotivet kan have sin Plads i Spidsen af Toget, i dets bageste Ende  

 eller mellem dets Vogne og selv køre forlæns eller baglæns, alt efter  

 Omstændighederne.
§ 4 Ved Slotsholmsgade, Børsgade og Amagerbrogade skal der være anbragt  

 optiske Signaler, der skulle betjenes til Advarsel for de vejfarende, naar  

 Tog passere.
§ 5 Det overlades til Generaldirektionen for Statsbanerne under dennes Ansvar  

 at regulere Befordringen paa Banerne efter Forholdene og Trafikens  

 Fordringer.
§ 6 Særlige Forskrifter for Publikum.
1. Havnesporene og Terrænet om disse maa i en Afstand  

 af 5,5 Fod (1,73 m.) fra Sporets Midte ikke uden Statsbanernes Samtykke  

 benyttes til Oplag af Gods eller deslige.
Heller ikke maa Transporten paa  

 Havnesporene hindres eller besværes ved Bovspryd, Kæder eller deslige.
 2. Naar Forsendere eller Modtagere, for hvem  

 Jærnbanevognene ere stillede til Raadighed, eller deres Folk i Henhold til  

 Politiloven af 11te Maj 1897 § 7, fordi ingen Jærnbanefunktionær er eller  

 hurtig kan komme til Stede, paa Havnebanens Læssespor foretage saadanne  

 mindre Bevægelser af disse Vogne, som Losning og Ladning uomgængeligt kræve,  

 skulle de paagældende iagttage følgende Forsigtighedsregler:
a.
Forinden Vognene sættes i Bevægelse, skulle vedkommende forvisse sig  

 om, at Sporet, hvorover Vognene skulle føres, er frit, og at der ej heller  

 findes Personer eller andre Hindringer i farlig Nærhed af Sporet.
b.
Under Bevægelsen skulle Vognene ledsages, saaledes at de i paakommende  

 Tilfælde hurtig kunne bringes til Stansning.
c.
Naar Vognene ere bragte til deres Bestemmelsessted, skal der sørges  

 for, at de standses fuldstændig og yderligere sikres ved Bremsning eller ved  

 Anbringelse af Stoppekiler, Klodser eller deslige under Hjulene.
d.
Bevægelsen af Vognene maa foretages saaledes, at ikke andre paa Sporet  

 henstaaende Vogne derved sættes i ukontroleret Bevægelse.
 3. Overtrædelse af de foranstaaende Forskrifter ville  

 paadrage de vedkommende Ansvar efter Reglerne i Politiloven af 11te Maj 1897.
§ 7 Reglementets Ikrafttræden, Ophævelse af ældre Reglementer.
 1. Dette Reglement træder i Kraft den 1ste April 1906,  

 for Banen fra Langebro til Renholdningsstationen ved Kløvermarksvej dog  

 først, naar denne Bane aabnes for Driften.
 2. Fra samme Tidspunkt ophæves det under 31te August  

 1880 udfærdigede Politireglement for Kjøbenhavns Havnebane med deri senere  

 foretagne Ændringer.
 Ministeriet for offentlige Arbejder, den  

 29de Marts 1906.
 Svend Høgsbro.
/G.
Giødesen, Fm.
