 (Til de skattelignende myndigheder).
Hermed fremsendes eksemplarer af bekendtgørelse nr. 499 af 26. september  

 1974 om ændring af bekendtgørelse om sømandsskat.
Ved bekendtgørelse  

 foretages der visse ændringer i bekendtgørelse nr. 603 af 19. december 1969  

 om sømandsskat.
 Ved lov nr. 262 af 22. maj 1974, der tidligere er udsendt, er der  

 endvidere gennemført ændringer i sømandsskatteloven, der senest er optrykt  

 ved lovbekendtgørelse nr. 453 af 11. oktober 1971.
 I ændringsloven og ved den ændrede bekendtgørelse er der gennemført  

 væsentlige ændringer i sømandsskattelovens regler om beskatningen af  

 sømandens indtægter i land, og i reglerne om overførelse af uudnyttede  

 personfradrag fra sømandsbeskattede ægtefæller.
 Skatteberegningen af indtægt i land.
 1. Efter sømandsskattelovens § 15, stk. 1, beregnes  

 den skat, som sømanden skal betale af indkomst i land som den andel af  

 skatten af den samlede skattepligtige indkomst, der svarer til forholdet  

 mellem indtægten i land og den skattepligtige indkomst.
Efter § 8 i bekendtgørelse nr. 603 af 19. december 1969 reduceres  

 indtægten i land imidlertid inden skatteberegningen med de eventuelt fra  

 sømandens ægtefælle overførte personfradrag og hustrufradrag, der vedrører  

 tiden i land.
Den skattepligtige indkomst i brøkens nævner opgøres efter  

 skattelovgivningens almindelige regler, men reduceres med personfradraget til  

 søs samt de fra sømandens eventuelle ægtefælle overførte uudnyttede  

 personfradrag og hustrufradrag.
 Efter den ved lov nr. 262 af 22. maj 1974 foretagne ændring af  

 sømandsskattelovens § 15, stk. 1, samt § 8 i den ændrede bekendtgørelse,  

 beregnes den skat, som sømanden skal betale af indkomst i land, på følgende  

 måde:
På grundlag af den samlede skattepligtige indkomst beregnes  

 indkomstskatten til staten, folkepensionsbidraget, bidrag til dagpengefonden,  

 indkomstskatten til amtskommunen, indkomstskatten til kommunen og de  

 kirkelige afgifter.
Beregningen sker efter de udskrivningsregler, der gælder  

 for det pågældende indkomstår.
 Før skatten beregnes, nedsættes den skattepligtige indkomst med de  

 personfradrag, der i medfør af sømandsskattelovens § 7, stk. 1, er indrømmet  

 i indtægten om bord, de efter reglerne i sømandsskattelovens § 15, stk. 2,  

 indrømmede personfradrag for tiden i land, samt evt. fra ægtefællen overførte  

 uudnyttede personog hustrufradrag, jfr. §§ 3-6 i bekendtgørelse nr. 603 af  

 19. december 1969 om sømandsskat som ændret ved bekendtgørelse nr. 499 af 26.  

 september 1974.
 Skatterne af sømandens indtægt i land udgør herefter så stor en del af de  

 beregnede skattebeløb, som svarer til forholdet mellem indtægten i land og  

 skalaindkomsten.
 Skatten beregnes således efter nedennævnte brøk:
 Ved denne beregning reduceres indtægten i land med personfradrag efter  

 sømandsskattelovens § 15, stk. 2, samt de til indtægten i land overførte  

 fradrag efter §§ 3-6.
 Den ændrede fremgangsmåde vedrørende beregningen af skatten af indtægten i  

 land finder anvendelse fra og med indkomståret 1973.
 Overførelse af uudnyttede personfradrag fra sømandsbeskattede ægtefæller.
 2. Efter sømandsskattelovens § 7, stk. 2, gælder  

 bestemmelserne i kildeskattelovens § 37, stk. 2, om yderligere personfradrag  

 og om overførsel af personfradrag også ved opgørelsen af indtægten om bord.  

 Derimod kan personfradraget efter stk. 1 i indtægten om bord ikke overføres  

 til den sømandsbeskattedes ægtefælle.
 Med hjemmel i sømandsskattelovens § 7, stk. 4, og § 15, stk. 3, har det  

 herudover i finansministeriets bekendtgørelse nr. 603 af 19. december 1969 om  

 sømandsskat været bestemt, at personfradraget for tiden i land ikke kan  

 overføres til den sømandsbeskattedes ægtefælle.
 Dette fremgår af § 4 i den nævnte bekendtgørelse, hvori det hedder, at for  

 indkomstår, hvor den gifte mand er sømandsbeskattet, og hustruen er ansat  

 særskilt til indkomstskat, men ikke sømandsbeskattet, overføres den del af  

 hendes personfradrag, der ikke kan udnyttes i hendes indtægt, til mandens  

 indtægt efter reglerne i § 3.
 Det bestemmes endvidere i § 5, at for indkomstår, hvor den gifte kvinde er  

 sømandsbeskattet, men manden ikke er sømandsbeskattet, overføres den del af  

 hans personfradrag, der ikke kan udnyttes i hans indtægt, til hustruens  

 indtægt efter reglerne i § 3.
Personfradraget for tiden i land overføres i det omfang, hvori det ikke  

 fuldt ud kan udnyttes i indtægten i land, til fradrag i sømandsindkomsten,  

 jfr. § 2 i den nævnte bekendtgørelse.
I tilfælde, hvor der er tale om små  

 indtægter, opnås der ikke fuld udnyttelse af det overførte personfradrag, og  

 den uudnyttede del af personfradraget har efter de hidtil gældende regler  

 ikke kunnet overføres til fradrag hos ægtefællen.
 De nævnte regler er imidlertid ændret ved bekendtgørelse nr. 499 af 26.  

 september 1974 om ændring af bekendtgørelse om sømandsskat. §§ 4 og 5 i  

 bekendtgørelsen er herefter affattet således, at den del af ægtefællens  

 personfradrag, der ikke kan udnyttes i ægtefællens egen indkomst, herunder i  

 sømandsindkomsten, kan overføres til fradrag i den anden ægtefælles indkomst.  

 Dette gælder uanset om den ægtefælle, hvortil fradraget overføres, er under  

 sømandsbeskatning eller ej.
 Den uudnyttede del af personfradraget vil dog kun kunne overføres til  

 ægtefællen i det omfang, hvori skalaindkomsten udviser underskud.
 Personfradraget efter sømandsskattelovens § 7, stk. 1, kan fortsat ikke  

 overføres til fradrag hos ægtefællen.
 Uudnyttede personfradrag, der i de her nævnte tilfælde overføres til  

 fradrag i den sømandsbeskattede ægtefælles indtægt om bord, ydes som et  

 særligt fradrag ved opgørelse af den månedlige indtægt efter reglerne i  

 sømandsskattelovens § 5, stk. 3.
 De ændrede regler finder anvendelse fra og med indkomståret 1973.
 Klager over skatteberegningen for tidligere indkomstår vedrørende  

 uudnyttede personfradrag vil kunne indsendes til statens ligningsdirektorat  

 til afgørelse.
 Skattedepartementet, den 26. september  

 1974.
Hans P.
Gøtrik.
/ O.
Skau Wogensen.
