Nr LSF 85 Forslag til Lov om fastsættelse af licensafgifter vedrørende Danmarks  

 Radio for finansåret 1989 Fremsat af trafik- og kommunikationsministeren (H.
P.
Clausen) den 9. november 1988 Vedtaget ved tredjebehandling den 2. december 1988 Lov nr. 747 af 07/12/1988 § 1. Den andel af radio- og fjernsynsafgifterne, der i finansåret 1989 tilgår Danmarks Radio efter § 14 i lov om radio- og fjernsynsvirksomhed, jf. lovbekendtgørelse nr. 559 af 20. september 1988, fastsættes pr. 1. januar 1989 inkl. moms således:
Stk. 2. De anførte beløb er for halvårlig husstandsafgift og helårlig  

 institutions- og erhvervsafgift.
Tillægsafgifter for forsinket betaling  

 fastsættes til 50 kr., 40 kr. og 10 kr. pr. afgiftsbeløb.
 Stk. 3. Bestemmelserne i § 14, stk. 2 og stk. 3, i lov om radio- og  

 fjernsynsvirksomhed finder tilsvarende anvendelse.
 § 2. De afgifter, der er nævnt i § 1, stk. 1 og 2, kan med virkning for  

 senere finansår ændres efter fremgangsmåden i § 14 i lov om radio- og  

 fjernsynsvirksomhed.
 § 3. Loven træder i kraft ved bekendtgørelsen i Lovtidende.
Oprindeligt fremsat forslag § 1. Den andel af radio- og fjernsynsafgifterne, der i finansåret 1989 tilgår Danmarks Radio efter § 14 i lov om radio- og fjernsynsvirksomhed, jf. lovbekendtgørelse nr. 559 af 20. september 1988 om radio- og fjernsynsvirksomhed, fastsættes pr. 1. januar 1989 inkl. moms således:
Stk. 2. De anførte beløb er for halvårlig husstandsafgift og helårlig  

 institutions- og erhvervsafgift.
Tillægsafgifter for forsinket betaling  

 fastsættes til 50 kr., 40 kr. og 10 kr. pr. afgiftsbeløb.
 Stk. 3. Bestemmelserne i § 14, stk. 2 og stk. 3 i lov om radio- og  

 fjernsynsvirksomhed finder tilsvarende anvendelse.
 § 2. De afgifter, der er nævnt i § 1, stk. 1 og 2, kan med virkning for  

 senere finansår ændres efter fremgangsmåden i § 14 i lov om radio- og  

 fjernsynsvirksomhed.
 § 3. Loven træder i kraft ved bekendtgørelse i Lovtidende.
Bemærkninger til lovforslaget Almindelige bemærkninger Ifølge § 14, stk. 1 i lov om radio- og fjernsynsvirksomhed, jf.  

 lovbekendtgørelse nr. 559 af 20. september 1988 om radio- og  

 fjernsynsvirksomhed, fastsættes den andel af radio- og fjernsynsafgifterne,  

 der tilgår Danmarks Radio, af trafik- og kommunikationsministeren efter  

 forslag fra bestyrelsen og med tilslutning fra Folketingets finansudvalg, jf.  

 § 15 v.
 De nuværende radio- og fjernsynsafgifter, der tilgår Danmarks Radio, er  

 fastsat med finansudvalgets tilslutning i skrivelse af 25. maj 1987 (Akt. nr.  

 261).
 Ved skrivelse af 14. oktober 1988 har trafik- og kommunikationsministeren  

 fremsendt forslag til finansudvalget om fastsættelse af størrelsen af radio-  

 og fjernsynsafgifterne til Danmarks Radio for finansåret 1989 (bilag).
 For så vidt angår TV 2 bemærkes, at størrelsen af den del af  

 fjernsynsafgifterne, der tilgår TV 2 for 4. kvartal 1988 og for finansåret  

 1989 efter forslag fra trafik- og kommunikationsministeren, er tiltrådt af  

 Folketingets finansudvalg den 14. september 1988 (Akt. nr. 313).
 Det bemærkes, at trafik- og kommunikationsministeren i skrivelse af 14.  

 september 1988 til Folketingets finansudvalg har oplyst, at fastsættelse af  

 licensafgifterne til Danmarks Radio og TV 2 for 1989 vil finde sted, når  

 behandlingen af begge licensansøgninger er afsluttet.
 Ved behandlingen i finansudvalgets møde den 26. oktober 1988 blev det  

 konstateret, at trafik- og kommunikationsministerens forslag til fastsættelse  

 af størrelsen af licensafgifterne til Danmarks Radio for finansåret 1989 ikke  

 kunne tiltrædes.
 Regeringen har derfor fundet det hensigtsmæssigt at søge spørgsmålet om  

 licensafgifterne for Danmarks Radio for finansåret 1989 afklaret ved  

 fremsættelse af nærværende lovforslag.
 Lovforslaget indebærer en stigning på 2 pct. af licensafgifterne til  

 Danmarks Radio.
 For så vidt angår spørgsmålet om leje af kapacitet på de norske  

 kortbølgesendere, er regeringen indstillet på at finde udveje for over  

 statsbudgettet at tilvejebringe dækning for de merudgifter med hensyn til  

 drift af sender i 1989, der vil være forbundet med denne løsning.
 Disse merudgifter er på årsbasis anslået til at ligge i størrelsesordenen  

 11-13 mio. kr.
Bilag Folketingets finansudvalg Christiansborg 1218 København K. a.
Trafik- og Kommunikationsministeriet anmoder hermed  

 om finansudvalgets tilslutning til at den del af radio- og  

 fjernsynsafgifterne, der tilgår Danmarks Radio pr. 1. januar 1989 inkl. moms  

 fastsættes således:
 De anførte beløb er for halvårlig husstandsafgift og helårlig  

 institutions- og erhvervsafgift, jf. bekendtgørelse om radio- og  

 fjernsynsafgift af 15. december 1987, § 1. Tillægsafgifter for forsinket  

 betaling indstilles fastsat til 50 kr., 40 kr. og 10 kr. pr. afgiftsbeløb.
 b. 1. De nuværende radio- og fjernsynsafgifter er fastsat med  

 finansudvalgets tilslutning i skrivelse af 25. maj 1987 (Akt. nr. 261).
 Bestyrelsen for Danmarks Radio har den 22. marts 1988 fremsendt  

 budgetforslag for 1989 med følgende hovedtal:
Drifts- og anlægsudgifter Bestyrelsen har indstillet, at licensafgifterne med virkning fra 1. januar  

 1989 inkl. moms fastsættes således:
 hvilket er en forhøjelse pr. halvår på 35,26 kr. inkl. moms af  

 farvefjernsynsafgiften, 22,74 kr. inkl. moms af sort/hvid afgiften og 5,97  

 kr. inkl. moms af radioafgiften, dvs. en generel forhøjelse på 5,8 pct. af  

 licensafgifterne.
 Det samlede provenu af den af Danmarks Radio foreslåede forhøjelse af  

 licensafgifterne andrager 109 mio. kr.
 Den opstillede udgiftsramme er baseret på, at det nuværende  

 aktivitetsniveau sikres med en dækning af pris- og lønudviklingen, at  

 der sker en aktivitetsudvidelse svarende til en licensforhøjelse på 1 pct. og  

at der inden for rammen sker en produktivitetsudvikling på 2-3 pct.
I udgiftsrammen indgår bl.a. en udvidelse af tv-sendetiden med 150 timer  

 fra de nuværende 2.800 timer til 2.950 timer, opretholdelse af døgnradioen,  

 investeringer i ny teknologi og en aktivitetsudvidelse på 18 mio. kr. til en  

 begyndende udvidelse af egenproduktionen samt til etablering af en ny 4.  

 radiokanal.
Hertil kommer 10 mio. kr. til en omstillingspulje, hvilket beløb  

 foreslås dækket ved træk på Radiofonden.
 Efter afgivelse af budgetforslag har Danmarks Radio gjort opmærksom på, at  

 loven om arbejdsmarkedsbidrag forventes at medføre en årlig merudgift på ca.  

 30 mio. kr.
Endvidere bemærkes, at der efter afgivelse af budgetforslag er opstået  

 spørgsmål om dækning af merudgifter i forbindelse med leje af kapacitet på  

 norske kortbølgesendere.
Disse merudgifter andrager efter de foreliggende  

 oplysninger årligt ca. 11 mio. kr.
 2. Forslag om licensafgifterne til Danmarks Radio og TV 2 fremsættes ud  

 fra en overordnet vurdering af udviklingen med hensyn til det danske tv-udbud  

 på såvel kortere som længere sigt.
På det kortere sigt må der lægges afgørende vægt på så hurtigt som muligt  

 at fremme opbygningen af den nye nationale sendevirksomhed som det første  

 skridt til en styrkelse af det samlede danske tv-udbud.
En prioritering af TV  

 2's udbygning må også ses i sammenhæng med ønskeligheden af snarest at nå en  

 sendeflade af et omfang, der står i et passende forhold til investeringer og  

 mandskabsforbrug.
Hertil kommer den afgørende betydning, som sendetidens  

 omfang må antages at få for muligheden af at sikre et passende  

 reklameindtægtsgrundlag.
 Det indgår herefter i forslaget om licensfastsættelse, at Danmarks Radio  

 sikres en indtægtsforhøjelse, der tager et vist hensyn til pris- og  

 lønudviklingen sammenholdt med en ønskelig produktivitetsudvikling.
 Det er endvidere forudsat, at øgede driftsudgifter i forbindelse med leje  

 af kapacitet på norske kortbølgesendere dækkes inden for Danmarks Radios  

 budget.
 Med hensyn til udviklingen på det noget længere sigt bemærkes, at  

 udviklingstakten for TV 2, og i sammenhæng hermed forholdet til Danmarks  

 Radios mulighed for programmæssige aktivitetsudvidelser, må vurderes i  

 forbindelse med Folketingets kommende behandling af spørgsmålet om  

 reklamefinansiering på tv-området, herunder en revision af TV 2-lovgivningens  

 bestemmelser.
 3. Ministeriet er på dette grundlag indstillet på at godkende en  

 budgetramme for 1989 på 1.900 mio. kr.
Denne budgetramme indebærer et træk på Radiofonden på 10 mio. kr. til  

 omstillingspulje.
Ministeriet vil endvidere være indstillet på at godkende et  

 yderligere træk på Radiofonden til dækning af den udgift til  

 arbejdsmarkedsbidrag, som ikke kan dækkes inden for det godkendte budget.
 Der foreslås herefter en licensstigning på 2,0 pct., således at beløbene  

 inkl. moms med virkning fra 1. januar 1989 andrager:
 Det samlede provenu af den foreslåede forhøjelse andrager ca. 38 mio. kr.  

 excl. moms.
c.
Licensafgifterne fastsættes i henhold til § 14, stk. 1, jf. § 15 v,  

 stk. 3, i lov nr. 451 af 25. juni 1987 om radio- og fjernsynsvirksomhed af  

 trafik- og kommunikationsministeren med finansudvalgets tilslutning efter  

 forslag fra institutionens bestyrelse.
e.
Under henvisning til ovenstående anmodes om tilslutning til, at den del  

 af radio- og fjernsynsafgifterne, som tilgår Danmarks Radio pr. 1. janaur  

 1989 inkl. moms fastsættes således:
 De anførte beløb er for halvårlig husstandsafgift og helårlig  

 institutions- og erhvervsafgift, jf. bekendtgørelse om radio- og  

 fjernsynsafgift af 15. december 1987, § 1. Tillægsafgifter for forsinket  

 betaling indstilles fastsat til 50 kr., 40 kr. og 10 kr. pr. afgiftsbeløb.
 Dette indebærer en forhøjelse på 10 kr. inkl. moms af den nuværende  

 tillægsafgift.
f.
Finansministeriets tilslutning foreligger.
H.
P.
Clausen Niels-Jørgen Nielsen kt.ch.
Ved voteringen i Finansudvalget den 26. oktober 1988 har et flertal  

 (Socialdemokratiets, Socialistisk Folkepartis, Fremskridtspartiets,  

 Centrumdemokraternes og Kristeligt Folkepartis medlemmer af udvalget) stemt  

 imod.
 Et mindretal (Det Konservative Folkepartis, Venstres og Det Radikale  

 Venstres medlemmer af udvalget) stemte ved voteringen for aktstykket.
 Ministerens ansøgning er hermed afslået.
Efter 2. behandling den 29. november 1988 § 1. Den andel af radio- og fjernsynsafgifterne, der i finansåret 1989 tilgår Danmarks Radio efter § 14 i lov om radio- og fjernsynsvirksomhed, jf. lovbekendtgørelse nr. 559 af 20. september 1988, fastsættes pr. 1. januar 1989 inkl. moms således:
Stk. 2. De anførte beløb er for halvårlig husstandsafgift og helårlig  

 institutions- og erhvervsafgift.
Tillægsafgifter for forsinket betaling  

 fastsættes til 50 kr., 40 kr. og 10 kr. pr. afgiftsbeløb.
 Stk. 3. Bestemmelserne i § 14, stk. 2 og stk. 3, i lov om radio- og  

 fjernsynsvirksomhed finder tilsvarende anvendelse.
 § 2. De afgifter, der er nævnt i § 1, stk. 1 og 2, kan med virkning for  

 senere finansår ændres efter fremgangsmåden i § 14 i lov om radio- og  

 fjernsynsvirksomhed.
 § 3. Loven træder i kraft ved bekendtgørelsen i Lovtidende.
