Cirkulæreskrivelse  

 om pensionsrettigheders behandling ved død samt separation og skilsmisse Ved lov nr. 483 og 484 af 7.juni 2006 har Folketinget vedtaget  

 nye regelsæt om pensioners behandling på ægtefælleskifte.
I forbindelse med annoncering i dagspressen om disse nye regler  

 har Familiestyrelsen fået mange telefoniske henvendelser fra borgere.
På  

 baggrund af disse henvendelser kan vi konstatere, at en del af borgerne i  

 første omgang har rettet henvendelse til statsamterne for at få vejledning om  

 reglerne.
I lyset af dette har vi besluttet at udsende denne overordnede  

 orientering med fokus på de særlige overgangsforhold, der gør sig gældende.
Lov nr. 483 af 7. juni 2006 Ved lov nr. 483 af 7. juni 2006 om ændring af lov om  

 ægteskabets retsvirkninger og lov om skifte af fællesbo m.v. med flere love  

 (Pensionsrettigheders behandling ved død samt separation og skilsmisse) er  

 der  

 indført særskilte regler for behandlingen af ægtefællers  

  

 egne  

  

 pensionsordninger i tilfælde af død, separation og skilsmisse.  

 Reglerne indebærer, at ægtefæller fremover  fra den 1. januar 2007  

  kan  

 udtage egne rimelige pensionsordninger forlods på ægtefælleskifte.
Kapital-  

 og  

 ratepensioner vil således ikke længere skulle deles, hvis disse er rimelige  

 ordninger.
Pensioner, der har karakter af ekstra opsparing, vil skulle  

 ligedeles mellem ægtefællerne.
Reglerne indeholder endvidere to kompensationsmuligheder.
Har  

 en ægtefælle således foretaget en mindre pensionsopsparing på grund af den  

 måde, ægtefællerne har indrettet sig på som familie, kan kompensation komme  

 på  

 tale.
Kompensation kan endvidere komme på tale i langvarige ægteskaber over  

 15  

 år, hvis en ægtefælle er urimeligt stillet pensionsmæssigt i forhold til den  

 anden ægtefælle.
Loven træder i kraft den 1. januar 2007 og finder anvendelse på  

 separationer, skilsmisser bosondring og dødsfald, der meddeles eller  

 indtræder  

 efter lovens ikrafttræden.
Dette gælder dog ikke ved separation og  

 skilsmisse,  

 hvis sagen er anlagt ved retten eller ansøgning er indgivet til statsamtet  

 inden den 1. januar 2007. Vi finder i denne forbindelse anledning til at  

 understrege, at dette  

 vil sige, at  

 det er tilstrækkeligt for at bibeholde det hidtidige princip om deling af  

 pensioner ved separation og skilsmisse, at sagen er anlagt ved retten eller  

 ansøgning er indgivet til statsamtet inden den 1. januar 2007.
 Ægtefæller kan endvidere ved ægtepagt aftale, at kapital- og  

 ratepensioner fortsat skal ligedeles.
Lov nr. 484 af 7. juni 2006 Ved lov nr. 484 af 7. juni 2006 om bevarelse af ret til  

 ægtefællepension ved separation og skilsmisse er den hidtil gældende  

 enkepensionslov ophævet med virkning fra den 1. januar 2007, og hovedparten  

 af  

 bestemmelserne i enkepensionsloven er videreført i den nye  

 ægtefællepensionslov  

 med mindre justeringer.
Loven er samtidig gjort kønsnetrual.
 Samme lov ophæver § 54 i lov om ægteskabs indgåelse og  

 opløsning og ændrer § 42, stk. 1, sådan at det med virkning fra den 1. januar  

 2007 ikke længere er et vilkår ved separation og skilsmisse, at der tages  

 stilling til retten til en eventuel overlevelsesrente.
* Vi kan oplyse, at de nye regler på pensionsområdet vil være et  

 emne på det civilretlige kursus til oktober.
 Til orientering er vedlagt kopi af de nye regelsæt.
Familiestyrelsen, den 14. september  

 2006 Malene Vestergaard Bilag 1 Lov nr. 483 af 7. juni 2006 Loven er udeladt her, da den findes i Retsinformation   

 tryk  

 her.
Bilag 2 Lov nr. 484 af 7. juni 2006 Loven er udeladt her, da den findes i Retsinformation   

 tryk  

 her.
