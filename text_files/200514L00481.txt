Betænkning afgivet af Skatteudvalget den 3. maj 2006 Betænkning over Forslag til lov om ændring af forskellige  

 skatte- og afgiftslove m.v.
(Lettelse af administrative byrder) [af skatteministeren (Kristian Jensen)] 1. Ændringsforslag Der er stillet 13 ændringsforslag til lovforslaget.  

 Skatteministeren har stillet ændringsforslag nr. 9 og Socialistisk  

 Folkepartis  

 medlem af udvalget har stillet ændringsforslag nr. 1-8 og 10-13.
2. Udvalgsarbejdet Lovforslaget blev fremsat den 1. marts 2006 og var til 1. behandling  

 den 30. marts 2006. Lovfor-slaget blev efter 1. behandling henvist til  

 behandling i Skatteudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 20. februar 2006 dette udkast til  

 udvalget, jf. alm. del  bilag 103. Den 20. februar 2006 sendte  

 skatteministeren de indkomne høringssvar og et notat herom til udvalget.
Spørgsmål Udvalget har stillet 7 spørgsmål til skatteministeren til skriftlig  

 besvarelse, som denne har besvaret.
Nogle af udvalgets spørgsmål og  

 ministerens  

 svar herpå er optrykt som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget (V, DF og KF) indstiller lovforslaget til  

  

 vedtagelse  

  

 med det af skatteministeren  

 under nr. 9 stillede ændringsforslag.
Flertallet vil stemme imod  

 ændringsforslag nr. 1-8 og 10-13.
 Et  

  

 mindretal  

  

 i udvalget (S og RV) indstiller lovforslaget til  

  

 vedtagelse  

  

 med de stillede ændringsforslag.
Et  

  

 andet mindretal  

  

 i udvalget (SF) indstiller lovforslaget til  

  

 vedtagelse  

  

 med de under nr. 1-8 og 10-13  

 stillede ændringsforslag.
Hvis ændringsforslag nr. 1-8 og 10-13 ikke  

 vedtages,  

 vil mindretallet ved 3. behandling stemme imod lovforslaget.
Mindretallet vil  

 stemme  

 hverken for eller imod ændringsforslag nr. 9.
Et  

  

 tredje mindretal  

  

 i udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet  

 vil stemme for de stillede ændringsforslag.
Socialistisk Folkepartis  

 medlem af udvalget støtter forenklinger, hvis de ikke samtidig giver fornyede  

 muligheder for skatteunddragelse, og det er desværre tilfældet med det  

 foreliggende lovfor-slag.
Lovforslaget gør det i mange tilfælde praktisk  

 taget  

 umuligt at spore problemer, der ligger mere end et år tilbage i tiden.
Hvis  

 man  

 skulle foretage denne forenkling, skulle alle data som minimum med  

 fremadrettet  

 virkning selvangives og således indgå i selvangivelsessystemet, så korrekt  

 beskatning kan ske til sin tid.
Derfor stiller SF forslag om en sådan  

 ændring,  

 der vil styrke skattekontrollen, og hvis dette vedtages, vil SF stemme for  

 det  

 samlede forslag.
Hvis ikke denne styrkelse af kontrollen kan samle flertal i  

 Folketinget, vil SF ikke støtte regeringens tiltag til at give bedre vilkår  

 for  

 skatteål, og SF vil i så fald stemme imod lovforslaget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (SF), tiltrådt af et  

  

 mindretal  

  

 (S, RV og EL):
Til titlen 1)  

  

 Ordene »skatte- og afgiftslove«  

 ændres til: »skattelove«, og undertitlen udgår.
[Titelændring som følge af, at alle afgiftslove udgår] Til § 1 2)  

  

 Paragraffen udgår.
[Alle data sikres selvangivet] Til § 2 3)  

  

 Paragraffen udgår.
[Alle data sikres selvangivet] Til § 3 4)  

  

 Paragraffen udgår.
[Alle data sikres selvangivet] Til § 4 5)  

  

 Paragraffen udgår.
[Alle data sikres selvangivet] Til § 5 6)  

  

 Paragraffen udgår.
[Alle data sikres selvangivet] Til § 6 7)  

  

 Paragraffen udgår.
[Alle data sikres selvangivet] Til § 7 8)  

  

 Paragraffen udgår.
[Alle data sikres selvangivet] Af  

 	  

  

 skatteministeren,  

  

 tiltrådt af et  

  

 flertal  

  

 (udvalget med undtagelse af SF):
Til § 9 9)  

  

 Efter nr. 1 indsættes som nyt  

 nummer:
»01.  

  

 I  

  

 § 57,  

 stk. 1, nr. 3,  

  

 udgår »§ 16, stk. 3,«.« [Konsekvensændring] Af  

 	  

 et  

  

 mindretal  

  

 (SF), tiltrådt af et  

  

 mindretal  

  

 (S, RV og EL):
Til § 10 10)  

  

 Før nr. 1 indsættes som nye numre:
 »01.
  

 § 1, stk. 2,  

  

 affattes således:
»Stk. 2. Selvangivelsen for erhvervsdrivende virksomheder  

 skal indeholde alle oplysninger af betydning for skatteansættelsen eller  

 skatteberegningen, herunder oplysninger til brug for myndighedernes kontrol  

 af  

 grundlaget for erhvervsdrivende virksomheders selvangivelse.
Skatteministeren  

 bestemmer det nærmere indhold af selvangivelsen efter indstilling fra  

 Skatterådet.« 02. I  

  

 § 2, stk. 3, 2. pkt.,  

  

 ændres »§ 3, stk. 2, 2. pkt.« til: »§  

 3, stk. 1, 2. pkt.«« [Alle data sikres selvangivet] 11)  


  

 Nr. 1  

  

 og  

  

 2  

  

 udgår, og i stedet  

 indsættes som nyt nummer:
 »03.
  

 § 3  

  

 affattes således:
»§ 3.  

  

 Selvangivelsespligtige, der er  

 bogføringspligtige, skal inden selvangivelsesfristens udløb indgive et  

 skattemæssigt årsregnskab for den senest afsluttede regnskabsperiode til  

 told-  

 og skatteforvaltningen.
Er årsregnskabet for en juridisk person endnu ikke  

 godkendt af generalforsamlingen på indgivelsestidspunktet, skal der senest 14  

 dage efter generalforsamlingens afholdelse gives told- og skatteforvaltningen  

 meddelelse om generalforsamlingens beslutning vedrørende årsregnskabet.
Det  

 skattemæssige årsregnskab for fysiske personer omfatter ikke en redegørelse  

 for  

 den private formue, herunder ændringer heri over indkomståret.
Den  

 selvangivelsespligtige  

 kan dog efter § 6 B anmodes om at indgive supplerende formueoplysninger.
 Stk. 2.  

  

 Efter indstilling fra Skatterådet kan  

 skatteministeren fastsætte regler om det regnskabsmæssige grundlag for og  

 udarbejdelsen af det i stk. 1 nævnte skattemæssige årsregnskab og om den  

 form, hvori regnskabs- og selvangivelsesoplysningerne skal afgives.
Stk. 3.  

  

 Er et skattemæssigt årsregnskab ikke indsendt  

 rettidigt eller udarbejdet i overensstemmelse med regler, der er fastsat  

 efter  

 stk. 2, finder § 5, stk. 1-3, tilsvarende anvendelse.
Er den i  

 stk. 1, 2. pkt., nævnte meddelelse ikke givet rettidigt, og medfører  

 generalforsamlingens beslutning vedrørende regnskabet en forhøjelse af den  

 indkomst, hvoraf skatten beregnes, finder § 5, stk. 1, tilsvarende  

 anvendelse.«« [Alle data sikres selvangivet] 12)  


  

 Nr. 4  

  

 udgår.
[Alle data sikres selvangivet] Til § 12 13)  


  

 Stk. 2  

  

 udgår.
[Alle data sikres selvangivet] Bemærkninger Til nr. 1-8 og 10-13 Med det foreliggende  

 lovforslag åbnes en stor risiko for, at vigtige skattemæssige oplysninger går  

 tabt, når sager om f.eks. skatteunddragelse skal optrævles flere år tilbage.
 Derfor vil  

 ændringsforslaget forpligte virksomheder til at indgive alle skattemæssigt  

 relevante oplysninger til SKAT i forbindelse med selvangivelsen, således at  

 SKAT kan opbevare oplysningerne og med tilbagevirkende kraft udrede en  

 skattesag, hvis der opstår tvivl fra SKATs eller skatteyderens side, eller  

 hvis  

 der efterforskes skatteunddragelse.
Til nr. 9 Da pensionsbeskatningslovens § 16, stk. 3, ifølge lovforslaget  

 ophæves, bør henvisningen i pen-sionsbeskatningslovens § 57 til bestemmelsen  

 også ophæves.
Der er tale om en ren konsekvensændring.
 En oversigt over Folketingets  

 sammensætning er optrykt i betænkningen.
Kim Andersen (V)   

 Charlotte Antonsen (V)   

 Peter Christensen (V)  

  

  nfmd.  

  

 Lars Christian Lilleholt (V)   

 Torsten Schack Pedersen (V)   

 Mikkel Dencker (DF)   

 Colette L.
Brix (DF)   

 Charlotte Dyremose (KF)   

 Jakob Axel Nielsen (KF)   

 Frode Sørensen (S)   

 René Skau Björnsson (S)  

  

  fmd.  

  

 Jens Peter Vernersen (S)   

 John Dyrby (S)   

 Lene Jensen (S)   

 Poul Erik Christensen (RV)   

 Morten Homann (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 169 Bilagsnr.
Titel 1 Høringssvar og høringsnotat, fra skatteministeren 2 Udkast til tidsplan for udvalgets behandling af  

 lovforslaget 3 Ændringsforslag fra skatteministeren 4 1. udkast til betænkning 5 2. udkast til betænkning Oversigt over spørgsmål og svar vedrørende L 169 Spm.nr.
Titel 1 Spm. om at redegøre for, hvorledes ligningsarbejdet efter  

 gennemførelse af lovforslaget skal varetages, hvis det er nødvendigt at  

 kontrollere dispositioner hos en skatteyder mere end et år tilbage, til  

 skatteministeren,  

 og ministerens svar herpå 2 Spm., om der findes mange data, der har meget stor  

 skattemæssig betydning, som ofte kun er selvangivet for et bestemt  

 indkomstår,  

 men hvor konsekvenserne heraf først opstår på et langt senere tidspunkt, til  

 skatteministeren, og ministerens svar herpå 3 Spm. om ministerens holdning til et ændringsforslag, hvor  

 alle data med fremadrettet virkning selvangives og således indgår i  

 selvangivelsessystemet,  

 så korrekt beskatning kan ske på ethvert tidspunkt i fremtiden, til  

 skatteministeren, og ministerens svar herpå 4 Spm. om at beskrive, hvilke muligheder en medarbejder,  

 der har aftalt arbejdsgiverindbetalt kapitalpension, har for at sikre sig, at  

 arbejdsgiveren overholder indbetalingerne, til skatteministeren, og  

 ministerens svar herpå 5 Spm. om at beskrive, hvorledes skattekontrollens arbejde  

 fremover kan sikre, at detailsalg registreres, når dokumentationsmateriale  

 via kassestrimler ikke fortsat opbevares i 5 år, til skatteministeren, og  

 ministerens svar herpå 6 Spm. om at yde teknisk bistand til et ændringsforslag,  

 således at alle data med fremadrettet virkning selvangives og dermed vil  

 indgå  

 i selvangivelsessystemet, til skatteministeren, og ministerens svar herpå 7 Spm. om, hvor mange skattemæssige forhold der rækker  

 væsentlig længere tilbage end 5 år, hvilket medfører, at enhver  

 kontrolmulighed efterfølgende umuliggøres, til skatteministeren, og  

 ministerens svar herpå Bilag 2 Nogle af udvalgets spørgsmål til  

 skatteministeren og dennes svar herpå Spørgsmålene og skatteministerens svar herpå er optrykt  

 efter ønske fra SF.
 Spørgsmål 1:
Vil ministeren redegøre for, hvorledes ligningsarbejdet efter  

 gennemførelse af lovforslaget skal varetages, hvis det er nødvendigt at  

 kontrollere dispositioner hos en skatteyder mere end et år tilbage? Svar:
 Spørgsmålet har betydning for forslaget om, at kassestrimler og  

 tilsvarende interne bilag for detailhandelsvirksomheder kun skal opbevares 1  

 år  

 fra underskrivelsen af årsregnskabet.
I dag vil et regnskab kunne tilsidesættes og indkomsten eller  

 afgiftstilsvaret fastsættes skønsmæssigt af SKAT, når en virksomhed ikke har  

 ført sit kasseregnskab betryggende.
Det ændrer lovforslaget ikke ved.  

 Kontrollen tager normalt udgangspunkt i det senest afsluttede regnskabsår,  

 hvor  

 der også fremover findes kassebilag og kassestrimler.
Viser det sig, at virksomheden f.eks. ikke har foretaget daglig  

 bogføring over dagens omsætning, eller at der ikke har været bogført  

 kassedifferencer  hvilket sandsynliggør, at der ikke har været  

 foretaget  

 effektive kasseafstemninger  indicerer dette, at regnskabet ikke har  

 været  

 ført betryggende.
Dermed vil regnskabet kunne tilsidesættes, og SKAT vil være  

 berettiget til at foretage en skønsmæssig fastsættelse af indkomsten eller  

 afgiftstilsvaret.
Regnskabet vil naturligvis også kunne tilsidesættes, hvis  

 det  

 på andre punkter viser sig mangelfuldt.
Viser det aktuelle års kasseregnskab og kassestrimler eller  

 manglen på sådanne, at der er problemer i virksomheden, vil SKAT selvsagt  

 også  

 interessere sig for et eller flere tidligere år.
For disse år vil der som  

 følge  

 af en gennemførelse af lovforslaget muligvis ikke foreligge kassestrimler  

 m.v.,  

 men virksomheden har for disse år pligt til at opbevare den daglige bogføring  

 med registrering af dagens omsætning.
På samme måde som beskrevet ovenfor vil  

 SKAT med udgangspunkt heri kunne vurdere, om regnskabet for disse år har  

 været  

 ført betryggende.
 Spørgsmål 2:
Er ministeren enig i, at der findes mange data, der har meget  

 stor skattemæssig betydning  også provenumæssigt  som ofte kun er  

 selvangivet  

 for et bestemt indkomstår, men hvor konsekvenserne heraf først opstår på et  

 langt senere tidspunkt? Svar:
Ja.
Jeg tillader mig i øvrigt at henvise til mit svar på  

 spørgsmål 3.
 Spørgsmål 3:
Hvad er ministerens holdning til et ændringsforslag, hvor alle  

 data med fremadrettet virkning selvangives og således indgår i  

 selvangivelsessystemet, så korrekt beskatning kan ske på ethvert tidspunkt i  

 fremtiden? Svar:
Som det fremgår af bemærkningerne til § 10, nr. 1, i L 169  

 gennemførte Folketinget i folketingsåret 2003-04, 1. samling, lov nr. 1441 af  

 22. december 2004 om digitalisering af regnskabsoplysninger m.v.
Formålet med  

 lovændringen var at lette virksomhedernes arbejde med at indgive oplysninger  

 til SKAT og at effektivisere SKATs udvælgelse af virksomheder til kontrol.
Loven bemyndiger bl.a. skatteministeren til efter indstilling  

 fra Skatterådet at bestemme, hvilke oplysninger virksomhederne skal give til  

 brug for myndighedernes kontrol af grundlaget for erhvervsdrivende  

 virksomheders selvangivelse.
Endvidere bemyndiger loven skatteministeren til  

 efter indstilling fra Skatterådet at fastsætte regler om kravene til det  

 skattemæssige årsregnskab.
Bemyndigelsen er udnyttet ved bekendtgørelse nr. 707 af 4. juli  

 2005 om krav til det skattemæssige årsregnskab m.v.  

 (Mindstekravsbekendtgørelsen). Det er heri fastsat, at store og særlige  

 virksomheder  

 skal indgive skattemæssigt årsregnskab sammen med selvangivelsen.
Mellemstore  

 og små virksomheder skal ikke indgive skatteregnskabet, men skal i stedet  

 afgive et antal supplerende regnskabsoplysninger i selvangivelsen.
SKAT kan  

 anmode mellemstore og små virksomheder om at indgive skatteregnskabet eller  

 dele heraf med 1 måneds frist.
Det foreliggende lovforslag, L 169, sikrer i  

 den  

 forbindelse, at disse virksomheder får pligt til at opbevare skatteregnskabet  

 og regnskabsmateriale, som har betydning for opgørelsen af virksomhedens  

 skattepligtige indkomst i 5 år, således at SKAT kan få et regnskabsmateriale  

 fra et tidligere år udleveret som led i kontrolarbejdet.
Som bekendt arbejder regeringen for at lette erhvervslivets  

 administrative byrder med op til 25 pct. i 2010. Som led i dette arbejde  

 vurderes  

 i disse år meget nøje, hvilke oplysninger vi kan undvære fra virksomhederne,  

 uden at det går ud over en forsvarlig kontrol af virksomhederne.
Dette gælder  

 naturligvis også virksomhedernes selvangivelsesoplysninger.
Fastsættelsen af de supplerende regnskabsoplysninger i  

 selvangivelsen til virksomhederne er således sket ud fra en afvejning af på  

 den  

 ene side ønsket om at nedbringe antallet af skatterelevante oplysninger, som  

 virksomhederne skal afgive til SKAT, og på den anden side ønsket om at sikre,  

 at disse oplysninger er af en sådan karakter, at det er muligt at gennemføre  

 en  

 forsvarlig kontrol af virksomhederne.
Det er i den forbindelse min vurdering,  

 at de væsentligste skatteoplysninger fra de pågældende virksomheder i dag  

 afgives som egentlige selvangivelsesoplysninger eller som supplerende  

 regnskabsoplysninger i selvangivelsen.
 Spørgerens forslag om, at virksomhederne skal selvangive alle  

 fremadrettede data, således at de kan indgå i selvangivelsessystemet og sikre  

 en korrekt beskatning i fremtiden, vil betyde en væsentlig forøgelse af  

 virksomhedernes administrative byrder med at skulle give skatteoplysninger  

 til  

 SKAT, og et sådant forslag vil i realiteten betyde en tilsidesættelse af  

 intentionerne bag lov nr. 1441 fra 2004.
 På den baggrund kan jeg ikke tilslutte mig forslaget.
 Spørgsmål 7:
Kan ministeren bekræfte, at mange skattemæssige forhold rækker  

 væsentlig længere tilbage end 5 år, hvilket medfører, at enhver  

 kontrolmulighed  

 efterfølgende umuliggøres, idet den skattepligtige bare kan meddele, at  

 materialerne efter 5 år er makuleret, hvorefter SKAT ikke har en chance for  

 at  

 opklare de faktiske forhold, f.eks. i forbindelse med opgørelse af genvundne  

 afskrivninger og genplacering af ejendomsavancer til senere beskatning? Svar:
 Spørgsmålet relaterer sig til den lovgivning, som Folketinget  

 gennemførte i december 2004 om digitalisering af regnskabsoplysninger (L 31,  

 Folketinget 2004-05, 1. samling).
Lovgivningen betyder, at mellemstore og små virksomheder slipper  

 for at indsende skatteregnskabet sammen med selvangivelsen.
Til gengæld skal  

 disse virksomheder i forbindelse med selvangivelsen afgive en række  

 supplerende  

 regnskabsoplysninger.
Hvis SKAT udsøger en sådan virksomhed til kontrol, kan  

 skatteregnskabet indkaldes inden for 1 måned.
 Lovgivningen blev gennemført dels for at bane vejen for, at  

 myndighederne kunne gå over til digital udsøgning af virksomheder til  

 kontrol,  

 dels for at lette virksomhedernes administrative byrder.
Det er rigtigt, at der nu som tidligere kan være skattemæssige  

 forhold, som ligger mere end 5 år tilbage, og som myndighederne ønsker at se  

 nærmere på.
Retstilstanden i dag betyder dog  

 ikke nødvendigvis,  

 at kontrol umuliggøres, fordi SKAT ikke længere har et »skyggearkiv« med  

 virksomhedens skatteregnskab m.v.
 For det første har virksomheden selv en interesse i at bevare  

 nødvendige oplysninger om anskaffelsessummer m.v. i mere end 5 år, når avance  

 eller tab senere skal selvangives.
For det andet følger det  

 af § 17, stk. 1, i mindstekravsbekendtgørelsen (bekendtgørelse nr. 707 af 4.  

 juli 2005), at virksomhederne i skatteregnskabet skal oplyse om foretagne  

 skattemæssige afskrivninger på fast ejendom for hele ejerperioden.
Hermed  

 gøres  

 det muligt for SKAT at foretage løbende kontrol med, at virksomhederne  

 afskriver på et korrekt grundlag, ligesom det gøres muligt at sikre, at en  

 eventuel ejendomsavance er korrekt beregnet.
For de virksomheder, som ikke  

 skal  

 indgive et skatteregnskab, medvirker de  

 supplerende regnskabsoplysninger  

 til at målrette udsøgningen af virksomhederne til kontrol.
Opstår der en  

 ejendomsavance til genplacering, som skal beskattes, vil virksomhederne  

 skulle  

 afgive oplysning herom i selvangivelsen.
Dermed bliver SKAT opmærksom på, at  

 der foreligger beregning af en avance, som evt. bør undergives en nærmere  

 kontrol.
Endelig er det min  

 opfattelse, at man meget nøje bør overveje de byrder, som man pålægger  

 virksomhederne,  

 ved enten at skulle opbevare regnskabsmateriale om anskaffelsessummer på  

 aktiver eller afgive oplysninger herom til SKAT.
De oplysningskrav, der  

 ligger  

 i mindstekravsbekendtgørelsen samt i de supplerende regnskabsoplysninger, som  

 virksomhederne skal afgive i forbindelse med selvangivelsen, mener jeg tager  

 skyldigt hensyn såvel til SKATs mulighed for at gennemføre kontrol af de  

 væsentligste indkomstforhold hos virksomhederne som til bestræbelserne på at  

 lette de administrative byrder for virksomhederne.
