 Efter § 8 i bekendtgørelse af 28. juli 1988 om fri proces skal der ved  

 vurderingen af, om ansøgeren har rimelig grund til at føre proces, tages  

 hensyn til muligheden for at få sagen behandlet ved Forbrugerklagenævnet  

 eller et klage- eller ankenævn, der er godkendt af Forbrugerklagenævnet.
 Bestemmelsen svarer til udkastet til § 10 i retshjælpsudvalgets betænkning  

 nr. 1113 om advokatretshjælp, fri proces og retshjælpsforsikring m.v. side  

 137.
 I betænkningen side 26 udtaler udvalget følgende:
"Der er i udvalget enighed om den principielle opfattelse, at en sag  

 så vidt muligt bør behandles af den myndighed/det organ, der har de bedste  

 forudsætninger for at behandle netop denne sag.
For dette resultat taler  

 tillige ressourcemæssige hensyn.
Udvalget finder det derfor ønskeligt, at  

 sager, der er bedst egnede til nævnsbehandling, henvises hertil på et så  

 tidligt tidspunkt som muligt." På side 107 udtaler udvalget følgende om bestemmelsen:
"Allerede i dag vil forbrugeren i vidt omfang blive vejledt om  

 muligheden for nævnsbehandling, hvis der søges advokatbistand i en  

 forbrugersag.
Efter udvalgets udkast til bekendtgørelse om offentlig  

 retshjælp ved advokater § 7, stk. 4, 2. pkt., skal der vejledes herom.  

 Indsender forbrugeren selv ansøgningen til statsamtet uden forudgående  

 kontakt til en advokat, vil statsamtet kunne yde vejledning.
Skønner statsamtet, at der i en forbrugersag ikke bliver tale om en  

 vanskelig bevisbedømmelse, eller at sagen ikke er af velfærdstruende karakter  

 eller i øvrigt af særlig indgribende betydning for ansøgeren, bør statsamtet  

 efter udvalgets opfattelse kunne afslå ansøgningen om fri proces, idet der  

 ikke for tiden/på det foreliggende grundlag findes at være rimelig grund til  

 at føre proces ved domstolene.
Muligheden for en mere hensigtsmæssig  

 nævnsbehandling bliver herved et væsentligt moment ved statsamtets skøn over  

 processens rimelighed.
Ved skønnet over hensigtsmæssigheden bør statsamtet  

 tillige lade indgå praktiske og geografiske hensyn." Justitsministeriet kan tilslutte sig udvalgets opfattelse.
Der kan som anført af retshjælpsudvalget være særlige forhold, der  

 bevirker, at det ikke vil være hensigtsmæssigt at henvise ansøgere af fri  

 proces til at indbringe sagen for et klagenævn.
Som eksempel kan nævnes  

 sager, der er velfærdstruende eller har ganske særlig indgribende betydning  

 for den pågældende, herunder produktansvarssager, der har medført personskade  

 for forbrugeren.
 Sagsbehandlingen ved klagenævnene er skriftlig, således at det i  

 almindelighed blot kræves, at forbrugeren indsender et udfyldt klageskema og  

 skriftligt kommenterer de øvrige oplysninger, som klagenævnet af egen drift  

 indhenter.Bevisoptagelse i form af sagkyndig besigtigelse og lignende  

 foretages således af klagenævnet, typisk på forbrugerens bopæl; hvor det er  

 mere praktisk at sende den genstand, der skal besigtiges, til den sagkyndige,  

 anmodes forbrugeren dog om at gøre dette.
I tilfælde, hvor det allerede på baggrund af ansøgningen om fri proces er  

 åbenbart, at der ikke vil kunne træffes afgørelse i sagen uden formel  

 afhøring af parter eller vidner ved en domstol, vil henvisning til  

 klagenævnsbehandling være formålsløs.
Det skal dog understreges, at det, selv  

 om det fremgår af ansøgningen, at parterne har en forskellig opfattelse af,  

 hvad der er passeret, ofte vil være muligt ved et klagenævn at skaffe et  

 forsvarligt grundlag for en afgørelse i tvisten på grundlag af  

 bevisbyrderegler og tekniske undersøgelser m.v.
Forbrugerklagenævnet bortser  

 således i praksis fra parternes modstridende oplysninger i tilfælde, hvor der  

 foreligger klare bevisbyrderegler, og hvor det skønnes, at den ene part med  

 stor sandsynlighed ikke vil kunne løfte sin bevisbyrde.
 Det vil i almindelighed alene på grundlag af ansøgningen om fri proces  

 være muligt at tage stilling til, om sagen er omfattet af virksomhedsområdet  

 for et af de omhandlede nævn, og om den i det enkelte tilfælde falder ind  

 under en af de ovenfor nævnte grupper, der ikke er velegnet til  

 nævnsbehandling.
 De enkelte klagenævns virksomhedsområder.
FORBRUGERKLAGENÆVNET Axeltorv 6, 4.
1609 København V Tlf. 01-91 24 66, telefontid dagligt kl. 10-12 og 13-15, torsdag tillige  

 15-18.
Forbrugerklagenævnet behandler klager fra forbrugere vedrørende varer,  

 arbejds- og tjenesteydelser.
En klage kan angå samtlige omstændigheder i  

 retsforholdet mellem parterne, dvs. også rent juridisk, spørgsmål.
 Ud over klager fra private forbrugere kan klager fra erhvervsdrivende også  

 behandles i Forbrugerklagenævnet, såfremt den erhvervsdrivende er  

 "sidste led i omsætningen". Forbrugerklagenævnet kan derimod ikke  

 behandle klager fra erhvervsdrivende over varer, der indgår i den pågældendes  

 produktion eller er beregnet til videresalg.
I bekendtgørelsen om Forbrugerklagenævnets virksomhedsområde, der sammen  

 med loven om Forbrugerklagenævnet er vedhæftet vejledningen, er der foretaget  

 en række begrænsninger af de områder, som Forbrugerklagenævnet kan behandle  

 klager på.
Bekendtgørelsen kan give forståelsesproblemer, hvorfor  

 Forbrugerklagenævnet gerne besvarer telefoniske henvendelser vedrørende  

 kompetenceafgrænsningen.
 I bekendtgørelsen er der fastsat værdigrænser, således at prisen for den  

 vare eller tjenesteydelse, der klages over, ikke må overstige 20.000 kr. -  

 for motorkøretøjers vedkommende dog 50.000 kr. - ligesom prisen ikke må være  

 under 200 kr.
 Nedenfor er givet en lang række praktiske eksempler på, hvilke klager der  

 kan behandles af nævnet, og hvilke der ikke kan behandles.
 Eksempler på sagsområder, der  kan behandles af nævnet:
Husholdningsapparater Radio-, tv- og videoapparater Beklædning, vask og rensning Møbler Gulvtæpper Sko Cykler Knallerter Sports- og fritidsudstyr Foto Ure Optik Guld og sølv Persontransport og selskabsrejser Maskiner, der bruges erhvervsmæssigt til kontor- og butiksbrug Flytning og anden transport af gods Levering af el, gas, vand, varme og telefon Køb af biler, der hovedsagligt anvendes privat (men ikke leje og  

 reparation af biler) Aviser Ugeblade Bøger Hunde, katte og andre kæledyr Brevskoler Kontoaftaler Eksempler på sagsområder, der  ikke kan behandles af  

 Forbrugerklagenævnet, er:
Salg foretaget af private Offentlige myndigheders salg, bortset fra salg af el, gas, vand, varme  

 samt person- og godstransport Maskiner, instrumenter og værktøj og lignende, som benyttes  

 erhvervsmæssigt (maskiner til kontor- og butiksbrug kan dog behandles) Bygningsmaterialer samt alt arbejde vedrørende fast ejendom Køb og leje af fast ejendom Reparation og leje af biler Køb af biler, der hovedsagligt anvendes erhvervsmæssigt Traktorer og jordbrugsredskaber Campingvogne og påhængsvogne samt udstyr hertil Både og tilbehør hertil Nærings- og nydelsesmidler Undervisning (bortset fra brevskoler) Lægemidler Ægte tæpper, antikviteter samt kunst- og samlerobjekter Klager mod læger, advokater, dyrlæger, arkitekter, rådgivende ingeniører,  

 ejendomsmæglere, statsautoriserede eller registrerede revisorer og andre  

 anerkendte liberale erhverv.
PRIVATE ANKENÆVN GODKENDT AF FORBRUGERKLAGENÆVNET Forbrugerklagenævnet har godkendt følgende ankenævn:
KLAGENÆVNET FOR EJENDOMSFORMIDLING Vester Voldgade 91, 2.
1552 København V Tlf. 01-13 32 31, telefontid mandag-torsdag 13-15, fredag lukket.
Nævnet behandler klager over statsautoriserede ejendomsmæglere og andre  

 mellemmænd, der beskæftiger sig med tilsvarende virksomhedsområder eller dele  

 deraf.
Nævnet behandler dog ikke klager over advokater, banker og sparekasser  

 og fondsbørsvekselerere.
ANKENÆVNET FOR FORSIKRING v/advokat Jørgen Gawinetski Store Kongensgade 70 1264 København K Tlf. 01-15 89 00, telefontid 10-13.
Ankenævnet behandler forsikringstageres klager over deres eget  

 forsikringsselskab.
Nævnet behandler klager vedrørende privatlivets  

 forsikringsforhold samt erhvervsdrivendes klager vedrørende  

 motorkøretøjsforsikring.
ANKENÆVNET FOR HULRUMSISOLERING Nørre Voldgade 34 1358 København K Tlf. 01-15 17 00, telefontid 8.30-16.30.
 Ankenævnet behandler klager over hulrumsisoleringsarbejde, herunder  

 kvaliteten af de anvendte materialer, vederlagets størrelse samt klager  

 vedrørende bygningsbeskadigelser m.v.
ANKENÆVNET FOR KØREUNDERVISNING Ellested 5853 Ørbæk Tlf. 09 - 33 15 01, telefontid 10-12.
 Ankenævnet behandler klager fra forbrugere mod kørelærere vedrørende såvel  

 teoretisk som praktisk køreundervisning.
ANKENÆVNET FOR MURERFAGET Rosenvængets Allee 25 2100 København Ø Tlf. 01-269911, telefontid 9-15.
 Ankenævnet behandler klager over ombygnings-, tilbygnings- og  

 reparationsarbejder vedrørende murerarbejde.
ANKENÆVNET FOR PELSBRANCHEN Østbanegade 55 2100 København Ø Tlf. 01-38 12 55, telefontid 9-16.
Ankenævnet behandler klager fra forbrugere mod erhvervsdrivende vedrørende  

 pelsvarer eller udført pelsarbejde af enhver art.
Ved pelsvarer forstås  

 dyreskind med hårlag.
Dette gælder også, når pelsvarer er anvendt som for  

 eller besætning på tekstiler.
Varer forarbejdet af ruskind, rulam og nappa  

 behandles dog af Forbrugerklagenævnet.
ANKENÆVNET FOR VVS-INSTALLATIONER Slotsgade 2 2200 København N Tlf. 01-39 04 90, telefontid 13-15.
 Ankenævnet behandler klager over vvs- og blikkenslagerarbejde.
 Den samlede entreprisesum for vvs- og blikkenslagerarbejdet må ikke  

 overstige 100.000 kr ekskl. moms.
PENGEINSTITUTANKENÆVNET Vesterbrogade 40, 4.
1620 København V Tlf. 01-21 63 33.
Nævnet vil behandle klager vedrørende private kundeforhold over  

 pengeinstitutter og deres datterselskaber her i landet.
Klager fra  

 erhvervsdrivende vil kunne behandles, såfremt klagen ikke adskiller sig  

 væsentligt fra klager vedrørende et privatkundeforhold.
 Ingen:::::::::::::::::::::::::::::::::::::::::::::::::::
