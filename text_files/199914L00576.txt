Betænkning afgivet af Udvalget for  

 Fødevarer, Landbrug og Fiskeri den 12. maj 2000 Betænkning over Forslag til lov om  

 tilskud til fremme af innovation, forskning og udvikling m.v. i  

 fødevare-, jordbrugs- og fiskerisektoren  

 (innovationsloven) Udvalget har behandlet lovforslaget i nogle møder  

 og har herunder stillet spørgsmål til fødevareministeren,  

 som denne har besvaret skriftligt.
 Endvidere har udvalget modtaget en skriftlig og en  

 mundtlig henvendelse fra Landbrugsraadet.
 Der er af fødevareministeren og to mindretal  

 stillet ændringsforslag, hvorom henvises til de ledsagende  

 bemærkninger.
 Herefter indstiller et mindretal  

 (Socialdemokratiets og Det Radikale Venstres medlemmer af udvalget)  

 lovforslaget til vedtagelse med de af fødevareministeren  

 stillede ændringsforslag.
 Et andet mindretal (Venstres medlemmer af udvalget)  

 indstiller lovforslaget til vedtagelse med de under nr. 1, 5, 6, 8, 9  

 og 10 stillede ændringsforslag.
Venstre finder, at innovationsloven har en flot  

 formålsbestemmelse, som lovforslaget imidlertid ikke kan leve op til.  

 Den oprindelige idé - at hjælpe til med at fastholde Danmarks  

 førerposition som en stor nettofødevareeksportør (65  

 pct. af landbrugsproduktionen) af højkvalitetsprodukter og i denne  

 forbindelse kunne udnytte eksisterende afsætningskanaler og  

 eksportforbindelser til at introducere nye produkter og nye varianter af  

 allerede kendte og succesfulde forædlede produkter - er med denne lovs  

 udformning ved at få en ende, for så vidt angår tilskud til  

 denne produktudvikling.
I det virkelige liv sker det ikke så  

 sjældent, at små og mellemstore virksomheder henter inspiration  

 og nye produktformuleringer netop fra disse store fødevarelokomotiver.  

 Det vil med denne lov sandsynligvis ophøre.
I stedet for skal de  

 små og mellemstore virksomheder nu selv i gang med at stille et apparat  

 på benene for at få del i produktudviklingsmidlerne.
Det vil  

 Venstre ikke afvise kan og vil finde sted i et vist omfang, og det er  

 så et positivt element i lovforslaget.
 Men de små og mellemstore virksomheder vil komme til  

 at mangle nogle forbilleder, og fødevarelokomotiverne må nu i  

 den hårde globale konkurrencesituation klare sig selv, hvor de vil se  

 deres konkurrenter fra EU på verdensmarkedet boltre sig i statstilskud.  

 Denne oplagte konkurrenceforvridning er der ikke meget innovation i.
Efter Venstres opfattelse er det egentlige formål  

 med lovforslaget helt ovre i den anden grøft.
Det drejer sig  

 simpelthen om at vælte penge ud over økologisk produktudvikling  

   ikke fordi der finder megen produktudvikling sted, da økologiske  

 produkter for hovedpartens vedkommende er parallelle med konventionelle  

 produktudviklede fødevarer, men fordi de er fremstillet efter andre  

 forudsætninger, hvor tro og håb er væsentlige ingredienser.  

 Men så kan pengene jo bruges til rådgivning af  

 græsrodsforskning for derigennem at udbrede historien om »Kejserens nye  

 klæder«.
Venstre får desværre nogle associationer i retning  

 af pengefordeling til »rygklappere« i grønne jobpuljer og Den  

 Grønne Fond, og med den forrygende økonomiske styring og  

 kontrol, Fødevareministeriet på det seneste har udvist i  

 forbindelse med Fødevaredirektoratet, kan den del af lovforslaget  

 (kapitel 5) kun blive en ny udfordring til Rigsrevisionen.
På denne  

 baggrund kan Venstre godt forstå nyskabelsen med § 2 i lovforslaget,  

 hvor ministeren kan »hjælpe« disse nye tilskudsmodtagere på vej  

 med nye ideer og i øvrigt pleje sit eget »grønne image« ved at  

 foreslå nye tiltag over for en stadig voksende skepsis i befolkningen  

 over for de såkaldte »grønne projekter«.
 Venstre vil med spænding følge lovens  

 anvendelse i praksis med henblik på en hurtig revision.
 Et tredje mindretal (Det Konservative Folkepartis,  

 Dansk Folkepartis og Centrum-Demokraternes medlemmer af udvalget) indstiller  

 lovforslaget til vedtagelse med de under nr. 5, 6, 8, 9 og 10 stillede  

 ændringsforslag.
En del af mindretallet (Dansk Folkepartis medlem af  

 udvalget) er af den opfattelse, at det er en dårlig ide at opbygge et  

 samfund på tilskud.
Tilskud som i virkeligheden er frembragt ved  

 afgifts- og gebyrpålæggelser af erhvervet.
De økonomiske  

 midler, der via lovforslaget ydes som tilskud til frembringelse af produkter,  

 der er nyskabelser, burde efter Dansk Folkepartis opfattelse generelt  

 forblive hos virksomhederne.
Herved kunne man også undgå, at  

 politikere og embedsmænd skal bestemme, hvad der er godt for dansk  

 erhvervsliv.
 Et fjerde mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

vedtagelse med de under nr. 2, 3, 4, 7 og 8 stillede  

 ændringsforslag.
En del af mindretallet (Enhedslistens medlem af udvalget)  

 er som udgangspunkt ikke interesseret i at stå bag støtte til  

 udvikling af det konventionelle jordbrug og fiskeri samt den konventionelle  

 forarbejdning af fødevarer.
Der er nemlig generelt tale om negative  

 miljømæssige konsekvenser og forringelse af  

 fødevarekvaliteten således, at fødevarerne ved  

 hjælp af anvendelse af madsminke fremstår som noget andet, end  

 det de i virkeligheden er.
 Enhedslisten er endvidere betænkelig ved, at  

 udviklingsstøtte til økologien bliver mindre klar og synlig,  

 når den flyttes fra »lov om støtte til jordbrugets  

 strukturudvikling og til økologisk jordbrug m.v.« over i  

 nærværende nye samlelovsforslag.
Enhedslisten kunne dog støtte innovationsloven,  

 hvis den i højere grad fremmede økologisk jordbrug og  

 økologisk fiskeri ved følgende ændringer: For det  

 første skal Landsforeningen Levende Hav være medlem af det  

 rådgivende udvalg for den primære fiskerisektor.
For det andet  

 skal Ø-gruppen, Økologileverandørforeningen, være  

 medlem af det rådgivende udvalg for forarbejdning og forædling.  

 For det tredje skal der som udgangspunkt kunne gives mere end 50 pct.  

 støtte til økologiske udviklingsprojekter, da de har  

 svært ved at finde medfinansiering fra anden side.
 Såfremt Enhedslisten ikke kan få kravet  

 igennem om, at Landsforeningen Levende Hav skal være medlem af det  

 rådgivende udvalg for den primære fiskerisektor, jf.  

 ændringsforslag nr. 3, vil Enhedslisten undlade at stemme for loven.  

 Vedtages hverken ændringsforslag nr. 3 eller de af ministeren stillede  

 ændringsforslag, vil Enhedslisten stemme imod lovforslaget ved 3.  

 behandling.
 Enhedslisten kan ikke støtte, at der bliver givet  

 penge til udvikling af det primære fiskeri, når  

 repræsentanterne med faglig indsigt i fiskeriet i det rådgivende  

 udvalg kun er de i loven nævnte fiskeriforeninger, som slet ikke har de  

 faglige og miljøpolitisk velfunderede visioner om et fremtidigt  

 økologisk og bæredygtigt fiskeri, som Landsforeningen Levende  

 Hav argumenterer for, og som foreningen fremmer i praksis både her til  

 lands og i udlandet.
Fiskerisektoren er i forvejen kørt helt af sporet  

 med reguleringen af erhvervet ved hjælp af EU-kvoter, som har  

 ødelagt den gode moral i fiskerierhvervet.
Samtidig udvikler fiskeriet  

 sig i retning af at blive mere industrialiseret, hvilket fremmer redskaber,  

 som ødelægger fisk og havbund, og som bruger  

 uforholdsmæssigt megen energi.
I steder bør der satses på et fiskeri, som  

 fremmer anvendelsen af fiskeredskaber, som er skånsomme både over  

 for miljøet (havbunden), som det ikke kræver store mængder  

 diesel at anvende, og som er skånsomme over for den konsumfisk, der  

 fanges, og som endvidere ikke giver skader på de fisk, som ikke fanges.  

 Rensning af fisken skal primært ske inden landing og med direkte  

 sejlads af frisk fisk til byerne.
Med sådanne metoder nedsættes  

 fiskerikapaciteten således, at kvotestyring bliver unødvendig,  

 og det burde der igangsættes forsøgsfiskeri med, der kan  

 eftervise.
 Et femte mindretal (Kristeligt Folkepartis medlem  

 af udvalget) indstiller lovforslaget til vedtagelse med de under nr. 4, 5, 6  

 og 8 stillede ændringsforslag.
Ændringsforslag Af	et mindretal (V):
Til § 2 1) Paragraffen affattes således:
» Af	fødevareministeren, tiltrådt af et  

mindretal (S, SF, RV og EL):
Til § 4 2) Stk. 2, 2. pkt., affattes således:
» Af	et mindretal (EL), tiltrådt af et mindretal  

 (SF):
Til § 6 3) I stk. 2, 4. pkt., ændres »Fem« til: »Seks«, og  

 ordene »og Organisationen Dansk Aqua Kultur« udgår, og i stedet  

 indsættes: »Organisationen Dansk Aquakultur og Landsforeningen Levende  

 Hav«.
Til § 8 Af	fødevareministeren, tiltrådt af et  

flertal (S, SF, RV, EL og KRF):
 4) Stk. 1, 4. pkt., affattes således:
» Af	et mindretal (V), tiltrådt af et mindretal (KF,  

 DF, CD og KRF):
 5) Stk. 1, 5. pkt., affattes således:
» Til § 12 6) Stk. 2 affattes således:
» Af	fødevareministeren, tiltrådt af et  

mindretal (S, SF, RV og EL):
 7) Stk. 4 affattes således:
» Af	fødevareministeren, tiltrådt af  

udvalget:
 8) Stk. 5 udgår.
 Stk. 6 bliver herefter stk. 5.
 Af	et mindretal (V), tiltrådt af et mindretal (KF,  

 DF og CD):
Til § 16 9) I stk. 2, 1. pkt., udgår ordene »og uden retskendelse«.
 10) Stk. 4 udgår.
Bemærkninger Til nr. 1, 5 og 6 Ændringsforslagenes indhold Med ændringsforslagene bliver det muligt for store  

 virksomheder at opnå tilskud til projekter, der alene  

 gennemføres af de pågældende virksomheder.
Ved store  

 virksomheder forstås, jf. bemærkningerne til lovforslaget,  

 virksomheder, der ikke falder ind under definitionen af små og  

 mellemstore virksomheder i Fællesskabets rammebestemmelser for  

 statsstøtte til små og mellemstore virksomheder.
 Endvidere tildeles Danske Slagterier og Mejeriforeningen  

 indstillingsret til ét medlem hver i det Innovationsudvalg, der  

 nedsættes i henhold til lovforslaget.
Herudover udgår bemyndigelsen til, at ministeren for  

 fødevarer, landbrug og fiskeri af egen drift efter lovens almindelige  

 procedurer umiddelbart kan iværksætte særlige initiativer  

 for at styrke innovationsindsatsen, idet ministerens initiativer først  

 skal forelægges for et af Folketinget nedsat udvalg, p.t.
Udvalget for  

 Fødevarer, Landbrug og Fiskeri.
Ændringsforslagenes økonomiske konsekvenser Ændringsforslagene skønnes ikke at have  

 økonomisker konsekvenser for staten, kommuner eller amtskommuner.
Ændringsforslagenes administrative konsekvenser Ændringsforslagene skønnes ikke at  

 medføre væsentlige administrative konsekvenser for staten, jf.  

 dog punkt 6 under de almindelige bemærkninger til lovforslaget.
Ændringsforslagenes erhvervsøkonomiske konsekvenser,  

 herunder administrative konsekvenser for erhvervet Ændringsforslag nr. 6 forventes at medføre,  

 at en noget større andel af de tilskudsmidler, som vil blive anvendt i  

 henhold til loven, vil tilfalde store virksomheder. Ændringsforslagene  

 har ingen administrative konsekvenser for erhvervslivet.
Ændringsforslagenes miljømæssige konsekvenser Ændringsforslagene skønnes ikke at have  

 miljømæssige konsekvenser ud over de konsekvenser, som  

 måtte blive resultatet af ophævelsen af muligheden for i  

 særlige tilfælde at yde mere end 50 pct. i tilskud til fremme af  

 økologiske udviklingsprojekter inden for jordbrug m.v. samt af  

 udviklingsprojekter vedrørende bæredygtigt fiskeri.
Forholdet til EU-retten Ændringsforslagene forventes ikke at få  

 betydning i relation til EU-retten, idet det vedtagne lovforslag dog, som  

 anført i lovforslagets bemærkninger, skal notificeres for  

 Europa-Kommissionen i henhold til Traktatens regler om  

 statsstøtte.
Ad nr. 1 Med dette ændringsforslag udgår bemyndigelsen  

 til, at ministeren for fødevarer, landbrug og fiskeri af egen drift og  

 efter lovens almindelige procedurer, herunder behandling i det relevante  

 udvalg, umiddelbart kan iværksætte særlige initiativer for  

 at styrke innovationsindsatsen, når der konstateres eller opstår  

 behov på særlige områder inden for fødevare-,  

 jordbrugs- og fiskerisektoren.
Ministerens eventuelle initiativer skal  

 først forelægges for et af Folketinget nedsat udvalg, p.t.  

 Udvalget for Fødevarer, Landbrug og Fiskeri.
Ad nr. 5 Danske Slagterier og Mejeriforeningen tildeles ret til at  

 indstille ét medlem hver til det Innovationsudvalg, som ministeren  

 nedsætter i henhold til § 7 i lovforslaget.
Ad nr. 6 Ændringsforslaget indebærer, at store  

 virksomheder kan opnå tilskud til projekter, der alene  

 gennemføres af de pågældende virksomheder.
Tilskuddet kan  

 i givet fald udgøre indtil 30 pct. af meromkostningerne.
Tilskud til  

 store virksomheder i forbindelse med projekter, som de pågældende  

 virksomheder gennemfører i samarbejde med små og mellemstore  

 virksomheder eller i samarbejde med forsknings- og  

 forsøgsinstitutioner, kan udgøre indtil 40 pct. af  

 meromkostningerne som anført i det fremsatte lovforslag.
Til nr. 2, 4, 7 og 8 Ændringsforslagenes indhold Med ændringsforslagene tildeles Forbrugerrådet  

 ret til at indstille ét medlem af det rådgivende udvalg  

 vedrørende innovation, forskning og udvikling m.v. i det primære  

 jordbrug, jf. lovforslagets kapitel 2. Endvidere tildeles Øgruppen,  

 Dansk Økologileverandørforening ret til at indstille ét  

 medlem af Innovationsudvalget, jf. lovforslagets kapitel 4. Herudover  

 præciseres det, at der kan ydes mere end 50 pct. i tilskud til  

 aktiviteter i henhold til lovforslagets kapitel 5, der vedrører fremme  

 af økologiske udviklingsprojekter inden for jordbrug m.v. samt af  

 udviklingsprojekter inden for bæredygtigt fiskeri.
Ændringsforslagenes økonomiske konsekvenser Ændringsforslagene skønnes ikke at have  

 økonomisker konsekvenser for staten, kommuner eller amtskommuner.
Ændringsforslagenes administrative konsekvenser Ændringsforslagene skønnes ikke at  

 medføre væsentlige administrative konsekvenser for staten.
Ændringsforslagenes erhvervsøkonomiske konsekvenser,  

 herunder administrative konsekvenser for erhvervet Ændringsforslagene skønnes ikke at have  

 erhvervsøkonomiske eller administrative konsekvenser for  

 erhvervslivet.
Ændringsforslagenes miljømæssige konsekvenser Ændringsforslagene skønnes ikke at have  

 miljømæssige konsekvenser, idet miljøhensyn i henhold til  

 det fremsatte lovforslag prioriteres højt.
Forholdet til EU-retten Ændringsforslagene forventes ikke at få  

 betydning i relation til EU-retten, idet det vedtagne lovforslag dog, som  

 anført i lovforslagets bemærkninger, skal notificeres for  

 Europa-Kommissionen i henhold til Traktatens regler om  

 statsstøtte.
Ad nr. 2 Med dette ændringsforslag tildeles  

 Forbrugerrådet ret til at indstille ét medlem af det  

 rådgivende udvalg, som ministeren nedsætter i henhold til § 4 i  

 lovforslaget, kapitel 2, som vedrører innovation, forskning og  

 udvikling m.v. i det primære jordbrug.
Ad nr. 4 Med dette ændringsforslag tildeles Øgruppen,  

 Dansk Økologileverandørforening, ret til at indstille ét  

 medlem af det rådgivende udvalg, som ministeren nedsætter i  

 henhold til § 7 i lovforslaget, kapitel 4, som vedrører innovation,  

 forskning og udvikling m.v. i forarbejdning og forædling af jordbrugs-  

 og fiskeriprodukter.
Ad nr. 7 og 8 Den ændrede formulering af lovforslagets § 12, stk.  

 4, medfører, at bestemmelsen kommer til at omfatte hele kapitel 5,  

 medens stk. 4 i det fremsatte lovforslag alene omhandler projekter  

 vedrørende undervisning og oplysning.
Med den foreslåede  

 ændrede formulering af stk. 4 kan lovforslagets § 12, stk. 5, herefter  

 bortfalde, idet der i henhold til det ændrede stk. 4 kan ydes mere end  

 50 pct. i tilskud til aktiviteter i henhold til lovforslagets kapitel 5  

 vedrørende fremme af økologiske udviklingsprojekter inden for  

 jordbrug m.v. samt af udviklingsprojekter inden for bæredygtigt  

 fiskeri.
En nærmere beskrivelse af de nævnte udviklingsprojekter,  

 hvortil der kan ydes mere end 50 pct. i tilskud, er anført i det  

 fremsatte lovforslag i bemærkningen til § 10, stk. 1. Den ændrede  

 bestemmelse i stk. 4 tænkes i øvrigt benyttet i forbindelse med  

 lignende initiativer som led i gennemførelsen af indgåede  

 finanslovaftaler.
Det skal dog bemærkes, at det er hensigten maksimalt  

 at yde 50 pct. i tilskud til projekter vedrørende anvendelse af  

 økologiske fødevarer i institutioner, som er et af de  

 indsatsområder, der er nævnt i bemærkningerne til § 10,  

 stk. 1, i det fremsatte lovforslag.
Til nr. 3 Ændringsforslaget indebærer, at  

 Landsforeningen Levende Hav bliver indstillingsberettiget til ét  

 medlem af det rådgivende udvalg for den primære fiskerisektor.  

 På denne måde sikres det, at når der skal gives penge til  

 udvikling af det primære fiskeri, er der en repræsentant i  

 udvalget, der har faglige og miljøpolitisk velfunderede visioner om et  

 fremtidigt økologisk og bæredygtigt fiskeri, således som  

 Landsforeningen Levende Hav argumenterer for, og som foreningen fremmer i  

 praksis både i Danmark og i udlandet.
Til nr. 9 og 10 I grundlovens § 72 om boligens ukrænkelighed er  

 udgangspunktet, at myndighederne skal indhente retskendelse forud for bl.a.  

 kontrol med virksomheder i henhold til lovgivningen.
 Venstre finder ikke, at der er behov for at fravige denne  

 almindelige regel og de dermed forbundne retssikkerhedsgarantier i dette  

 tilfælde. Ændringsforslag nr. 9 indebærer således, at  

 der altid i forbindelse med myndighedernes kontrol på dette  

 område skal indhentes retskendelse, hvis ikke virksomheden eller  

 virksomhedsejeren frivilligt vil fremlægge det for kontrollen  

 nødvendige materiale.
 Som en konsekvens af ændringsforslag nr. 9  

 foreslås med ændringsforslag nr. 10, at bemyndigelsen til  

 ministeren for fødevarer, landbrug og fiskeri til efter aftale med  

 justitsministeren at fastsætte nærmere regler om samarbejdet med  

 politiet vedrørende kontrollen efter § 16, stk. 2, udgår.
Erling Christensen (S)  

  Hugo Sørensen (S)  Erik Mortensen (S)  

  Margot Torp (S)  Jørn Jespersen (SF)  

  Kristen Touborg (SF) fmd.  

 Annie Lunde Hansen (CD)   Vibeke Peschardt (RV)  

  Keld Albrechtsen (EL)  Christian Mejdahl (V)  

  Jens Kirk (V)  Mariann Fischer Boel (V)  

  Peter Hansen-Nord (V) Lene Espersen (KF)  

  Henning Grove (KF)  Christian H.
Hansen (DF)  

 nfmd.  Ole M.
Nielsen (KRF) Frihed 2000 havde ikke medlemmer i udvalget.
