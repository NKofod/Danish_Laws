 Den 14. april 1981 undertegnedes i Helsingfors en overenskomst mellem  

 Danmark og Finland om en kulturfond for Danmark og Finland.
 Overenskomstens ordlyd er som følger:
OVERENSKOMST mellem Danmark og Finland om en kulturfond for Danmark og Finland Kongeriget Danmarks regering og Republikken Finlands regering, som ønsker at styrke samarbejdet og kontakterne mellem de to lande, har besluttet at oprette en fælles kulturfond for Danmark og Finland og er  

 enedes om følgende:
Artikel 1 Kulturfonden for Danmark og Finland har til formål at fremme venskabs- og  

 kulturforbindelserne mellem de to lande og folk ved at anvende  

 fondskapitalens afkast som bidrag til støtte for virksomhed og initiativer,  

 der fremmer større kendskab til og øgede kontakter mellem de to folks kultur-  

 og samfundsliv.
Artikel 2 Ved oprettelsen af fonden udgør kapitalen 4.000.000 - fire millioner -  

 danske kroner 2.650.000 - to millioner seks hundrede og femti tusinde -  

 finske mark.
 Fonden kan modtage donationer til forøgelse af kapitalen under  

 forudsætning af, at der ikke opstilles vilkår, som er uforenelige med dens  

 formål.
 Fondens kapital i kroner anbringes i Danmark og den modsvarende kapital i  

 finske mark i Finland.
 Kapitalen skal anbringes på sikrest mulig måde og således, at den giver  

 det bedst mulige afkast.
Artikel 3 Kapitalens afkast kan anvendes til støtte for sådanne initiativer og sådan  

 virksomhed, som er angivet i artikel 1, herunder også sådanne  

 foranstaltninger, som foreslås af fondens bestyrelse.
Artikel 4 Fonden og afkastet af dens kapital forvaltes af en bestyrelse, der har sit  

 sæde i København og i Helsingfors.
 Bestyrelsen består af otte medlemmer og deres personlige suppleanter.
 Regeringerne i Danmark og Finland, eller den som de bemyndiger, udpeger  

 hver fire bestyrelsesmedlemmer og suppleanter for tre kalenderår ad gangen.  

 Udtræder et bestyrelsesmedlem inden mandattidens udløb, udpeges et nyt medlem  

 (suppleant) for resten af mandattiden.
Regeringerne i de to lande, eller den, som de bemyndiger, udpeger blandt  

 bestyrelsesmedlemmerne en formand og en næstformand for et kalenderår ad  

 gangen.
Formanden og næstformanden skal være fra samme land, og stillingerne  

 besættes hvert andet år af Danmark og hvert andet år af Finland.
Under  

 fondens første virksomhedsår skal formand og næstformand udpeges blandt  

 bestyrelsens danske medlemmer.
Artikel 5 Bestyrelsen er beslutningsdygtig, når mindst seks medlemmer er til stede.  

 Beslutning træffes ved almindelig stemmeflerhed.
 I tilfælde af stemmelighed bliver formandens stemmeafgivning afgørende.
 Bestyrelsen fastsætter selv sin forretningsorden.
Artikel 6 Bestyrelsen kan antage lønnet medhjælp i hvert af landene.
Artikel 7 Bestyrelsens medlemmer modtager for rejser på fondens vegne dækning af  

 rejse- og opholdsudgifter i overensstemmelse med hjemlandets officielle  

 regler.
Artikel 8 Bestyrelsen kan - i det omfang den finder det fornødent - søge sagkyndig  

 bistand samt indhente udtalelser fra rådgivende organer og organisationer.
Artikel 9 Udgifter i forbindelse med bestyrelsens virksomhed afholdes af fondens  

 indtægter.
Artikel 10 Fondens regnskabsår er kalenderåret.
Indtægter, der ikke er taget i  

 anvendelse i løbet af et regnskabsår, kan overføres til et følgende  

 regnskabsår.
Artikel 11 Det påhviler regeringerne i Danmark og Finland eller den, som de  

 bemyndiger, at drage omsorg for behørig revision af bestyrelsens forvaltning  

 af fonden og dens afkast samt at fastsætte eventuelt honorar til revisorerne.
Artikel 12 Bestyrelsen skal afgive årsberetning og regnskab for fondens virksomhed  

 til revisorerne inden udgangen af februar måned.
 Revisorernes bemærkninger skal afgives til bestyrelsen inden udgangen af  

 marts måned.
Artikel 13 Bestyrelsens årsberetning og revisorernes bemærkninger skal hvert år inden  

 den 15. april indsendes til regeringerne i Danmark og Finland.
Artikel 14 Bestyrelsen kan, når mindst seks medlemmer er enige derom, foreslå  

 regeringerne i Danmark og Finland ændringer i denne overenskomst.
Sådanne  

 ændringer må ikke stride mod fondens formål.
Artikel 15 Såfremt regeringerne i Danmark og Finland måtte blive enige om, at fonden  

 skal ophøre, hjemfalder hvert lands kapitalandel, eventuelle donationer samt  

 uanvendt afkast til vedkommende land.
 Denne overenskomst træder i kraft tredive dage efter den dag, hvor de  

 kontraherende parter ved noteveksling har meddelt hinanden, at de  

 forfatningsmæssige betingelser for ikrafttrædelsen er opfyldt.
 Udfærdiget i Helsingfors den 14. april 1981 i to eksemplarer på de danske,  

 finske og svenske sprog, idet samtlige tekster skal have samme gyldighed.
For Kongeriget Danmarks regering Kjeld Mortensen For Republikken Finlands regering Matti Tuovinen Overenskomsten trådte i medfør af artikel 15 i kraft den 1. juli 1982.
