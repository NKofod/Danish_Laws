Kendelse fra Pressenævnet i sag nr. 71/2003 [En mand  K] har klaget til Pressenævnet over en artikel bragt  

 i Ekstra Bladet den 29. juni 2003, idet han finder, at god presseskik er  

 tilsidesat.
 Den påklagede artikel havde overskriften   

  

 PRINS PLAT SLÅR TIL IGEN  

  

  og underoverskriften Dansk svindler  

 truer canadisk pige i Bangkok.
 Artiklen var sålydende:
 En canadisk pige har sendt en alvorlig klage til både de danske  

 og thailandske myndigheder over den psykiske forulempning og intimidering,  

 som  

 den danske statsborger [K] har påført hende i Bangkok.
 Den danske ambassadør i Bangkok  

  Ulrik  

  Helweg-Larsen  

 bekræfter, at ambassaden har modtaget  

  Dana  

  Rorisons klage over [K].  

 Ambassadøren siger, at klagen nu føjer sig til en stak, som han beskriver som  

 halvanden meter høj. [K] er tidligere dømt og fængslet for at optræde som  

 blandt andet falsk greve og falsk læge i Danmark.
Dana  

  Rorison, 21 år, er en canadisk  

 mønsterstudent, der sidste år tog den højeste afgangseksamen fra den  

 canadiske  

 filmskole i Victoria.
Efter sin eksamen anbragte hun som tusind andre unge et  

 opslag på en internet side for au pair-piger.
Her søgte hun arbejde hos en  

 familie med børn.
Over for  

  Dana  

  Rorison omtaler [K] sin hustru som  

  Madame  

  Pintip, og som ofte tidligere påstår han, at  

  Madame  

  Pintip er ud af den kongelige thailandske familie.
Han  

 siger endvidere, at han kender kongen godt og har windsurfet med ham.
Men som  

 Ekstra Bladet tidligere har påvist, er hans hustru ikke det mindste kongelig.  

  Madame  

  Pintip kommer derimod fra jævne kår i den alt andet end  

 royale thailandske Samut Sakhon provins.
Dana  

  Rorison var chokeret, da hun ankom  

 til House of [K].
Huset var indhegnet af et fire meter højt  

 stakit.
Og porten  

 var den type, der skyder til siden med forgyldte spid på toppen. [K] holdt  

 altid omhyggeligt porten lukket, og kun han havde nøgler til den.
 Under morgenmaden opdagede  

  Dana  

  Rorison det  

 specielle, at [K] hele tiden talte om kriminalitet i Thailand, og om hvordan  

 man straffede kriminelle i Thailand.
INGEN SØN - Efter et par dage i House of [K] blev jeg endnu mere nervøs.  

 Jeg ringede til min mor i Canada og sagde, at jeg var nødt til at høre hendes  

 stemme, for der var noget galt her.
Jeg var ved at græde, fordi jeg allerede  

 på  

 dette tidspunkt følte mig indespærret.
For [K] og hans hustru havde ikke et  

 familiært forhold.
Det var som om, han ejede hende.
Og den påståede søn viste  

 sig at være en fjern slægtning, der ankom til huset sammen med mig. [K] fortsatte med at fortælle  

  Dana  

  Rorison  

 om det brutale thailandske straffesystem.
Og så fortalte han hende om en ung  

 pige, der var assistent til en ambassadør, der var nær ven af ham.
Den pige  

 gik  

 til sin egen ambassade og fortalte, at ambassadør-vennen havde forsøgt at  

 tiltvinge sig sex med hende.
Hun endte i fængsel i Thailand.
BLIVER TRUET - Jeg var totalt rystet.
Jeg opfattede klart hentydningen, at  

 hvis han gjorde noget lignende ved mig, og jeg derpå fortalte noget om det,  

 så  

 ville jeg ende i fængsel.
Hele den nat krammede jeg min billet hjem og mit  

 pas  

 i hænderne, og jeg tænkte på at flygte.
Jeg vidste, at jeg intet kunne tage  

 med  

 mig, fordi indhegningen af huset var for høj, og desuden ville jeg vække  

 hundene.
Jeg græd det meste af natten og var urolig, fordi jeg vidste, at  

 selv  

 om min dør var låst, så havde [K] en ekstra nøgle, fortæller hun.
Næste morgen var det tydeligt, at hun havde grædt.
Det gjorde  

[K] rasende over, at hun var ulykkelig, og han truede med at tilkalde  

 imigrationsmyndighederne.
Dana  

  Rorison begyndte at græde igen.
For  

 at slippe væk forsøgte hun sig med at takke for den gode behandling hun fik i  

 House of [K], og at hendes tårer skyldtes, at hun savnede sin  

 familie i  

 Canada. [K] modtog undskyldningen mod, at hun tilbagebetalte sin billet, så  

 snart hun kom tilbage til Canada.
 Siden hjemkomsten til Canada er  

  Dana  

  Rorison  

 blevet truet med alverdens ulykker, hvis hun ikke betaler [K] tilbage, og  

 hans  

 fiktive direktionssekretær  

  K.  

  Miller  

  Jones har meddelt, at man vil efterlyse hende gennem  

 Interpol og få hende straffet.
Ekstra Bladet forsøgte i går forgæves at få en kommentar fra  

[K].
Tre gange tog hans hustru telefonen og smed hver gang røret på.
Derefter  

 var telefonen lukket. Artiklen var ledsaget af tre billeder af henholdsvis [K], klager  

 og klager hus i Thailand.
Klageren har anført, at bladets påstande om voldtægtsforsøg mod  

  Dana  

  Rorison er opdigtede og uden hold i virkeligheden.  

  Dana  

  Rorison havde sit eget værelse, og i værelset ved siden  

 af befandt sig endvidere tre ansatte fra husets household.
Under  

  Dana  

  Rorisons ophold var der endvidere andre gæster i huset,  

 og klager, hans hustru og dennes broder delte bl.a. fællesværelse i de dage,  

 hvor  

  Dana  

  Rorison var på besøg.
Såvel bladets  

 som  

  Dana  

  Rorisons forklaringer om forsøg på  

 voldtægt passer ikke og er en del af den frie fantasi, som begge parter lever  

 med, eller som de drømmer om skal være sandheden.
Husets øvrige ansatte kan  

   

 ligesom klager og hans hustru  bevidne, at dette forhold ikke  

 eksisterer, og  

 at ingen i huset på noget tidspunkt har forsøgt at byde  

  Dana  

  Rorison  

 et seksuelt forhold.
Klageren har videre anført, at det er usandt, at klagers hustru  

 skulle være barnebarn af  

  Dronning  

  Sirikit.
Klager og hans hustru  

 er ikke på noget tidspunkt fremkommet med en sådan påstand.
I øvrigt hedder  

 klagers hustru ikke  

  Naulkaw til  

 efternavn som oplyst i artiklen.
 Bladet har anført, at man ikke i artiklen har nævnt ordet  

 voldtægtsforsøg eller påstået, at klager har forsøgt voldtægt.  

 Bladet har i  

 den forbindelse henvist til en række citater fra artiklen.
Bladet har videre anført, at  

  Dronning  

  Sirikits  

 navn ikke har været nævnt i artiklen, ligesom det ikke har været nævnt, at  

 klagers hustru skulle være barnebarn af dronningen.
I artiklen påstås det ej  

 heller, at klagers hustru hedder  

  Naulkaw,  

 idet navnet slet ikke er nævnt i artiklen.
 I sagens behandling har følgende nævnsmedlemmer deltaget: Niels  

 Grubbe, Finn Rowold, Tage Clausen og Ole Askvig.
 Pressenævnet udtaler:
Artiklen ses ikke at indeholde en omtale af, at klagers hustru  

 skulle være barnebarn af  

  Dronning  

  Sirikit, eller at klagers  

 hustru skulle hedde  

  Naulkaw til  

 efternavn.
Nævnet afviser derfor den af del af klagen, der vedrører disse  

 punkter.
I artiklen refererer bladet, hvorledes  

  Dana  

  Rorison  

 har oplevet opholdet hos klager, herunder hvilke tanker, hun har gjort sig i  

 forhold det, som klager skulle have fortalt hende om det thailandske  

 straffesystem og om klagers ambassadørven.
Nævnet finder ikke, at bladet  

 herved  

 er fremkommet med en påstand om, at klager  eller andre i klagers  

 husstand   

 skulle have forsøgt voldtægt mod hende.
Nævnet finder således, at bladet ikke  

 har handlet i strid med god presseskik i forbindelse med artiklens  

 offentliggørelse.
 Afsagt den 22. oktober 2003.
