Bekendtgørelse om ændring af bekendtgørelse om indberetning af tobakssurrogater1) § 1 I bekendtgørelse nr. 243 af 22. februar 2021 om indberetning af tobakssurrogater foretages følgende ændringer:
1. I bekendtgørelsens titel indsættes efter »tobakssurrogater«: »m.v.« 2. Indledningen affattes således:
»I medfør af § 3 a, stk. 2, og § 43, stk. 4 og 5, i lov om tobaksvarer m.v., jf. lovbekendtgørelse nr. 1489 af 18. juni 2021, fastsættes efter bemyndigelse:« 3. Efter § 5 indsættes før overskriften før § 6:
»Gebyrer § 5 a.
Sikkerhedsstyrelsen opkræver gebyrer hos fabrikanter og importører af tobakssurrogater, jf. lovens § 43, stk. 1, jf. dog stk. 4.
 Stk. 2. Det samlede gebyrbeløb til fordeling blandt fabrikanter og importører, jf. lovens § 43, stk. 1, offentliggøres på Sikkerhedsstyrelsens hjemmeside.
Stk. 3. Gebyrerne opkræves to gange årligt.
Der opkræves således et acontobeløb pr. 30. juni hvert år, ligesom der foretages en endelig afregning og opkrævning af gebyrer den 31. december hvert år.
 Stk. 4. Beløb, der ved opkrævningen beløber sig til 100 kr. eller derunder, opkræves ikke.
Stk. 5. Foretages der efterfølgende korrektioner i den punktafgift, der ligger til grund for vurderingen af fabrikanters og importørers markedsandele og hermed gebyret, foretages eventuelle korrektioner heraf i det år, hvor SKAT foretager korrektionen.« § 2 Bekendtgørelsen træder i kraft den 1. april 2022.
Sikkerhedsstyrelsen, den 28. februar 2022 Lone Saaby / Line Nørholm 1) Bekendtgørelsen har som udkast været notificeret i overensstemmelse med Europa-Parlamentets og Rådets direktiv 2015/1535/EU om en informationsprocedure med hensyn til tekniske forskrifter samt forskrifter for informationssamfundets tjenester (kodifikation).
