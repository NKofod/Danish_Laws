Bekendtgørelse om Finanstilsynets  

 tilsyn med Dansk Landbrugs Realkreditfond I medfør af § 17, stk. 6, i lov om Dansk Landbrugs  

 Realkreditfond, jf. lovbekendtgørelse nr. 68 af 1. februar 1999,  

 fastsættes:
 Tilsyn m.v.
 § 1. Beføjelser, som efter lov om Dansk  

 Landbrugs Realkreditfond, jf. lovbekendtgørelse nr. 68 af 1. februar  

 1999, og som efter kongelig resolution af 20. december 1999 er tillagt  

 økonomiministeren, bortset fra § 17, stk. 6, udøves af  

 Finanstilsynet.
 § 2. Finanstilsynet påser, at instituttet  

 overholder lov om Dansk Landbrugs Realkreditfond og regler udstedt i  

 medfør heraf.
 Stk. 2. Såfremt instituttet efter Finanstilsynets  

 skøn ikke overholder lov om Dansk Landbrugs Realkreditfond eller  

 regler udstedt i medfør heraf, kan Finanstilsynet forlange forholdene  

 berigtiget.
 Stk. 3. Finanstilsynet kan foretage stikprøvevis,  

 herunder uanmeldt, kontrol med instituttets udlånsvirksomhed ved  

 gennemgang af et passende antal af instituttets lånesager.
Stk. 4. Finanstilsynet godkender instruks for instituttets  

 regnskabs-aflæggelse og instruks for revisionsvirksomheden i  

 instituttet.
Vælger instituttet ny revisor, skal bestyrelsen og den  

 hidtidige revision snarest muligt indsende hver sin redegørelse herfor  

 til Finanstilsynet.
 Stk. 5. Finanstilsynet kan inden for rammerne af lov om Dansk  

 Landbrugs Realkreditfond og regler udstedt i medfør heraf give  

 anvisninger og pålæg til instituttet om dets virksomhed.
 Stk. 6. Finanstilsynet afgiver en årlig beretning om  

 tilsynsvirksomheden til økonomiministeren.
 § 3. I forbindelse med  

 årsregnskabsaflæggelse indberetter instituttet oplysninger til  

 brug for Finanstilsynets kontrol af opfyldelsen af kravene i §§ 9-11,  

 §§ 13-14 og §§ 16-17 i bekendtgørelse om Dansk Landbrugs  

 Realkreditfond.
 Stk. 2. Finanstilsynet kan træffe bestemmelse om, at  

 instituttet skal foretage yderligere indberetninger.
Stk. 3. Indberetningerne skal være godkendt af  

 instituttets direktion.
Indberetningerne efter stk. 1, skal tillige  

 være påtegnet af instituttets revisorer.
 Stk. 4. Finanstilsynet kan fastsætte nærmere  

 retningslinier for indberetningerne, herunder om frister for indberetning og  

 om indberetningernes form.
 § 4. Instituttet afholder samtlige udgifter i  

 forbindelse med tilsynet.
Ikrafttrædelsesbestemmelse § 5. Bekendtgørelsen træder i kraft den 1. januar  

 2000.
