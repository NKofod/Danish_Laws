Nr BTL 11 Betænkning over Forslag til lov om ændring af lov om en børnefamilieydelse  

 (Forhøjelse af ydelsesbeløb)   

 Nr L 11 1990-91, 2. samling Afgivet af Skatteudvalget Afgivet: 19910515 Udvalget har behandlet lovforslaget i en række møder og her herunder stillet spørgsmål til skatteministeren, som denne har besvaret skriftligt.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de  

 stillede ændringsforslag.
Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Mindretallet stemmer  

 imod de stillede ændringsforslag.
Ændringsforslag Af skatteministeren, tiltrådt af et flertal (udvalget med  

 undtagelse af FP):
Til § 1 1) I den foreslåede ændring af § 1, stk. 1, 2. pkt., ændres  

 »6.700 kr.« til: »6.600 kr.« Til § 2 2) paragraffen affattes således:
»§ 2 Stk. 1. Loven træder i kraft dagen efter bekendtgørelsen i  

 Lovtidende.
Stk. 2. Loven har virkning fra og med den 1. juli 1991.« Bemærkninger Til nr. 1 og 2 Den 6. maj 1991 er der mellem Socialdemokratiet, Det Konservative  

 Folkeparti, Venstre, Socialistisk Folkeparti, Centrum-Demokraterne, Det  

 Radikale Venstre og Kristeligt Folkeparti indgået en aftale om forbedring af  

 børnefamiliernes vilkår.
 Ændringsforslaget tager sigte på at udmønte den del af aftalen, der  

 vedrører forhøjelse af børnefamilieydelsen for børn under 7 år.
Grundbeløbet for småbørnsydelsen forhøjes efter ændringsforslaget med 700  

 kr. til 6.600 kr. i stedet for 6.700 kr. efter det fremsatte lovforslag.
Der  

 sker herved en forhøjelse af småbørnsydelsen med 700 kr. for de 0-3-årige og  

 med 1.800 kr. for de 4-6-årige.
Der er tale om helårsbeløb i 1991-niveau.
Den  

 forhøjede ydelse bliver herved på 7.500 kr. på årsbasis i 1991-niveau.
 Efter ændringsforslag nr. 2 skal forhøjelsen af børnefamilieydelsen have  

 virkning fra og med den 1. juli 1991 i stedet for fra den 1. april 1991 som  

 oprindeligt foreslået.
Med de stillede ændringsforslag skønnes forhøjelsen af småbørnsydelsen at  

 medføre en merudgift for staten på ca. 465 mio. kr. årligt.
For 1991 skønnes  

 merudgiften til ca. 230 mio. kr., idet forhøjelsen kun har virkning for andet  

 halvår af 1991.
