Et byrådsmedlem havde ført personbil efter at have indtaget spiritus i  

 et sådant omfang, at alkoholkoncentrationen i blodet under eller efter  

 kørslen oversteg 1,20 promille, ligesom den pågældende havde påkørt en  

 færdselstavle.
Den pågældende havde herved overtrådt færdselslovens § 53,  

 stk. 1, og § 3, stk. 1. Udover en bøde på kr.
17.000 accepterede den pågældende en ubetinget frakendelse af  

 førerretten i 1 år.
Efter en konkret vurdering ansås den pågældende for  

 valgbar.
(Fra Valgbarhedsnævnet til et byråd, j.nr. 502/1995) I brev af 20. januar 1995 har X-kommune i henhold til § 101, stk. 4, i den  

 kommunale valglov indberettet til Valgbarhedsnævnet, at byrådsmedlem NN har  

 vedtaget en bøde på kr. 17.000 samt har accepteret en frakendelse af  

 førerretten i 1 år for spirituskørsel.
 Det fremgår af sagen, at den pågældende den 16. november 1994, ca. kl.  

 17.30, førte en personbil fra Y-by's lufthavn til den pågældendes bopæl efter  

 at have indtaget spiritus i et sådant omfang, at alkoholkoncentrationen i  

 blodet under eller efter kørslen oversteg 1,20 promille, ligesom den  

 pågældende i rundkørslen ved Z-vej påkørte en færdselstavle.
 Blodprøve udtaget den 16. november 1994, kl. 19.12 viste en  

 alkoholkoncentration i blodet på mindst 1,22 promille.
 Forholdet er begået, mens den pågældende var medlem af byrådet.
 I denne anledning skal man meddele, at Valgbarhedsnævnet har fundet, at  

 den begåede forseelse ikke i almindeligt omdømme gør den pågældende uværdig  

 til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
