Under opholdet på plejehjemmet blev manden tiltagende træt,  

 sløv og ked af det.
Han ønskede efterhånden ikke at  

 deltage i den planlagte gangtræning.
Den praktiserende læge  

 fandt, at manden havde tydelige tegn på nedtrykthed, idet han virkede  

 forstenet, passiv og indelukket.
I midten af december klagede manden over hovedpine, og han havde i de  

 følgende uger svingende temperaturforhøjelse, hvorfor der flere  

 gange blev taget kontakt til den praktiserende læge.
Den 29. december  

 1998 blev manden indlagt på sygehus til væskebehandling  

 (rehydrering). Lægerne på sygehuset fandt, at manden var kraftigt  

 underernæret, hvorfor der blev anlagt sonde direkte til  

 mavesækken med henblik på ernæring.
Der blev klaget over, at man på plejehjemmet ikke havde været  

 tilstrækkelig opmærksom på mandens væske- og  

 ernæringsbehov, at der ikke blev tilkaldt læge, da han gennem  

 længere tid havde haft feber, at han ikke fik tilstrækkelig  

 genoptræning, og at han en bestemt dag ikke blev tilstrækkeligt  

 observeret.
Endvidere blev der klaget over den praktiserende læges  

 behandling af mandens febertilstand, og over en sygeplejerskes vurdering af  

 mandens tilstand og plejebehov.
Pleje og behandling af ældre  

 svækket patient på plejehjem Patientklagenævnet fandt blandt andet, at de  

 sygeplejersker, der var ansvarlige for plejen af manden, ikke havde udvist  

 tilstrækkelig omhu og samvittighedsfuldhed i forbindelse med plejen af  

 ham i perioden fra den 29. april til den 29. december 1998 på  

 plejehjemmet.
Da det ikke var muligt at identificere de  

 pågældende sygeplejersker med sikkerhed, blev afgørelsen  

 sendt til områdelederen til orientering.
Nævnet lagde ved afgørelsen vægt  

 på, at det i plejerapporten ofte er beskrevet, om manden havde haft god  

 appetit eller kun spist og drukket lidt.
Det er ofte beskrevet, at manden  

 havde en dårlig appetit og kun spiste og drak lidt, uden at dette har  

 medført nogen tiltag til handlinger.
Nævnet fandt, at der  

 på grund af de mange episoder med nedsat føde- og  

 væskeindtagelse burde have været ført et skema over, hvad  

 manden spiste og drak, så man kunne danne sig et billede af  

 ernæringen, inden den blev så dårlig som beskrevet fra  

 sygehuset.
Nævnet fandt endvidere, at man burde have opdaget og  

 reageret på det store vægttab, der var en følge af den  

 manglende ernæring.
Nævnet bemærkede, at det ikke af  

 plejerapporten fremgår, at manden ikke selv ønskede at spise og  

 drikke, eller at ernæringstilstanden havde været drøftet.  

 Nævnet bemærkede i øvrigt, at det af plejerapporten  

 fremgår, at der havde været taget hånd om andre forskellige  

 problemer i relation til mandens helbredstilstand.
 Patientklagenævnet fandt, at den praktiserende  

 læge ikke havde udvist manglende omhu og samvittighedsfuldhed i  

 forbindelse med behandlingen af manden i perioden fra den 15. til den 29.  

 december 1998. Nævnet fandt dog, at det havde været  

 hensigtsmæssigt, om lægen tidligere havde aflagt sygebesøg  

 hos manden, idet en feberperiode af mere end få dages varighed hos en  

 ældre handicappet person bør lede tanken hen på en  

 behandlingskrævende infektion.
Nævnet lagde vægt på, at lægen den  

 15. december 1998 blev kontaktet af plejehjemmet og fik oplyst, at der var  

 temperaturforhøjelse, men at tilstanden var uændret uden akutte  

 sygdomstegn.
Herefter blev lægen kontaktet af plejehjemmet den 17. og  

 21. december 1998 med oplysning om, at der fortsat var feber, men ingen nye  

 ændringer i tilstanden, og at personalet søgte at give manden  

 den nødvendige væske.
Lægen anbefalede, at den  

 blodprøvetagning, der var ordineret den 15. december 1998, snarest  

 fandt sted, og at der blev lavet en urinundersøgelse.
Ved kontakt  

 mellem lægen og plejehjemmet den 23. december 1998, blev det aftalt, at  

 man skulle sørge for at give ham nok at spise og drikke, da  

 blodprøverne havde vist tegn på dehydrering.
Den 29. december  

 1998 aflagde lægen uopfordret besøg hos manden på baggrund  

 af plejepersonalets oplysninger om tiltagende sløvhed, og han  

 foranledigede akut indlæggelse på grund af svær  

 væskemangel.
 Nævnet lagde endvidere vægt på, at  

 mandens tilstand ifølge plejerapporten er beskrevet som stort set  

 uforandret i hele forløbet, specielt var der ingen tegn til  

 forværring af infektionen, idet temperaturen i hele forløbet kun  

 var let forhøjet, men mandens almentilstand forringedes med yderligere  

 reduceret væske- og fødeindtagelse til følge.
 Patientklagenævnet fandt ikke grundlag for kritik  

 vedrørende de øvrige klagepunkter.
