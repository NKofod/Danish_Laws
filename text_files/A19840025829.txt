 Herved bekendtgøres lov nr. 101 af 18. april 1958 om  

 oprettelse af et socialforskningsinstitut med de ændringer, der følger af lov  

 nr. 207 af 18. maj 1977 og lov nr. 184 af 9. maj 1984.
 § 1.  Socialforskningsinstituttet er en selvstændig  

 institution under socialministeriet.
 Stk. 2.  Socialforskningsinstituttets opgave er på  

 grundlag af de af socialforskningen omfattede videnskaber at foretage, fremme  

 og samordne undersøgelser og forsøgsarbejder til belysning af sociale  

 forhold, herunder af de sociale sikrings- og bistandsordninger, af  

 arbejdslivet samt af de sociale sider af familie- og ungdomsspørgsmål og  

 bolig- og sundhedsforhold.
 Stk. 3.  Instituttet kan dels selvstændigt tage  

 undersøgelsesopgaver op, dels påtage sig opgaver efter anmodning fra  

 offentlige myndigheder, herunder kommissioner og udvalg, og private  

 organisationer.
 Stk. 4.  Instituttet kan bistå med at planlægge og  

 bearbejde resultaterne af undersøgelser, hvortil videnskabelig støtte ønskes,  

 men som i øvrigt udføres uden for instituttet.
 Stk. 5.  Instituttet kan lade forskere, der arbejder med  

 emner inden for dets virkeområde, drage nytte af dets tekniske hjælpemidler,  

 ligesom det står åbent for studerendes praktikanttjeneste.
 Stk. 6.  Instituttet kan overdrage forskningsopgaver  

 eller dele af sådanne til andre bestående forskningsorganer og deltage i  

 dermed forbundne udgifter.
 Stk. 7.  Socialforskningsinstituttet kan inden for sit  

 virkeområde yde råd og vejledning i forbindelse med forberedelse og  

 gennemførelse af lovgivning og offentlige myndigheders planlægning.
 Stk. 8.  Instituttet offentliggør sine  

 arbejdsresultater.
 § 2.  Instituttet ledes af en bestyrelse og en  

 direktør.
§ 3.  Bestyrelsen består af 1 formand og 4 medlemmer.  

 Formanden, der skal være en erfaren forsker inden for det  

 samfundsvidenskabelige område, udpeges af socialministeren. 1 medlem udpeges  

 af statens samfundsvidenskabelige forskningsråd, 1 af socialministeren, 1 af  

 arbejdsministeren og 1 i fællesskab af Kommunernes Landsforening,  

 Amtsrådsforeningen i Danmark, Københavns kommune og Frederiksberg kommune.  

 Formanden og medlemmerne beskikkes af socialministeren for 4 år.  

 Genbeskikkelse kan finde sted een gang.
Instituttets direktør deltager uden  

 stemmeret i bestyrelsens møder.
 Stk. 2.  Bestyrelsen har den overordnede faglige og  

 administrative ledelse af instituttet.
 Stk. 3.  Socialministeren fastsætter bestyrelsens  

 vedtægter.
§ 4.  Bestyrelsen nedsætter et eller flere rådgivende  

 forskningsudvalg.
Bestyrelsen kan opdele instituttet i afdelinger og knytte  

 et forskningsudvalg til hver enkelt afdeling.
Et forskningsudvalg kan ud over  

 repræsentation fra instituttet bestå af medlemmer udpeget af statens  

 forskningsråd, de berørte ministerier og styrelser, de kommunale myndigheder  

 og organisationer, arbejdsmarkedets parter, pensionist- og  

 invalideorganisationer og andre organisationer samt andre interessenter.  

 Medlemmerne beskikkes af bestyrelsen for 4 år.
Formanden udpeges af  

 bestyrelsen efter forslag fra forskningsudvalget.
Stk. 2.  Det eller de nedsatte forskningsudvalg har til  

 opgave at rådgive instituttet vedrørende dets forskningsvirksomhed og i  

 øvrigt at sikre kontakten mellem på den ene side instituttet og på den anden  

 side interessenter og forskere uden for instituttet.
Såfremt der er nedsat  

 mere end eet forskningsudvalg, afholder udvalgene et årligt fællesmøde.  

 Udvalgenes opgave på det årlige fællesmøde er at afgive en udtalelse til  

 direktøren om medlemmernes synspunkter med hensyn til afgrænsningen og  

 prioriteringen af instituttets forskningsområder og om andre generelle  

 forskningsforhold.
Direktøren kan i særlige tilfælde indkalde udvalgene til  

 et ekstraordinært fællesmøde.
 § 5.  Den daglige ledelse af instituttet varetages af  

 en direktør, som i faglig og administrativ henseende er ansvarlig over for  

 bestyrelsen for instituttets virksomhed.
 Stk. 2.  Til instituttet knyttes et antal videnskabelige  

 medarbejdere.
 § 6.  De til instituttets virksomhed fornødne midler  

 stilles til rådighed på de årlige finanslove.
 Stk. 2.  Til løsning af særlige opgaver kan instituttet  

 selv søge tilvejebragt de nødvendige midler.
---------- Lov nr. 207 af 18. maj 1977 indeholder følgende  

 ikrafttrædelsesbestemmelse:
 § 2.  Loven træder i kraft den 1. oktober 1977.
---------- Lov nr. 184 af 9. maj 1984 indeholder følgende ikrafttrædelses- og  

 overgangsbestemmelser:
 § 2.  Loven træder i kraft den 1. juni 1984.
 Stk. 2.  Ved første beskikkelse af bestyrelsesmedlemmer  

 efter lovens ikrafttræden beskikkes medlemmerne udpeget af statens  

 samfundsvidenskabelige forskningsråd og socialministeren for 2 år.
