 Vejledning om intervalløn for ledere  

 mfl. ved frie grundskoler mv.
(Til alle frie grundskoler) Finansministeriet og Lærernes Centralorganisation har ved  

 overenskomstforhandlingerne i 1999 indgået aftale om en  

 videreførsel af det decentrale lønsystem for skoleledere,  

 viceskoleinspektører, afdelingsledere mfl. ved friskoler og private  

 grundskoler, der blev indført med virkning fra den 1. oktober  

 1997.
Undervisningsministeriet har bemyndiget skolerne til at indgå  

 aftaler efter intervallønssystemet.
Intervallerne er angivet i § 5,  

 litra B, i organisationsaftalen af 9. december 1999, jf.
Finansministeriets  

 cirkulære af 9. december 1999. Det er skolens ansvar at sikre, at der  

 for alle ledere er indgået aftale om løn efter  

 intervallønssystemet.
De enkelte intervaller fastsætter rammerne for, hvilken løn  

 der kan aftales for en leder.
Et intervals maksimum kan række ind over  

 næste intervals minimum.
Intervallernes minimum og maksimum er fastsat  

 i årlige grundbeløb i oktober 1997-niveau.
 Aftaler om intervalløn for ledere har ingen indflydelse på  

 tilskuddets størrelse.
 Det bemærkes endvidere, at ledere ikke er omfattet af aftalen om  

 lokalløn samt den særlige ulempegodtgørelse.
Skema til aftaleindgåelse Som bilag til denne vejledning vedlægges skema til  

 indgåelse af aftale om intervalløn.
Aftalen vedrørende intervalløn er et vigtigt  

 dokument mellem aftaleparterne.
Der må derfor ikke være  

 overstregninger i aftaleteksten.
Udkast til aftale skal fremsendes pr. post  

 til Frie Grundskolers Lærerforening/ Danmarks Lærerforening.  

 Udkastet må ikke udelukkende fremsendes pr. fax, e-mail eller  

 lignende.
Vedlagte skema er udarbejdet på baggrund af de  

 erfaringer, som ministeriet, skoleorganisationerne og Frie Grundskolers  

 Lærerforening har gjort i forbindelse med aftaleindgåelse i den  

 forløbne overenskomstperiode.
Skemaet skal anvendes ved  

 nyansættelse af ledere og ved indgåelse af ny  

 intervallønsaftale for allerede ansatte ledere.
Denne vejledning  

 følger i øvrigt skemaets rubrikker.
Grundlag for aftaleindgåelse Skolens elevpointtal afgør, hvilket  

 løninterval der finder anvendelse ved lønfastsættelsen.  

 Aftaleparterne har i organisationsaftalens bilag V givet eksempler på  

 kriterier, som kan anvendes ved lønfastsættelsen i det givne  

 interval.
Elever, der ikke er fyldt 13 år, tæller 1  

 point.
Elever, der er fyldt 13 år, tæller 1,47 point.
Hver  

 tilskudsudløsende elev i skolefritidsordningen under lederens  

 overordnede ansvar tæller 0,5 point.
Udgangspunktet for  

 lønfastsættelsen er elevpointtallet som opgjort pr. 5.  

 september, jf. dog nedenfor om 2-årsreglen for en skoles pointtal.
Det  

 samlede pointtal opgøres pr. 5. september og danner grundlag for  

 intervallet pr. 1. august samme år.
Af hensyn til korrekt indplacering  

 i forhold til skolens interval er det nødvendigt, at skolen nederst  

 side 1 på skemaet angiver elevpointtallet i de seneste 4 år forud  

 for aftalens indgåelse.
 Skoleledere ved skoler med kostafdeling får  

 forhøjet lønintervallets bund og top med et (pensionsgivende)  

 beløb, hvis størrelse afhænger af antallet af kostelever,  

 jf. organisationsaftalens § 5, litra B, stk. 3.
Hvis der forhandles aflønning i et nyt  

 skoleår, må der ved aftalens indgåelse tages forbehold for  

 ændringer som følge af skolens elevpointtal, således som  

 dette vil blive opgjort pr. 5. september i det nye skoleår.
Hvis der  

 på forhandlingstidspunktet er usikkerhed om skolens løninterval,  

 således at det er usikkert, om stillingen på  

 ansættelsestidspunktet skal henføres til et højere eller  

 lavere interval, må der altså tages højde herfor i  

 lønaftalen.
Placering i løninterval med henblik på ny aftale Lønintervallerne fremgår af  

 organisationsaftalens § 5, litra B.
Skift fra et lavere til et højere interval  

 forudsætter, at skolen i 2 skoleår i træk har haft et  

 elevpointtal, der mindst svarer til minimumselevpointtallet i det  

 højere interval.
Dette gælder både for allerede ansatte  

 ledere og ved nyansættelse.
 Dette medfører, at oprykning til et højere interval tidligst  

 kan ske pr. 1. august 2000 (i det 3. skoleår efter 2 år med et  

 elevtal, der berettiger til aflønning efter et højere  

 interval), jf. nedenstående eksempel:
Skoleår Antal point pr. 5/9 Aflønning i  

 interval point Virknings-  

 tidspunkt 97/98 124 0 - 124 1.10.97 - 31.7.98 98/99 126 0 - 124 1.08.98 - 31.7.99 99/00 126 0 - 124 1.08.99 - 31.7.00 00/01 126 125   499 1.08.00 - 31.7.01 osv.  

 indtil ny aftale indgås  

 eller pointtallet ændres Ved fald i elevpointtallet, som medfører nedrykning  

 af skolen til et lavere interval, indplaceres lederen for fremtiden i dette  

 interval.
Imidlertid bevarer en allerede ansat leder sin hidtidige  

 aflønning i det højere løninterval som en personlig  

 ordning, såfremt aflønningen er højere end maksimum i det  

 lavere interval, - men eventuelle fremtidige lønforhandlinger  

 foregår inden for rammerne af det lavere interval.
Såfremt den  

 aktuelle løn ikke overstiger maksimum i det lavere interval, rykkes  

 lederen automatisk ned i dette interval, og maksimumgrænsen i dette  

 (lavere) interval udgør nu overgrænsen for, hvad lederen kan  

 tillægges i løn.
Hvis skolen i et enkelt år har et lavere pointtal,  

 der resulterer i nedrykning af skolen til et lavere interval, og det  

 følgende år på ny opnår elevpoint svarende til det  

 højere interval, oprykkes lederen fra dette skoleårs begyndelse  

 atter i det højere løninterval, dvs. i disse tilfælde ses  

 der bort fra 2-års reglen.
Nedrykning og evt. "genoprykning" kan ske  

 som anført i nedenstående eksempel:
Skoleår Antal point pr. 5/9 Aflønning i  

 interval point Virknings-  

 tidspunkt 97/98 126 125 - 499 1.10.97 - 31.7.98 98/99 124 0 - 124 *) 1.08.98 - 31.7.99 99/00 126 125 - 499 1.08.99 - 31.7.00 osv.  

 indtil ny aftale indgås  

 eller pointtallet ændres *) Såfremt lønnen ved nedrykning overstiger  

 intervallets top, bevares den højere løn som en personlig  

 ordning.
 Ovennævnte principper gælder tilsvarende for  

 indplacering af skoleledere ved skoler med kostafdelinger ved stigninger/fald  

 i antallet af kostelever.
Gældende intervallønsaftale For allerede ansatte ledere blev der fra 1. oktober 1997  

 indgået aftaler om aflønning i intervallønssystemet.  

 Rubrik C anvendes i de tilfælde, hvor der for disse ledere indgås  

 ny aftale om aflønning.
Indgåelse af lønaftale Forslag til aflønning drøftes mellem skolens  

 bestyrelse og lederen.
Forslaget indsendes til vedkommende  

 forhandlingsberettigede lærerorganisation (Frie Grundskolers  

 Lærerforening - dog Danmarks Lærerforening for så vidt  

 angår ledere ved private gymnasiers grundskoleafdelinger) med udkast  

 til aftale.
Efter de almindelige gældende forhandlingsregler kan  

 forslag til aflønning også fremsættes af organisationen.  

 Hvis organisationen ikke inden for en frist af 3 uger (juli måned  

 fraregnet) begærer forhandling, er aftalen endelig.
Hvis bestyrelsen og lederen/organisationen ikke  

 opnår enighed om lønindplaceringen, skal der udbetales  

 løn svarende til intervallets bund, medmindre lederens hidtidige  

 aflønning ved samme skole var højere.
I så tilfælde  

 udbetales den højere løn som en personlig ordning.
Den aftalte løn for en leder kan ændres ved  

 indgåelse af ny aftale.
Begge parter kan kræve forhandling af ny  

 aftale.
Det er derfor ikke nødvendigt at definere  

 opsigelsesvilkår i aftalen.
Opnås der ikke enighed om en ny  

 aftale, er den hidtidige aftale fortsat gældende.
Lønnen fastsættes til et årligt  

 grundbeløb i niveau pr. 1. oktober 1997, afrundet til nærmeste  

 antal hele hundrede kroner.
Grundbeløbet reguleres som aftalt ved  

 aftaleforhandlingerne med en procentregulering pr. 1. april hvert år,  

 enkelte år også pr. 1. oktober.
 Den aktuelle løn reguleres, når der udmeldes  

 ny procentregulering, næste gang pr. 1. april 2000.
Den aktuelle reguleringsprocent pr. 1. april 1999  

 udgør 4,8258 %, dvs. at den konkrete løn i dag er 4,8258 %  

 højere i forhold til det aftalte grundbeløb.
Vi kan oplyse, at  

 reguleringsprocenten pr. 1. april 2000 vil udgøre 5,7064 %.
 Tillægget, der ydes til skoleledere ved skoler med  

 kostafdeling, indgår i intervalberegningen, idet  

 lønintervalgrænserne for disse ledere er forhøjet, jf.  

 organisationsaftalens § 5, litra B, stk. 3.
Lønaftale ved nybesættelse af lederstillinger I stillingsopslaget skal minimumslønnen og  

 maksimumslønnen ud fra skolens aktuelle interval oplyses.
Bestyrelsen  

 bør endvidere overveje, om der tillige er grundlag for at  

 anføre et højere løntilbud end minimumslønnen.  

 Kan lønnen undtagelsesvis ikke færdigforhandles før  

 tiltræden, kan der i op til 3 måneder udbetales løn efter  

 skolens tilbud.
Foreligger der ikke en lønaftale, når de 3  

 måneder er gået, udgør lønnen intervallets  

 minimum.
Tillæg Der kan ved lønfastsættelsen - op til  

 lønintervallets maksimum - aftales midlertidige tillæg, der fx  

 er knyttet til særlige funktioner og opgaver.
Ved aftale om  

 midlertidige (tidsbegrænsede) tillæg er det nødvendigt at  

 anføre perioder og opsigelsesvilkår.
Ledere er endvidere omfattet af aftalen om  

 resultatløn, jf. fællesoverenskomstens § 10. Efter denne aftale  

 kan der aftales supplerende resultatbaserede lønordninger, efter  

 hvilke der udbetales resultatløn i form af tillæg for den  

 pågældende måleperiode, i det omfang de på  

 forhånd definerede mål er opnået.
Udmøntningen af  

 resultatløn baseres på forhåndsaftaler, som  

 indebærer, at der udbetales tillæg - dvs. engangsvederlag -,  

 når de på forhånd definerede (kvantitative og kvalitative)  

 resultatmål er opfyldt.
Da resultatløn er et supplement til den  

 almindelige aflønning, kan resultatløn for ledere aftales ud  

 over de i organisationsaftalens § 5, litra B, angivne intervaller.
 Opmærksomheden henledes i den forbindelse  

 på, at skolerne IKKE er bemyndiget til at indgå aftaler om  

 resultatløn, før skolerne modtager et særskilt  

 bemyndigelsesbrev fra Undervisningsministeriet herom.
Pension Ledere med forsikringsmæssig pensionsordning  

 i Lærernes Pension skal have beregnet pension af hele den aftalte  

 løn.
Lønnen opskrives med 100/95 før beregningen af det  

 samlede pensionsbidrag på 15%.
Fra 1. august 2000 udgør pensionsbidraget 15,79 %.  

 Ændringen i pensionsbidraget størrelse medfører, at  

 lønnen ikke som hidtil skal opskrives med 100/95 før  

 beregningen af pensionsbidraget.
Skolen afholder som hidtil den samlede  

 udgift til pensionsbidrag, hvoraf 1/3 ligeledes som hidtil anses for lederens  

 egetbidrag.
Ledere med ret til tjenestemandspension fra  

 Efterlønskassen eller Pensionskassen af 1925 skal have beregnet et  

 skalatrin til fastsættelse af pensionsgivende løn.
Den  

 pensionsgivende løn svarer til lønnen på det skalatrin  

 (inkl. evt. generelt tillæg), som er lig med eller nærmest under  

 den aftalte intervalløn.
 For så vidt angår ledere med ret til  

 tjenestemandspension, der er fyldt 60 år på lønaftalens  

 ikrafttrædelsestidspunkt, henledes opmærksomheden på  

 bestemmelsen i organisationsaftalens § 10, litra B, stk. 2, om alderens  

 betydning i forbindelse med omklassificering.
Fra 1. april 2000 kan det for ledere med ret til  

 tjenestemandspension aftales, at forskellen mellem den pensionsgivende  

 løn, jf. ovenstående, og den aftalte intervalløn helt  

 eller delvis gøres pensionsgivende.
Af denne del skal der i givet fald  

 indbetales et supplerende pensionsbidrag på 15,79 % til Lærernes  

 Pension.
For ledere med ret til tjenestemandspension skal  

 Efterlønskassen / Pensionskassen af 1925 have den godkendte  

 lønaftale tilsendt til orientering.
Pensionskasserne fremsender ikke  

 kvittering for modtagelsen, men noterer den fremsendte aftale i den  

 pågældende leders pensionsoptjening.
Underskrifter Den leder, som aftalen vedrører, skal underskrive  

 aftalen.
Aftalen skal endvidere underskrives af formanden for skolens  

 bestyrelse eller den person, som skolens bestyrelse har givet bemyndigelse  

 til at indgå aftalen.
Funktion Ved funktion i en højere stilling, som er omfattet  

 af bestemmelserne om intervalløn, skal der normalt indgås aftale  

 om funktionsvederlagets størrelse, jf. organisationsaftalens § 14,  

 stk. 2. Funktionsvederlaget er ikke pensionsgivende.
 En ansat kan dog i indtil 3 måneder  

 pålægges at fungere i en højere stilling, som er omfattet  

 af bestemmelserne om intervalløn, med et funktionsvederlag, der  

 beregnes som forskellen mellem den pågældendes egen løn og  

 lønnen svarende til intervallets bund ud fra skolens aktuelle  

 interval, jf. organisationsaftalens § 14, stk. 3. I dette tilfælde skal  

 der ikke indgås aftale herom.
Revisor For god ordens skyld bemærkes, at skolens revisor  

 ifølge revisionsbekendtgørelsen har pligt til at føre  

 kontrol med, at lederens lønindplacering og pensionsforhold  

 følger gældende regler.
