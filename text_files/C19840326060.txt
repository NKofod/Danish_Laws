 Baggrund:
 -Bekendtgørelse nr. 236 af 2. maj 1973 om anmeldelse af arbejdsulykker  

 m.v. til arbejdstilsynet.
 -Bekendtgørelse om regler efter den tidligere  

 arbejdsbeskyttelseslovgivning, der med mindre ændringer forbliver i kraft  

 efter arbejdsmiljølovens ikrafttræden (ikraftholdelsesbekendtgørelsen).
 Denne At-meddelelse oplyser om anmeldelse til arbejdstilsynet af ulykker  

 og forgiftningstilfælde, der er sket under udførelse af arbejdet.
Anmeldelsen skal foretages, for at virksomheden, sikkerhedsorganisationen,  

 arbejdstilsynet og andre kan få viden om, hvor og hvorfor ulykker og  

 forgiftningstilfælde sker.
Denne viden kan hjælpe til at forebygge lignende  

 hændelser.
Hvad er en arbejdsulykke Arbejdsulykker og forgiftningstilfælde er arbejdsskader, der opstår ved  

 pludselige uventede og skadevoldende hændelser, og som medfører  

 legemsbeskadigelse eller helbredsskade.
 Om helbredsskader som følge af en længerevarende påvirkning i  

 arbejdsmiljøet, se At-meddelelse nr. 6.02.2 om anmeldelse af arbejdsbetingede  

 lidelser.
Hvad skal anmeldes Ulykker og forgiftningstilfælde skal anmeldes, når de har medført  

arbejdsudygtighed i 1 dag eller mere udover tilskadekomstdagen, og når  

 tilskadekomsten er sket under arbejde for en arbejdsgiver.  

  Anmeldelsen skal foretages af arbejdsgiveren.
 Når der indtræffer alvorlige ulykkestilfælde og forgiftninger, skal det  

 stedlige arbejdstilsyn straks underrettes.
Anmeldelse skal ske uanset, hvori arbejdet består, og hvordan  

 tilskadekomsten sker.
Der er således også pligt til at anmelde fx - færdselsulykker på gader og veje, hvor ulykken rammer en person under  

 arbejde fx en chauffør, en repræsentant, en servicemand eller en  

 færdselsbetjent - ulykker, hvor en person bliver udsat for vold fra mennesker eller dyr - ulykker, der indtræffer ved lastning og losning af skibe, herunder  

 fiskefartøjer, også selv om den, der rammes af ulykken, er forhyret på  

 pågældende fartøj.
Sker ulykker og forgiftningstilfælde ved brug af et teknisk hjælpemiddel,  

 skal der foretages anmeldelse, selv om tilskadekomne ikke er ansat.  

 Anmeldelsen skal foretages af hjælpemidlets ejer eller den, i hvis virksomhed  

 hjælpemidlet anvendes.
Hvis derfor fx en kunde i et møntvaskeri kommer til  

 skade ved en centrifuge, skal vaskeriet anmelde ulykken til arbejdstilsynet.
Hvordan skal anmeldelsen ske Anmeldelsen foretages på en særlig blanket, formular nr. 331.823, som fås  

 hos arbejdstilsynet.
Blanketten består af en original og 3 kopier.
Originalen sendes til den  

 adresse, der står øverst på blanketten.
De tre kopier er til  

 sikkerhedsorganisationen, til tilskadekomne og til virksomheden (anmelderen).
 Anmeldelse skal ske ved arbejdets genoptagelse, dog senest 9. dagen efter  

 tilskadekomnes første fraværsdag.
Hvordan bruges anmeldelsen Virksomhedens sikkerhedsgruppe skal bruge anmeldelsen ved sin  

 undersøgelse af ulykken eller forgiftningstilfældet.
Ved undersøgelsen skal  

 den søge at finde årsagen til ulykken og søge gennemført foranstaltninger,  

 der kan hindre gentagelse.
Til dette formål er der på den kopi af anmeldelsen, som  

 sikkerhedsorganisationen får udleveret, anført en række faktorer, der bør  

 tages i betragtning ved undersøgelsen.
Der er også afsat plads til forslag om  

 forebyggende foranstaltninger.
 Hvor der ikke findes sikkerhedsgruppe, skal arbejdsgiveren og  

 medarbejderne foretage undersøgelsen.
 Arbejdstilsynet bruger anmeldelsen til:
 - undersøgelse: Arbejdstilsynet undersøger et udvalgt antal at de  

 anmeldte ulykker og forgiftningstilfælde.
 De anmeldelser, der ikke undersøges, indgår i arbejdstilsynets næste besøg  

 på virksomheden.
- registrering:  Arbejdstilsynet lader anmeldelserne registrere på  

 EDB.
Denne registrering anvendes bl.a. til at kortlægge, hvor og i hvilket  

 omfang ulykker sker.
Arbejdstilsynet udarbejder statistiske oversigter over  

 anmeldte arbejdsulykker og forgiftningstilfælde.
 Oplysninger, der kan henføres til bestemte virksomheder eller personer,  

 vil ikke fremgå af statistikken.
 Den viden, som arbejdstilsynet får gennem anmeldelserne, bruges i det  

 forebyggende arbejde.
Udlevering af oplysninger Enhver persom kan få de oplysninger om sig selv, der er i registreret for  

 arbejdsulykker og forgiftningstilfælde, i overensstemmelse med den særlige  

 registerforskrift.
Anmeldelse til forsikringsselskab En anmeldelse af en arbejdsulykke til arbejdstilsynet kan ikke bruges til  

 at rejse et krav om erstatning efter arbejdsskadeforsikringsloven.
For at  

 søge erstatning skal anmeldelse ske på en særlig blanket, der udleveres af  

 det forsikringsselskab, hvor virksomheden har tegnet lovpligtig forsikring.
Erik Andersen Bilag Anmeldelse af arbejdsulykke m.v. til arbejdstilsynet Vejledning Hvad skal anmeldes? Arbejdsulykker og forgiftninger med 1 dags arbejdsudygtighed (fravær)  

 eller mere ud over tilskadekomstdagen skal inden 9 dage anmeldes til  

 arbejdstilsynets ulykkesstatistik.
 ALVORLIGE ULYKKER OG FORGIFTNINGER skal desuden straks meddeles det  

 stedlige arbejdstilsyn telefonisk.
HVEM SKAL ANMELDE? Det er arbejdsgiverens pligt at anmelde de ulykker, der rammer de ansatte.  

 Hvis en ulykke rammer en person, der ikke er ansat i en virksomhed, skal han  

 selv sørge for anmeldelse.
Også ejere eller brugere af maskiner skal anmelde.
HVORDAN SKAL ANMELDELSEN UDFYLDES? NB! I spørgsmål med lukkede afkrydsningsmuligheder (»kasser«)  

 skal een - og kun een - rubrik afkrydses 1.Virksomhedens navn og adresse Her anføres virksomhedens/institutionens forretningsadresse.
 CIR-nummer: Se nedenfor.
 Virksomhedens art:
 Virksomhedens hovedaktivitet anføres, f.eks. snedkerværksted,  

 stålskibsværft, vognmandsforretning.
 Afdeling hvor tilskadekomne er ansat:
 Betegnelsen bør indeholde en karakteristik af afdelingen, såsom kontor,  

 lager, butik, transportafdeling, laboratorium, støberi, værkstedstype som  

 f.eks. snedkerværksted, elektrikerværksted etc.
 Hvis ulykken er indtruffet i en afdeling med selvstændig  

 postadresse, skal den også anføres.
 Cir-nummer:
 Hvis afdelingen har andet Cir-nr. end hovedvirksomheden, er et afdelingens  

 Cir-nr. der anføres.
 2. NATIONALITET:
 Skal kun anføres, hvis tilskadekomne er statsborger i et andet land end  

 Danmark.
 3.ULYKKESTIDSPUNKTET:
Angives med to cifre for henholdsvis år, måned og dato.
Endvidere angives  

tid på dagen med to cifre for henholdsvis time og minut.
 Eksempel:
 Ulykken fandt sted 3. februar 1984, kl. 08:02. Ved ulykkestidspunkt  

 skrives: 84 (for år) 02 (for måned) og 03 (for dato). Ved tid på dagen  

 skrives 08 (for time) og 02 (for minut).  4. Hændelsesforløb:
Hændelsesforløbet beskrives så fyldestgørende som muligt.
Beskrivelsen bør  

 mindst dække følgende spørgsmål:
 5. Beskæftigelsen på ulykkestidspunktet:
Der sættes kryds ved den slags arbejde (handling) tilskadekomne var  

 beskæftiget med i ulykkesøjeblikket.
Kun hvis tilskadekomnes beskæftigelse  

 ikke kan henføres til andre punkter i denne rubrik, afkrydses for  

 »produktionsarbejde i øvrigt«.
Hvis der ikke er tale om  

 produktionsarbejde, afkrydses for anden beskæftigelse.
 6. Ansættelses- og lønform på ulykkestidspunktet:
Bemærk faglærte og ikke faglærte er opdelt efter akkord- og ikke  

 akkordlønnede.
Der afkrydses efter den lønform, der var gældende på  

 ulykkestidspunktet.
Fællesbonus afkrydses som »ikke akkordlønnet«.
 Bemærk lærlinge afkrydses under samme punkter som udlærte, at børn, der  

 hører til husstanden, afkrydses under punkt 2, og at alle andre børn henføres  

 til ikke faglærte lønarbejdere (punkterne 6 eller 7).
 Faglærte afkrydses kun, når ulykken skete ved arbejde, der er omfattet af  

 tilskadekomnes faglige uddannelse.
 7. Anciennitet/joberfaring:
Ved ansættelsestidspunktet forstås tidspunktet for ansættelse hos  

nuværende arbejdsgiver.
Angives med to cifre for hhv. år, måned og  

 dato.
Joberfaring angives ved antal år og måneder.
Ved under een måneds  

 joberfaring angives antal dage.
8. Hvordan skaden skete? Her sættes kryds ved den begivenhed, der satte ulykkesforløbet igang.
 9. Skadens følger: Rubrik 4 afkrydses også hvis  

 tilskadekomne er fratrådt virksomheden ved anmeldelsesfristens udløb (9. dag  

 efter ulykken).
 11.Arbejdstid:
 Hvis den ansatte ikke arbejder på skiftehold eller har overarbejde, sættes  

 kryds i rubrikken »fast arbejde«.
 Fast arbejdstid omfatter også arbejde med flextidsordning.
---------------------------------------------------------------------  

 Uddrag af bekendtgørelse om Anmeldelse af arbejdsulykker m.v. til arbejdstilsynet ARBEJDSMINISTERIETS BEKENDTGØRELSE AF 2.5.1973 § 1.  Arbejdsgiveren skal snarest og inden 9 dage efte  

 første fraværsdag anmelde arbejdsulykker og forgiftningstilfælde, der er sket  

 i hans tjeneste ved arbejde omfattet af ovennævnte love, såfremt ulykken  

 eller forgiftningen har medført arbejdsudygtighed i 1 dag eller mere udover  

 tilskadekomstdagen.
 stk. 2.  Hvor der ikke foreligger et sådant  

 arbejdsgiverforhold, skal ejeren (brugeren) af maskiner, tekniske  

 indretninger m.v., som er omfattet af ovennævnte love, tilsvarende anmelde  

 arbejdsulykker og forgiftninger, der er sket ved brugen af maskiner m.v.
 § 2.  Anmeldelse efter § 1 skal ske på særlige  

 blanketter, der udleveres gennem arbejdstilsynet og Danmarks Statistik.
 stk. 2.  Anmeldelsesblanketten indsendes til  

 direktoratet for arbejdstilsynet under den adresse, som er anført på  

 blanketten.
stk. 3.  På særlig blanket kan arbejdstilsynet og  

 Danmarks Statistik supplerende kræve indsendt oplysning om fraværsperiodens  

 længde.
Denne særlige blanket vil i så fald blive sendt til den  

 anmeldepligtige.
 stk. 4.  Kopi af anmeldeblanketten afgives tillige til  

 virksomhedens sikkerhedsorganisation (sikkerhedsrepræsentanten), eller hvor  

 sådan ikke findes, til den tilskadekomne.
 § 3.  Overtrædelse af bekendtgørelsen straffes med  

 bøde i henhold til § 71 i lov om almindelig arbejderbeskyttelse.
--------------------------------------------------------------------- Hvad bruges anmeldelsen til Oplysningerne på anmeldelserne overføres til databehandling i Danmarks  

 Statistik.
Ulykkesstatistikken kan belyse, hvor og hvordan ulykkerne sker ved  

 forskellige arter af arbejde, maskiner og tekniske hjælpemidler.
 Statistikken bruges af virksomhedernes sikkerhedsorganisationer, faglige  

 organisationer, arbejdstilsynet og andre i arbejdet med at forebygge  

 arbejdsulykker.
 Der vil ikke blive offenliggjortoplysninger, der kan henføres til en  

 bestemt person eller virksomhed.
 Af de anmeldte ulykker og forgiftninger undersøger arbejdstilsynet et  

 mindre antal på stedet.
 De ulykker og forgiftninger, der ikke undersøges på stedet, bliver noteret  

 på virksomhedens sag, så de indgår i arbejdstilsynets næste besøg på  

 virksomheden.
--------------------------------------------------------------------- Forsikring¬ Denne blanket kan ikke bruges ved anmeldelse  

 til lovpligtig arbejdsskadeforsikring.
Sådan anmeldelse foretages på  

særlig blanket,  der udleveres af det forsikringsselskab, hvor  

 forsikringen er tegnet.
