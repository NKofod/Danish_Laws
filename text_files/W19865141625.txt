Boligstyrelsen afgjort, at i tilfælde hvor boligsikring ophørte den  

 31. marts i året, kunne støttemodtageren ikke anses at have tilsidesat  

 oplysningspligt vedr. indkomststigninger, der indtrådte efter ophør af  

 boligsikringen, idet støttemodtageren ikke ved udbetalingen af boligsikring  

 havde kendskab til den forhøjede indkomst senere på året.
Ved  

 efterreguleringen af boligsikring var styrelsen af den opfattelse, at  

 kommunen alene burde tage hensyn til den indkomst, husstanden havde haft i  

 støtteperioden opgjort på årsbasis.
 »I skrivelse af 27. maj 1986 har De klaget over Amtsankenævnet i  

 Århus amt's afgørelse af 1. maj 1986 vedrørende tilbagebetaling af  

 boligstøtte for perioden 1. januar - 31. marts 1983.
 Det fremgår af sagen, at husstanden bestod af 5 voksne samt 1 barn under  

 18 år.
 Det fremgår endvidere, at husstandsindkomsten (den forventede fremtidige  

 indkomst) af Århus kommune blev opgjort til 76.000 kr., og at kommunen  

 efterfølgende på grundlag af slutligningen for 1983 har konstateret, at  

 husstandens faktiske indtægt efter socialindkomstlovens principper har  

 udgjort 119.000 kr.
 Amtsankenævnet har i sin afgørelse af 1. maj 1986 stadfæstet kommunens  

 beslutning om at kræve tilbagebetaling af for meget udbetalt boligsikring  

 under henvisning til, at De ikke har meddelt boligstøttekontoret om ændringen  

 af husstandsindkomsten, jfr. boligstøttelovens § 38, stk. 3, hvorfor det for  

 meget udbetalte beløb vil være at tilbagebetale, jfr. boligstøttelovens § 41,  

 stk. 1.
 De har i Deres klageskrivelse hertil anmodet boligstyrelsen om at vurdere,  

 om Amtsankenævnets præmisser er i overensstemmelse med boligstøtteloven, og  

 De har til brug herfor oplyst, at husstanden hverken ved ansøgningen eller i  

 støtteperioden har modtaget for meget boligstøtte mod bedre vidende, idet  

 husstandens medlemmer først efter støtteperiodens ophør får tilbudt arbejde i  

 sommerperioden og dermed får en indtægtsforøgelse.
 De har endvidere oplyst, at indkomstændringen lå efter - oven i købet mere  

 end 1 måned efter - støtteperioden, hvorfor De ikke mente at have pligt til  

 at meddele kommunen om indkomstændringen.
 I denne anledning skal man meddele, at boligtageren omgående skal give  

 kommunalbestyrelsen meddelelse om alle forhold, der kan medføre bortfald  

 eller nedsættelse af boligstøtten, herunder om bl.a. væsentlige og varige  

 stigninger i hans eller hans husstands indkomstforhold, jfr.  

 boligstøttelovens § 38, stk. 3, og boligstøttecirkulærets afsnit 14.5.
 Har ansøgeren undladt at give meddelelse som omhandlet i § 38, stk. 3,  

 eller iøvrigt mod bedre vidende uberettiget oppebåret boligstøtte, skal han  

 eller hans dødsbo tilbagebetale det beløb, der er oppebåret med urette, jfr.  

 boligstøttelovens § 41, stk. 1.
 Når boligstøtte er ydet i henhold til den forventede fremtidige indkomst,  

 jfr. lovens § 7, stk. 8, bør boligstøtten omberegnes, når den faktiske  

 husstandsindkomst overstiger beregningsgrundlaget med mindst 10.000 kr.
Som udgangspunkt gøres op med hvert boligstøtteår for sig, således at  

 forholdene efterfølgende bedømmes for hele boligstøtteåret under eet, selvom  

 indkomstfremgangen først er indtrådt i løbet af boligstøtteåret.
Der sker  

 således regulering for hele året på grundlag af den højere indkomst,  

 medmindre boligstøttemodtageren klart kan dokumentere, fra hvilket tidspunkt  

 en væsentlig og varig indkomstændring er indtrådt, og en særskilt  

 boligstøtteberegning for hver af perioderne mindsker tilbagebetalingskravet.  

 I så fald foretages regulering efter de retningslinier, som ville være fulgt,  

 såfremt boligstøttemodtageren selv havde givet oplysning om indkomstændringen  

 i rette tid.
I denne anledning skal boligstyrelsen meddele, at ifølge boligstøttelovens  

 § 63, stk. 2, kan Amtsankenævnets afgørelse ikke indbringes for anden  

 administrativ myndighed.
Boligministeren kan dog optage en sag til  

 behandling, når det skønnes, at sagen er af principiel betydning.
 Efter boligstyrelsens opfattelse er spørgsmålet, om boligstøttemodtageren  

 har oplysningspligt, af principiel betydning, og boligstyrelsen finder derfor  

 at kunne tage sagen op til behandling.
 Boligstyrelsen er af den opfattelse, at kommunen ved efterregulering af  

 boligsikringen for perioden 1. januar - 31. marts 1983 alene bør tage hensyn  

 til den indkomst, husstanden har haft i denne periode, opgjort på årsbasis.  

 Boligstyrelsen har herved lagt vægt på, at boligsikringsudbetalingen for 1983  

 ophørte pr. 31. marts 1983, og at De ikke i den del af året, hvor De modtog  

 boligsikring, har tilsidesat Deres oplysningspligt, idet De ikke da havde  

 kendskab til den forhøjede indkomst senere på året.
Boligstyrelsen har derfor d.d. anmodet kommunen om efter ovennævnte  

 principper at vurdere, om der foreligger et tilbagebetalingskrav, og i givet  

 fald hvor stort dette tilbagebetalingskrav vil være.« 2.
 Der henvises til j.nr. 904-75-85.
 3.
 Under henvisning til ovenstående skal man herved anmode kommunen om at  

 foretage en vurdering af, om der foreligger et tilbagebetalingskrav  

 vedrørende 1983, og i givet fald hvor stort det vil være, når husstandens  

 faktiske indkomst i perioden 1. januar - 31. marts 1983, opgjort på årsbasis,  

 anvendes ved efterreguleringen.
 Man udbeder sig underretning om, hvad der videre passerer i sagen.
 Der henvises til j.nr. 260756-0067.
