 Folketinget har den 20. november 1992 ved 3. behandlingen af lovforslag L  

 21 vedtaget at udskyde revisionsbestemmelsen til bistandslovens § 48 a om  

 godtgørelse til forældre med alvorligt syge børn under 14 år.
 Udskydelsen betyder, at § 48 a-ordningen først skal revideres i folke  

 tingsåret 1993-94, hvilket er et år senere end oprindeligt planlagt, idet der  

 endnu ikke eksisterer et tilstrækkeligt samlet erfaringsgrundlag til at  

 vurdere ordningen ud fra.
 De foreliggende statistiske oplysninger antyder således, at ordningen, der  

 trådte i kraft den 2. april 1990, kun benyttes i ret begrænset omfang, da  

 anvendelsen heraf endnu ikke har fundet sit naturlige leje.
 Kort fortalt går ordningen ud på følgende:
Ifølge § 48 a har forældre til alvorligt syge børn under 14 år ret til en  

 økonomisk godtgørelse, hvis de i forbindelse med sygdommen helt eller delvis  

 opgiver arbejdet.
Godtgørelsen svarer til de sygedagpenge, som modtageren  

 ville være berettiget til i tilfælde af egen sygdom.
Det er en betingelse, at barnets sygdom skønnes at medføre behov for  

 ophold på hospital eller lignende institution i 25 dage eller mere.  

 Behandling eller pleje i hjemmet kan dog sidestilles med ophold på hospital,  

 når barnets behov i forbindelse med sygdommen taler for det.
For enlige  

 forældre, der er berettiget til ordinært børnetilskud, stilles der ikke krav  

 om 25 dages sygeperiode, når barnet er indlagt på hospital.
 For uddybning af ordningen henvises til bistandslovens § 48 a samt til  

 Bekendtgørelse nr. 447 af 1. juni 1990 om udbetaling af godtgørelse efter  

 bistandslovens § 48 a og Vejledning af 1. juni 1990 om godtgørelse til  

 forældre til alvorligt syge børn under 14 år, jf. bistandslovens § 48 a.
Socialministeriet er ved at forberede en undersøgelse om kommunernes og  

 forældrenes positive og negative erfaringer med § 48 a.
Undersøgelsen skal  

 både dreje sig om ordningens indhold og administrerbarhed.
 Til brug for planlægningen af undersøgelsen skal Socialministeriet  

 opfordre kommuner, der på baggrund af konkrete erfaringer har forslag til  

 ændringer af ordningen, at skrive til Socialministeriet herom snarest muligt,  

 så disse erfaringer kan medtages ved undersøgelsens udformning.
