Ved lov nr. 735 af 6. december 1989 om kundgørelse af love, anordninger og  

 bekendtgørelser på Færøerne fastsættes nye regler om kundgørelse af love m.v.  

 på Færøerne.
Loven træder i kraft den 1. januar 1990. Ved loven ophæves lov  

 nr. 51 af 1. april 1896 om Kundgørelse af Love og Anordninger på Færøerne.
Love, anordninger og bekendtgørelser, der gælder på Færøerne, skal for at  

 få gyldighed på Færøerne fortsat kundgøres særskilt på Færøerne.
Kundgørelsen  

 sker fremover i Landsstyrets kundgørelsestidende, Kunngerdabladid.
I modsætning til tidligere skal love m.v. i almindelighed kundgøres med  

 deres fulde ordlyd.
Det fremgår imidlertid af lovens § 1, stk. 3, at  

 vedkommende minister kan træffe beslutning om, at en lov, anordning eller en  

 bekendtgørelse ikke skal kundgøres med den fulde ordlyd.
Bemyndigelsen tænkes  

 f.eks. udnyttet i tilfælde, hvor en retsforskrift, selv om den formelt skal  

 gælde på Færøerne, ikke i praksis vil have interesse for en større kreds af  

 borgere eller for administrative myndigheder på Færøerne.
Afgørelsen om ikke  

 at kundgøre den fulde tekst, bør så vidt muligt træffes efter forhandling med  

 de færøske myndigheder.
Afgørelsen sendes gennem Rigsombudsmanden på  

 Færøernes landsstyre, ved hvis foranstaltning Kunngerdabladid udgives.
 Love, anordninger og bekendtgørelser, der ikke indeholder bestemmelser om  

 ikrafttrædelsen, træder efter lovens § 2 fremover i kraft ugedagen efter  

 kundgørelsen i Kunngerdabladid.
 De hidtil gældende retningslinier for kundgørelse af love m.v. på Færøerne  

 er beskrevet i pkt. 7 i Statsministeriets vejledning nr. 24 af 1. marts 1985  

 om behandling af sager vedrørende Færøerne.
 Ved kundgørelse efter den nye lov påhviler det fortsat ressortministeriet  

 at sende de pågældende love m.v. til Rigsombudsmanden på Færøerne med henblik  

 på kundgørelse.
 P.M.V.
