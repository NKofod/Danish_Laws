(Godtgørelse af frigørelsesafgift m.v.  

 ved tilbageførsel af arealer til landzone) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om frigørelsesafgift m.v. af fast ejendom, jfr. lovbekendtgørelse  

 nr. 450 af 6. august 1982, foretages følgende ændringer:
 1. Efter § 8 indsættes som ny paragraf:
"§ 8A.
Tilbageføres en afgiftspligtig ejendom eller en afgiftspligtig  

 del af en ejendom til landzone i medfør af by- og landzonelovens § 2A,  

 tilbagebetales frigørelsesafgiften til den afgiftspligtige, såfremt den  

 pågældende er ejer af ejendommen henholdsvis den afgiftspligtige del af  

 ejendommen på tidspunktet for ejendommens tilbageførsel.
 Stk. 2.  Er den tilbageførte ejendom eller en del af  

 denne overdraget til en person, der på tidspunktet for overdragelsen tilhørte  

 den personkreds, der var angivet i den dagældende affattelse af § 7, stk. 2,  

 tilbagebetales frigørelsesafgiften til den pågældende, såfremt denne stadig  

 er ejer på tidspunktet for ejendommens tilbageførsel.
 Stk. 3.  Frigørelsesafgiften tilbagebetales med tillæg  

 af renter 4 pct. p.a. beregnet fra betalingsdagen.
Stk. 4.  I tilfælde, hvor frigørelsesafgiften ikke er  

 betalt, fordi der er ydet henstand med betalingen i henhold til § 6,  

 bortfalder henstandsbeløbet.
Halvdelen af betalte henstandsrenter udbetales  

 til den, der på tidspunktet for henstandsbeløbets bortfald er ejer af  

 ejendommen.
Er frigørelsesafgiften betalt, efter at der er betalt  

 henstandsrenter, tilbagebetales halvdelen af henstandsrenterne til  

 ejendommens ejer, såfremt denne har krav på tilbagebetaling af afgiften efter  

 stk. 1 eller 2.
 Stk. 5.  Reglerne i denne paragraf omfatter ikke  

 ejendomme, der tilhører staten eller kommunerne.
 2. I § 17 indsættes som stk. 2:
"Stk. 2. Udgifter, der skal afholdes efter § 8A, påhviler den  

 primærkommune, hvori ejendommen ligger, og statskassen med halvdelen til  

 hver." 3. I § 18, stk. 2, erstattes ordene: "og  

 opkrævning." med: ", opkrævning og tilbagebetaling." § 2 I lov om påligningen af indkomst- og formueskat til staten  

 (ligningsloven), jfr. lovbekendtgørelse nr. 374 af 11. juli 1984, som ændret  

 ved lov nr. 614 og 615 af 19. december 1984 samt ved lov nr. 43 af 20.  

 februar 1985, foretages følgende ændringer:
 1. I § 4A indsættes som stk. 4:
"Stk. 4. Stk. 1, 2 og 3 finder ikke anvendelse, hvis  

 frigørelsesafgiften er tilbagebetalt eller bortfaldet i medfør af lov om  

 frigørelsesafgift m.v. af fast ejendom § 8A." 2. Efter § 17A indsættes:
"§ 17B.
Beløb, der udbetales efter lov om frigørelsesafgift m.v. af  

 fast ejendom § 8A, stk. 1, 2 og 3, medregnes ikke ved opgørelsen af  

 modtagerens skattepligtige almindelige indkomst.
Henstandsbeløb, der  

 bortfalder, og henstandsrenter, der tilbagebetales efter  

 frigørelsesafgiftslovens § 8A, stk. 4, medregnes ikke ved opgørelsen af  

 modtagerens skattepligtige indkomst og giver ikke anledning til ændring af  

 modtagerens indkomstansættelser for tidligere indkomstår.
Stk. 2.  Beløb, der udbetales efter lov om beskatning  

 til kommunerne af faste ejendomme § 29A eller lov om grundskyld til staten af  

 landbrugsejendomme § 5A medregnes ikke ved opgørelsen af modtagerens  

 skattepligtige indkomst og giver ikke anledning til ændring af modtagerens  

 indkomstansættelser for tidligere indkomstår." § 3 I lov om beskatning af fortjeneste ved afståelse af fast ejendom, jfr.  

 lovbekendtgørelse nr. 504 af 26. september 1984, indsættes i § 6, stk. 4, som  

 2. pkt.:
"Dette gælder dog ikke, hvis frigørelsesafgiften er tilbagebetalt  

 eller bortfaldet efter frigørelsesafgiftslovens § 8A, stk. 1, 2 eller  

 4." § 4 I lov nr. 541 af 28. december 1979 om grundskyld til staten af  

 landbrugsejendomme foretages følgende ændringer:
 1. Efter § 5 indsættes:
"§ 5A.
Ved overførsel til landzone af en ejendom eller en del af en  

 ejendom efter by- og landzonelovens § 2A ydes der godtgørelse for en del af  

 den grundskyld, der er betalt efter § 1. Det er en betingelse for  

 godtgørelse, at ejendommen har tilhørt den nuværende ejer i hele året 1980  

 eller i en del af 1980. Der ydes dog ikke godtgørelse, hvis overførslen  

 finder sted efter år 2000.
Stk. 2.  Godtgørelsesbeløbet beregnes som den del af  

 grundskylden, der kan tilskrives ejendommens beliggenhed i byzone eller  

 sommerhusområde.
Har ejendommens nuværende ejer kun ejet ejendommen i en del  

 af 1980, nedsættes godtgørelsesbeløbet forholdsmæssigt.
 Stk. 3.  Som grundlag for beregningen af  

 godtgørelsesbeløbet anvendes det beløb, der er ansat for 1980 efter § 29A,  

 stk. 3, i lov om beskatning til kommunerne af faste ejendomme.
 Stk. 4.  Af godtgørelsesbeløbet ydes en rente på 4 pct.  

 p.a. frem til det tidspunkt, hvor udbetalingen finder sted.
Stk. 5.  Reglerne i denne paragraf omfatter ikke  

 ejendomme, der tilhører staten eller kommunerne." 2. I § 6, stk. 5, erstattes ordene: "og  

 betaling" med: ", betaling og godtgørelse".
§ 5 Loven træder i kraft den 1. juli 1985.
Givet på Amalienborg, den 6. juni 1985 Under Vor Kongelige Hånd og Segl MARGRETHE R.
