Herved bekendtgøres lov om forhandling, udførsel og  

 indførsel af æg og ægprodukter m.m., jf. lovbekendtgørelse nr. 49 af 16.  

 februar 1966, med de ændringer, der følger af lov nr. 431 af 29. november  

 1967 og lov nr. 580 af 13. december 1972 § 1.  Forhandling, indførsel og udførsel af æg skal  

 ske efter reglerne i denne lov og i de forordninger, der er fastsat i De  

 europæiske Fællesskaber om handelsnormer for æg.
 Stk. 2.  Autorisation af ægpakkerier i henhold til De  

 europæiske Fællesskabers forordninger meddeles af Statskontrollen med  

 Mejeriprodukter og Æg m.m.
Stk. 3.  Udførsel og indførsel af æg må kun foretages af  

 personer eller virksomheder, der af Statskontrollen er autoriseret hertil.  

 Det samme gælder køb af æg, der er sorteret i kvalitets- og vægtklasser, til  

 salg en gros.
Landbrugsministeren kan dog fastsætte bestemmelser om, at  

 tilladelse ikke kræves til indførsel og udførsel af mindre partier æg.
 Stk. 4.  De i stk. 2 og 3 omhandlede autorisationer kan  

 meddeles på nærmere betingelser, herunder betaling af en årlig eller månedlig  

 afgift samt, for så vidt angår personer eller virksomheder, der er  

 autoriseret som pakkerier, en afgift beregnet i forhold til den indgåede  

 mængde æg.
 Stk. 5.  Ministeren kan fastsætte bestemmelser om  

 behandling, opbevaring og transport af æg, der er bestemt til forhandling her  

 i landet eller til udførsel, i det omfang bestemmelserne ikke strider mod  

 reglerne i De europæiske Fællesskabers forordninger.
 Stk. 6.  Ministeren kan efter indstilling fra  

 Ægeksportudvalget fastsætte bestemmelser om kvalitetsbetaling for æg.
 Stk. 7.  Ministeren kan fastsætte bestemmelser om  

 omfanget af og betingelserne for ægproducenters salg af æg direkte til  

 forbruger til anvendelse i dennes private husholdning.
 §§ 2-6. (Ophævet).
 § 7.  Tilvirkning, indførsel her til landet og  

 udførsel her fra landet af tøræg, udslåede æg, æggeblomme og æggehvide,  

 flydende såvel som tørret, og lignende produkter må kun finde sted, såfremt  

 autorisation dertil er meddelt.
 Stk. 2.  Enhver, der ønsker at tilvirke de i stk. 1  

 omhandlede produkter, skal gøre anmeldelse derom til landbrugsministeren, der  

 på nærmere betingelser, derunder en i forhold til de anvendte mængder æg  

 fastsat afgift, kan meddele vedkommende autorisation dertil.
 Stk. 3.  Ministeren kan fastsætte bestemmelser for  

 indretning og renholdelse af de lokaler, hvori de i stk. 1 nævnte produkter  

 tilvirkes, og give forskrifter med hensyn til produkternes sammensætning,  

 mikrobiologiske renhed, emballering, opbevaring, betegnelse og mærkning.
 Stk. 4.  Enhver, der ønsker her til landet at indføre de  

 i stk. 1 omhandlede produkter, skal gøre anmeldelse derom til ministeren, der  

 på nærmere betingelser, derunder en i forhold til indførselen fastsat afgift,  

 kan meddele vedkommende autorisation dertil.
 Stk. 5.  Enhver, der ønsker her fra landet at udføre de  

 i stk. 1 nævnte produkter, skal gøre anmeldelse derom til ministeren, der på  

 nærmere betingelser kan meddele vedkommende autorisation dertil.
 § 8.  Produkter, der ikke udelukkende er fremstillet  

 af æg, må ikke ved falbydelse eller forhandling (fordeling), avertering og  

 reklamering af enhver art her i landet og heller ikke ved indførsel her til  

 og udførsel her fra landet betegnes som æg eller ægprodukter eller under  

 nogen form, herunder afbildning, udgives for eller uden tilladelse fra  

 landbrugsministeren nævnes i forbindelse med æg eller ægprodukter.
 § 9.  Landbrugsministeren bemyndiges til at fastsætte  

 en betegnelse, hvorunder erstatningsvarer for æg og ægprodukter skal benævnes  

 ved falbydelse, forhandling (fordeling), avertering og reklamering af enhver  

 art.
§ 10.  Ministeren kan efter forhandling med  

 Landsudvalget for Fjerkræavlen fastsætte bestemmelser om kontrol med det  

 avlsmateriale, hvorfra de af rugerierne anvendte æg hidrører, og pålægge  

 rugerierne en afgift i forhold til produktionens størrelse.
Ministeren kan  

 endvidere pålægge enhver, der udfører æg bestemt til rugning, at betale en  

 afgift i forhold til det udførte kvantum.
 Stk. 2.  (Ophævet).
 § 11.  De afgifter, der er nævnt i §§ 1, 7 og 10,  

 anvendes til dækning af udgifterne ved kontrollen med overholdelsen af denne  

 lov og De europæiske Fællesskabers forordninger om handelsnormer for æg.  

 Landbrugsministeren kan efter forhandling med ægeksportudvalget og det  

 udvalg, der nævnes i § 10, anvende en del af afgifterne til dækning af  

 udgifter ved oplysningsarbejde til forbedring af hønseavlen og ægproduktionen  

 og til fremme af afsætningen af æg.
 Stk. 2.  Samtlige afgifter vil i tilfælde af manglende  

 betaling kunne inddrives ved udpantning.
 § 12.  Tilsyn med de forhold, der falder ind under  

 denne lov eller De europæiske Fællesskabers forordninger om handelsnormer for  

 æg, føres af Statskontrollen med Mejeriprodukter og Æg m.m. samt af  

 toldvæsenet.
Stk. 2.  Bedømmelsen af, hvorvidt et parti æg opfylder  

 handelsnormernes krav vedrørende beskaffenhed, sorteringsvægt, mærkning,  

 emballage og pakning, foretages af Statskontrollen med Mejeriprodukter og Æg  

 m.m.
Statskontrollens afgørelser kan indbringes for en eller flere af  

 landbrugsministeren udnævnte skønsmænd, hvis afgørelse ikke kan indbringes  

 for anden administrativ myndighed.
Stk. 3.  Statskontrollen har adgang til ethvert sted,  

 hvor æg i erhvervsmæssigt øjemed modtages til salg eller levering, opbevares,  

 anvendes eller behandles, og kan der foretage eftersyn af æg samt af de i  

 henhold til loven foreskrevne bøger med bilag og afregninger og de til  

 sikring af kvalitetsbetalingen foreskrevne papirer.
Endvidere har  

 Statskontrollen adgang til de lokaler, hvor ægprodukter og erstatningsvarer  

 for æg tilvirkes.
For kontrollen med ægprodukter og de nævnte  

 erstatningsvarer gælder i øvrigt tilsvarende bestemmelser som for æg.
Der  

 skal ydes Statskontrollen fornøden oplysning og bistand ved dens eftersyn og  

 prøveudtagning.
Stk. 4.  Statskontrollen har adgang til enhver  

 jernbanestation og havneplads og til ethvert skibsrum, hvor der er indladet  

 æg.
Landbrugsministeren fastsætter de nærmere bestemmelser for kontrollens  

 virksomhed.
§ 13.  Overtrædelse af de i denne lov og i medfør af  

 samme fastsatte bestemmelser straffes med bøder, for så vidt der ikke efter  

 den øvrige lovgivning er forskyldt større straf.
Det samme gælder  

 overtrædelse af De europæiske Fællesskabers forordninger om handelsnormer for  

 æg.
Bøderne anvendes til dækning af de i § 11, stk. 1, omhandlede udgifter.
Stk. 2.  Ansvarlig i tilfælde af overtrædelse er,  

 såfremt overtrædelsen kun medfører bødestraf, den eller de, for hvis regning  

 virksomheden drives.
Hvis virksomheden er et aktie- eller andelsselskab el.  

 lign., skal virksomheden ved bestyrelsens formand drages til ansvar.
 Stk. 3.  (Ophævet).
 Stk. 4.  Ministeren har ret til ved gentagen  

 overtrædelse at tilbagekalde den vedkommende meddelte autorisation.
 § 14.  I sager om de i § 13 nævnte overtrædelser kan  

 landbrugsministeren tilkendegive den pågældende, at sagen kan afgøres uden  

 retslig forfølgning, såfremt han erkender sig skyldig i overtrædelsen og  

 erklærer sig rede til inden for en nærmere angivet frist, der efter begæring  

 kan forlænges, at betale en i tilkendegivelsen angivet bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen i retsplejeloven om indhold af  

 anklageskrift i politisager tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelse inddrevet eller afsonet, bortfalder videre forfølgning.
 § 15.  (Paragraffen, der indeholder  

 overgangsbestemmelser for lovens ikrafttræden i 1947, udelades her).
 § 16.  (Paragraffens stk. 1, der foruden  

 ikrafttrædelsbestemmelser i 1947 indeholder bestemmelse om, at loven ikke  

 gælder for Færøerne, udelades her).
 Stk. 2.  (Ophævet).
