Bekendtgørelse om ændring af bekendtgørelse om alkolåse, der anvendes i forbindelse med kørekort med vilkår om alkolås § 1 I bekendtgørelse nr. 314 af 26. marts 2015 om alkolåse, der anvendes i forbindelse med kørekort med vilkår om alkolås foretages følgende ændringer:
 1. Indledningen affattes således:
»I medfør af § 60 e, stk. 2, 1. pkt., og § 132 a, stk. 4, 1. pkt., i færdselsloven, jf. lovbekendtgørelse nr. 1386 af 11. december 2013, som ændret ved lov nr. 565 af 18. juni 2012 og lov nr. 154 af 18. februar 2015, og efter forhandling med justitsministeren fastsættes efter bemyndigelse i henhold til § 134 a, stk. 1:« 2. Overalt i bekendtgørelsen ændres »Trafikstyrelsen« til: »Færdselsstyrelsen«.
 3. § 2, nr. 2, affattes således:
 »2) en rapport fra en godkendt prøvningsinstans, jf. bekendtgørelse om godkendelse af prøvningsinstanser og kontrolinstanser på det køretøjstekniske område, der godtgør, at leverandørens type alkolås opfylder kravene i denne bekendtgørelse,«.
 4. § 12 affattes således:
»§ 12. Færdselsstyrelsens afgørelser efter denne bekendtgørelse kan påklages til Transport- og Bygningsministeriet.« § 2 Bekendtgørelsen træder i kraft den 1. juli 2016.
