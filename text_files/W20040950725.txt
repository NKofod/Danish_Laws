Anmodning om ændring af valg i selvangivelsen Skatteyderen anvendte virksomhedsordningen for sin  

 selvstændige lægepraksis.
Ultimo indkomståret 2002 solgte han halvdelen af  

 sin  

 praksis, og pr. samme dato etablerede han, sammen med en anden læge, et  

 interessentskab.
Skatteyderens tilgodehavende for delsalg af  

 lægepraksis udgjorde i alt 942.501 kr.
Tilgodehavende blev selvangivet som et  

 privat aktiv.
Tilgodehavende blev således anset for hævet opsparet overskud i  

 virksomheden og medregnet ved opgørelsen af den personlige indkomst.
 Den skatteansættende myndighed ændrede  

 skatteansættelsen vedrørende avance ved salg af goodwill 4.646 kr. og avance  

 ved salg af driftsmidler 7.140 kr.
 Efterfølgende anmodede skatteyderen om tilladelse  

 til at ændre sit valg i selvangivelsen, jf. skattestyrelseslovens § 37 D  

 således, at tilgodehavende ved delsalg af lægepraksisen anses som selvangivet  

 som et virksomhedsaktiv og ikke et privat aktiv.
 Den  

 skatteansættende myndigheds indstilling og begrundelse.
 Den skatteansættende myndighed har, som  

 begrundelse for ikke at imødekomme anmodningen, blandt andet anført følgende:
 Jf. skattestyrelseslovens § 37 D kan  

 skatteministeren tillade, at en skattepligtig kan ændre et valg i  

 selvangivelsen,  

 i det omfang skattemyndighederne har foretaget en skatteansættelse af  

 betydning  

 for valget og valget som følge heraf har fået utilsigtede skattemæssige  

 konsekvenser.
 Dette er der imidlertid ikke tale om her, idet det  

 er den skattepligtige, der ønsker at ændre disponeringen i  

 virksomhedsskatteordningen,  

 som følge af, at revisor har anset tilgodehavende salgsprovenu for delsalg af  

 lægepraksis, som et privat aktiv og ikke et virksomhedsaktiv, hvilket har den  

 konsekvens, at tilgodehavende 942.501 kr. anses for hævet i relation til  

 virksomhedsskatteordningen.
 Virksomhedsskatteloven samt skattestyrelsesloven  

 indeholder ikke særskilte regler, der regulerer den situation, hvor den  

 erhvervsdrivende fortryder den foretagne disponering i virksomhedsordningen,  

 heller ikke selv om disponeringen beror på en fejlfortolkning eller  

 misforståelse,  

 som medfører betydelige og uhensigtsmæssige skattemæssige konsekvenser.
Told- og  

 Skattestyrelsens indstilling og begrundelse Skatteyderen har selvangivet tilgodehavende ved  

 delsalg af sin lægepraksis som et privat aktiv.
Dette har medført, at  

 tilgodehavende på 942.501 kr. anses for hævet opsparet overskud i  

 virksomheden.  

 En hævning i virksomhedsordningen betyder, at der er sket en overførsel af  

 værdier fra virksomhedsøkonomien til privatøkonomien.
Tilgodehavende  

 medregnes  

 derfor ved opgørelsen af den personlige indkomst.
Af skattestyrelseslovens § 37 D, stk. 1 fremgår,  

 at Skatteministeren kan tillade, at en skattepligtig kan ændre et valg i  

 selvangivelsen, i det omfang skattemyndighederne har foretaget en  

 skatteansættelse  

 af betydning for valget og valget som følge heraf har fået utilsigtede  

 skattemæssige  

 konsekvenser.
Ifølge lovens stk. 2, skal anmodning om tilladelse efter stk. 1  

 fremsættes af den skattepligtige inden 6 måneder efter, at den skattepligtige  

 er kommet til kundskab om den skatteansættelse, der begrunder anmodningen.  

 Skatteministeren kan efter anmodning fra den skattepligtige dispensere fra  

 fristen, hvis der foreligger særlige omstændigheder.
 Ifølge det oplyste, har den skatteansættende  

 myndighed foretaget en ændring af skatteansættelsen. Ændringen vedrører  

 imidlertid udelukkende avance ved salg af goodwill 4.646 kr. og avance ved  

 salg  

 af driftsmidler 7.140 kr.
 Af bemærkningerne til § 37 D, stk. 1 fremgår, at det  

 er en betingelse for tilladelse til ændring efter bestemmelsen, at det  

 tidligere trufne valg som følge af myndighedernes korrektion eller ændring af  

 skatteansættelsen ikke har de skattemæssige virkninger, der var forudsat, da  

 valget  

 blev truffet, og at den skattepligtige kan godtgøre, at det vil have  

 økonomiske  

 konsekvenser, såfremt valget opretholdes.
Den skatteansættende myndighed har ikke ændret  

 skatteansættelsen vedrørende tilgodehavende for delsalg af lægepraksisen.  

 Ansættelsesændringen relaterer sig således ikke til det valg, som  

 skatteyderen  

 nu ønsker at ændre.
Styrelsen finder ikke, at ansættelsesændringen har  

 betydning for den skattemæssige virkning og/eller hensigtsmæssigheden af det  

 foretagne valg.
 Styrelsen indstiller derfor, i overensstemmelse  

 med den skatteansættende myndighed, at betingelserne i skattestyrelseslovens  

 §  

 37 D, stk. 1 ikke er opfyldt.
 Ligningsrådet  

  

 tiltrådte indstillingen.
