§ 1 I Justitsministeriets bekendtgørelse nr. 567 af 24. juni 1992 om  

 køretøjers største bredde, længde, højde, vægt og akseltryk, som senest  

 ændret ved Trafikministeriets bekendtgørelse nr. 367 af 2. juni 1997,  

 foretages følgende ændringer:
 1.  § 2, stk. 3 og 4, affattes således:
» Stk. 3.  Et køretøj med temperaturkontrolleret  

 opbygning må have en bredde på indtil 2,60 m.
Bestemmelsen i § 1, stk. 2,  

 finder tilsvarende anvendelse for de i 1. pkt. nævnte køretøjer.
Stk. 4.  Ved temperaturkontrolleret opbygning forstås en  

 fast eller aftagelig opbygning, der er specielt udstyret til transport af  

 varer ved en kontrolleret temperatur, og hvis sidevægges tykkelse inklusive  

 isolering mindst udgør 45 mm.« 2. Efter § 2 indsættes:
» § 2 a.  En bil eller et vogntog, hvor det  

 trækkende køretøj er en bil, skal kunne vende inden for en vendecirkel med en  

 ydre radius på 12,50 m og en indre radius på 5,30 m.« 3. § 3 affattes således:
» § 3.  Bredden af et køretøj eller læs måles  

 over de længst udragende dele med de undtagelser, der fremgår af  

 Detailforskrifter for Køretøjer.« 4. § 6, stk. 2, affattes således:
» Stk. 2.  En påhængsvogn må hverken i belæsset  

 eller ubelæsset stand have en længde, der overstiger 12 m.« 5. § 8 affattes således:
 » § 8.  Et vogntog bestående af lastbil med  

 påhængsvogn må hverken i belæsset eller ubelæsset stand have en længde, der  

 overstiger 18,75 m.
 Stk. 2.  Den største afstand målt parallelt med  

 vogntogets længdeakse fra laddets forreste punkt bag ved førerhuset til  

 påhængsvognens bageste punkt må ikke overstige 16,4 m.
 Stk. 3.  Den største afstand målt parallelt med  

 vogntogets længdeakse fra laddets forreste punkt bag ved førerhuset til  

 påhængsvognens bageste punkt minus afstanden mellem bilens bagende og  

 påhængsvognens forende må ikke overstige 15,65 m.
 Stk. 4.  Afstanden mellem bilens bageste aksel og  

 påhængsvognens forreste aksel må ikke være mindre end 3 m.
Stk. 5.  Elektroinstallatørvirksomheder kan på bil med  

 påhængsvogn lade transportere ledningsmaster af en sådan længde, at vogntoget  

 i belæsset stand har en længde på indtil 22 m. § 7, stk. 3, 2. pkt., finder  

 tilsvarende anvendelse.« 6. Efter § 8 indsættes:
» § 8 a.  Et vogntog bestående af motordrevet  

 køretøj med påhængsvogn eller påhængsredskab, bortset fra lastbil med  

 påhængsvogn, må hverken i belæsset eller ubelæsset stand have en længde, der  

 overstiger 18,50 m.« 7. § 9, stk. 1, affattes således:
»§ 9.  Længden af et køretøj eller vogntog måles  

 over de dele, der rager længst fremefter og bagud, ved sammenkoblede  

 køretøjer under fuld udstrækning af koblingen, med de undtagelser, der  

 fremgår af Detailforskrifter for Køretøjer.« 8. § 12 affattes således:
» § 12.  Højden måles lodret fra plan vej til den  

 del, der rager højest op, med de undtagelser, der fremgår af  

 Detailforskrifter for Køretøjer.« 9. Efter kapitel 7 indsættes:
»Kapitel 7 a § 36 a.  Færdselsstyrelsen kan, når særlige forhold  

 gør sig gældende, dispensere fra bestemmelserne i kapitel 1 - 5.« 10. § 37, stk. 1, affattes således:
» § 37.  Overtrædelse af §§ 1 - 2 a, § 4, § 5,  

 stk. 1, 2. pkt., § 6, § 6 a, stk. 1 og stk. 2, § 7, stk. 1 - 3, § 8, § 9,  

 stk. 2, § 10, stk. 1, 2. pkt., § 11, stk. 1, § 13, stk. 1, 2. pkt., § 14,  

 stk. 1 - 3, § 15, stk. 1 - 3, §§ 16 - 19, § 20, 2. pkt., § 22, stk. 1 og 2,  

 §§ 23 - 25, § 26, stk. 1 og 2, § 27, stk. 1, §§ 28 - 32, § 33, 2. pkt., og §  

 35 straffes med bøde.« 11. I § 37, stk. 3, indsættes efter »For overtrædelse  

 af reglerne i kapitel 4, 5 og 6«:
», overtrædelse af vilkår for dispensation efter § 36 a samt for  

 overtrædelse af overgangsbestemmelserne« § 2 Bekendtgørelsen træder i kraft den 15. september 1997.
§ 3 Stk. 1.  Følgende køretøjer, der er registreret inden  

 den 15. september 1997, og vogntog, hvor mindst et af køretøjerne er  

 registreret inden den 15. september 1997, kan anvendes indtil 31. december  

 2006:
 Stk. 2.  Sættevogne, der ikke opfylder § 7, stk. 2, og  

 som er registreret inden den 28. november 1989, kan anvendes indtil den 31.  

 december 2006, forudsat sættevognen inden den 28. november 1989 har kunnet  

 indgå i et vogntog, hvis længde ikke oversteg 16 m.
Trafikministeriet, den 4. september 1997 Bjørn Westh / Conni Jensen (* 1) Bekendtgørelsen indeholder bestemmelser, der gennemfører Rådets  

 Direktiv 96/53/EF, EF-Tidende 1996 nr.
L 235, s. 59.
