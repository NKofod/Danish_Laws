Pressenævnet bemærkede indledningsvis, at  

 der ikke forelå en fuldmagt for så vidt angik [A] og den omtalte svinefarmer,  

 hvorfor [K] ikke kunne indgive klage på disses vegne.
Denne del af klagen  

 afvistes derfor.
 Det fremgår af medieansvarsloven § 36, stk.  

 1, at en anmodning om genmæle i massemedierne over for oplysninger af faktisk  

 karakter, som er egnet til at påføre nogen økonomisk eller anden skade af  

 betydning, og som er bragt i et massemedie, skal tages til følge, medmindre  

 oplysningerne  

 rigtighed er utvivlsom.
 Efter [K]s oplysninger lagde Pressenævnet  

 til grund, at han havde været pålagt tvangsbøder vedrørende Kokkedal Slot,  

 men  

 at tvangsbøderne bortfaldt, efter at forholdet var lovliggjort.
Pressenævnet fandt, at udsagnet om, at [K]  

 var blevet pålagt dagbøder, kunne være egnet til at påføre ham økonomisk  

 eller  

 anden skade af betydning.
Jyllands-Posten berigtigede i artiklen den 15.  

 november 2006 oplysningen og anførte, at der rettelig var tale om  

 tvangsbøder.  

 Pressenævnet fandt, at klager herved var kommet til orde over for oplysningen  

 om dagbøder.
Han havde derfor ikke krav på genmæle over for dette udsagn.
 Personalesagen omhandlede efter det oplyste  

 spørgsmål om lønudbetaling i henhold til funktionærlovens § 5. Pressenævnet  

 fandt herefter, at udsagnet om, at [K] "ikke ville betale fuld løn"  

 måtte anses for at være af en sådan karakter, at det ikke var egnet til at  

 påføre [K] skade af betydning, hvorfor han ikke havde krav på genmæle over  

 for  

 denne oplysning.
Pressenævnet fandt, at de øvrige påklagede  

 udsagn indeholdt oplysninger af faktisk karakter, der kunne være egnet til at  

 påføre [K] økonomisk eller anden skade af betydning.
Pressenævnet fandt  

 imidlertid,  

 at [K] i artiklen af den 15. november 2006 var kommet til orde over for  

 oplysningerne vedrørende antal sager mod DSB og udsagnet om politiets anklage  

 vedrørende import af køkkenknive.
Han havde derfor ikke krav på genmæle  

 vedrørende disse oplysninger.
Han var derimod ikke kommet til orde over for  

 oplysningen om, at han personligt var blevet pålagt at betale et beløb af  

 Ankenævnet for Hotel, Restaurant og Turisme, hvorfor han havde krav på  

 genmæle  

 overfor denne oplysning.
Pressenævnets  

 kendelse i sag 2006-6-427 [K] har klaget til  

 Pressenævnet over, at Jyllands-Posten har afvist at bringe et genmæle  

 vedrørende  

 en artikel i Jyllands-Posten den 9. oktober 2006. [K] har i forbindelse  

 hermed  

 gjort gældende, at Jyllands-Postens berigtigelse af 15. november 2006  

 vedrørende samme artikel ikke er korrekt og fyldestgørende.
1. Sagsfremstilling Jyllands-Posten bragte den 9.  

 oktober 2006 under overskriften  

  

 Farverig  

 multigodsejer  

  

 og underoverskriften  

  

 [K]  

 har med stor flid renoveret gamle godser, og den slags går ikke stille  

 af  

  

 en  

 artikel under personalia.
Af artiklen fremgår bl.a. følgende:
I årevis lå [K] i  

 forbindelse med renoveringen af Kokkedal Slot ved Brovst i strid med  

 Nordjyllands  

 Amts om en ulovligt opført svømmehal, som [K] hårdnakket hævdede var et  

 væksthus til fremavling af grøntsager og derfor en lovlig  

 landbrugsinstallation.
Bortforklare det store bassin, bassinstigen,  

 afslapningsstolene og skiltningen om baderegler kunne han imidlertid ikke, og  

 han er gennem årene blevet idømt dagbøder for mere end 200.000 kr.
Retssagerne Men i den [K]ske scrapbog  

 ligger også talrige omtaler af sager bl.a. om ansatte, som parret ikke ville  

 betale fuld løn, sager mod DSB, mod foreningen Danske Slotte og Herregårde,  

 mod  

 Bygningsfredningsforeningen og mod en svinefarmer, der er nabo til [K]s  

 Hvedholm Slot på Fyn.
Told & Skat kunne ikke  

 tolerere eksport af tomme vinflasker for 400.000 kr. fra hans rumænske  

 vinimportfirma.
Og sidste år tabte han en sag ved Højesteret om  

 fredskovspligt  

 mod Miljøministeriet, ligesom han samtidig blev første nordjyske restauratør,  

 der fik sit navn offentliggjort på hjemmesiden for Ankenævnet for Hotel,  

 Restaurant og Turisme for ikke at følge en afgørelse, der pålagde ham at  

 betale  

 10.000 kr. tilbage til en kunde.
Sidste år anklagede politiet  

 også [K] på grund af importen af et parti billige kinesiske køkkenknive til  

 300.000 kr.
Knivene lignede i betænkelig grad de eksklusive  

 Global-køkkenknive. [K] sendte ved breve af  

 henholdsvis den 11. og den 31. oktober 2006 anmodning om genmæle til  

 Jyllands-Posten.
Af [K]s brev af 31. oktober 2006 fremgår følgende:
I anledning af  

 Jyllands-Postens omtale den 9.10.2006 bedes berigtiget, at [K] har søgt at  

 bortforklare, at den ombyggede ajlebeholder kan anvendes til svømmebassin,  

 eller er blevet dømt dagbøder på 200.000 kr.
Han er ikke idømt dagbøder og  

 tilbygningen er kendt lovlig efter også til badning efter kendelse fra  

 Naturklagenævnet.
Det hedder i nævnets præmisser, at tilladelsen følger af  

 hoteltilladelsen  

 i 1988.
Med omtalen parret  

 refereres til [A], der ikke har været part i en sag om personale.
Avisen  

 refererer  

 til en sag fra 1999, hvor en receptionist blev ansat efter, at hun havde  

 pådraget sig den kroniske mavesygdom morbus chron.
Tvisten var om  

 funktionærlovens § 5 var gældende eller ej  ikke om lønnens størrelse.
Der er ikke ført sager mod  

 DSB.
Der blev anlagt en inkassosag for en ubetalt regning, hvor DSB tog  

 bekræftende til genmæle og betalte.
Naboen på Fyn er ikke  

 svineavler.
Han er planteavler.
[K] er ikke og har aldrig  

 været restauratør.
Ankenævnet for hotel, restaurant og turisme har aldrig  

 haft  

 en sag mod [K].
Den omtalte sag var mod en anden og førte ikke til, at [K]  

 blev  

 pålagt at betale 10.000 kr.
Derimod førte sagen til et dementi i  

 Jyllands-Posten efter kendelse fra Pressenævnet i sag 2005-6-166 den 28. juni  

 2005.
Det er ikke rigtigt, at [K]  

 blev anklaget for import af billige kinesiske køkkenknive til 300.000 kr.  

 eller, at knivene ligner Globals knive.
Politiet beslaglagde et parti  

 køkkenredskaber, hvorefter retten ophævede beslaglæggelsen og ydede  

 erstatning. Jyllands-Posten bragte den  

 15. november 2006 følgende berigtigelse:
   

  

 I forbindelse med en fødselsdagsomtale af godsejer [K] bragt i  

 Morgenavisen Jyllands-Posten den 9. oktober blev det oplyst, at [K] i  

 forbindelse med en byggesag var idømt dagbøder på i alt 200.000 kr., at han  

 havde ført sager mod DSB, at Ankenævnet for Hotel og Restaurant havde pålagt  

 ham at tilbagebetale 10.000 kr. til en kunde, og at politiet havde anklaget  

 ham  

 for at importere knive, der lignede Global-knive.
 Disse oplysninger er ikke  

 korrekte: Der var ikke tale om dagbøder, men om tvangsbøder, det drejer sig  

 ikke om flere sager mod DSB, men kun én, han blev ikke pålagt at  

 tilbagebetale  

 10.000 kr., men 10.357,80 kr., og politiet har ikke anklaget ham for at  

 importere de pågældende knive, men mistænkt ham for ulovlig import og i den  

 forbindelse foranstaltet beslaglæggelse af knivene.
Morgenavisen Jyllands-Posten  

 beklager fejlene. 2. Parternes synspunkter [K] bestrider, at hans  

 anmodning om genmæle ikke opfylder kravene til et genmæle.
Han har videre  

 anført, at der ikke er bragt en fyldestgørende berigtigelse den 15. november  

 2006. Berigtigelsen af 15. november 2006 er endvidere ukorrekt.
Indklagede  

 bør  

 derfor pålægges at berigtige oplysningerne som krævet i hans brev af 31.  

 oktober  

 2006.
[K] har herudover oplyst, at  

 de af landsretten pålagte tvangsbøder bortfaldt, idet forholdene blev  

 lovliggjort inden fristens udløb.
I sagen vedrørende beslaglæggelse, afgjorde  

 byretten, at der ikke var tilstrækkelig lighed med Global-knivene.
Politiet  

 fik  

 et sæt knive, men sagen er afsluttet.
[K] har endelig anført, at  

 omtalen er skadelig for ham, idet han har tillidshverv, der forudsætter et  

 uplettet omdømme.
Oplysningerne vedrørende [A] og svinefarmeren er ligeledes  

 krænkende for dem.
 Jyllands-Posten har anført,  

 at det af [K] fremsendte genmæle ikke opfylder medieansvarslovens formkrav,  

 jf.  

 lovens § 38. Avisen valgte alligevel at bringe en berigtigelse i stedet for  

 at  

 fortsætte korrespondancen med klager.
Avisen har videre anført, at  

 Vestre Landsret i 1997 pålagde [K] tvangsbøder på 1.000 kr. om ugen i sagen  

 vedrørende svømmehallen.
Tvangsbøderne skulle betales indtil svømmehallen var  

 revet ned, men Nordjyllands Amt glemte at fuldbyrde dommen.
Bygningen blev  

 først lovlig efter en planlovsændring i 2002. Dette skete ikke med  

 tilbagevirkende kraft.
 Jyllands-Posten har herudover  

 anført, at følgende fremgår af Ankenævnet for Hotel, Restaurant og Turismes  

 afgørelse af 23. august 2005:
Indklagede, Sophiendal Gods  

 v/Kokkedal Drift ApS   skal senest 30 dage fra dato betale klager, [navn,  

 adresse], kr. 10.357,80 samt gebyret for sagens behandling kr. 150,-, i alt  

 10.507,80. Avisen har endvidere anført,  

 at Pressenævnets kendelse af 28. juni 2005 [sag nr. 2006-6-166] er  

 irrelevant.  

 Personalesagen vedrører bl.a. udbetaling af ATP og overtidsbetaling, hvorfor  

 avisen fandt det forsvarligt at skrive fuld løn.
Sagen vedrørende  

 beslaglæggelse er kun delvist ophævet, idet politiet fik lov at beholde et  

 enkelt sæt knive til sagens yderligere opklaring.
Jyllands-Posten har endelig  

 anført, at unøjagtighederne i omtalen ikke er egnede til at påføre klager  

 økonomisk eller anden skade af betydning.
Klager har endvidere fået et  

 tilfredsstillende genmæle med berigtigelsen af 15. november 2006.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
 Jytte Scharling, Finn Rowold,  

 Lars Lindskov og Marianne Druedahl.
 Pressenævnet bemærker  

 indledningsvis, at der ikke foreligger en fuldmagt for så vidt angår [A] og  

 den  

 omtalte svinefarmer, hvorfor [K] ikke kan indgive klage på disses vegne.  

 Denne  

 del af klagen afvises derfor.
 Det fremgår af  

 medieansvarsloven § 36, stk. 1, at en anmodning om genmæle i massemedierne  

 over  

 for oplysninger af faktisk karakter, som er egnet til at påføre nogen  

 økonomisk  

 eller anden skade af betydning, og som er bragt i et massemedie, skal tages  

 til  

 følge, medmindre oplysningerne rigtighed er utvivlsom.
 Efter [K]s oplysninger lægger  

 Pressenævnet til grund, at han har været pålagt tvangsbøder vedrørende  

 Kokkedal  

 Slot, men at tvangsbøderne bortfaldt, efter at forholdet var lovliggjort.
Pressenævnet finder, at  

 udsagnet om, at [K] er blevet pålagt dagbøder, kan være egnet til at påføre  

 ham  

 økonomisk eller anden skade af betydning.
Jyllands-Posten berigtigede i  

 artiklen den 15. november 2006 oplysningen og anførte, at der rettelig var  

 tale  

 om tvangsbøder.
Pressenævnet finder, at klager herved er kommet til orde over  

 for oplysningen om dagbøder.
Han har derfor ikke krav på genmæle over for  

 dette  

 udsagn.
 Personalesagen omhandlede  

 efter det oplyste spørgsmål om lønudbetaling i henhold til funktionærlovens §  

 5. Pressenævnet finder herefter, at udsagnet om, at [K] "ikke ville  

 betale  

 fuld løn" må anses for at være af en sådan karakter, at det ikke er  

 egnet  

 til at påføre [K] skade af betydning, hvorfor han ikke har krav på genmæle  

 over  

 for denne oplysning.
Pressenævnet finder, at de  

 øvrige påklagede udsagn indeholder oplysninger af faktisk karakter, der kan  

 være egnet til at påføre [K] økonomisk eller anden skade af betydning.  

 Pressenævnet  

 finder imidlertid, at [K] i artiklen af den 15. november 2006 er kommet til  

 orde over for oplysningerne vedrørende antal sager mod DSB og udsagnet om  

 politiets anklage vedrørende import af køkkenknive.
Han har derfor ikke krav  

 på  

 genmæle vedrørende disse oplysninger.
Han er derimod ikke kommet til orde  

 over  

 for oplysningen om, at han personligt var blevet pålagt at betale et beløb af  

 Ankenævnet for Hotel, Restaurant og Turisme.
 Herefter er [K] efter påkrav  

 berettiget til følgende genmæle i Jyllands-Posten, jf. medieansvarslovens §  

 39:
"Genmæle Jyllands-Posten bragte den 9.  

 oktober 2006 en artikel vedrørende undertegnede under personalia.
Det blev  

 oplyst bl.a., at Ankenævnet for Hotel, Restaurant og Turisme skulle have  

 pålagt  

 undertegnede at betale et beløb til en klager.  

 Den 15. november 2006 bragte avisen en rettelse til omtalen.
 Undertegnede afviser, at  

 Ankenævnet for Hotel, Restaurant og Turisme har pålagt mig at betale noget  

 beløb, således som anført i avisen.
