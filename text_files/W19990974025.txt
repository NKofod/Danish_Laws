Nyt fra Ankestyrelsen - biler - afmontering af  

 særlig indretning - særlige indretninger købt før  

 ansøgningstidspunktet - af fuldmægtig Bodil Irgens Hansen Ankestyrelsen har undertiden haft telefoniske  

 forespørgsler fra nævn om, hvorvidt der efter  

 bilbekendtgørelsens § 9 kunne ydes tilskud til afmontering af  

 særlige indretninger, og om hvorvidt der kunne ydes støtte til  

 særlige indretninger købt før  

 ansøgningstidspunktet.
 Ankestyrelsen har nu i to sager haft lejlighed til at tage  

 stilling til de rejste spørgsmål.
Om tilskud til afmontering af særlig  

 indretning Den 1. sag om tilskud til afmontering af en airbag.  

 drejede sig om en mand, der kun var 140 cm høj.
Han havde købt  

 en bil, hvortil der var bevilget støtte til specialsæde i  

 førersiden.
På grund af dette specialsæde var der lille  

 afstand mellem hans placering i specialsædet og airbaggen.
Han mente,  

 at det var farligt for ham, såfremt airbaggen blev udløst.
Ankestyrelsen kontaktede telefonisk Statens Bilinspektion  

 og Rådet for Større Færdselssikkerhed.
Rådet for  

 Større Færdselssikkerhed oplyste, at rådet på  

 baggrund af en svensk undersøgelse fraråder personer med en  

 højde på 140 cm eller derunder at være placeret bagved en  

 airbag.
Rådet mente, at denne placering kunne være farlig.  

 Statens Bilinspektion oplyste ligeledes, at det frarådes at have  

 barnestole på forsædet med airbag.
Det blev yderligere oplyst, at  

 næsten alle nye biler i dag er forsynet med airbag, så det kan  

 være svært at købe en bil uden.
 Ankestyrelsen fandt, at i det omfang afmontering af airbag  

 var nødvendig for at ansøgeren forsvarligt kunne køre  

 sin bil, var der hjemmel til at yde tilskud efter bilbekendtgørelsens  

 § 9 til særlig indretning af bilen i form af afmontering af  

 airbag/afbrydelse af dennes funktion.
 Hvorvidt dette var nødvendigt fandtes at  

 måtte bero på konkret vurdering i ansøgerens  

 tilfælde fra Statens Bilinspektion, hvorfor sagen hjemvistes til  

 fornyet behandling og afgørelse på baggrund af denne  

 vurdering.
Om tilskud til særlige indretninger købt  

 før ansøgningen Den 2. sag om tilskud til særlige indretninger  

 købt før ansøgning  drejede sig om en mand med en  

 halvsidig lammelse.
Han havde købt en ny bil med automatgear og  

 specialindretning.
Bilen var indregistreret i begyndelsen af november 1996.  

 Der var midt i januar 1997 stillet krav i hans kørekort om  

 specialindretning af bilen.
Først i ansøgning ved udgangen af  

 januar 1997 søgte han om lån, fritagelse for betaling af  

 vægtafgift og støtte til de særlige indretninger.
I hans  

 kørekort var der stillet krav om automatisk transmission,  

 letgående styreapperat subsidiært servostyring til betjening med  

 højre hånd, ratknop, kontakter for retningsvisere, lysomskifter,  

 lydsignal og visker/vasker til bekvem betjening.
De særlige  

 indretninger var foretaget af autoforhandleren inden leveringen af bilen.
 Nævnet havde alene fundet ham berettiget til tilskud  

 til automatisk transmission med det i bilbekendtgørelsens § 9,  

 stk. 2, fastsatte beløb.
 Ankestyrelsen tiltrådte nævnets  

 afgørelse om, at der var givet afslag på støtte til  

 særlige indretninger udover den automatiske transmission, som  

 ansøgers bil var forsynet med fra fabrikken.
Ankestyrelsen begrundede afgørelsen med, at det er  

 et almindeligt princip i bistandsloven, at ansøgning skal indgives og  

 bevilling modtages, forinden anskaffelsen.
Der kan således normalt ikke  

 ydes hjælp, når arbejdet er iværksat, inden bevilling  

 foreligger.
Dette princip hviler bl.a. på hensynet til, at kommunen  

 skal have lejlighed til at foretage en vurdering af behov og prisen på  

 udførelsen af arbejdet.
Ankestyrelsen fandt ikke, at der efter de foreliggende  

 oplysninger var grundlag for at fravige dette almindelige princip for  

 så vidt angik de særlige indretninger, som skulle foretages  

 på bilen.
Ankestyrelsen fandt således ikke, at indstallering af  

 de særlige indretninger havde været uopsætteligt.
 Fra praksis henviste Ankestyrelsen til Sociale Meddelelser  

 SM 0-19-97.
 Ankestyrelsen vil udsende en Social Meddelelse om  

 afgørelsen.
