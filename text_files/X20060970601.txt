Salg af aktier til det udstedende selskab Spørgsmål Svar Spørgsmål 1  

 besvares med "nej".
 Spørgsmål 2  

 besvares med "nej".
Beskrivelse af de faktiske forhold Z ejer indirekte  

 100 % X.
X ejer 50 % af anparterne i A.
Y ejer de resterende 50 % af  

 anparterne  

 i A.
 A ejer 100% af  

 aktiekapitalen i B og B ejer 100% af selskabet C.
C ejer nominelt  

 ca. 21,5% af aktiekapitalen i D.
C har  i 2005 solgt andre nominelt ca.  

 21,5% af aktiekapitalen i D.
 Der er ingen  

 familiemæssig eller lignende forbindelse mellem Z og Y.
 Aktionærerne bag  

 D har indgået aftale med et udenlandsk selskab om at gennemføre en  

 aktieombytning,  

 således at aktionærerne i D bliver aktionærer i det udenlandske selskab mod,  

 at  

 det udenlandske selskab bliver 100 % aktionær i D.
 De ved  

 aktieombytningen modtagne aktier i det udenlandske selskab må ikke omsættes  

 før  

 efter 31. december 2006.
 X har ejet  

 aktierne i A mere end 3 år.
X og Y ønsker at  

 foretage en kapitalnedsættelse i A således, at selskabskapitalen nedsættes  

 med  

 halvdelen.
Det kapitalnedsatte beløb vil være anparterne tilhørende X.
 Kapitalnedsættelsen  

 gennemføres således, at der for kapitalnedsættelsen udloddes et beløb til X.  

  Koncernen vil forinden foretage de nødvendige udlodninger, således at A  

 har pengene i besiddelse.
 Efter  

 gennemførelsen af kapitalnedsættelsen i A foretages der efterfølgende en  

 kontant kapitalforhøjelse i B, med et tilsvarende beløb.
 Der vil ikke  

 være foretaget udlodninger fra B i perioden for beslutning om  

 kapitalnedsættelse i A til gennemførelsen af kapitalforhøjelsen i B eller  

 være  

 foretaget kapitalændringer i dette selskab.
 Der er ikke  

 indgået aftale mellem X ( og Z) eller Y om, hvordan der skal forholdes med  

 koncernen  

 og dette selskabs likvide midler samt aktier i det udenlandske selskab.
 Der er  

 imidlertid ikke planer om investering i nye aktiviteter, og det er  

 forventningen, at aktiebesiddelsen i det udenlandske selskab afhændes, når  

 fastlåsningsperioden  

 er udløbet, dog afhængig af kurs og salgsmuligheder.
Spørgers opfattelse Et selskabs salg  

 af aktier til et udstedende selskab er udbytte jf.
Ligningslovens § 16 B.
X  

 kan  

 modtage udbytte skattefrit i medfør af selskabsskattelovens § 13, idet X har  

 en  

 anpartsbesiddelse i A på mere end 20 %, og har haft denne anpartsbesiddelse i  

 mere end 1 år.
Salget til udstedende selskab udløser derfor ikke skat.
 Selv hvis  

 skattemyndighederne anser salget til det udstedende selskab som en  

 anpartsoverdragelse efter aktieavancebeskatningsloven i medfør af  

 principperne  

 i Vestre Landsrets dom refereret i TfS 2005,490, så er et sådant salg  

 skattefrit, idet X har ejet aktierne mere end 3 år.
 Kapitalforhøjelsen  

 i B er skattefri for dette selskab i medfør af selskabsskattelovens § 13. Det  

 er i den henseende irrelevant, at det ved kapitalforhøjelsen modtagne beløb  

 efterfølgende helt eller delvist måtte blive udbetalt som udbytte til  

 selskabets aktionærer.
Effekten af de  

 forespurgte transaktioner er, at Y bliver eneanpartshaver i A.
Dette for Y  

 hensigtsmæssige resultat kan ikke begrunde, at de forespurgte transaktioner  

 skattemæssigt bedømmes på anden vis, end hvad der er det civilretlige indhold  

 af disse transaktioner.
Det er ikke muligt ud fra nogen blot rimelig  

 forståelse  

 at anse de forespurgte transaktioner som en overførelse til Y af aktier i A,  

 eller i øvrigt, at han har modtaget udlodninger fra dette selskab.
 Det indebærer,  

 at uanset hvordan de ikke lovfæstede realitetsbetragtninger anvendes, og  

 uanset  

 hvordan præmisserne i TfS 2005,490 anvendes, så kan de foreliggende  

 transaktioner ikke på nogen vis skattemæssigt omkvalificeres til, at der er  

 sket udlodninger til Y eller overdragelse af aktier i A til Y.
SKATs  

 indstilling og begrundelse Ad spørgsmål 1.
 X ejer 50% af  

 anpartskapitalen i A.
 X ønsker at  

 sælge anparten tilbage til det udstedende selskab og bruge provenuet til  

 kontant tegning af nye aktier i B.
Salg af aktier  

 eller anparter til det udstedende selskab beskattes ifølge ligningslovens §  

 16  

 B, stk. 1 som udbytte.
Ifølge selskabsskattelovens § 13, stk. 1 nr. 2  

 medregnes  

 udbytte som skattepligtige efter selskabsskattelovens § 1, stk. 1 nr. 1  

 modtager fra andre selskaber omfattet af selskabsskattelovens § 1, stk. 1  

 ikke,  

 såfremt det udbyttemodtagende selskab har ejet mindst 20 pct. af  

 aktiekapitalen  

 i det udbytteudloddende selskab i en periode på mindst 1 år.
 Såfremt  

 transaktionen betragtes som salg af anparter tilbage til det udstedende  

 selskab  

 og dermed som udbytte, vil udbyttet derfor kunne modtages skattefrit af X.
X har ejet  

 anparterne i A i over 3 år.
Afstås aktier/anparter ejet af en skattepligtig  

 efter selskabsskattelovens § 1, stk. 1 nr. 1 til andre end det udstedende  

 selskab, og har aktierne/anparterne været ejet i mere end 3 år, medregnes en  

 gevinst ikke til den skattepligtige indkomst jf. aktieavancebeskatningslovens  

 §  

 8, stk. 1 modsætningsvis.
 X kan således  

 efter aktieavancebeskatningsloven skattefri afstå anparterne til andre end  

 det  

 udstedende selskab.
 Uanset om  

 transaktionen bedømmes som salg af anparter til udstedende selskab ellers  

 salg  

 af anparter til andre end det udstedende selskab, findes der ikke at være  

 hjemmel til at beskatte X af et salgsprovenu.
 SKAT indstiller  

 derfor, at spørgsmål 1 besvares med et "nej".
 Ad spørgsmål 2.
 Ved den påtænkte  

 rettede kapitalnedsættelse i A bliver Y eneanpartshaver i A.
 Rådgiver har  

 oplyst, at der ikke er familiemæssig eller lignende forbindelse mellem Z og  

 Y.
 Ys nominelle  

 beholdning af anparter i A er uændret ved transaktionen.
 SKAT finder  

 derfor ikke, at der er hjemmel til beskatning af Y ved den påtænkte  

 transaktion.
 SKAT indstiller  

 derfor, at spørgsmål 2 besvares med et "nej".
Skatterådets afgørelse Skatterådet  

 tiltræder SKATs indstilling.
