Skriftlig fremsættelse (4. oktober 2006) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
Forslag til lov om  

 ændring af lov om social service, lov  

 om retssikkerhed og administration på det sociale område, lov om almene  

 boliger  

 m.v. og forskellige andre love  

  

 (Tekniske rettelser på det sociale område og  

 boligområdet som følge af kommunalreformen m.v.) (Lovforslag nr.
L 5).
Lovforslaget er et teknisk lovforslag som følge af  

 kommunalreformen.
Formålet med forslaget er dels at sætte de lovændringer,  

 som  

 allerede er vedtaget som ændringer til den nuværende servicelov, ind i den  

 nye  

 servicelov med ikrafttræden den 1. januar 2007, dels at foretage  

 konsekvensændringer som følge af kommunalreformen i en række øvrige love på  

 det  

 sociale område og boligområdet.
 Lovforslaget omfatter følgende love:
-  


  

 Lov om social service -  


  

 Lov om retssikkerhed og  

 administration på det sociale område -  


  

 Lov om social pension -  


  

 Lov om højeste, mellemste, forhøjet  

 almindelig og almindelig førtidspension -  


  

 Lov om tilbageholdelse af  

 stofmisbrugere i behandling -  


  

 Lov om almene boliger m.v.
-  


  

 Lov om boliger for ældre og personer  

 med handicap -  


  

 Lov om midlertidig regulering af  

 boligforholdene -  


  

 Lov om leje -  


  

 Lov om boligbyggeri -  


  

 Lov om individuel boligstøtte -  


  

 Lov om forebyggende hjemmebesøg til  

 ældre m.v.
 Lovforslaget indeholder enkelte redaktionelle ændringer, som  

 umiddelbart kan opfattes som værende af mere præciserende karakter:
-  

 	  

 Af lovforslagets § 6,  

 nr. 3 og 4, fremgår, at der i almenboliglovens § 54, stk. 2, og  

 § 57,  

 stk. 3, indsættes en henvisning til § 185 b, stk. 4. Der er tale om en  

 præcisering af anvisningsreglerne til almene ældreboliger for personer med  

 betydelig og varigt nedsat fysisk og psykisk funktionsevne med henblik på at  

 tydeliggøre, at rammeaftalen begrænser kommunernes anvisningsret til de  

 pågældende boliger.
Henvisningen er alene indsat for at undgå  

 fortolkningstvivl  

 og for at sikre, at kommunerne er opmærksomme på denne begrænsning.
-  

 	  

 Lovforslagets § 7  

 medfører, at ældreboliglovens bestemmelser om amtskommunale ældreboliger for  

 personer med betydelig og varigt nedsat fysisk eller psykisk funktionsevne  

 ophæves.
Dette skyldes, at der ikke findes ældreboliger i amtskommunalt regi,  

 som administreres efter ældreboligloven.
-  

 	  

 Lovforslagets § 8  

 medfører, at Stevns Kommune er omfattet af den geografiske afgrænsning i  

 § 47,  

 stk. 1, 2. pkt., i boligreguleringsloven.
Dette sker efter kommunens eget  

 ønske  

 og som følge af de besluttede kommune-sammenlægninger som led i  

 kommunalreformen.
 Lovforslaget er forhandlet med de kommunale parter.
 Lovforslaget skønnes ikke at have økonomiske konsekvenser for  

 det offentlige.
 Lovforslaget foreslås at træde i kraft den 1. januar 2007.
 Med disse bemærkninger skal jeg indstille lovforslaget til  

 Folketingets velvillige behandling.
