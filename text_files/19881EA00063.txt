Nr BRB 63 Beretning over Forslag til folketingsbeslutning om mærkning af  

 kræftfremkaldende stoffer   

 Nr B 63 1988-89, 1. samling Afgivet af Miljø- og Planlægningsudvalget Afgivet: 19890622 Den 14. februar 1989 fremsatte Socialdemokratiet forslag til folketingsbeslutning om mærkning af kræftfremkaldende stoffer (B 63).
 Udvalget har behandlet beslutningsforslaget i en række møder og har  

 herunder stillet spørgsmål til miljøministeren, som denne har besvaret  

 skriftligt.
 Endvidere har udvalget modtaget skriftlig og mundtlig henvendelse fra  

 Kræftens Bekæmpelse.
 Beslutningsforslaget blev førstebehandlet af Folketinget den 14. marts  

 1989.
Miljøministeren redegjorde under førstebehandlingen for, hvilken  

 mærkningsstatus de 34 kemiske stoffer i øjeblikket har i forhold til  

 EF-mærkningsproceduren.
Endvidere redegjorde ministeren for, hvorledes  

 stofferne er vurderet af Det Internationale Kræftforskningsinstitut, IARC, og  

 for, i hvilke mængder de 34 stoffer anvendes i Danmark.
Ifølge  

 Arbejdstilsynets kortlægning fra 1984 anvendes ti af de 34 stoffer i mængder  

 på mere end 10 kg pr. år, seks stoffer anvendes i mængder på mellem 1 og 10  

 kg pr. år, og de resterende seksten stoffer forekommer i mængder på mindre  

 end 1 kg pr. år i Danmark.
 Med hensyn til kravet om en fornyet kortlægning af forbruget af  

 kræftfremkaldende stoffer i Danmark tilkendegav ministeren, at en sådan  

 fornyet kortlægning vil være hensigtsmæssig, idet en kortlægning for  

 Miljøministeriets vedkommende vil være af interesse som grundlag for  

 prioritering af kræftfremkaldende stoffer med henblik på mærkning.
Miljøministeren tilkendegav videre, at hun fandt, at der er behov for en  

 mere overordnet drøftelse af, hvilken strategi Danmark mest hensigtsmæssigt  

 kan benytte for at opnå resultater i EF-sammenhæng.
Ministeren tilkendegav  

 derfor, at Miljø- og Planlægningsudvalget vil få tilsendt en status for  

 arbejdet med mærkning af kræftfremkaldende stoffer omkring den 1. september  

 1989, hvori disse overvejelser vil blive nærmere belyst.
Ministeren foreslog,  

 at Miljø- og Planlægningsudvalget på baggrund af denne status tog stilling  

 til en nærmere drøftelse af, hvilke initiativer der er mest hensigtsmæssige  

 at iværksætte for at fremme mærkningen af farlige stoffer i EF-sammenhæng.
 Endelig tilkendegav ministeren under 1. behandling, at hun ville undersøge  

 de juridiske muligheder for at udgive en vejledende liste over de  

 mærkningsforslag, som Danmark har fremsendt til EF.
 Miljøministeren har over for udvalget oplyst:
- at Arbejdsministeriet vil gennemføre en kemikalieforbrugsundersøgelse i  

 årene 1989-1991, der omfatter et repræsentativt udsnit af brancher m.v.  

 Undersøgelsen forventes at omfatte ca. 8.000 stoffer og produkter, - i hvilke mængder de 34 stoffer forekommer i Danmark, herunder en  

 mærkningsstatus for disse stoffer i EF, - status for mærkning af IARC's gruppe 1 og gruppe 2A- og 2B-stoffer i  

 EF-sammenhæng og nationalt, - at EF-behandlingen af mærkningsforslagene vil blive søgt fremskyndet ved  

 henvendelse til EF's miljøkommissær, og - at Miljøstyrelsen løbende følger IARC's monografier og gennemgår disse,  

 således at nye stoffer inddrages i mærkningsarbejdet.
 Derudover har miljøministeren i sin besvarelse af spørgsmål 4 og 8 stillet  

 af udvalget henholdt sig til oplysninger fra Direktoratet for Arbejdstilsynet  

 vedrørende kemikaliekortlægningsundersøgelsens tilrettelæggelse og  

 gennemførelsesperiode.
 Endvidere har miljøministeren oplyst følgende over for udvalget:
 I kræftmærkningsarbejdet prioriterer Miljøministeriet, hvilke stoffer der  

 skal kræftmærkes ud fra følgende principper:
- viden om forekomst i Danmark i større mængder (ved hjælp af oplysninger  

 fra Arbejdstilsynets kortlægning fra 1984, Toldstatistikken, oplysninger om  

 forekomst i mange produkter m.v.), - farlighed (IARC's opdeling i gruppe 1, 2A og 2B), - stoffer, der i hovedsagen er reguleret via anden lovgivning (f.eks.  

 lægemiddelaktivstoffer og levnedsmiddeltilsætningsstoffer), samt stoffer, det  

 er irrelevant at mærke, fordi de ikke markedsføres, prioriteres ikke.
 Miljøministeren har konstateret, at forslagsstillerne i det væsentligste  

 har fulgt disse principper ved udformningen af beslutningsforslaget, idet  

 mængderne, hvori alle de 34 stoffer forekommer i Danmark, dog ikke har været  

 tilgængelige for forslagsstillerne.
 Miljøministeren har endvidere oplyst, at status for kræftmærkningsarbejdet  

 er følgende:
- 80 stoffer er ved foreløbig tre EF-direktiver mærket for  

 kræftfremkaldende virkning ved sætningen »Kan fremkalde kræft« (R  

 45) eller ved sætningen »Mulighed for varig skade på helbred« (R  

 40). 7 stoffer er mærket for kræftfremkaldende virkning ved nationale danske  

 regler, - for en lang række stoffer fra IARC-listerne er der allerede fremsendt  

 forslag til EF-Kommissionen om mærkning.
Mange af disse stoffer er blandt de  

 vigtigste, jf. de nævnte prioriteringsprincipper, - Miljøstyrelsen er i gang med at udarbejde forslag til mærkning af  

 yderligere 20 stoffer fra IARC-listerne med henblik på fremsendelse til EF i  

 august 1989. Disse stoffer er ud fra den foreliggende viden prioriteret efter  

 de nævnte principper, - den resterende gruppe af stoffer på IARC-listen består hovedsagelig af  

 stoffer, som enten ikke findes i Danmark, eller som findes i Danmark i  

 mængder på under eet kg, eller stoffer, det er mindre relevant at mærke, - i de danske regler og i direktivet er der en regel om, at et stof skal  

 mærkes, hvis det er farligt, selv om stoffet ikke er optaget på listen over  

 farlige stoffer.
Således skal producenter og importører, der har oplysning  

 om, at et stof kan være kræftfremkaldende, pligt til at mærke stoffet med  

 »Mulighed for varig skade på helbred« (R 40) og faresymbolet  

 »sundhedsskadelig«.
For så vidt angår stofferne på IARC-listen er  

 der jo netop oplysninger om, at de kan være kræftfremkaldende.
Kortlægningen af anvendelsen af kræftfremkaldende stoffer i Danmark, der  

 er gennemført af Arbejdstilsynet i 1984, vedrører de stoffer m.v., som IARC  

 havde vurderet i perioden fra 1972 og indtil da.
I årene efter gennemførelsen  

 af kortlægningen har IARC vurderet yderligere en række stoffer m.v.  

 Miljøministeren har tilkendegivet, at en kortlægning af anvendelsen af disse  

 yderligere stoffer vil blive gennemført ved en bekendtgørelse med hjemmel i  

 lov om kemiske stoffer og produkter.
Resultatet af den nye kortlægning kan  

 forventes at foreligge i efteråret 1990.
Under førstebehandlingen af beslutningsforslaget tilkendegav  

 miljøministeren som tidligere nævnt, at der er behov for en mere overordnet  

 drøftelse af, hvilken strategi Danmark mest hensigtsmæssigt kan benytte for  

 at opnå resultater i EF-sammenhæng.
I lyset af gennemførelsen af den omtalte  

 fornyede kortlægning har ministeren tilkendegivet, at en sådan status, der  

 tillige indeholder en redegørelse for kortlægningen, vil blive sendt til  

 Miljø- og Planlægningsudvalget i september 1990.
Miljøministeren fortolker beslutningsforslaget om mærkning af de 34  

 stoffer som et udtryk for, at forslagsstillerne finder, at  

 kræftmærkningsarbejdet i EF ikke går tilstrækkelig hurtigt.
Ministeren har  

 tilkendegivet, at hun er enig med forslagsstillerne heri, men oplyst, at der  

 mere generelt er tale om, at arbejdet med mærkning af farlige stoffer i EF på  

 visse punkter ikke er tilrettelagt helt hensigtsmæssigt.
Således er arbejdet  

 med mærkning af farlige stoffer ikke prioriteret højt nok i EF til, at der er  

 tilstrækkelig kapacitet til at behandle alle de mærkningsforslag, der er  

 indsendt til EF.
Dette har medført, at det tager relativt lang tid at få  

 behandlet stofferne i EF.
Endvidere foretages der ikke en tilstrækkelig  

 systematisk prioritering af, hvilke stoffer der er de væsentligste.
Miljøministeren har på denne baggrund tilkendegivet, at hun i henvendelsen  

 til miljøkommissær Ripa di Meana dels vil tage spørgsmålet om en generel  

 opprioritering af arbejdet med mærkning af farlige stoffer op og dels vil  

 anmode om, at der tilvejebringes en mere overordnet strategi for, hvilke  

 stoffer der prioriteres som væsentlige i tilpasningskomiteens  

 mærkningsarbejde.
Endvidere vil ministeren efterlyse en behandling af de  

 mærkningsforslag, som Danmark har fremsendt i 1984-85, samt af de 6 stoffer  

 fra beslutningsforslagets bilag, der anvendes i mængder på mere end 10 kg pr.  

 år i Danmark.
 Heraf følger, at miljøministeren ikke finder, at det vil være  

 hensigtsmæssigt at bruge sikkerhedsklausulen på de 34 stoffer, idet reglerne  

 for anvendelse af sikkerhedsklausulen betyder, at Kommissionen ifølge  

 direktivet meget hurtigt skal tage stilling til den mærkning, der gennemføres  

 ved sikkerhedsklausulen. »Sikkerhedsklausulstofferne« vil derfor  

 blive presset ind som meget høj prioritet i EF-arbejdet på bekostning af  

 andre måske mere vigtige stoffer.
 Miljøministeren finder på den baggrund, at Danmark bedre vil kunne skabe  

 den nødvendige lydhørhed hos EF-Kommissionen og de øvrige medlemslande for,  

 at EF-arbejdet bør tilrettelægges mere hensigtsmæssigt og prioriteres bedre,  

 hvis Danmark ikke samtidig anvender sikkerhedsklausulen på de 34 stoffer.
 Miljøministeren forventer derfor, at såfremt Danmark for tredje gang  

 bruger sikkerhedsklausulen på de 34 stoffer, vil Danmark reducere sine  

 muligheder for at opnå resultater i EF-sammenhæng på dette område.
Under førstebehandlingen har miljøministeren tilkendegivet, at hun ville  

 undersøge mulighederne for at udgive en vejledende liste over de  

 mærkningsforslag, som Danmark har sendt til EF-Kommissionen.
På baggrund af  

 en drøftelse med Miljøstyrelsen har Kommissionen erklæret sig enig med  

 ministeren i, at miljømyndighederne i Danmark uden at være i strid med  

 direktivet kan udgive en sådan liste over fremsendte mærkningsforslag,  

 såfremt listen kun har vejledende og oplysende status, men ikke er bindende.
Listen kan fungere i Danmark, indtil stofferne er optaget på listen over  

 farlige stoffer efter at være behandlet i EF.
Listen vil være et redskab til  

 producenter og importører, der som nævnt har pligt til at mærke farlige  

 stoffer, der ikke er optaget på EF's liste over farlige stoffer.
 Det er miljøministerens forventning, at mange producenter og importører  

 vil benytte mærkningerne på en sådan liste, bl.a. fordi flere  

 brancheorganisationer har tilkendegivet, at udgivelsen af en sådan liste vil  

 være en stor hjælp.
 Miljøministeren har således tilkendegivet, at hun finder, at Danmark i  

 denne sag bør arbejde for at få arbejdet med mærkning af farlige stoffer i EF  

 til at fungere hurtigere, mere smidigt og mere effektivt.
 Miljøministeren vurderer, at den mærkning af kræftfremkaldende stoffer,  

 som beslutningsforslaget ønsker fremmet, i væsentligt omfang vil være  

 tilgodeset dels ved udgivelsen af den vejledende liste og dels ved en  

 præcisering af producenters og importørers pligt til at foretage mærkning af  

 de farlige stoffer, der ikke er optaget på listen over farlige stoffer.
 På baggrund af drøftelserne med udvalget agter miljøministeren at  

 iværksætte følgende:
- at udgive en gang årligt en ajourført liste over, hvilke  

 mærkningsforslag Danmark har sendt til EF, som en vejledning til producenter  

 og importører, andre myndigheder m.v., - at rette henvendelse til EF's miljøkommissær for at bede denne om at  

 tilvejebringe en mere overordnet strategi for Kommissionens arbejde med  

 mærkning af farlige stoffer samt generelt fremskynde dette arbejde.
I  

 henvendelsen endvidere at bede om at fremme behandlingen af de stoffer fra  

 beslutningsforslagets bilag, der anvendes i mængder på mere end 10 kg pr. år  

 i Danmark, samt af de mærkningsforslag, der i 1984-85 er fremsendt til EF, - at gennemføre en registrering af anvendelsen i Danmark af de  

 kræftfremkaldende stoffer, som IARC har vurderet siden 1984, hvor  

 Arbejdstilsynet senest kortlagde anvendelsen af kræftfremkaldende stoffer i  

 Danmark.
Resultaterne forventes at foreligge i efteråret 1990, og - at sende Miljø- og Planlægningsudvalget i september 1990 en uddybet  

 status for arbejde med mærkning af farlige stoffer, herunder en redegørelse  

 for ovennævnte kortlægning, samt en redegørelse for, hvilken strategi  

 ministeren vil følge med henblik på at opnå resultater i EF-sammenhæng.
Med  

 hensyn til tilrettelæggelsen af denne strategi agter ministeren at høre  

 særlige interesseorganisationer som f.eks.
Kræftens Bekæmpelse om forslag til  

 en strategi.
 Et flertal (udvalget med undtagelse af Fremskridtspartiets medlem)  

 kan tilslutte sig ministerens vurderinger i beretningen.
 Et mindretal (Fremskridtspartiets medlem af udvalget) anerkender,  

 at beslutningsforslaget ikke blev vedtaget som fremsat, og tager derudover  

 ministerens besvarelse til efterretning.
 P. u. v.
