Nr LSF 72 Forslag til Lov om godkendelse af visse forskningsaktiviteter Fremsat af forskningsministeren (Frank Jensen) den 23. november 1994 Vedtaget ved tredjebehandling den 16. december 1994 Lov nr. 1094 af 21/12/1994 § 1. Forskningsministeren godkender efter ansøgning forskningsprojekter inden for grundforskning og anvendt forskning med den virkning, at der kan opnås fradrag efter ligningslovens § 8 F.
 Stk. 2. Der kan i 1995 ske godkendelse af forskningsprojekter  

 inden for en ramme på 300 mio. kr.
 § 2. Det er en betingelse for godkendelse efter § 1, at  

 virksomhedens forskningsprojekt udføres i et formaliseret, kontraktmæssigt  

 samarbejde mellem en eller flere virksomheder og mindst en offentlig  

 forskningsinstitution eller alene af virksomheden og samtidig har almen  

 interesse.
 Stk. 2. Der kan ikke meddeles godkendelse efter § 1, såfremt  

 virksomheden modtager offentlige tilskudsmidler til projektet eller selv har  

 rekvireret opgaven.
 § 3. Forskningsministeren fastsætter nærmere regler for  

 administration af godkendelsesordningen.
 § 4. Forskningsministeren fastsætter tidspunktet for lovens  

 ikrafttræden.
 Stk. 2. Loven har virkning for forskningsprojekter, der godkendes  

 inden udgangen af 1995.
Oprindeligt fremsat forslag § 1. Forskningsministeren godkender efter ansøgning  

 forskningsprojekter inden for grundforskning og anvendt forskning med den  

 virkning, at der kan opnås fradrag efter ligningslovens § 8 F.
 Stk. 2. Der kan i 1995 ske godkendelse af forskningsprojekter  

 inden for en ramme på 300 mio. kr.
 § 2. Det er en betingelse for godkendelse efter § 1, at  

 virksomhedens forskningsprojekt udføres i et formaliseret, kontraktmæssigt  

 samarbejde mellem en eller flere virksomheder og mindst en offentlig  

 forskningsinstitution eller alene af virksomheden og har almen interesse.
 Stk. 2. Der kan ikke meddeles godkendelse efter § 1, såfremt  

 virksomheden modtager offentlige tilskudsmidler til projektet eller selv har  

 rekvireret opgaven.
 § 3. Forskningsministeren fastsætter nærmere regler for  

 administration af godkendelsesordningen.
 § 4. Forskningsministeren fastsætter tidspunktet for lovens  

 ikrafttræden.
 Stk. 2. Loven har virkning for forskningsprojekter, der godkendes  

 inden udgangen af 1995.
Bemærkninger til lovforslaget Almindelige bemærkninger Lovforslaget er et led i forliget om finansloven for 1995 mellem  

 regeringspartierne (Socialdemokratiet, Det Radikale Venstre,  

 Centrum-Demokraterne), Venstre og Det Konservative Folkeparti.
 Lovforslaget skal ses i sammenhæng med det af skatteministeren samtidig  

 fremsatte forslag om forslag til lov om ændring af ligningsloven (forskning).
 For at styrke Danmarks konkurrenceevne er det nødvendigt, dels at styrke  

 den samlede danske forskningsindsats, dels at øge virksomhedernes  

 forskningsmæssige kompetence.
 Virksomhedernes forskningsaktiviteter kan opdeles i grundforskning,  

 anvendt forskning og udviklingsarbejde.
Grundforskning er karakteriseret ved at være originalt eksperimenterende  

 eller teoretisk arbejde med det primære formål at opnå ny viden og forståelse  

 uden nogen bestemt anvendelse i sigte.
I den anden ende af spektret for  

 forskningsaktiviteter findes udviklingsarbejdet baseret på systematisk  

 arbejde for anvendelse af viden opnået gennem bl.a. forskning med det formål  

 at frembringe nye eller forbedrede produkter, processer eller  

 tjenesteydelser.
 Mellem disse to yderpunkter for virksomhedernes FoU-indsats eksisterer den  

 anvendte forskning, hvor der på den ene side er tale om originale  

 undersøgelser, men på den anden side er den anvendte forskning også rettet  

 mod bestemte, praktiske mål.
Ud af virksomhedernes FoU aktiviteter på ca. 8,2 mia. kr. vurderes ca.  

 80-90 pct. at vedrøre udviklingsarbejde.
De resterende 10-20 pct. går til  

 grundforskning og anvendt forskning.
Indsatsen på de offentlige  

 forskningsinstitutioner går derimod først og fremmest til grundforskning og  

 anvendt forskning.
 For mange større virksomheder er viden om den igangværende grundforskning  

 og anveandt forskning af betydning for deres øvrige mere produktorienterede  

 forskningsaktiviteter.
Bemærkninger til lovforslagets enkelte bestemmelser Til § 1 Til stk. 1 Grundforskning er originalt eksperimenterende eller teoretisk arbejde med  

 det primære formål at opnå ny viden og forståelse uden nogen bestemt  

 anvendelse i sigte.
 Anvendt forskning er ligeledes originale undersøgelser med henblik på at  

 opnå ny viden. den er imidlertid primært rettet mod praktiske mål.
Til § 2 Projekter udført alene af virksomheden skal for at opnå godkendelse have  

 almen interesse.
Herved forstås, at forskningsresultaterne offentliggøres, og  

 at forskningsprojektet er i overernsstemmelse med den offentlige  

 forskningsprioritering iøvrigt.
 Det er en forudsætning for opnåelse af godkendelse, at virksomheden ikke  

 modtager direkte offentlige tilskudsmidler til projektet, herunder  

 tilskudsmidler fra EU.
Til § 3 Ansøgninger om godkendelse af forskningsprojekter indsendes til  

 Forskningsministeriet eller den, som ministeren bemyndiger til at  

 administrere ordningen.
Forskningsministeren fastsætter ved bekendtgørelse de nærmere regler for  

 ordningens administration, herunder frist for indsendelse af ansøgninger og  

 kriterier for bedømmelse af disse.
Prioriteringen af de indkomne ansøgninger  

 vil ske efter projekternes forskningskvalitet.
Der udarbejdes en positivliste  

 over de forskningsområder, hvortil puljen kan anvendes.
Til § 4 Den foreslåede ordning notificeres til EU i medfør af Romtraktatens  

 artikel 93, stk. 3, om statsstøtte.
Da loven ikke kan træde i kraft før  

 Europa-kommissionen har godkendt ordningen, foreslås det, at  

 forskningsministeren bemyndiges til at fastsætte tidspunktet for lovens  

 ikrafttræden.
Administrative konsekvenser af lovforslaget Lovforslaget skønnes at medføre administrative merudgifter på 1,6 mio.  

 kr., heraf 1,1 mio. kr. i lønsum (svarende til tre årsværk).
Erhvervsmæssige konsekvenser af lovforslaget Lovforslaget har til formål at styrke Danmarks konkurrenceevne ved at øge  

 den private sektors andel af den samlede forskningsindsats.
Efter 2. behandling den 14. december 1994 § 1. Forskningsministeren godkender efter ansøgning forskningsprojekter inden for grundforskning og anvendt forskning med den virkning, at der kan opnås fradrag efter ligningslovens § 8 F.
 Stk. 2. Der kan i 1995 ske godkendelse af forskningsprojekter  

 inden for en ramme på 300 mio. kr.
 § 2. Det er en betingelse for godkendelse efter § 1, at  

 virksomhedens forskningsprojekt udføres i et formaliseret, kontraktmæssigt  

 samarbejde mellem en eller flere virksomheder og mindst en offentlig  

 forskningsinstitution eller alene af virksomheden og samtidig har almen  

 interesse.
 Stk. 2. Der kan ikke meddeles godkendelse efter § 1, såfremt  

 virksomheden modtager offentlige tilskudsmidler til projektet eller selv har  

 rekvireret opgaven.
 § 3. Forskningsministeren fastsætter nærmere regler for  

 administration af godkendelsesordningen.
 § 4. Forskningsministeren fastsætter tidspunktet for lovens  

 ikrafttræden.
 Stk. 2. Loven har virkning for forskningsprojekter, der godkendes  

 inden udgangen af 1995.
