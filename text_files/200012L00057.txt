Fremsat den 12. oktober 2000 af  

 Jette Gottlieb (EL) og Søren S&oslash  

 ;ndergaard (EL) Forslag til Lov om ændring af lov om forbud mod  

 forskelsbehandling på arbejdsmarkedet m.v.
(Aldersdiskrimination) § 1 I lov nr. 459 af 12. juni 1996 om forbud mod forskelsbehandling på  

 arbejdsmarkedet foretages følgende ændringer:
 1. I § 1, stk. 1, indsættes efter  

»forskelsbehandling på grund af« ordet: »alder,«.
 2. I § 4 indsættes efter »oplysninger om dennes«  

 ordet: »alder,«.
 3. I § 5 indsættes efter »person af en bestemt« ordet:  

»alder,«.
 4. I § 6, stk. 2, indsættes efter  

»udøveren er af en bestemt« ordet: »alder,«.
 5. I § 9, stk. 2, indsættes efter »personer af en bestemt«  

 ordet: »alder,«.
§ 2 Loven træder i kraft den 1. januar 2001 Bemærkninger til lovforslaget Almindelige bemærkninger Lovforslaget er en uændret genfremsættelse af  

 lovforslag nr.
L 220 fra folketingsåret 1998-99, se Folketingstidende,  

 Folketingets forhandlinger side 6330 og tillæg A side 5304 og 5306.
Der eksisterer en udbredt og stærkt stigende tendens  

 til aldersdiskrimination på det danske arbejdsmarked.
Den eksplosive  

 udvikling i teknologien sammenholdt med de voksende krav til effektivitet og  

 produktivitet har medført, at arbejdsgiverne ikke efterspørger  

 den ældre arbejdskraft uanset dennes kvalifikationer i  

 øvrigt.
 Folk på over 50 år ryger bagest i køen,  

 og især inden for fremstillingsvirksomhederne er der en kraftig tendens  

 til, at det er dem, som arbejdsgiverne fyrer først.
 Det betyder bl.a., at de 50-59-årige er  

 overrepræsenterede, hvad angår arbejdsløshed og ikke  

 mindst langtidsarbejdsløshed.
Den megen tale om seniorpolitik har ingen relevans i  

 forhold til almindelige job.
Når arbejdsgiverne vægrer sig ved at  

 ansætte ældre, bunder det i en formodning om, at  ældre har  

 sværere ved at omstille sig og lære nyt.
Undersøgelser  

 viser, at dette ikke holder stik i praksis.
Folk på over 50 år  

 skal blot bruge lidt længere tid til efteruddannelse.
 Ældre kan være mere fagligt bevidste og mindre  

 tilbøjelige til at »være fleksible« ved at se stort på regler om overtid, pauser og  

 11-timers-reglen.
Ældre ansatte kan ikke så let presses op i tempo, og de  

 kan være nedslidte fysisk og psykisk.
Men vi bliver alle sammen  

 ældre, og der skal være plads til alle.
Hvis arbejdspresset  

 skubber de ældre ud, er det arbejdspladserne, det er galt med.
Ofte kan  

 erfaring og faglig rutine give samme produktivitet som det  

 hæsblæsende jageri.
Mange arbejdsgivere lægger vægt på, at deres  

 ansatte skal udgøre et team, og at de helst skal være på  

 samme alder.
En meget kedelig tendens, da samfundet har gavn af, at flere  

 generationer omgås hinanden i hverdagen og lærer af  

 hinanden.
Hvis arbejdsgiverne, og det gælder både de  

 private og de offentlige arbejdsgivere, i særlig grad ønsker at  

 fyre de ældre eller ikke ønsker at ansætte ældre,  

 må samfundet gribe ind.
På samme måde som man ønsker  

 at forhindre køns- og racediskrimination ved ansættelser.
Hvis  

 arbejdsgiverne dækker sig ind under manglende kvalifikationer hos den  

 eller de ældre ansatte, skal det slås fast, at det er  

 arbejdsgiverens ansvar at fastholde og udbygge de ansattes kvalifikationer  

 gennem efter- og videreuddannelse.
 Det samme gælder arbejdsformidlingen.  

 Arbejdsformidlingen skal overholde loven og give tilbud til alle uanset  

 alder.
Arbejdsformidlingen skal prioritere, og den ved godt, at  

 aktiveringen sandsynligvis ikke bringer de ældre i fast job.
De  

 stigende krav til AF-systemet om at skabe målbare resultater betyder i  

 praksis, at kursusmillionerne går til de ledige, der har størst  

 sandsynlighed for at få job.
De ældre i Danmark bliver  

 således udsat for diskrimination i flere omgange:
 Der er en tendens til, at virksomhederne ser bort fra anciennitet og  

 afskediger dem på over 50 år først.
 Der er en tendens til, at virksomhederne undlader at ansætte  

 folk, der er over 50 år gamle.
 Er en person over 50 år først blevet ledig, er chancerne  

 for at vende tilbage til arbejdsmarkedet mærkbart formindsket, som det  

 bl.a. fremgår af Arbejdsministeriets rapport om effekter af  

 aktiveringsindsatsen.
Er man ledig og over 50 år gammel, får man ringere  

 aktiveringstilbud.
Ofte havner man i de mest perspektivløse  

 jobtræningsprojekter, hvor man skal arbejde for dagpengene, men uden  

 perspektiv om en værdig fremtid på arbejdsmarkedet.
Nu er aldersdiskrimination ikke kun et problem, der rammer  

 de ældre.
I den anden ende af livsforløbet bliver også en  

 del unge under 25 år ramt af diskrimination på forskellige  

 måder.
Med lovforslaget ønsker Enhedslisten at modvirke  

 enhver diskrimination på grund af alder.
Dette ønsker vi at  

 opnå gennem en ulovliggørelse af forskelsbehandling.  

 Enhedslisten lider ikke af den illusion, at man med dette forslag med  

 ét slag kan fjerne aldersdiskrimination, men vi håber at  

 vanskeliggøre den åbenlyse diskrimination samt sikre, at det  

 kræver argumentation, når den foregår i det skjulte.
Bemærkninger til lovforslagets enkelte  

 bestemmelser Til § 1 Til nr. 1 Det foreslås, at der indføres forbud mod  

 forskelsbehandling på grund af alder på lige fod med det  

 gældende forbud mod forskelsbehandling på grund af race,  

 hudfarve, religion, politisk anskuelse, seksuel orientering eller national,  

 social eller etnisk oprindelse.
Til nr. 2-5 Forslagene er konsekvensrettelser som følge af det  

 foreslåede forbud mod forskelsbehandling på grund af alder.
Til § 2 Det foreslås, at ændringen træder i  

 kraft den 1. januar 2001.
Skriftlig fremsættelse Jette Gottlieb (EL):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om forbud mod  

 forskelsbehandling på arbejdsmarkedet m.v.. (Aldersdiskrimination).
(Lovforslag nr.
L 57).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Lovforslaget sammenholdt med gældende lov Gældende formulering Lovforslaget § 1. Ved forskelsbehandling forstås i denne lov enhver  

 direkte eller indirekte forskelsbehandling på grund af race, hudfarve,  

 religion, politisk anskuelse, seksuel orientering eller national, social  

 eller etnisk oprindelse.
 Stk. 2. Loven finder ikke anvendelse, i det omfang en  

 tilsvarende beskyttelse mod forskelsbehandling følger af en kollektiv  

 overenskomst.
 1. I § 1, stk. 1, indsættes efter »forskelsbehandling på grund af« ordet: »alder,«.
 § 4. En arbejdsgiver må ikke i forbindelse med eller under  

 ansættelsen af en lønmodtager anmode om, indhente eller modtage  

 og gøre brug af oplysninger om dennes race, hudfarve, religion,  

 politiske anskuelse, seksuelle orientering eller nationale, sociale eller  

 etniske oprindelse.
 2. I § 4 indsættes efter »oplysninger om dennes«  

 ordet: »alder,«.
§ 5. Det må ikke ved annoncering angives, at der til  

 ansættelse eller erhvervsuddannelse søges eller  

 foretrækkes en person af en bestemt race, hudfarve, religion, politisk  

 anskuelse, seksuel orientering eller national, social eller etnisk  

 oprindelse.
Det må heller ikke angives, at der ikke ønskes en  

 person med de i 1. pkt. nævnte kendetegn.
 3. I § 5 indsættes efter »person af en bestemt« ordet:  

»alder,«.
 § 6. §§ 2-5 gælder ikke for arbejdsgivere, hvis virksomhed  

 som sit udtrykte formål har at fremme et bestemt politisk eller  

 religiøst standpunkt, medmindre dette er uforeneligt med  

 EU-retten.
 Stk. 2. Såfremt det ved visse former for  

 erhvervsudøvelse og uddannelser er af afgørende betydning, at  

 udøveren er af en bestemt race, politisk anskuelse, seksuel  

 orientering, national, social eller etnisk oprindelse eller har en bestemt  

 hudfarve eller tilhører en bestemt religion, kan vedkommende minister  

 efter indhentet udtalelse fra arbejdsministeren fravige bestemmelserne i §§  

 2-5. Dette gælder dog ikke, hvis det er uforeneligt med EU-retten.
 4. I § 6, stk. 2, indsættes efter »udøveren er af en bestemt« ordet: »alder,«.
 § 9. § 4 finder ikke anvendelse, i det omfang andet følger  

 af særlig lovgivning.
 Stk. 2. Loven er ikke til hinder for, at der i  

 medfør af anden lov, i medfør af bestemmelser med hjemmel i  

 anden lov eller i øvrigt ved offentlig foranstaltning  

 iværksættes foranstaltninger, som har til formål at  

 forbedre beskæftigelsesmulighederne for personer af en bestemt race,  

 hudfarve, religion, politisk anskuelse, seksuel orientering eller national,  

 social eller etnisk oprindelse.
 5. I § 9, stk. 2, indsættes efter »personer af en bestemt«  

 ordet: »alder,«.
