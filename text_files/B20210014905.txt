Bekendtgørelse om ændring af bekendtgørelse om en midlertidig kompensationsordning for selvstændige ramt af én eller flere COVID-19-relaterede restriktioner § 1 I bekendtgørelse nr. 1682 af 13. november 2020 om en midlertidig kompensationsordning for selvstændige ramt af én eller flere COVID-19-relaterede restriktioner, som ændret ved bekendtgørelse nr. 2174 af 17. december 2020, bekendtgørelse nr. 9 af 6. januar 2021 og bekendtgørelse nr. 29 af 11. januar 2021, foretages følgende ændringer:
 1. Indledningen affattes således:
»I medfør af § 3, stk. 1, § 7, stk. 4, og § 23, stk. 3, i lov nr. 1518 af 18. december 2018 om erhvervsfremme og i medfør af akt nr. 302 af 17. september 2020, akt nr. 325 af 1. oktober 2020, akt nr. 10 af 22. oktober 2020, akt nr. 35, akt nr. 36 og akt nr. 40 af 12. november 2020, akt nr. 95 af 3. december 2020, akt nr. 134 af 17. december 2020, akt nr. 138 af 12. januar 2021 og akt nr. 149 af 28. januar 2021, fastsættes:« 2. I § 1, stk. 3, ændres »31. januar« til: »28. februar«.
 3. I § 1, stk. 4, nr. 3, litra b, ændres »9. marts« til: »1. november«.
4. I § 1, stk. 4, nr. 4, indsættes efter »rejser til«: », eller hvor omsætningen er direkte relateret til rejser til Grønland eller Færøerne.« 5. I § 1, stk. 4, nr. 9, ændres »17. januar« til: »7. februar«.
 6. I § 1, stk. 5, indsættes som nr. 3:
»3) Aflivning af mink af hensyn til folkesundheden, for selvstændige, der ernærer sig ved at være direkte leverandør til eller aftagere fra pelsdyravlere, hvis minkbesætning er slået ned af hensyn til folkesundheden.« 7. I § 2, nr. 1, indsættes som litra k:
»k) For selvstændige, der er ramt af krav om aflivning af mink, jf. § 1, stk. 5, nr. 3, beregnes omsætningstabet som den forholdsmæssige forskel mellem ansøgers omsætning i kompensationsperioden og referenceperioden, jf. nr. 8-9. Tabsprocenten beregnes som omsætningstabet delt med omsætningen i referenceperioden, jf. nr. 8.« 8. I § 2, nr. 2, ændres »9. marts« til: »1. november«.
 9. I § 2, nr. 7, ændres »9. marts« til: »1. november«.
 10. § 2, nr. 8, affattes således:
»8) Referenceperiode: Den sammenligningsperiode, den selvstændiges nedgang i omsætning opgøres i forhold til.
Referenceperioden må ikke række ud over den 30. november 2020, og opgøres som følger:
 a) Hele måneder i 2019 og 2020 svarende til de måneder i 2020 og 2021, hvori den selvstændige er omfattet af en eller flere COVID-19-relaterede restriktioner, jf. § 4, stk. 6, jf. dog litra b og c.
 b) For selvstændige, der er ramt af delvis nedlukning, jf. § 1, stk. 4, nr. 9, danner perioden fra og med den 1. december 2020 til og med den 31. januar 2021 grundlag for opgørelsen, jf. dog litra c.
c) For selvstændige, der ikke har haft omsætning i de relevante måneder i 2019 og 2020, jf. litra a og b, og hvis virksomhed er registeret i det centrale virksomhedsregister (CVR) senest den 9. marts 2020, danner perioden fra og med stiftelsestidspunktet til og med den 9. marts 2020 grundlag for opgørelsen, jf. dog litra d.
Opgørelsen skal minimum dække en hel måned.
 d) For selvstændige, der ikke har haft omsætning i minimum en hel måned i perioden omtalt i litra c, eller hvis virksomhed er registeret i det centrale virksomhedsregister (CVR) efter den 9. marts 2020, anvendes en periode på tre kalendermåneder løbende til og med dagen før den første dag i den måned kompensationsperioden begynder, jf. § 4, stk. 6, jf. dog litra e.
e) For selvstændige, der ikke har haft omsætning i hele perioden omtalt i litra d, danner perioden fra og med stiftelsesdatoen til og med dagen før første dag i den måned kompensationsperioden begynder, jf. § 4, stk. 6, grundlag for opgørelsen, jf. dog litra f.
Opgørelsen skal minimum dække en hel måned.
f) For selvstændige, der ikke har haft omsætning i hele perioden omtalt i litra e, danner perioden fra og med stiftelsesdatoen til og med dagen før første dag i kompensationsperioden grundlag for opgørelsen.
Opgørelsen skal minimum dække en hel måned.« 11. § 4, stk. 6, affattes således:
 »Stk. 6. Der kan ansøges om kompensation for det antal dage, den selvstændige er omfattet af én eller flere COVID-19-relaterede restriktioner, som følger:
 1) Selvstændige ramt af én eller flere COVID-19-relaterede restriktioner, jf. § 1, stk. 4, nr. 1-7, eller § 1, stk. 5, kan ansøge for følgende perioder, jf. dog nr. 2:
 a) Fra og med den 1. september 2020 til og med den 31. oktober 2020.
 b) Fra og med den 1. september 2020 til og med den 31. december 2020.
 c) Fra og med den 1. september 2020 til og med den 31. januar 2021.
 d) Fra og med den 1. september 2020 til og med den 28. februar 2021.
 e) Fra og med den 1. november 2020 til og med den 31. december 2020.
 f) Fra og med den 1. november 2020 til og med den 31. januar 2021.
 g) Fra og med den 1. november 2020 til og med den 28. februar 2021.
 h) Fra og med den 1. januar 2021 til og med den 28. februar 2021.
 2) Selvstændige ramt af krav om aflivning af mink, jf. § 1, stk. 5, nr. 3, kan tidligst søge for perioder startende fra og med den 1. november 2020.
 3) Selvstændige ramt af et regionalt forbud mod at holde åbent i et begrænset tidsrum, jf. § 1, stk. 4, nr. 5, kan endvidere ansøge om kompensation for perioden fra og med den 19. august 2020 til og med den 28. august 2020.
 4) Selvstændige ramt af regional nedlukning, jf. § 1, stk. 4, nr. 8, kan ansøge om kompensation for perioden fra og med den 6. november 2020 til og med den 26. november 2020.
5) Selvstændige ramt af den delvise nedlukning, jf. § 1, stk. 4, nr. 9, kan ansøge om kompensation for perioden fra og med den 9. december 2020 til og med den 7. februar 2021.« 12. I § 5, stk. 4, ændres »senest den 9. marts« til: »ved kompensationsperiodens start, dog senest den 1. november«.
 13. I § 9, stk. 1, ændres »31. januar« til: »28. februar« og »28. februar« til: »15. april«.
 14. § 10, stk. 9, nr. 2, affattes således:
»2) For selvstændige, der ikke har haft omsætning i hele perioden omtalt i § 2, nr. 8, litra a-d, danner perioden omtalt i § 2, nr. 8, litra e eller f, fortsat grundlag for opgørelsen.
Opgørelsen skal minimum dække en hel måned.« 15. § 17 affattes således:
»§ 17. Retten til kompensation bortfalder, og allerede udbetalt kompensation skal fuldt ud tilbagebetales, hvis 1) den selvstændiges og en eventuel medarbejdende ægtefælles indkomst i indkomståret 2020 overstiger beløbsgrænsen i § 6, 2) tildeling af tilskuddet er i strid med Temporary Framework for State aid measures to support the economy in the current COVID-19 outbreak art. 22(a), jf. § 5, stk. 6, eller 3) den selvstændige har afgivet urigtige eller vildledende oplysninger eller har fortiet oplysninger af betydning for sagens afgørelse.
Stk. 2. I de i stk. 1 nævnte tilfælde træffer Erhvervsstyrelsen afgørelse om tilbagebetaling af uretmæssigt udbetalt kompensation.« 16. § 18 ophæves.
§ 2 Stk. 1. Bekendtgørelsen træder i kraft den 3. februar 2021.
 Stk. 2. Ansøgere, der på ikrafttrædelsestidspunktet, jf. stk.1, har fået udbetalt kompensation efter bekendtgørelse nr. 1682 af den 13. november 2020, som ændret ved bekendtgørelse nr. 2174 af 17. december 2020, bekendtgørelse nr. 9 af 6. januar 2021, og bekendtgørelse nr. 29 af 11. januar 2021, kan ansøge om efterregulering af kompensationen efter denne bekendtgørelse.
