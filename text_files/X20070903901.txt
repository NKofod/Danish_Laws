Ekspropriation  Salg i en  

 ekspropriationssituation Spørgsmål Er en eventuel  

 fortjeneste ved salg af  

 5.500 m²  

 jord på matr.  

 nr. xx skattefri? Svar Ja.
Beskrivelse af de faktiske forhold Det omhandlede  

 areal, som sælges af forespørger til X Kommune, indgår i kommuneplanen og er  

 udlagt til boliger og offentlige formål.
 X Kommune har  

 oplyst, at kommunen ikke har flere ledige byggegrunde til salg i Y, og at X  

 Kommunes  

 planlægning af byudvikling skal ske på de arealer, som sælges af forespørger.
Kommuneplan 2001-2012  

 er vedtaget d. 13. december 2005. Planen er offentliggjort.
Der foreligger  

 endnu ikke endeligt udkast til lokalplan.
 Byrådet har  

 truffet beslutning om erhvervelse af arealet beliggende på matr.nr. xx, Y by.  

 Beslutningen er truffet d. 23. maj 2006. Kommunen har herefter underskrevet  

 købsaftalen.
 X Kommune har  

 tilkendegivet i købsaftalen, med henvisning til X Kommuneplan 2001-2012 og  

 kommunens oplysning om, at der bliver lavet lokalplan for den del af området,  

 der er udlagt til byudvikling, at arealet vil blive eksproprieret med hjemmel  

 i  

 planlovens § 47, såfremt der ikke indgås en frivillig købsaftale.
Spørgers eventuelle opfattelse ifølge anmodning og bemærkninger til  

 sagsfremstilling Planlovens § 47  

 giver X Kommune adgang til at ekspropriere arealet, da det er af væsentlig  

 betydning  

 for at sikre gennemførelsen af byudvikling i overensstemmelse med  

 kommuneplanen.
Efter  

 ejendomsavancebeskatningslovens § 11 medregnes fortjeneste, der er indvundet  

 ved modtagelse af en erstatning i anledning af ekspropriation, ikke ved  

 opgørelse af den skattepligtige indkomst.
Det samme gælder ved salg til en  

 erhverver, der efter formålet med erhvervelsen opfylder betingelserne for at  

 ekspropriere ejendommen.
SKATs indstilling og begrundelse Fortjeneste ved  

 afståelse af fast ejendom, der ikke er erhvervet som led i den  

 skattepligtiges  

 næring, skal som udgangspunkt medregnes ved indkomstopgørelsen efter reglerne  

 i  

 ejendomsavancebeskatningsloven.
Dette gælder dog  

 ikke fortjeneste, der er indvundet ved modtagelse af en erstatningssum i  

 anledning af ekspropriation.
Denne fortjeneste er skattefri efter § 11, 1.  

 pkt., i ejendomsavancebeskatningsloven.
Reglen om skattefritagelse gælder  

 efter  

 lovens § 11, 2. pkt., også for fortjeneste ved salg til en erhverver, der  

 efter  

 formålet med erhvervelsen opfylder betingelserne for at ekspropriere  

 ejendommen.
 Det er ved en  

 højesteretsdom fastslået, at det efter sammenhængen med EBL § 11, 1. pkt., må  

 være en betingelse for anvendelse af EBL § 11, 2. pkt., at det på  

 aftaletidspunktet må påregnes, at dispositionen vil blive gennemtvunget ved  

 ekspropriation, såfremt en frivillig aftale ikke bliver indgået, jf.  


  

 SKM2006.438.SKAT  


  

 og Ligningsvejledningen 2006-3, afsnit  


  

 E.J.2.8  


.
 Betingelserne  

 for, at fortjeneste ved indgåelse af en frivillig aftale om afståelse af en  

 fast ejendom (et jordareal) er omfattet af skattefritagelsesbestemmelsen, er  

 herefter:
 Det er oplyst,  

 at hjemlen til at ekspropriere ejendommen findes i planlovens § 47, stk. 1.
 Det fremgår af  

 denne bestemmelse, at kommunalbestyrelsen kan ekspropriere fast ejendom, der  

 tilhører private, eller private rettigheder over fast ejendom, når  

 ekspropriationen vil være af væsentlig betydning for at sikre gennemførelsen  

 af  

 en byudvikling i overensstemmelse med kommuneplanen eller for  

 virkeliggørelsen  

 af en lokalplan eller en byplanvedtægt.
 X Kommune har  

 den 13. december 2005 endelig godkendt kommuneplan 2001-2012. Kommuneplanen  

 er  

 offentliggjort.
 Da kommuneplanen  

 er vedtaget og offentliggjort, er det SKATs opfattelse, at den første  

 betingelse  

 for skattefritagelse af fortjenesten er opfyldt på nuværende tidspunkt, idet  

 der er formel hjemmel i planlovens § 47, stk. 1, til at ekspropriere  

 ejendommen.
For så vidt  

 angår den anden betingelse har X Kommune indsendt byrådets beslutning om  

 erhvervelse af arealet beliggende på matr. xx, Y by.
Beslutningen er truffet  

 den 23. maj 2006. Det fremgår heraf, at kommunen har til hensigt at  

 ekspropriere  

 arealet, hvis den frivillige aftale ikke indgås.
Dette fremgår  

 endvidere af aftalen, som kommunen har indgået med sælger.
Aftalen er  

 underskrevet  

 af kommunen efter byrådets beslutning d. 23. maj 2006.
 Under henvisning  

 til ovenstående finder SKAT, at betingelsen om ekspropriationsvilje hos den  

 ekspropriationsberettigede  

 på aftaletidspunktet kan anses for opfyldt.
 SKAT indstiller  

 derfor, at spørgsmålet besvares med ja, da betingelserne for skattefritagelse  

 efter § 11, 2. pkt. i ejendomsavancebeskatningsloven ved afståelse af arealet  

 til kommunen anses for opfyldt.
Skatterådets afgørelse og begrundelse Skatterådet  

 tiltræder SKATs indstilling.
