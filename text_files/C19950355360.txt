 Denne At-meddelelse oplyser om følger af støjpåvirkning, og støjgrænser og  

 om støjbekæmpelse.
Følger af støjpåvirkning Om støjs sundhedsmæssige virkninger ved man bl.a.:
at vedvarende støj over 75-80 dB(A) indebærer risiko for høreskader, at vedvarende støjbelastning på 85 dB(A) i arbejdstiden indebærer risiko  

 for alvorlige høreskader, at vedvarende støjbelastning på 90 dB(A) i arbejdstiden indebærer, at  

 risikoen er næsten 3 gange så høj for at få alvorlige høreskader som ved  

 støjbelastning på 85 dB(A), at kraftig støj, hvis spidsværdi overstiger 130-140 dB(A), kan skade  

 hørelsen, selv ved ganske få kortvarige påvirkninger, at støj bl.a. kan ændre åndedrætsrytmen og give forhøjet blodtryk, og at  

 dette over længere tid kan belaste og skade organismen, at støj - selv om den er svag - kan være psykisk belastende.
 Kraftig støj kan desuden medvirke til ulykker, bl.a. fordi det er  

 vanskeligt at høre advarselssignaler, maskinfejl m.v.
Arbejdspladsvurdering Arbejdet skal planlægges og tilrettelægges forsvarligt, hvilket bl.a.  

 indebærer, at det er nødvendigt, at der foretages en samlet vurdering af  

 sikkerheds- og sundhedsforholdene på arbejdspladsen i forbindelse med  

 arbejdets udførelse (arbejdspladsvurdering).
 Vurdering af støjforholdene udgør en del af arbejdspladsvurderingen.
Hvor støjbelastningen kan være sundhedsskadelig, skal det jævnligt  

 kontrolleres, om forholdene er i orden.
De ansatte skal have oplysning om  

 resultaterne af udførte støjmålinger i forbindelse med deres arbejde,  

 herunder om den risiko for høreskade, der kan være forbundet med arbejdet.
Støjgrænser Støjniveau (lydtrykniveau) er et udtryk for støjens styrke, som kan  

 variere eller være konstant over en periode.
Støjbelastning er et udtryk for gennemsnittet af de støjniveauer, som en  

 person udsættes for i løbet af en arbejdsdag på 8 timer.
Ved bestemmelse af  

 støjbelastning tages ikke hensyn til brug af høreværn.
 Ingen person må udsættes for en støjbelastning over 85 dB(A) over en 8  

 timers arbejdsdag.
 Unødig støjbelastning skal undgås.
 Støjniveauet under arbejdet skal holdes så lavt, som det er teknisk  

 rimeligt, og de akustiske forhold skal være tilfredsstillende.
Unødig støjbelastning omfatter støjbelastning, som kan ligge under  

 grænseværdien på 85 dB(A), og som kan dæmpes med rimelige midler.
Ved  

 vurdering heraf kan bl.a. indgå, om god praksis inden for branchen er fulgt,  

 om velkendte midler er udnyttes til støjdæmpning af maskiner, om maskiner er  

 ordentligt vedligeholdt, og om støjende og ikke støjende aktiviteter er  

 adskilt.
Støjbekæmpelse Arbejdsgiveren skal sørge for nedsættelse af støjbelastningen ved:
- Tekniske foranstaltninger, eller - administrative foranstaltninger, hvor støjnedsættelsen ikke kan opnås  

 med tekniske foranstaltninger, eller - kombination af disse.
Støjnedsættelsen bør således først og fremmest søges gennemført ved  

 tekniske foranstaltninger, hvor støjens opståen, udstråling og udbredelse  

 mindskes.
Hvis det ikke er tilstrækkeligt, anvendes administrative  

 foranstaltninger, fx tilrettelæggelse af arbejdet, så de ansatte udsættes i  

 kortest mulig tid for støjen.
Tekniske foranstaltninger - Støjkilden bør så vidt muligt placeres adskilt fra arbejdspladser, fx i  

 et særskilt rum.
 - Ved dæmpning af kilden kan der gribes ind 3 steder:
* Hvor lyden opstår.
Undgå slag, metal mod metal * Under udbredelse af maskinen.
Anvend vibrationsisolering.
* Hvor lyden udstråles.
Dæmp maskinsider der udstråler lyd.
- Støjkilden kan indkapsles.
Er det nødvendigt med betjenings- eller  

 ventilationsåbninger, kan der monteres lydsluser. Åbninger og utætte luger og  

 døre formindsker den støjdæmpende virkning væsentligt.
 - Støjskærme anbringes mellem støjkilde og modtager - virkningen er størst  

 umiddelbart bag skærmen.
Administrative foranstaltninger - Tilrettelæggelse af arbejdet, så ansatte, der udfører støjsvagt arbejde,  

 ikke arbejder i samme arbejdsrum som ansatte med støjende arbejde.
 - Lade flere ansatte deles om det støjende arbejde, således at  

 støjbelastningen for den enkelte bliver mindst mulig.
Høreværn I særlige tilfælde hvor det ikke er muligt at nedbringe støjbelastningen  

 til grænseværdien på 85 dB(A), må arbejdsgiveren kun lade arbejdet udføre,  

 hvis der anvendes høreværn.
 Høreværn er imidlertid en nødløsning, og kun hvis der er tale om  

 uforholdsmæssige tekniske eller administrative vanskeligheder, kan høreværn  

 benyttes som eneste foranstaltning.
 Hvis støjbelastningen overstiger 80 dB(A), eller den i øvrigt er skadelig  

 eller stærkt generende, skal arbejdsgiveren stille høreværn til rådighed.
Den ansatte skal have instruktion i brugen af høreværn.
Høreværn er til  

 personlig brug, og bør ikke deles af flere personer.
Den ansatte bør kunne  

 vælge mellem flere forskellige typer høreværn.
Arbejdstilsynet anbefaler, at den ansatte bruger de høreværn, der er  

 stillet til rådighed, hvis støjbelastningen overstiger 80 dB(A), eller den i  

 øvrigt er skadelig eller generende.
Er støjbelastningen over 85 dB(A), har  

 den ansatte pligt til at bruge de udleverede høreværn.
 Arbejdsgiveren skal under hensyn til den aktuelle arbejdssituation afmærke  

 områder, hvor brug af høreværn er påkrævet, med et påbudsskilt med  

 høreværnssymbolet.
Støjmåling Der skal foretages støjmålinger, hvis Arbejdstilsynet forlanger det, eller  

 hvis forholdene i øvrigt giver anledning dertil.
Støjniveau måles ved hjælp af støjmålere.
Støjbelastning beregnes ud fra  

 de målte støjniveauer.
 En støjbelastning på 85 dB(A) svarer til et støjniveau på:
Hvis støjen indeholder impulser, dvs. kommer fra fx slag, metal mod metal  

 eller lignende, bør støjens spidsværdi måles som supplement til det normalt  

 aflæste støjniveau.
Når støjimpulserne er kraftige, skal det aflæste  

 støjniveau for den pågældende periode korrigeres.
Arbejdstilsynets praksis  

 er:
- Der skal korrigeres, hvis støjens spidsværdi overstiger 115 dB(A) eller  

 dB(C) mere end een gang i minuttet.
Man kan frit vælge mellem dB(A) og dB(C).
 - Korrektionen er +5 dB(A).
 Arbejdstilsynet har udgivet mere teknisk og uddybende materiale om  

 støjmåling.
Køb af maskiner Ved køb af maskiner bør man bestræbe sig på at finde de mest støjsvage på  

 markedet.
I den forbindelse gøres opmærksom på følgende:
 I: For nye maskiner, det vil som hovedregel være maskiner, der er  

 leveret til brug som nye efter den 1. januar 1995, (dog gælder det ikke for  

 alle kategorier af maskiner), skal følgende være oplyst i maskinens  

 brugsanvisning, i salgsmateriale og i tekniske brochurer:
- Lydtrykniveauet på operatørpladsen, når det overstiger 70 dB(A). Ligger  

 det under 70 dB(A), skal dette være anført, - spidsværdien af lydtrykniveauet, når det overstiger 130 dB(C), - lydeffektniveauet fra maskinen, når lydtrykniveauet på operatørpladsen  

 overstiger 85 dB(A).
Brugsanvisningen skal, hvis det er relevant, indeholde oplysning om  

 opstilling og montering med henblik på at mindske støjen.
Andre relevante  

 støjdæmpende foranstaltninger som fx indkapsling skal også nævnes, ligesom  

 nødvendig brug af høreværn.
 II: For andre maskiner (det vil som hovedregel være maskiner, der  

 er leveret til brug før den 1. januar 1995, og maskiner, der sælges som  

 brugte) skal leverandøren efter anmodning oplyse om maskinens støjniveau.
 Når maskinen ved korrekt anvendelse kan udsætte de ansatte for en  

 støjbelastning på over 85 dB(A), skal støjniveauet, herunder betingelserne  

 for støjmålingen, være oplyst i brugsanvisningen.
 Nødvendig brug af høreværn skal også oplyses i brugsanvisningen.
Arbejdsrum Arbejdsprocesserne i arbejdsrum skal være placeret, så de ikke giver  

 anledning til unødig støjpåvirkning.
 Arbejdsrum skal, under hensyn til det arbejde der udføres, være isoleret  

 mod støj udefra.
 Arbejdsrum skal være indrettet, så de akustiske forhold er  

 tilfredsstillende.
 Nærmere retningslinjer er angivet i At-anvisning Nr. 1.1.0.1 om akustik i  

 arbejdsrum.
 Nærmere retningslinier om støj fra ventilation er angivet i At-meddelelse  

 Nr. 1.01.8 om ventilation på faste arbejdssteder.
H.
Elo Petersen --------------------------------------------------------------------- BAGGRUND:
- Bekendtgørelse om støjgrænser på arbejdspladsen - Bekendtgørelse om brug af personlige værnemidler - Bekendtgørelse om faste arbejdssteders indretning - Bekendtgørelse om skiftende arbejdssteders indretning - Bekendtgørelse om byggepladsers og lignende arbejdssteders indretning - Bekendtgørelse om indretning af tekniske hjælpemidler - Bekendtgørelse om anvendelse af tekniske hjælpemidler - Bekendtgørelse om arbejdets udførelse - Bekendtgørelse om sikkerhedsskiltning og anden form for signalgivning - At-anvisning Nr. 1.1.0.1 om akustik i arbejdsrum --------------------------------------------------------------------- Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
--------------------------------------------------------------------- I At-meddelelse 0.01.1 findes en fortegnelse over gældende At-meddelelser.
