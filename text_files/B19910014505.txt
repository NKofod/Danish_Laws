I medfør af § 2, stk. 1 og 3, § 3, stk. 1 og 4, § 4, stk. 3, § 7, § 8, stk. 1, og § 9 i lov nr. 347 af 24. maj 1989 om åben uddannelse fastsættes:
Uddannelsens formål og struktur § 1.  På Fodterapeutskolen udbydes  

 opskolingsuddannelse af fodplejere med henblik på autorisation som  

 fodterapeuter.
Formålet med uddannelsen er, at den studerende kvalificerer  

 sig til at aflægge afgangseksamen som fodterapeut med henblik på at opnå  

 autorisation efter lov nr. 142 af 26. april 1972 om fodterapeuter, som ændret  

 ved lov nr. 217 af 23. april 1986.
§ 2.  Uddannelsen er tilrettelagt som et  

 sammenhængende uddannelsesforløb, der er opbygget i 3 moduler, der udbydes  

 særskilt.
Uddannelsens omfang svarer til i alt 5 måneder af et arbejdsår.
 Stk. 2.  Uddannelsen består af en valgfri del og en  

 obligatorisk del i forholdet ca. 1:1. Den valgfrie del omfatter et  

 introduktionsmodul (1) og et mellemmodul bestående af enkeltfag (2), og den  

 obligatoriske del omfatter et afsluttende modul (3), jf. § 8 og § 9.
 Stk. 3.  Deltagelse i den valgfri del afgøres af den  

 studerende selv på grundlag af den pågældendes forudsætninger.
Optagelse § 3.  Optagelse til uddannelsen er betinget af, at  

 ansøgeren kan dokumentere at have:
 § 4.  Skolen fastsætter en frist for ansøgning om  

 optagelse.
§ 5.  Kan skolen af kapacitetsmæssige årsager ikke  

 optage alle rettidigt tilmeldte ansøgere, der opfylder adgangsbetingelserne,  

 fastlægger skolen kriterier for optagelse.
Der kan ikke anvendes et  

 alderskriterium eller lodtrækning ved udvælgelsen.
 § 6.  Skolen kan efter ansøgningsfristens udløb  

 undlade at igangsætte udbudt undervisning på grund af ringe søgning.
Uddannelsens indhold og tilrettelæggelse § 7.  Uddannelsen indeholder teoriundervisning og  

 klinikundervisning.
 Stk. 2.  Den normerede arbejdsindsats for uddannelsen  

 fremgår af uddannelsesordningen, jf. § 13, stk. 2.
 § 8.  Uddannelsens teoriundervisning kan afvikles som  

 fjernundervisning.
 Stk. 2.  Uddannelsens teoriundervisning indeholder  

 følgende fag, der hver for sig udgør ca. følgende procentdele af  

 undervisningen:
 Stk. 3.  Skolen fastsætter den nærmere tilrettelæggelse  

 af klinikundervisningen i uddannelsesordningen, jf. § 13, stk. 2.
Bedømmelse § 10.  Den studerendes kvalifikationer dokumenteres  

 ved interne og eksterne prøver samt standpunktsbedømmelser.
Stk. 2.  Den studerende afleverer 2 arbejdsmapper i  

 aflastningsterapi.
Mapperne skal godkendes af skolen.
Tidspunktet for  

 aflevering fastsættes i uddannelsesordningen, jf. § 13, stk. 2.
 Stk. 3.  Ved afslutningen af den obligatoriske  

 klinikundervisning afgiver kliniklæreren en standpunktsbedømmelse.
 Stk. 4.  Der aflægges en intern prøve i faget  

 farmakologi.
Stk. 5.  Ved uddannelsens afslutning aflægges en  

 individuel ekstern prøve.
Prøven er opdelt i en skriftlig og en mundtlig del  

 og kan indeholde en demonstration.
I prøven indgår bedømmelse af relevante  

 emner fra fodterapeutens hjælpediscipliner.
Prøven er af 8 timers varighed.
 § 11.  Interne og eksterne prøver samt  

 standpunktsbedømmelse følger reglerne herom for fodterapeutuddannelsen.
Stk. 2.  Alle prøver og standpunktsbedømmelser skal  

 bestås.
En prøve og en standpunktsbedømmelse er bestået, når der mindst er  

 opnået karakteren 6 eller bedømmelsen bestået.
Hver prøve bestås for sig.
 Stk. 3.  En studerende kan højst indstille sig til samme  

 prøve 2 gange.
 Stk. 4.  En studerende, der ikke har bestået en  

 standpunktsbedømmelse, kan vurderes endnu en gang efter fornyet gennemgang af  

 klinikundervisningen efter Fodterapeutskolens bestemmelser.
 § 12.  Fodterapeutskolen udsteder bevis for gennemført  

 uddannelse med angivelse af resultater af de aflagte prøver og  

 standpunktsbedømmelser.
Uddannelsesordning § 13.  Fodterapeutskolen udarbejder de nærmere regler  

 for uddannelsen i en uddannelsesordning, som skal godkendes af Undervisnings-  

 og Forskningsministeriet efter indhentet udtalelse fra Sundhedsstyrelsen, for  

 så vidt angår uddannelsens indhold.
 Stk. 2.  Uddannelsesordningen skal indeholde: 1)  

 Beskrivelse af procedure og kriterier for optagelse. 2) Beskrivelse af  

 introduktions- og vejledningsforløb. 3) Plan for tilrettelæggelse af  

 klinikundervisning. 4) Plan for tilrettelæggelse af teorifagene. 5) Mål for  

 undervisningens teori- og klinikdele. 6) Evt. særlige krav til undervisnings-  

 og arbejdsformer. 7) Angivelse af omfang af hjemmearbejde, som må påregnes i  

 forbindelse med opskolingsuddannelsen. 8) Bestemmelser om fravær. 9)  

 Retningslinier for vejledende prøver efter valgfri undervisning i modul 2.
 Stk. 3.  Skolen skal gøre de studerende bekendt med  

 uddannelsesordningen.
 Klage.
§ 14.  Klager over Fodterapeutskolens afgørelser i  

 henhold til denne bekendtgørelse indgives til Fodterapeutskolen.
Hvis en  

 klage ikke tages til følge, og klageren fastholder klagen, videresender  

 Fodterapeutskolen klagen vedlagt en udtalelse fra skolen til Undervisnings-  

 og Forskningsministeriet.
Deltagerbetaling § 15.  Deltagerne betaler en af Fodterapeutskolen  

 fastsat betaling for uddannelsen eller kurset, herunder for tilhørende prøver  

 m.v.
Det er en betingelse for deltagelse i undervisningen, prøver m.v., at  

 betaling er sket inden den i henhold til § 16 fastsatte frist.
§ 16.  Deltagerbetalingen fastsættes en gang årligt og  

 kan efter Fodterapeutskolens bestemmelse opkræves i rater, dog mindst en gang  

 halvårligt.
Fodterapeutskolen fastsætter en frist for betalingen.
 § 17.  Møder den studerende ikke til undervisningen,  

 prøver m.v., sker der ikke tilbagebetaling.
 Stk. 2.  Fodterapeutskolen kan dog fastsætte frister for  

 afmelding og for tilbagebetaling af deltagerbetalingen inden undervisningens  

 begyndelse.
Lærerkvalifikationer § 18.  Lærere skal have relevant faglig, offentlig  

 godkendt uddannelse.
 Ikrafttræden m.v.
 § 19.  Bekendtgørelsen træder i kraft den 20. marts  

 1991.
