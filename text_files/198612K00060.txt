Nr LSF 60 Forslag til Lov om ændring af lov om dagpenge ved sygdom eller fødsel og  

 ophævelse af lov om begrænsning af løn under sygdom (Ophævelse af karensdag  

 m.v.) Fremsat af socialinisteren (Mimi Stilling Jakobsen) den 29. oktober 1986 Vedtaget ved tredjebehandling den 18. december 1986 Lov nr 947 af 23/12/1986 § 1 I lov om dagpenge ved sygdom eller fødsel, jfr. lovbekendtgørelse nr.
81 af 5. marts 1984, som ændret bl.a. ved lov nr. 240 af 23. maj 1984, lov nr. 261 af 6. juni 1985 og senest ved § 2 i lov nr. 351 af 4. juni 1986, foretages følgende ændringer:
 1. § 3, stk. 1, affattes således:
»Lønmodtagere, der ved sygdommens indtræden har været beskæftiget hos arbejdsgiveren i mindst 40 timer inden for de sidste 4 uger, og som ikke får udbetalt fuld løn under sygdommen, har ret til at få udbetalt dagpenge fra arbejdsgiveren i 5 uger regnet fra 1. hele fraværsdag (arbejdsgiverperioden).«.
 2. § 3, stk. 2, affattes således:
»Stk. 2. Ved tilbagefald på grund af samme sygdom inden for 12 kalenderdage fra og med 1. arbejdsdag efter den foregående fraværsperiodes udløb regnes arbejdsgiverperioden fra 1. hele fraværsdag i den første fraværsperiode.«.
 3. § 3, stk. 3, 1. pkt., affattes således:
»Retten til dagpenge fra arbejdsgiveren indtræder tidligst 3 uger efter ansættelsen.« 4. § 3, stk. 5, affattes således:
»Stk. 5. Retten til dagpenge fra arbejdsgiveren gælder, uanset om ansættelsen ophører inden udløbet af arbejdsgiverperioden.
For andre end lønmodtagere, der er beskæftiget i kortvarige eller tilfældige arbejdsforhold, ophører retten dog ved ansættelsens ophør, hvis arbejdsgiveren dokumenterer, at fratrædelsestidspunktet var fastsat før sygdommens indtræden.
Chefen for Sikringsstyrelsen fastsætter nærmere regler, hvorefter bestemmelserne i dette stykke fraviges, når der foreligger ganske særlige omstændigheder.«.
 5. I § 5 indsættes som stk. 3:
»Stk. 3. Retten til dagpenge fra arbejdsgiveren bortfalder, såfremt lønmodtageren har pådraget sig sygdommen under tjeneste, som er omfattet af lov om erstatning til skadelidte værnepligtige m.fl.
Retten til dagpenge består dog i forhold til den offentlige arbejdsgiver, i hvis tjeneste sygdommen er pådraget.«.
 6. I § 11, 1. pkt., og § 13, 1. pkt., ændres »dagpengefonden.«  

 til:
 »staten.«.
 7. § 14, stk. 4, affattes således:
»Stk. 4. Socialministeren bestemmer, hvem af dagpengeudvalgets medlemmer der skal være formand for udvalget.
Ministeren fastsætter endvidere en forretningsorden for udvalget.«.
 8. § 18, stk. 2, affattes således:
 »Stk. 2. I andre tilfælde har lønmodtageren ret til dagpenge fra 1.
 fraværsdag, såfremt anmodning indgives denne dag.«.
 9. I § 18, stk. 3, 2. pkt., ændres »2. fraværsdag« til: »1.
 fraværsdag«.
 10. I § 23, nr. 4, § 25, stk. 3, nr. 2, § 26, stk. 2, nr. 2, og stk.
 5, 3. pkt., ændres »13 uger« til: »5 uger«.
 11. I § 25, stk. 2 og stk. 4, ændres »91 uger« til: »99  

 uger«.
 12. § 25, stk. 5, affattes således:
»Stk. 5. Når ganske særlige omstændigheder taler for det, kan det sociale udvalg forlænge dagpengeperioden efter stk. 2. Chefen for Sikringsstyrelsen fastsætter regler herom.«.
 13. I § 28 udgår »fra 2. fraværsdag«.
 14. § 30 affattes således:
»§ 30. Socialministeren fastsætter nærmere regler om den frivillige sikring.«.
 15. §§ 31 og 32 ophæves.
 16. I § 33, stk. 4, 2. pkt., indsættes efter »på grund af«:
 »sygdom,».
 17. I § 33 indsættes som stk. 6:
»Stk. 6. Når ganske særlige omstændigheder taler for det, kan den ene af barnets forældre indtræde i den andens ret til dagpenge.«.
 18. § 34 affattes således:
»§ 34. Dagpenge efter dette kapitel udbetales, når den sikrede opfylder følgende betingelser:
1) Den sikrede skal enten a) have haft en årlig dagpengegivende indtægt, der skal lægges til grund ved beregning af dagpenge efter §§ 21 og 22, af en sådan størrelse, at den mindst berettiger til 10 pct. af dagpengenes højeste beløb eller b) have haft en dagpengegivende lønindtægt af samme størrelse som nævnt under a) i mindst 6 måneder inden for de sidste 12 måneder forud for fraværsperioden eller c) have haft beskæftigelse ved selvstændig virksomhed i mindst 6 måneder inden for de sidste 12 måneder forud for fraværsperioden i et sådant omfang, at størrelsen af indtægten skønnes at udgøre mindst 10 pct. af dagpengenes højeste beløb.
2) Den sikrede skal desuden enten a) have haft en dagpengegivende lønindtægt, som i de sidste 4 uger før fraværsperioden i gennemsnit har været af samme størrelse som nævnt under nr. 1 a) eller b) have haft beskæftigelse ved selvstændig virksomhed i de sidste 4 uger før fraværsperioden eller c) have været tilmeldt Arbejdsformidlingen som arbejdssøgende siden arbejdsophøret.
Stk. 2. Ved opgørelsen af indtægts- og beskæftigelsesperioder efter stk. 1, nr. 1 b og c og nr. 2, medregnes den indtægt, den sikrede ville have haft i tidsrum, i hvilke 1) det efter en lægelig bedømmelse skønnes nødvendigt, at den sikrede var skånet for arbejde, uden at betingelserne i § 33, stk. 5, er opfyldt, 2) den sikrede har været afskåret fra arbejdsløshedsdagpenge alene på grund af arbejdsløshedskassens regler om ventetid efter indmeldelse.
Stk. 3. Chefen for Sikringsstyrelsen kan tillade, at indtægter, der på grund af bestemmelsen i § 2, stk. 2, ikke er dagpengegivende, medtages efter stk. 1, nr. 1 b og c og nr. 2, og at perioder, hvor den sikrede på grund af arbejdsforholdets særlige karakter har måttet ophøre med arbejdet inden 4 uger før fødslen, sidestilles med perioder med dagpengegivende indtægt efter stk. 1, nr. 2.«.
 19. I § 37, 1. pkt., ændres »6 måneder« til: »9  

 måneder«.
 20. I § 41 ophæves stk. 1, 4 og 5.
 Stk. 2 og 3 bliver herefter stk. 1 og 2.
 21. I § 41, stk. 3, der bliver stk. 2, affattes 1. pkt. således:
»Socialministeren fastsætter nærmere regler om beregningen af bidraget for arbejdsgivere, der efter § 11 har frigjort sig fra forpligtelsen til at udbetale dagpenge i arbejdsgiverperioden.«.
 22. I § 42, stk. 1, ændres »Dagpengefonden« til:  

 »Staten«.
 23. I § 53, stk. 1, ændres »dagpengefonden« til:  

 »staten«.
24. I § 58 ændres »§ 31, stk. 1« til: »§ 30« og  

 »§ 34, stk. 1 og 2« til: »§ 34, stk. 1«.
§ 2 Lov nr. 572 af 27. oktober 1982 om begrænsning af løn under sygdom ophæves.
§ 3 Stk. 1. Loven træder i kraft den 1. januar 1987.
Stk. 2. Den i § 1, nr. 1, foretagne ændring af arbejdsgiverperioden samt § 1, nr. 3, 10 og 11, træder dog først i kraft den 1. april 1987. Disse bestemmelser finder anvendelse på sygdomstilfælde, der indtræffer denne dato eller senere.
Oprindeligt fremsat lovforslag Blad nr 139 § 1 I lov om dagpenge ved sygdom eller fødsel, jfr. lovbekendtgørelse nr.
81 af 5. marts 1984, som ændret bl.a. ved lov nr. 240 af 23. maj 1984, lov nr. 261 af 6. juni 1985 og senest ved § 2 i lov nr. 351 af 4. juni 1986 foretages følgende ændringer:
 1. § 3, stk. 1, affattes således:
»Stk. 1. Lønmodtagere, der ved sygdommens indtræden har været beskæftiget hos arbejdsgiveren i mindst 40 timer inden for de sidste 4 uger, og som ikke får udbetalt fuld løn under sygdommen, har ret til at få udbetalt dagpenge fra arbejdsgiveren i 13 uger regnet fra 1. hele fraværsdag (arbejdsgiverperioden).«.
 2. § 3, stk. 2, affattes således:
»Stk. 2. Ved tilbagefald på grund af samme sygdom inden for 12 kalenderdage fra og med 1. arbejdsdag efter den foregående fraværsperiodes udløb regnes arbejdsgiverperioden fra 1. hele fraværsdag i den første fraværsperiode.«.
 3. § 3, stk. 5, affattes således:
»Stk. 5. Retten til dagpenge fra arbejdsgiveren gælder, uanset om ansættelsen ophører inden udløbet af arbejdsgiverperioden.
For andre end lønmodtagere, der er beskæftiget i kortvarige eller tilfældige arbejdsforhold, ophører retten dog ved ansættelsens ophør, hvis arbejdsgiveren dokumenterer, at fratrædelsestidspunktet var fastsat før sygdommens indtræden.
Chefen for sikringsstyrelsen fastsætter nærmere regler, hvorefter bestemmelserne i dette stykke fraviges, når der foreligger ganske særlige omstændigheder.«.
 4. I § 5 indsættes som stk. 3:
»Stk. 3. Retten til dagpenge fra arbejdsgiveren bortfalder, såfremt lønmodtageren har pådraget sig sygdommen under tjeneste, som er omfattet af lov om erstatning til skadelidte værnepligtige m.fl.
Retten til dagpenge består dog i forhold til den offentlige arbejdsgiver, i hvis tjeneste sygdommen er pådraget.«.
 5. I § 11, 1. pkt., og § 13, 1. pkt., ændres »dagpengefonden.«  

 til:
 »staten.«.
 6. § 14, stk. 4, affattes således:
»Stk. 4. Socialministeren bestemmer, hvem af dagpengeudvalgets medlemmer der skal være formand for udvalget.
Ministeren fastsætter endvidere en forretningsorden for udvalget og kan herunder fastsætte regler om, at sager, der ikke skønnes at frembyde tvivl, kan afgøres af udvalgets formand.«.
 7. § 18, stk. 2, affattes således:
 »Stk. 2. I andre tilfælde har lønmodtageren ret til dagpenge fra 1.
 fraværsdag, såfremt anmodning indgives denne dag.«.
 8. I § 18, stk. 3, 2. pkt., ændres »2. fraværsdag« til: »1.
 fraværsdag«.
 9. § 25, stk. 5, affattes således:
»Stk. 5. Når ganske særlige omstændigheder taler for det, kan det sociale udvalg forlænge dagpengeperioden efter stk. 2. Chefen for sikringsstyrelsen fastsætter regler herom.«.
 10. I § 28 udgår: »fra 2. fraværsdag«.
 11. § 30 affattes således:
»§ 30. Socialministeren fastsætter nærmere regler om den frivillige sikring.«.
 12. §§ 31 og 32 ophæves.
 13. I § 33, stk. 4, 2. pkt., indsættes efter »på grund af«:
 »sygdom,».
 14. I § 33 indsættes som stk. 6:
»Stk. 6. Når ganske særlige omstændigheder taler for det, kan den ene af barnets forældre indtræde i den andens ret til dagpenge.«.
 15. § 34 affattes således:
»§ 34. Dagpenge efter dette kapitel udbetales, når den sikrede opfylder følgende betingelser:
1) Den sikrede skal enten a) have haft en årlig dagpengegivende indtægt, der skal lægges til grund ved beregning af dagpenge efter §§ 21 og 22, af en sådan størrelse, at den mindst berettiger til 10 pct. af dagpengenes højeste beløb eller b) have haft en dagpengegivende lønindtægt af samme størrelse som nævnt under a) i mindst 6 måneder inden for de sidste 12 måneder forud for fraværsperioden eller c) have haft beskæftigelse ved selvstændig virksomhed i mindst 6 måneder inden for de sidste 12 måneder forud for fraværsperioden i et sådant omfang, at størrelsen af indtægten skønnes at udgøre mindst 10 pct. af dagpengenes højeste beløb.
2) Den sikrede skal desuden enten a) have haft en dagpengegivende lønindtægt, som i de sidste 4 uger før fraværsperioden i gennemsnit har været af samme størrelse som nævnt under nr. 1 a) eller b) have haft beskæftigelse ved selvstændig virksomhed i de sidste 4 uger før fraværsperioden eller c) have været tilmeldt arbejdsformidlingen som arbejdssøgende siden arbejdsophøret.
Stk. 2. Ved opgørelsen af indtægts- og beskæftigelsesperioder efter stk. 1, nr. 1 b og c og nr. 2 medregnes den indtægt, den sikrede ville have haft i tidsrum, i hvilke 1) det efter en lægelig bedømmelse skønnes nødvendigt, at den sikrede var skånet for arbejde, uden at betingelserne i § 33, stk. 5, er opfyldt, 2) den sikrede har været afskåret fra arbejdsløshedsdagpenge alene på grund af arbejdsløshedskassens regler om ventetid efter indmeldelse.
Stk. 3. Chefen for sikringsstyrelsen kan tillade, at indtægter, der på grund af bestemmelsen i § 2, stk. 2, ikke er dagpengegivende, medtages efter stk. 1, nr. 1 b og c og nr. 2, og at perioder, hvor den sikrede på grund af arbejdsforholdets særlige karakter har måttet ophøre med arbejdet inden 4 uger før fødslen, sidestilles med perioder med dagpengegivende indtægt efter stk. 1, nr. 2.«.
 16. I § 37, 1. pkt. ændres »6 måneder« til: »9  

 måneder«.
 17. I § 41 ophæves stk. 1, 4 og 5.
 Stk. 2 og 3 bliver herefter stk. 1 og 2.
 18. I § 41, stk. 3, der bliver stk. 2, affattes 1. pkt. således:
»Socialministeren fastsætter nærmere regler om beregningen af bidraget for arbejdsgivere, der efter § 11 har frigjort sig fra forpligtelsen til at udbetale dagpenge i arbejdsgiverperioden.«.
 19. I § 42, stk. 1, ændres »Dagpengefonden« til:  

 »Staten«.
 20. I § 53, stk. 1, ændres »dagpengefonden« til:  

 »staten«.
21. I § 58 ændres »§ 31, stk. 1« til: »§ 30« og  

 »§ 34, stk. 1 og 2« til: »§ 34, stk. 1«.
§ 2 Lov nr. 572 af 27. oktober 1982 om begrænsning af løn under sygdom ophæves.
§ 3 Loven træder i kraft den 1. januar 1987.
BEMÆRKNINGER TIL LOVFORSLAGET Almindelige bemærkninger Lov nr. 262 af 7. juni 1972 om dagpenge ved sygdom eller fødsel (Folketingstidende 1971-72, sp. 3653, 4599, 6643 og 6887; tillæg A, sp. 7297; tillæg B, sp. 2509 og 2753; tillæg C, sp. 737) er bekendtgjort ved lovbekendtgørelse nr. 81 af 5. marts 1984 og ændret bl.a. ved lov nr. 240 af 23. maj 1984, lov nr. 261 af 6.
 juni 1985 og senest ved § 2 i lov nr. 351 af 4. juni 1986. Lov nr.
572 af 27. oktober 1982 om begrænsning af løn under sygdom (Folketingstidende 1982-83, sp. 54, 382, 601 og 734; tillæg A, sp.
 45; tillæg B, sp. 71 og 113; tillæg C, sp. 7).
Forslaget er et led i bestræbelserne på at effektivisere og forenkle administrationen af dagpengeloven.
Hovedsigtet med lovforslaget er at ophæve karensdagen, der blev indført den 1. april 1983 som et led i regeringens sparebestræbelser.
Karensdagen har ikke haft samme virkning for de forskellige persongrupper.
Bl.a. har karensdagen omfattet relativt flere personer i den offentlige sektor end i den private sektor, ligesom de forskellige lønmodtagergrupper ikke har haft samme mulighed for at afvikle karensdagen ved anvendelse af f.eks. afspadsering og restferie.
Den gunstigere økonomiske udvikling i de seneste år gør det muligt at ophæve karensdagen med virkning fra 1. januar 1987. Forslaget omfatter såvel personer, der modtager dagpenge, som personer, der får udbetalt løn under sygdom.
Samtidig indebærer forslaget en differentiering af bidraget til forsikringsordningen for mindre arbejdsgivere.
Endelig indeholder forslaget nogle mindre ændringer som konsekvens af skattereformen, samt justeringer af teknisk og redaktionel karakter.
Bl.a. justeres reglerne om arbejdsgiveres dagpengepligt over for løsarbejdere, betingelserne for retten til dagpenge ved barsel og reglerne om lønmodtageres ret til dagpenge fra det offentlige, når de pådrager sig sygdommen under tjeneste, der er omfattet af lov om erstatning til skadelidte værnepligtige m.fl.
Økonomiske og administrative konsekvenser Amtskommunernes og Kommunernes Forskningsinstitut (AKF) har i rapporten »Sygefravær og karensdag«, AKF 1986, opgjort de  

 samlede omkostninger for samfundet ved at ophæve karensdagen.
De direkte omkostninger er af AKF beregnet til 1,6 mia kr., hvoraf ca. 860 mill. kr. falder på de offentlige arbejdsgivere og ca. 740 mill. kr. på de private.
Hertil kommer de indirekte virkninger.
Ved karensdagens indførelse blev de økonomiske virkninger for de private arbejdsgivere skønnet at udgøre knap 1 mia kr.
AKF-undersøgelsen viser, at kun 57 pct. af de private arbejdsgivere anvender karensdagen, hvilket væsentligt reducerer virkningerne af karensdagens afskaffelse.
Arbejdsgiverperioden for sygedagedagpenge opretholdes uændret.
For kommunerne blev besparelsen ved karensdagens indførelse beregnet til knap 450 mill. kr.
De kommunale bloktilskud blev reduceret svarende til den beregnede besparelse.
Regeringen vil optage forhandlinger med kommunerne om kompensation for karensdagens ophævelse.
På socialministeriets område medfører ophævelse af karensdagen merudgifter i de tilfælde, hvor det offentlige har overtaget dagpengeforpligtelsen.
Det vedrører især merudgifter til sygedagpenge til nyansatte, til beskæftigede, hvor beskæftigelses- og anmeldelseskravet ikke er opfyldt, til beskæftigede, hvor arbejdsgiveren ikke har opfyldt dagpengeforpligtelsen samt til beskæftigede, der er omfattet af forsikringsordningerne, §§ 11, 13 og 28. Bruttomerudgiften skønnes til ca. 165 mill. kr.
Merindtægten til forsikringsordningerne skønnes til ca. 52 mill. kr., således at den offentlige nettoudgift udgør ca. 113 mill. kr. årligt (PL = 1987).
Forslaget om at ophæve fritagelsesreglen for arbejdsgivere, der beskæftiger lønmodtagere i kortvarige eller tilfældige arbejdsforhold, skønnes at medføre statslige mindreudgifter på ca.
 26 mill. kr. årligt (PL = 1987).
Forslaget om differentiering af bidraget til forsikringsordningen for mindre arbejdsgivere forventes at indebære en statslig merindtægt på ca. 51 mill. kr. årligt (PL=1987).
I forbindelse med forslagets ikrafttræden må der påregnes udgifter for staten til ændring af edb-opkrævningssystemet på i alt ca.
 30.000 kr. i 1987.
Ophævelsen af karensdagen vil medføre administrative lettelser.
Alt i alt skønnes forslaget ikke at medføre væsentlige administrative konsekvenser.
Bemærkninger til lovforslagets enkelte bestemmelser Til § 1 Til nr. 1 Der henvises til de almindelige bemærkninger.
Til nr. 2 Den foreslåede formulering er af redaktionel karakter.
Til nr. 3 Efter § 3, stk. 5, fritages arbejdsgiveren for dagpengepligten efter ansættelsesforholdets ophør, når arbejdsgiveren kan dokumentere, at fratrædelsestidspunktet var fastsat før sygdommens indtræden.
Bestemmelsen blev indført fra 1. april 1983. Formålet var at begrænse arbejdsgiverens dagpengeforpligtelse bl.a. i de tilfælde, hvor lønmodtageren var blevet opsagt eller selv havde sagt op inden sygdommens indtræden.
Bestemmelsen har endvidere betydning i de ansættelsesforhold, hvor fratrædelsen må betragtes som fastlagt på forhånd ved ansættelsen, f.eks. løsarbejderansættelser.
Det er karakteristisk for lønmodtagere med kortvarige eller tilfældige arbejdsforhold (løsarbejdere), at ansættelsens ophør på forhånd er bestemt.
Arbejdsforholdet etableres således på grundlag af daglig (eller ugentlig) mønstring, eller også er lønmodtageren kun antaget til at udføre en nærmere bestemt kortvarig arbejdsopgave eller for et nærmere bestemt kortere tidsrum, dog ikke ud over 3 måneder.
Løsarbejderarbejdsgivernes dagpengepligt ophører således på det tidspunkt, hvor en bestemt kortvarigere arbejdsopgave er fuldført, eller hvor et på forhånd tidsbestemt arbejdsforhold ophører inden for 3 måneder.
Bestemmelsen har derfor i praksis medført, at arbejdsgivere, der beskæftiger løsarbejdere, i vidt omfang er blevet fritaget for dagpengepligten i arbejdsgiverperioden eller har fået dagpengepligten væsentligt begrænset, fordi ansættelsen på grund af dens kortvarige karakter oftere ophører under en sygeperiode.
Det foreslås derfor at ophæve fritagelsesreglen i § 3, stk. 5, for så vidt angår arbejdsgivere, der beskæftiger lønmodtagere i kortvarige eller tilfældige arbejdsforhold (løsarbejdere).
Til nr. 4 Før dagpengelovens ikrafttræden den 1. april 1973 ydede det offentlige dagpenge, når en person, som forrettede militærtjeneste, herunder frivillig tjeneste i civilforsvaret eller hjemmeværnet, var kommet til skade under eller havde pådraget sig en sygdom i forbindelse med tjenesten.
Hvis den pågældende civile arbejdsgiver ydede den skadelidte løn under sygefraværet, udbetaltes dagpengene til arbejdsgiveren.
 Disse regler blev ophævet, da dagpengeloven trådte i kraft.
Dagpengepligten påhvilede herefter formelt også den skadelidte lønmodtagers civile arbejdsgiver, som dog kunne kræve dagpengene eller sygelønnen erstattet af de militære myndigheder, hvis lidelsen var pådraget ved en erstatningspådragende handling, som disse myndigheder bar ansvaret for.
Da reale grunde talte for at opretholde den praksis, som var gældende forud for dagpengelovens ikrafttræden, har dagpengeudvalget fritaget lønmodtagerens civile arbejdsgiver for dagpengepligten i tilfælde, hvor det skønnedes rigtigst som følge af erstatningsansvaret at lade det offentlige afholde dagpengeudgiften.
Det har hovedsageligt været tilfælde, hvor den skadelidte gjorde frivillig tjeneste i hjemmeværnet og civilforsvaret.
Det foreslås, at denne praksis lovfæstes ved indførelse af en lovbestemmelse, hvorefter den civile arbejdsgiver fritages for dagpengepligten i de nævnte tilfælde.
Fritagelsen gælder ikke den militære arbejdsgiver (forsvaret), hvis den skadelidte i øvrigt opfylder betingelserne for retten til dagpenge fra denne arbejdsgiver.
Til nr. 5 Forslaget er en konsekvens af den ved § 2 i lov nr. 351 af 4. juni 1986 gennemførte ændring af dagpengeloven, hvorefter det personlige bidrag til dagpengefonden indgår i indkomstskattesatsen med virkning fra indkomståret 1987. Bidraget til dagpengeordningen vil derfor ikke som hidtil blive opkrævet særskilt til dagpengefonden.
Som følge heraf skønnes det ikke længere nødvendigt at opretholde den særlige konstruktion om en dagpengefond, da der kun er tale om en særlig konto på finansloven, hvor statens udgifter og indtægter vedrørende dagpengeordningen opføres.
Til nr. 6 Med den foreslåede formulering præciseres, at formanden for dagpengeudvalget udpeges af socialministeren.
Af dagpengeudvalgets forretningsorden følger, at det medlem, der er udnævnt efter indstilling fra sikringsstyrelsen, er formand for udvalget.
Den foreslåede formulering indebærer således ingen reel ændring i forhold til den hidtidige retstilstand.
Sigtet med forslaget er endvidere at opnå hurtigere afgørelse af sagerne i dagpengeudvalget ved at bemyndige formanden til at træffe afgørelse i klare og oplagte sager, der ikke giver anledning til tvivl, således at udvalget får frigjort ressourcer til de øvrige sager.
I forretningsordenen er det hensigten at fastsætte, at dagpengeudvalgets øvrige medlemmer skal holdes løbende orienteret om de trufne formandsafgørelser.
Til nr. 7 og 8 Der henvises til de almindelige bemærkninger.
Til nr. 9 Det foreslås, at beføjelsen til at træffe afgørelse om forlængelse af dagpengeperioden efter den generelle varighedsbegrænsnings indtræden overtages af de sociale udvalg, men således at forlængelsen i de enkelte tilfælde administreres efter retningslinier fastsat af sikringsstyrelsen.
Det bemærkes, at de sociale udvalg i forvejen har bemyndigelse efter lovens § 26, stk. 7, til at forlænge den særlige 13 ugers begrænsning af dagpengeretten for personer, som er fyldt 67 år eller af helbredsmæssige grunde har opnået eller ville være berettiget til social pension.
Disse dispensationer administreres også efter regler fastsat af sikringsstyrelsen.
Det har hidtil været en betingelse for forlængelse af dagpengeperioden ud over 91 uger inden for 36 måneder - efter udløbet af arbejdsgiverperioden eller 13 ugers dagpenge for lønmodtagere eller egenperioden på 3 uger for selvstændige - at den sikrede har kunnet raskmeldes, eventuelt påbegynde erhvervsmæssig revalidering, i løbet af kortere tid efter dagpengerettens ophør efter stk. 2, dvs. inden for 20 uger efter varighedsbegrænsningens indtræden.
I de godt 3 år bestemmelsen har været i kraft, har sikringsstyrelsen behandlet ca. 2.000 ansøgninger om forlængelse.
På baggrund af denne praksis kan der fastlægges nøje rammer for administrationen af forlængelsesreglen, således at også forvaltningen af denne dispensationsmulighed kan overdrages kommunerne med ankeadgang til amtsankenævn eller den sociale ankestyrelse.
Til nr. 10 Der henvises til de almindelige bemærkninger.
Til nr. 11 og 12 De foreslåede ændringer er af redaktionel karakter.
Vilkår og betingelser for de frivillige sikringer findes dels i loven, og dels i en bekendtgørelse, som også omfatter bidragenes størrelse, og som udstedes årligt med hjemmel i §§ 41 og 53. For overskuelighedens skyld og som led i den almindelige regelsanering foreslås det at give socialministeren bemyndigelse til at fastsætte de nærmere regler i en bekendtgørelse.
Til nr. 13 Det foreslås, at moderens adgang til dagpenge i maksimalt 3 måneder udover den ordinære orlov, når barnet er indlagt på sygeshus, også skal gælde i tilfælde, hvor det nyfødte barn må forblive på sygehuset eller umiddelbart efter udskrivelsen må indlægges på grund af sygdom eller til behandling af en medfødt lidelse.
Der har i praksis vist sig tilfælde af indlæggelser, der ikke skyldes for tidlig fødsel eller for lav fødselsvægt, hvor moderens tilstedeværelse på sygehuset er lige så påkrævet som i de situationer, der er omfattet af den gældende bestemmelse.
Til nr. 14 Der er i praksis forekommet enkelte tilfælde, hvor faderen har måttet overtage pasningen af barnet på grund af moderens død eller alvorlige sygdom inden for de første 14 uger efter fødslen.
Den foreslåede bestemmelse giver faderen mulighed for at indtræde i de perioder, hvor moderen oprindeligt havde ret til barseldagpenge efter fødslen, når moderen ikke kan varetage pasningen af barnet.
Her tænkes bl.a. på situationer, hvor moderen afgår ved døden i forbindelse med fødslen eller inden for de første 14 uger af barselhvileperioden, eller på grund af sygdom er ude af stand til at passe barnet i denne periode.
Ved den foreslåede bestemmelse opnås endvidere, at faderen ikke mister sin ret til barseldagpenge i de sidste 10 uger af 24 ugers perioden efter fødslen, hvor retten til dagpenge er betinget af, at begge forældre aktuelt har dagpengegivende indtægt.
Til nr. 15 Der foreslås en samlet ændret redaktion af indtægts- og beskæftigelsesbetingelserne i § 34. Formålet er af gøre betingelserne mere overskuelige ved at samle på den ene side de betingelser, der angår den langsigtede tilknytning til arbejdsmarkedet (nuværende stk. 1, nr. 1 og stk. 2) i forslagets stk. 1, nr. 1, og på den anden side dem, der angår tilknytningen i tiden umiddelbart før fraværet (nuværende stk. 1, nr. 2) i forslagets stk. 1, nr. 2.
Ved udformningen er det tydeliggjort, hvordan de enkelte betingelser hidtil i overensstemmelse med lovens forarbejder er forstået.
Til nr. 16 Efter forlængelsen af dagpengeperioden fra 1. juli 1985 til 24 uger efter fødslen eller modtagelsen af barnet har der i praksis vist sig at være et behov for en forlængelse af anmodningsfristen.
Dette gælder især i forbindelse med arbejdsgiveres anmodning om refusion.
Det foreslås derfor, at fristen for indgivelse af anmodning om barseldagpenge forlænges fra 6 til 9 måneder efter fødslen eller modtagelsen af barnet.
Fristen for anmodning om dagpenge har hidtil stemt overens med den frist, der er fastsat for en arbejdsgivers anmodning om refusion, hvorfor denne frist vil blive tilsvarende forlænget.
Til nr. 17 Der henvises til bemærkningerne til nr. 5.
Til nr. 18 Den foreslåede ændring giver mulighed for at nedsætte det offentliges tilskud til dagpengeforsikringen for mindre arbejdsgivere.
 Tilskuddet udgør nu halvdelen af forsikringsordningens udgifter.
Nedsættelsen vil blive gennemført sådan, at 50 pct.-tilskuddet herefter kun ydes til den del af udgifterne, der svarer til ca. 5 medarbejdere (en lønsum på for tiden 750.000 kr.) for hver arbejdsgiver.
Arbejdsgivere med en lavere lønsum end 750.000 kr.
berøres altså ikke af ændringen, og forhøjelsen af de øvriges bidrag beregnes ud fra den del af lønsummen, der overstiger dette beløb.
Til nr. 19 og 20 Der henvises til bemærkningerne til nr. 5.
Til nr. 21 Ændringerne er redaktionelle.
Til § 2 Der henvises til de almindelige bemærkninger om forslaget om at ophæve karensdagen.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 I lov om dagpenge ved sygdom eller fødsel, jfr. lovbekendtgørelse nr.
81 af 5. marts 1984, som ændret bl.a. ved lov nr. 240 af 23. maj 1984, og lov nr. 261 af 6. juni 1985 og senest ved § 2 i lov nr.
 351 af 4. juni 1986 foretages følgende ændringer:
 1. § 3, stk. 1 affattes således:
»Stk. 1. Lønmodtagere, der ved sygdommens indtræden har været beskæftiget hos arbejdsgiveren i mindst 40 timer inden for de sidste 4 uger, og som ikke får udbetalt fuld løn under sygdommen, har ret til at få udbetalt dagpenge fra arbejdsgiveren i 13 uger regnet fra 1. hele fraværsdag (arbejdsgiverperioden).«.
 2. § 3, stk. 2, affattes således:
»Stk. 2. Ved tilbagefald på grund af samme sygdom inden for 12 kalenderdage fra og med 1. arbejdsdag efter den foregående fraværsperiodes udløb regnes arbejdsgiverperioden fra 1. hele fraværsdag i den første fraværsperiode.«.
 3. § 3, stk. 5, affattes således:
»Stk. 5. Retten til dagpenge fra arbejdsgiveren gælder, uanset om ansættelsen ophører inden udløbet af arbejdsgiverperioden.
For andre end lønmodtagere, der er beskæftiget i kortvarige eller tilfældige arbejdsforhold, ophører retten dog ved ansættelsens ophør, hvis arbejdsgiveren dokumenterer, at fratrædelsestidspunktet var fastsat før sygdommens indtræden.
Chefen for sikringsstyrelsen fastsætter nærmere regler, hvorefter bestemmelserne i dette stykke fraviges, når der foreligger ganske særlige omstændigheder.«.
--/ § 3. Lønmodtagere, der ved sygdommens indtræden har været beskæftiget hos  

 arbejdsgiveren mindst 40 timer inden for de sidste 4 uger, og som ikke får  

 udbetalt fuld løn under sygdommen, har ret til at få udbetalt dagpenge fra  

 arbejdsgiveren fra 2. hele fraværsdag.
Dagpengefradraget for 1. hele  

 fraværsdag kan dog højst udgøre dagpenge svarende til 8 timers arbejde.  

 Dagpenge udbetales herefter, indtil der er forløbet 13 uger regnet fra 1.  

 hele fraværsdag (arbejdsgiverperioden).
Stk. 2. Ved tilbagefald på grund af samme sygdom genoptages udbetalingen  

 af dagpenge fra 1. hele fraværsdag i den ny periode, og arbejdsgiverperioden  

 regnes fortsat fra 1. hele fraværsdag i den første periode.
Det gælder dog  

 kun, når tilbagefaldet indtræder inden for 12 kalenderdage fra og med 1.  

 arbejdsdag efter den første fraværsperiodes udløb.
Stk. 3. Retten til dagpenge fra arbejdsgiveren indtræder tidligst 8 uger  

 efter ansættelsen.
Chefen for sikringsstyrelsen kan fastsætte nærmere  

 bestemmelser herom.
 Stk. 4. Beskæftigelseskravene i stk. 1 og stk. 3 gælder ikke for  

 lønmodtagere, der er beskæftiget i kortvarige eller tilfældige arbejdsforhold  

 hos arbejdsgivere, der ikke har frigjort sig for forpligtelsen efter § 13.
Stk. 5. Retten til dagpenge fra arbejdsgiveren gælder, uanset om  

 ansættelsen ophører inden udløbet af arbejdsgiverperioden, medmindre  

 arbejdsgiveren dokumenterer, at fratrædelsestidspunktet var fastsat før  

 sygdommens indtræden.
Chefen for sikringsstyrelsen fastsætter dog nærmere  

 regler, hvorefter bestemmelserne i dette stykke fraviges, når der foreligger  

 ganske særlige omstændigheder.
/-- 4. I § 5 indsættes som stk. 3:
»Stk. 3. Retten til dagpenge fra arbejdsgiveren bortfalder, såfremt lønmodtageren har pådraget sig sygdommen under tjeneste, som er omfattet af lov om erstatning til skadelidte værnepligtige m.fl.
Retten til dagpenge består dog i forhold til den offentlige arbejdsgiver, i hvis tjeneste sygdommen er pådraget.«.
--/ § 5. Retten til dagpenge fra arbejdsgiveren bortfalder, såfremt  

 lønmodtageren har pådraget sig sygdommen ved forsæt eller grov uagtsomhed,  

 eller han ved stillingens overtagelse har fortiet helbredsoplysninger af  

 væsentlig betydning for ansættelsesforholdet.
Det samme gælder, såfremt han  

 under ansættelsen har fortiet helbredsoplysninger, der har betydning for  

 arbejdsgiverens mulighed for ved aftale at frigøre sig fra forpligtelsen til  

 at udbetale dagpenge efter regler fastsat i medfør af § 12.
 Stk. 2. Retten til dagpenge fra arbejdsgiveren bortfalder ligeledes under  

 strejke eller lockout.
/-- 5. I § 11, 1. pkt., og § 13, 1. pkt., ændres »dagpengefonden.«  

 til:
 »staten.«.
--/ § 11. Socialministeren fastsætter regler om, at visse grupper af  

 arbejdsgivere kan frigøre sig fra forpligtelsen til at udbetale dagpenge mod  

 at betale et bidrag til dagpengefonden.
Forpligtelsen overtages af det  

 sociale udvalg.
§ 12. Chefen for sikringsstyrelsen kan fastsætte regler om, at  

 arbejdsgivere ikke har pligt til at udbetale dagpenge til lønmodtagere med  

 kortvarige eller tilfældige arbejdsforhold mod at betale et særligt bidrag  

 til dagpengefonden.
Forpligtelsen overtages af det sociale udvalg.
/-- 6. § 14, stk. 4, affattes således:
»Stk. 4. Socialministeren bestemmer, hvem af dagpengeudvalgets medlemmer der skal være formand for udvalget.
Ministeren fastsætter endvidere en forretningsorden for udvalget og kan herunder fastsætte regler om, at sager, der ikke skønnes at frembyde tvivl, kan afgøres af udvalgets formand.«.
--/ § 14. Der nedsættes et udvalg (dagpengeudvalget), for hvilket tvistigheder  

 om ret til dagpenge efter reglerne i dette afsnit kan indbringes.  

 Dagpengeudvalgets afgørelser kan ikke indbringes for anden administrativ  

 myndighed.
Stk. 2. Dagpengeudvalget består af 3 medlemmer samt en opmand, der alle  

 udnævnes af socialministeren. 1 medlem udnævnes efter indstilling fra Dansk  

 Arbejdsgiverforening og 1 medlem efter indstilling fra Landsorganisationen i  

 Danmark.
Opmanden, der skal have indsigt i arbejdsretlige forhold, udnævnes  

 efter indstilling fra arbejdsrettens formandskab.
Socialministeren udnævner  

 tillige på samme måde suppleanter for medlemmer og opmand.
Medlemmer, opmand  

 og suppleanter udnævnes for en periode af 3 år.
Stk. 3. Dagpengeudvalgets afgørelser træffes af de tre medlemmer,  

 medmindre et af disse forlanger, at opmanden tilkaldes.
I så fald træffes  

 dagpengeudvalgets afgørelser af opmanden.
 Stk. 4. Socialministeren fastsætter dagpengeudvalgets forretningsorden.
/-- 7. § 18, stk. 2, affattes således:
 »Stk. 2. I andre tilfælde har lønmodtageren ret til dagpenge fra 1.
 fraværsdag, såfremt anmodning indgives denne dag.«.
 8. I § 18, stk. 3, 2. pkt., ændres »2. fraværsdag« til: »1.
 fraværsdag«.
--/ § 18. Har arbejdsgiveren udbetalt dagpenge i arbejdsgiverperioden, har den  

 sikrede ret til dagpenge fra det sociale udvalg fra 1. fraværsdag efter  

 periodens udløb, såfremt den sikrede har indgivet anmodning inden 1 uge efter  

 periodens udløb.
Stk. 2. I andre tilfælde har lønmodtageren ret til dagpenge fra 2. hele  

 fraværsdag, såfremt anmodning indgives denne dag, jfr. dog § 3, stk. 1, 2.  

 pkt.
I sygdomstilfælde, der er omfattet af en aftale efter § 12, har  

 lønmodtageren dog ret til dagpenge fra 1. hele fraværsdag.
Arbejdsløse  

 dagpengeberettigede medlemmer af en anerkendt arbejdsløshedskasse har  

 ligeledes ret til dagpenge fra 1. hele fraværsdag.
Ved tilbagefald på grund  

 af samme sygdom genoptages udbetalingen af dagpenge fra 1. hele fraværsdag i  

 den ny periode.
Det gælder dog kun, når tilbagefald indtræder inden 12  

 kalenderdage fra og med 1. arbejdsdag efter den første fraværsperiodes udløb.  

 Det er en betingelse for ydelse af dagpenge fra 1. fraværsdag, at anmodning  

 er indgivet samme dag.
Stk. 3. Personer med anden dagpengegivende erhvervsindtægt har ret til  

 dagpenge fra 1. fraværsdag efter 3 ugers sygdom, såfremt anmodning indgives  

 senest samme dag.
Har vedkommende sikret sig frivilligt efter § 28, har han  

 ret til dagpenge fra 2. fraværsdag efter sygdommens indtræden, såfremt  

 anmodning indgives samme dag.
 Stk. 4. Ret til dagpenge, der erstatter tab af delpension, indtræder 1.  

 fraværsdag, efter at retten til delpension er bortfaldet efter § 10, stk. 1,  

 i lov om delpension, når anmodning om dagpenge, der erstatter lønindtægt  

 eller anden erhvervsindtægt, er indgivet senest samme dag.
 Stk. 5. Personer, der udfører husligt arbejde i eget hjem for mindst en  

 person foruden sig selv, og som har sikret sig frivilligt efter § 29, har ret  

 til dagpenge fra 1. sygedag efter 1 uges sygdom, såfremt anmodning indgives  

 senest samme dag.
 Stk. 6. Indgives anmodning senere end angivet i stk. 1-5, udbetales  

 dagpenge først fra dagen for anmodningen.
 Stk. 7. Chefen for sikringsstyrelsen kan fastsætte regler, hvorefter der  

 også ved anmodning efter fristens udløb, men inden 6 måneder efter sygdommens  

 indtræden, kan udbetales dagpenge for tiden før anmodningen.
/-- 9. § 25, stk. 5, affattes således:
»Stk. 5. Når ganske særlige omstændigheder taler for det, kan det sociale udvalg forlænge dagpengeperioden efter stk. 2. Chefen for sikringsstyrelsen fastsætter regler herom.«.
--/ § 25. Udbetaling af dagpenge ophører den dag, den sikrede er  

 arbejdsdygtig, uanset om han undlader at træde i arbejde eller at raskmelde  

 sig.
 Stk. 2. Udbetaling af dagpenge ophører endvidere, når der er udbetalt  

 dagpenge for mere end 91 uger i de 36 forudgående kalendermåneder.
Stk. 3. Ved beregning af dagpengeperioder efter stk. 2 medregnes ikke  

 dage, hvori der er udbetalt dagpenge eller løn 1) fra arbejdsgiveren i arbejdsgiverperioden, 2) fra det sociale udvalg i de første 13 uger af fraværsperioden for  

 lønmodtagere og i de første 3 uger af fraværsperioden for personer med anden  

 dagpengegivende erhvervsindtægt og 3) i anledning af graviditet, barsel eller adoption efter kapitel 12.
 Stk. 4. Hvis dagpengeretten er opbrugt under en sammenhængende sygeperiode  

 på mere end 91 uger, er det endvidere en betingelse for fornyet udbetaling,  

 at den sikrede godtgør, at han har været arbejdsdygtig efter dagpengerettens  

 ophør.
Stk. 5. Når ganske særlige omstændigheder taler for det kan chefen for  

 sikringsstyrelsen forlænge dagpengeperioden efter Stk. 2.
/-- 10. I § 28 udgår: »fra 2. fraværsdag«.
--/ § 28. Personer, der har anden dagpengegivende erhvervsindtægt end  

 lønindtægt, kan sikre sig dagpenge fra 2. fraværsdag i de første 3 uger af  

 sygeperioden.
/-- 11. § 30 affattes således:
»§ 30. Socialministeren fastsætter nærmere regler om den frivillige sikring.«.
--/ § 30. Anmodning om sikring af dagpenge eller om forhøjelse af tidligere  

 sikrede dagpenge kan ikke efterkommes under uarbejdsdygtighed på grund af  

 sygdom eller svækkelse, eller når sygdomsrisikoen er væsentlig forøget på  

 grund af langvarig eller kronisk lidelse.
Til brug ved vurderingen af, om  

 helbredsbetingelserne er opfyldt, kan der om fornødent forlanges en  

 lægeerklæring, der betales af vedkommende.
Stk. 2. Personer, der ophører med at have dagpengegivende lønindtægt, kan  

 uden hensyn til helbredstilstand sikre sig dagpenge, hvis anmodningen  

 fremsættes inden 3 måneder efter, at den dagpengegivende lønindtægt er  

 ophørt.
Dagpengene kan ikke overstige de dagpenge, som den pågældende havde  

 ret til på grundlag af lønindtægten.
 Stk. 3. Ved indgivelse af anmodning om sikring af dagpenge må vedkommende  

 afgive en erklæring om sine indtægtsforhold og om eventuel adgang til anden  

 hjælp i sygdomstilfælde.
 Stk. 4. Den sikrede har pligt til at underrette det sociale udvalg om mere  

 varig nedgang i indtægten.
/-- 12. §§ 31 og 32 ophæves.
--/ § 31. Retten til dagpenge indtræder 3 måneder efter, at anmodning om  

 optagelse i den frivillige sikring er indgivet.
Samme frist gælder ved  

 forhøjelse af tidligere sikrede dagpenge.
 Stk. 2. Personer, der er omfattet af § 30, stk. 2, og personer, der kommer  

 til skade ved et ulykkestilfælde, har ret til dagpenge, selv om fristen efter  

 stk. 1 ikke er udløbet.
 § 32. Dagpenge kan sikres med højeste beløb efter § 24, stk. 3, og med  

 beløb svarende til 1/4, 1/2 og 3/4 af højeste beløb.
 Stk. 2. Dagpenge på grundlag af anden erhvervsindtægt kan højst sikres med  

 90 pct. af denne indtægt.
 Stk. 3. Dagpenge efter § 29 kan højst sikres med 1/2 af højeste beløb.
 Stk. 4. Bestemmelsen i § 24, stk. 7 finder ikke anvendelse på dagpenge,  

 der udbetales efter § 28.
/-- 13. I § 33, stk. 4, 2. pkt., indsættes efter »på grund af«:
 »sygdom,».
 14. I § 33 indsættes som stk. 6:
»Stk. 6. Når ganske særlige omstændigheder taler for det, kan den ene af barnets forældre indtræde i den andens ret til dagpenge.«.
--/ § 33. En kvinde er under fravær fra arbejdet på grund af graviditet og  

 barsel berettiget til dagpenge fra det tidspunkt, hvor der skønnes at være 4  

 uger til fødslen.
Efter fødslen kan der ydes dagpenge i tilsammen indtil 24  

 uger under fravær fra arbejde til barnets forældre, heraf indtil 10 uger til  

 faderen.
Dagpenge til faderen kan ydes efter den 14. uge efter fødslen og er  

 betinget af, at begge forældre har dagpengegivende indtægt.
Dagpenge kan kun  

 ydes til en af forældrene ad gangen.
 Stk. 2. En adoptionssøgende har ret til dagpenge i 24 uger efter  

 modtagelsen af barnet, når de adoptionsundersøgende myndigheder bestemmer, at  

 pågældende skal være fraværende fra arbejdet i forbindelse med modtagelsen.  

 Til adoptionssøgende ægtefæller kan dagpenge kun ydes til den ene ad gangen  

 og kun, såfremt begge har dagpengegivende indtægt.
Stk. 3. Uafhængigt af dagpengeretten efter stk. 1 har barnets fader ret  

 til dagpenge under fravær fra arbejdet i indtil 2 uger efter fødslen eller  

 barnets modtagelse i hjemmet.
En tilsvarende ret til dagpenge gælder for en  

 adoptionssøgende efter barnets modtagelse i hjemmet, når vedkommende ikke  

 modtager dagpenge efter stk. 2, og når de adoptionsundersøgende myndigheder  

 bestemmer, at en af de adoptionssøgende ægtefæller i en periode skal være i  

 hjemmet.
Stk. 4. En person, der er omfattet af stk. 1, stk. 2 eller Stk. 3, og som i forbindelse med barnets ophold på sygehus genoptager  

 arbejdet inden 24 ugers eller 2 ugers periodens udløb, har ret til dgpenge  

 for den del af perioden, der var tilbage ved arbejdets genoptagelse, i det  

 omfang den pågældende i tilknytning til barnets udskrivelse på ny er  

 fraværende fra arbejdet, og såfremt udskrivelsen finder sted inden 9 måneder  

 fra fødslen eller modtagelsen.
Hvis barnet på grund af for tidlig fødsel  

 eller for lav fødselsvægt er indlagt på sygehus i forlængelse af fødslen, har  

 kvinden ret til dagpenge i indtil 3 måneder under barnets indlæggelse med en  

 tilsvarende udsættelse af dagpengeretten efter stk. 1, når hun undlader at  

 genoptage arbejdet.
Stk. 5. En kvinde er under fravær fra arbejdet inden 4 ugers perioden før  

 fødslen berettiget til dagpenge, når det efter en lægelig bedømmelse skønnes,  

 at graviditeten har et sygeligt forløb, der ved fortsat beskæftigelse vil  

 medføre risiko for kvindens helbred eller for fosteret, eller arbejdets  

 særlige karakter medfører risiko for fosteret.
Kvinden er endvidere  

 berettiget til dagpenge, når hendes graviditet på grund af offentligt  

 fastsatte bestemmelser forhindrer hende i at varetage sit arbejde og  

 arbejdsgiveren ikke har tilbudt hende anden passende beskæftigelse.
/-- 15. § 34 affattes således:
»§ 34. Dagpenge efter dette kapitel udbetales, når den sikrede opfylder følgende betingelser:
1) Den sikrede skal enten a) have haft en årlig dapengegivende indtægt, der skal lægges til grund ved beregning af dagpenge efter §§ 21 og 22, af en sådan størrelse, at den mindst berettiger til 10 pct. af dagpengenes højeste beløb eller b) have haft en dagpengegivende lønindtægt af samme størrelse som nævnt under a) i mindst 6 måneder inden for de sidste 12 måneder forud for fraværsperioden eller c) have haft beskæftigelse ved selvstændig virksomhed i mindst 6 måneder inden for de sidste 12 måneder forud for fraværsperioden i et sådant omfang, at størrelsen af indtægten skønnes at udgøre mindst 10 pct. af dagpengenes højeste beløb.
2) Den sikrede skal desuden enten a) have haft en dagpengegivende lønindtægt, som i de sidste 4 uger før fraværsperioden i gennemsnit har været af samme størrelse som nævnt under nr. 1 a) eller b) have haft beskæftigelse ved selvstændig viksomhed i de sidste 4 uger før fraværsperioden eller c) have været tilmeldt arbejdsformidlingen som arbejdssøgende siden arbejdsophøret.
Stk. 2. Ved opgørelsen af indtægts- og beskæftigelsesperioder efter stk. 1, nr. 1 b og c og nr. 2 medregnes den indtægt, den sikrede ville have haft i tidsrum, i hvilke 1) det efter en lægelig bedømmelse skønnes nødvendigt, at den sikrede var skånet for arbejde, uden at betingelserne i § 33, stk. 5, er opfyldt, 2) den sikrede har været afskåret fra arbejdsløshedsdagpenge alene på grund af arbejdsløshedskassens regler om ventetid efter indmeldelse.
Stk. 3. Chefen for sikringsstyrelsen kan tillade, at indtægter, der på grund af bestemmelsen i § 2, stk. 2, ikke er dagpengegivende, medtages efter stk. 1, nr. 1 b og c og nr. 2, og at perioder, hvor den sikrede på grund af arbejdsforholdets særlige karakter har måttet ophøre med arbejdet inden 4 uger før fødslen, sidestilles med perioder med dagpengegivende indtægt efter stk. 1, nr. 2.«.
--/ § 34. Retten til dagpenge efter dette kapitel er betinget af, at den  

 sikrede 1) har haft en årlig dagpengegivende indtægt, der skal lægges til grund  

 ved beregning af dagpenge efter §§ 21 og 22, af en sådan størrelse, at den  

 mindst berettiger til 10 pct. af dagpengenes højeste beløb, og 2) inden for de sidste 4 uger før fraværsperioden har haft en  

 dagpengegivende lønindtægt af mindst denne størrelse eller inden for de  

 sidste 4 uger før fraværsperioden har været beskæftiget ved selvstændig  

 erhvervsvirksomhed eller har været tilmeldt arbejdsformidlingen som  

 arbejdssøgende.
 Stk. 2. Er betingelsen i stk. 1, nr. 1, om størrelsen af den  

 dagpengegivende indtægt ikke opfyldt, er den sikrede dog berettiget til  

 dagpenge, såfremt pågældende i mindst 6 måneder inden for de sidste 12  

 måneder forud for fraværsperioden enten har haft en dagpengegivende  

 lønindtægt af den størrelse, der er nævnt i stk. 1, nr. 1, eller har været  

 beskæftiget ved selvstændig erhvervsvirksomhed i et sådant omfang, at  

 størrelsen af indtægten skønnes at udgøre mindst 10 pct. af dagpengenes  

 højeste beløb.
Stk. 3. Ved beregning af dagpengegivende indtægter efter stk. 1, nr. 2, og  

 stk. 2, medregnes den indtægt, som den sikrede ville have haft i tidsrum, i  

 hvilke 1) det efter en lægelig bedømmelse skønnes nødvendigt, at den sikrede var  

 skånet for arbejde, uden at betingelserne i § 33, stk. 5, er opfyldt, 2) den sikrede har været afskåret fra arbejdsløshedsdagpenge alene på  

 grund af arbejdsløshedskassens regler om ventetid efter indmeldelse.
 Stk. 4. Chefen for sikringsstyrelsen kan tillade, at indtægter, der på  

 grund af bestemmelsen i § 2, stk. 2, ikke er dagpengegivende medtages efter  

 stk. 1, nr. 2, og stk. 2, og at perioder, hvor den sikrede på grund af  

 arbejdsforholdets særlige karakter har måttet ophøre med arbejdet inden 4  

 uger før fødslen, sidestilles med perioder med dagpengegivende indtægt, jfr.  

 stk. 1, nr. 2.
/-- 16. I § 37, 1. pkt. ændres »6 måneder« til: »9  

 måneder«.
--/ § 37. Anmodning om dagpenge ved graviditet og barsel eller adoption skal  

 indgives til det sociale udvalg inden 6 måneder efter fødslen eller  

 modtagelsen af barnet.
Hvis anmodningen ikke er indgivet inden denne frist,  

 bortfalder retten til dagpenge.
/-- 17. I § 41 ophæves stk. 1, 4 og 5.
 Stk. 2 og 3 bliver herefter stk. 1 og 2.
 18. I § 41, stk. 3, der bliver stk. 2, affattes 1. pkt. således:
»Socialministeren fastsætter nærmere regler om beregningen af bidraget for arbejdsgivere, der efter § 11 har frigjort sig fra forpligtelsen til at udbetale dagpenge i arbejdsgiverperioden.«.
--/ § 41. Der oprettes en dagpengefond, hvis midler tilvejebringes ved  

 personlige bidrag, bidrag til den frivillige sikring og bidrag fra  

 arbejdsgivere efter §§ 11 og 13.
Stk. 2. Bidraget til hver af de frivillige sikringer fastsættes af chefen  

 for sikringsstyrelsen i forhold til størrelsen af de sikrede dagpenge.
De  

 samlede bidrag fastsættes således, at de skønnes at dække 3/8 af udgifterne  

 til den frivillige sikring efter henholdsvis §§ 28 og 29.
 Stk. 3. Bidraget for arbejdsgivere, der efter § 11 har frigjort sig for  

 forpligtelsen til at udbetale dagpenge i arbejdsgiverperioden, fastsættes af  

 socialministeren således, at de samlede bidrag skønnes at dække halvdelen af  

 udgifterne, som det sociale udvalg påtager sig ved at overtage forpligtelsen.  

 Bidraget for arbejdsgivere efter § 13 fastsættes af chefen for  

 sikringsstyrelsen således, at de samlede bidrag skønnes at dække alle  

 udgifterne til de af forsikringen omfattede løsarbejdere.
 Stk. 4. Forskellen mellem dagpengefondens indtægter og udgifter overføres  

 til staten.
 Stk. 5. Dagpengefonden bestyres af chefen for sikringsstyrelsen.
/-- 19. I § 42, stk. 1, ændres »Dagpengefonden« til:  

 »Staten«.
--/ § 42. Dagpengefonden refunderer 75 pct. af kommunens samlede udgifter.
 Stk. 2. Socialministeren fastsætter nærmere regler om fremgangsmåden ved  

 refusion af udgifter og om regnskabsaflæggelse og revision.
/-- 20. I § 53, stk. 1, ændres »dagpengefonden« til:  

 »staten«.
--/ § 53. Bidrag til den frivillige sikring og bidrag fra arbejdsgivere efter  

 §§ 11 og 13 indbetales til dagpengefonden efter regler, der fastsættes af  

 chefen for sikringsstyrelsen.
 Stk. 2. Arbejdsgivernes bidrag samt påløbne renter kan inddrives ved  

 udlæg.
/-- 21. I § 58 ændres »§ 31, stk. 1« til: »§ 30« og  

 »§ 34, stk. 1 og 2« til: »§ 34, stk. 1«.
--/ § 58. Socialministeren kan i det omfang, internaionale forpligtelser gør  

 det nødvendigt, fastsætte bestemmelser, der fraviger § 2, stk. 2, § 26, stk.  

 1, § 31, stk. 1, § 33, § 33a, § 34, stk. 1 og 2, § 36 og § 46.
/-- § 2 Lov nr. 572 af 27. oktober 1982 om begrænsning af løn under sygdom ophæves.
Lov nr. 572 af 27. oktober 1982 Lov om begrænsning af løn under sygdom VI MARGRETHE DEN ANDEN, af Guds Nåde Danmarks Dronning, gør vitterligt:
Folketinget har vedtaget og Vi ved Vort samtykke stadfæstet følgende lov:
§ 1. For lønmodtagere, der har ret til fra arbejdsgiveren at få udbetalt løn under sygdom, bortfalder retten til løn for 1. hele fraværsdag i en sygeperiode, dog højst lønnen for 8 timer.
Stk. 2. Yder arbejdsgiveren lønmodtageren kost og logi som en del af lønnen, bevares retten hertil uanset bestemmelsen i stk. 1.
§ 2. Ved tilbagefald på grund af samme sygdom inden for 12 kalenderdage fra og med 1. arbejdsdag efter den første fraværsperiodes udløb finder § 1, stk. 1, ikke anvendelse.
Stk. 2. § 1, stk. 1, finder heller ikke anvendelse i sygdomstilfælde, der er omfattet af en aftale efter § 12 i lov om dagpenge ved sygdom eller fødsel.
Stk. 3. Personer, der pådrager sig en arbejdsskade, som omfattes af lovgivningen om arbejdsskadeforsikring, er undtaget fra bestemmelsen i § 1, stk. 1.
 § 3. Loven træder i kraft den 1. april 1983.
 § 4. Loven gælder ikke på Færøerne og i Grønland.
Givet på Christiansborg slot, den 27. oktober 1982 Under Vor Kongelige Hånd og Segl MARGRETHE R.
