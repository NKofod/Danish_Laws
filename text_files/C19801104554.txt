 Direktoratet skal herved henlede opmærksomheden på, at der i henhold til §  

 8 i Overenskomst af 11. september 1979 vedrørende løn- og arbejdsvilkår for  

 rengøringsassistenter m.fl. i statens tjeneste skal ydes ferie efter  

 ferielovens regler.
Dette har medført, at de ansatte rengøringsassistenter med lønopgørelsen  

 for december 1979 har modtaget angivelse af feriegodtgørelse baseret på den i  

 optjeningsåret 1979 indtjente løn samt 3 procent til dækning af  

 søgnehelligdagsbetaling.
Feriekort samt kort til dækning af  

 søgnehelligdagsbetaling fremsendes primo januar 1980.
Det påhviler fremover lederne af afdelinger og pensioner at påtegne  

 rengøringspersonalets feriekort samt kort for søgnehelligdagsbetaling i  

 forbindelse med afholdelse af ferie i overensstemmelse med de i ferielovens  

 herom fastsatte regler samt for frihed på søgnehelligdage i forbindelse med  

 påske og jul.
Samtidig skal der til løn- og regnskabskontoret med henblik på  

 lønafkortning i ferieperioder samt på søgnehelligdage ske indberetning om det  

 antal timer, i hvilke den pågældende medarbejder holder fri.
 Generelt skal man endvidere gøre opmærksom på, at ansættelse og  

 afskedigelse af rengøringsassistenter skal indberettes til direktoratet (1.  

 kontor plus løn- og regnskabskontoret).
 E.B.
Aage Bang Kriminalforsorgens afdelinger og pensioner.
