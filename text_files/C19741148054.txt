I skrivelse af 12. december 1972 meddelte direktoratet, at tilsynet med  

 kvindelige indsatte i arresthuse, hvor forplejningen sker for statens  

 regning, påhviler arrestforvarerens hustru, og at betalingen for dette  

 arbejde, når belægget er 1-2 kvindelige indsatte, udgør 1 times arbejde pr.  

 dag og når belægget er 3 eller flere, 2 timers arbejde pr. dag.
Timelønnen er  

 den til enhver tid gældende højeste sats for ekstramedhjælpere med tillæg.
 Efter forhandling med Dansk fængselsforbund bestemmer direktoratet, at  

 vederlaget med virkning fra den 1. januar 1975 fastsættes således:
 1-2 kvindelige indsatte honoreres med 2 timer pr. dag.
 3 eller flere kvindelige indsatte honoreres med 4 timer pr. dag.
 Opmærksomheden henledes på, at der ikke kan ydes særskilt betaling til  

 arrestforvarerens hustru for opkald i forbindelse med natlige indsættelser af  

 kvinder.
 E.B.
 Jon Johnsen.
 Samtlige arrestinspektører.
