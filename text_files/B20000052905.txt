Bekendtgørelse om undtagelse fra  

 pligten til anmeldelse af visse behandlinger, som foretages for den  

 offentlige forvaltning I medfør af § 44, stk. 2, og § 44, stk. 4, i  

 lov nr. 429 af 31. maj 2000 om behandling af personoplysninger  

 fastsættes:
Kapitel 1 Almindelige bestemmelser § 1. Denne bekendtgørelse gælder for  

 behandling af personoplysninger, som helt eller delvis foretages ved  

 hjælp af elektronisk databehandling (edb-behandling), og for  

 ikke-elektronisk behandling af personoplysninger, der er eller vil blive  

 indeholdt i et register (manuelt register).
 § 2. Behandlinger, som ikke omfatter oplysninger  

 af fortrolig karakter, er undtaget fra anmeldelsespligten i lov om behandling  

 af personoplysninger § 43.
 Stk. 2. De i stk. 1 nævnte behandlinger kan - uden  

 anmeldelse - tillige omfatte identifikationsoplysninger, herunder  

 personnummer, og oplysninger om betaling til og fra en offentlig myndighed,  

 medmindre der er tale om en behandling som nævnt i lovens § 45,  

 stk. 1.
 § 3. De typer af behandlinger, som er nævnt  

 i denne bekendtgørelses kapitel 2, er endvidere undtaget fra  

 anmeldelsespligten, medmindre behandlingerne er omfattet af lovens § 45,  

 stk. 1.
 Stk. 2. De behandlinger, der er undtaget fra  

 anmeldelsespligten efter stk. 1, kan - uden anmeldelse - tillige omfatte  

 enhver ikke-fortrolig oplysning, identifikationsoplysninger, herunder  

 personnumre, samt oplysninger om betaling til og fra en offentlig myndighed,  

 medmindre der er tale om en behandling som nævnt i lovens § 45,  

 stk. 1.
§ 4. Oplysninger, der er omfattet af de i  

 §§ 2 og 3 nævnte typer af behandlinger, kan overføres til  

 offentlige myndigheder, fysiske personer, virksomheder, foreninger,  

 institutioner eller lignende, hvis behandlingsreglerne i lov om behandling af  

 personoplysninger er opfyldt.
Oplysningerne kan i øvrigt  

 overføres til en databehandler.
 Stk. 2. Den dataansvarlige myndighed skal udarbejde en  

 oversigt over modtagere eller kategorier af modtagere, som oplysningerne kan  

 overføres til.
§ 5. Oplysninger, der er omfattet af de i  

 §§ 2 og 3 nævnte typer af behandlinger, kan opbevares så  

 længe, det er nødvendigt af hensyn til de formål, hvortil  

 oplysningerne behandles.
Oplysningerne skal herefter slettes eller  

 overføres til arkiv efter reglerne i arkivlovgivningen.
 Stk. 2. Den dataansvarlige myndighed skal fastsætte  

 tidspunktet for sletning af oplysningerne og opbevare dokumentation  

 herfor.
 Stk. 3. Den dataansvarlige myndighed skal mindst én  

 gang årligt kontrollere, at der ikke behandles oplysninger, som ikke er  

 nødvendige for at varetage myndighedens opgaver.
Kapitel 2 Behandlingstyper Miljø- og energisystemer § 6. Behandlinger, som foretages i forbindelse med  

 tilsyn og kontrol i henhold til miljø-, naturbeskyttelses-,  

 affaldsdepot-, råstof-, skov-, jagt- og energilovgivningen, og som ikke  

 omfatter andre end følgende oplysninger om erhvervsdrivende, jf. dog  

 § 3, stk. 2:
 1)	Oplysninger om indvinding og forbrug af vand, energi, råvarer,  

 affald eller lignende.
 2)	Oplysninger om miljøsager, miljøgodkendelse,  

 miljøstøtte og øvrige tilskudsordninger, tilladte  

 udledninger, meddelte påbud og forbud eller lignende.
 3)	Oplysninger om foretagne og planlagte prøveudtagninger,  

 herunder analyseresultater, prøvetyper eller lignende.
 4)	Oplysninger om drifts- og forretningsforhold, herunder  

 økonomiske forhold, og antal af ansatte.
Fødevare-, landbrugs- og fiskerisystemer § 7. Behandlinger, som foretages i forbindelse med  

 tilsyn og kontrol i henhold til landbrugs-, fiskeri-, veterinær- og  

 fødevarelovgivningen, og som ikke omfatter andre end følgende  

 oplysninger om erhvervsdrivende, jf. dog § 3, stk. 2:
 1)	Oplysninger om jordbrugsbedrifter, herunder mark, husdyrdrift samt  

 indretningen heraf.
 2)	Oplysninger om fiskerfartøjer, redskaber og fangster.
 3)	Oplysninger om ejerskab af fiskerfartøjer, jordbrugsbedrifter  

 og virksomheder.
 4)	Oplysninger om autorisationer, bevillinger, tilladelser eller  

 lignende.
 5)	Oplysninger om meddelte påbud og forbud eller lignende.
 6)	Oplysninger om foretagne og planlagte prøveudtagninger,  

 herunder kontrol- og analyseresultater, prøvetyper eller lignende.
 7)	Oplysninger om drifts- og forretningsforhold, herunder  

 økonomiske forhold, og antal af ansatte.
Søfartssystemer § 8. Behandlinger, som foretages i forbindelse med  

 tilsyn og kontrol samt ved undersøgelse af søulykker i henhold  

 til søfartslovgivningen, og som ikke omfatter andre end  

 følgende oplysninger om rederen eller skibets besætning, jf. dog  

 § 3, stk. 2:
 1)	Oplysninger om skibe, herunder om deres bygning, tekniske data,  

 udstyr, bemanding og drift.
 2)	Oplysninger om ejerskab af skibe.
 3)	Oplysninger om sønæringsbeviser, fartstilladelser,  

 målebreve, certifikater og lignende.
 4)	Oplysninger om meddelte påbud og forbud eller lignende.
 5)	Oplysninger om afholdte og planlagte syn og undersøgelser af  

 skibe, herunder resultaterne heraf.
Bevillingssystemer § 9. Behandlinger, som foretages i forbindelse med  

 administration af bevillinger m.v. i henhold til told-, skatte-, og  

 afgiftslovgivningen, og som ikke omfatter andre end følgende  

 oplysninger om erhvervsdrivende, jf. dog § 3, stk. 2:
 1)	Oplysninger om autorisationer, bevillinger, tilladelser og  

 sikkerhedsstillelser eller lignende med anførsel af oplysninger til  

 identifikation af bevillingshaver, den givne bevilling eller tilladelse,  

 sikkerhedsstillelse og eventuelt forbrugsregnskab o.lign. pr.  

 bevillingstype.
Personaleadministrationssystemer § 10. Behandlinger, som foretages i forbindelse  

 med administration af personaleforhold.
Behandlingerne kan omfatte  

 følgende oplysninger om personer, der virker eller har virket i  

 offentlig tjeneste eller hverv, jf. dog § 3, stk. 2:
 1)	Oplysninger om sygefravær og sygdomsperioder.
 2)	Oplysninger om begrundelsen for andet fravær fra arbejdet.
 3)	Pensionsforhold.
 4)	Kildeskatteoplysninger.
 5)	Oplysninger om kontonummer, hvortil løn skal anvises.
 6)	Lønindeholdelse, bortset fra oplysninger om begrundelsen for  

 indeholdelsen.
 7)	Oplysninger om fratrædelsesgrund.
Undervisningssystemer § 11. Behandlinger, som foretages i forbindelse  

 med administration og planlægning af undervisning, og som ikke omfatter  

 fortrolige oplysninger om værger og personale og ikke andre end  

 følgende oplysninger om elever, jf. dog § 3,  

 stk. 2:
 1)	Eksamenskarakterer og bedømmelser.
 2)	Oplysninger om sygefravær og sygdomsperioder.
 3)	Oplysninger om begrundelsen for andet fravær end fravær  

 på grund af sygdom.
 4)	Oplysninger om særlige undervisningsforanstaltninger og  

 dispensationer fra undervisning, bortset fra oplysninger om begrundelsen  

 herfor.
Bibliotekssystemer § 12. Behandlinger, som foretages i forbindelse  

 med administration af udlån på biblioteker, og som ikke omfatter  

 andre end følgende oplysninger om låneren, jf. dog § 3,  

 stk. 2:
1)	Oplysninger om låneren og udlånet, hvis forbindelsen  

 mellem de enkelte udlån og låneren slettes snarest og senest 4  

 uger efter udlånets ophør.
Ved udlån efter en særlig  

 serviceordning kan registreringen med lånerens skriftlige samtykke  

 opretholdes i op til 5 år.
 2)	Spærring af lånere, dog uden oplysninger om begrundelsen  

 herfor.
 Beredskabssystemer m.v.
 § 13. Behandlinger, som foretages i forbindelse  

 med administration af tjenestgørende og mobiliseringspligtigt personel  

 i redningsberedskabet, og som ikke omfatter andre end følgende  

 oplysninger, jf. dog § 3, stk. 2:
 1)	Legemlige kendetegn.
 2)	Bedømmelser.
 3)	Tjenstlige forhold.
 § 14. Behandlinger, som foretages i forbindelse  

 med administration af kontrol med brandfarlige bygninger, og som alene  

 indeholder følgende oplysninger om ejeren eller brugeren af bygningen,  

 jf. dog § 3, stk. 2:
 1)	Oplysninger om bygningen, herunder brandmateriel,  

 alarmeringssystemer og lignende.
 2)	Oplysninger om foretagne og planlagte brandsyn.
Offentlige servicesystemer § 15. Behandlinger, som foretages i forbindelse  

 med administration af ordninger vedrørende udbringning af mad, og som  

 ikke omfatter andre end følgende oplysninger om de personer, som  

 indgår i madordningen, jf. dog § 3, stk. 2:
 1)	Institutionsbetegnelse.
 2)	Oplysninger om kost.
 § 16. Behandlinger, som foretages i forbindelse  

 med administration af ventelister til offentlige institutioner m.v., og som  

 ikke indeholder andre end følgende oplysninger om ansøgeren  

 eller barnet, jf. dog § 3, stk. 2:
 1)	Oplysninger om særlige ønsker vedrørende  

 institutionstype, beliggenhed, tidspunkter m.v.
Kapitel 3 Ikrafttræden § 17. Bekendtgørelsen træder i kraft  

 den 1. juli 2000.
