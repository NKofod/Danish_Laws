 Før en producerende virksomhed anvender e-mærkning på færdigpakninger,  

 skal der senest 6 uger forinden fremsendes anmeldelse herom til  

 Justervæsenet, Amager Boulevard 115, 2300 København S.
 Anmeldelsen skal indeholde oplysninger om:
Varearter Deklarerede nettovægte Fyldeliniers udformning Gennemsnitstaravægte og standardafvigelser Gennemsnitsnettovægte og standardafvigelser Aktuelle vejeresultater Forslag til tilstræbt gennemsnitsnettovægt Forslag til nettovægtkontrol under produktion Forslag til dokumentation Forslag til etikette I særlige tilfælde kan yderligere oplysninger være nødvendige.
Forklarende bemærkninger Angivelsen af vareart giver mulighed for at skønne, hvilken nøjagtighed  

 færdigpakninger kan fyldes med.
 Deklareret nettovægt fastlægger negativ tolerance.
Fyldelinier kan udformes på mange forskellige måder.
Beskrivelsen må være  

 så udførlig, at der kan tilrettelægges kontrolmetoder, som sikrer, at  

 systematiske fejlfyldninger afsløres.
 Aktuelle vejeresultater, gennemsnitstara- og nettovægte samt  

 standardafvigelser herfor er nødvendige værdier at kende for at tilrettelægge  

 en tilstrækkelig kontrolprocedure under produktion.
Ved den tilstræbte gennemsnitsnettovægt forstås den nettovægt, der under  

 fyldeprocessen vil blive tilstræbt anvendt.
Denne vægt er ligeledes afgørende  

 for tilrettelæggelsen af en tilstrækkelig kontrolprocedure under produktion.
Anvendelsen af e-mærket kræver, at den producerende virksomhed kan dokumentere, at en godkendt kontrolprocedure under produktion er blevet gennemført.
Etiketten skal være forsynet med nettoindholdsangivelse med nærmere  

 fastsatte typestørrelser samt et specielt udformet e af mindst 3 mm's højde,  

 som skal være anbragt i samme synsfelt som nettoindholdsangivelsen.
Se  

 cirkulære nr. 1 tillæg 1.
