 I medfør af lov nr. 55 af 27. marts 1903 om foranstaltninger mod  

 udbredelse af rustsvampe, jfr. lov nr. 170 af 1. april 1921 om nævnte lovs  

 indførelse i de sønderjydske landsdele, og lov nr. 121 af 12. april 1957 om  

 bekæmpelse af farlige plantesygdomme og skadedyr, fastsættes:
 § 1.  Berberisbuske (arter og varieteter af slægten  

Berberis ) samt  Mahoberberis neubertii  Schneid. må kun findes  

 i botaniske haver, knyttet til universiteter og højere læreranstalter, samt  

 på arealer, knyttet til statens plantepatologiske forsøg.
 § 2.  Så længe modtagelighed for sortrust (  

Puccinia graminis Pers. ) ikke er påvist hos nedennævnte arter og  

 varieteter, undtages disse fra det i § 1 nævnte forbud, for så vidt de ikke  

 er podet på  Berberis vulgaris L. eller andet rustmodtageligt  

 underlag:
 Berberis aggregata Schneid.
 Berberis dictyophylla Franch.
 Berberis koreana Palib.
Berberis rubrostilla Chittenden Berberis Wilsonii Hemsl. et Wils.
Berberis parvifolia Sprague Berberis »polyantha« (B. prattii Hemsl.) Berberis thunbergii D.
C.
 Alle stedsegrønne arter (undtagen Mahoberberis neubertii Schneid).
 § 3.  Statens plantetilsyn skal når som helst og hvor  

 som helst have adgang til private og offentlige haver, marker og andre  

 arealer - dyrkede eller udyrkede-, hvor Berberis af enhver art vides eller  

 kan formodes at forekomme, for at undersøge, hvorvidt sådanne planter findes  

 i vedkommende have, mark osv.
 § 4.  Såfremt statens plantetilsyn konstaterer  

 ulovlige Berberis, skal tilsynet pålægge ejeren af disse at fjerne sådanne  

 Berberis inden 14 dage.
 Stk. 2.  Undlader en ejer at efterkomme påbud om  

 fjernelse af ulovlige Berberis, kan statens plantetilsyn lade arbejdet udføre  

 på vedkommendes bekostning.
 § 5.  Overtrædelse af denne bekendtgørelse straffes  

 med bøde i medfør af i lov nr. 121 af 12. april 1957.
 § 6.  Bekendtgørelsen træder i kraft den 1. juli 1969.
 Stk. 2.  Bekendtgørelse nr. 27 af 11. februar 1953 om  

 foranstaltninger til bekæmpelse af sortrust ophæves.
 Landbrugsministeriet, den 23. maj 1969.
 Peter Larsen.
 /Halvor Skov.
