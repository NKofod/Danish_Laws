MÅLETEKNISK DIREKTIV  

 Certifikater for måleudstyrs overensstemmelse  

 med OIML-Rekommandationer  

 (MDIR 20.05-03, udg. 7) I medfør af §10, stk. 1 og 3, og §§ 11,12,13 og 14 i lov om  

 erhvervsfremme, jf. lovbekendtgørelse nr. 724 af 4. september 1995,  

 fastsættes:
1.	Formål Til brug for eksport af måleinstrumenter, måleapparater  

 o.l. kan fabrikanten på begæring få udstedt certifikater  

 på et måleudstyrs overensstemmelse med kravene i OIML's (den  

 Internationale Organisation for Legal (retslig) Metrologi) rekommandationer i  

 henhold til følgende bestemmelser.
Et certifikat udstedes af  

 Erhvervsfremme Styrelsen i henhold til den relevante rekommandation for  

 måleinstrumentet/udstyret.
En liste over de rekommandationer, som der  

 kan udstedes certifikater efter, er givet i Bilag 1.
2.	Ansøgning Ansøgning om OIML-overensstemmelsescertifikat skal sendes  

 til:
Erhvervsfremme Styrelsen Internationale Tekniske Handelsvilkår Tagensvej 137 2200  København N Ansøgninger skal indeholde alle nødvendige oplysninger  

 for vurdering af omhandlede instrument herunder:
 -	Fabrikantens navn, adresse mv.
 -	Et udsagn om at der ikke er fremsendt ansøgning til anden  

 side.
 -	Beskrivelse af udstyret til identifikation af det som en  

 særlig type, samt alle informationer med relation til  

 prøvning.
 -	Beskrivelse af  udstyrets virkemåde, betjening mv.
 -	Resultater fra prøvninger.
3.	Procedure 3.1 Prøvning Typeprøvning foretages som akkrediteret prøvning af  

 laboratorier, der har fornøden akkreditering fra Dansk Akkreditering  

 (DANAK). På begæring af ansøger, vil der blive taget hensyn til prøvninger, som den  

 pågældende instrumenttype har været underkastet hos den kompetente  

 myndighed i en anden EF-medlemsstat, når resultater fra disse  

 prøvninger stilles til rådighed for styrelsen.
3.2 Udstedelse af certifikat Når styrelsen ved vurdering af ansøgningen samt den  

 tilhørende typeprøvningsrapport har fundet, at instrumentet  

 opfylder OIML-rekommandationens krav, sendes et tilbud om  

 OIML-certifikatudstedelse til ansøger.
Tilbuddet har form af et udkast  

 til OIML-certifikat udformet efter retningslinierne beskrevet i pkt. 4.  

 Når ansøger har godkendt attestudkastet vil det endelige  

 certifikat blive udstedt.
3.3 Registrering af certifikat Styrelsen sender en kopi af det udstedte certifikat til OIML´s  

 sekretariat i Frankrig (BIML), der foretager en registrering af certifikatet.  

 BIML opkræver en registreringsafgift hos ansøger.
4.	Certifikat Certifikatet udstedes på engelsk og/eller fransk som anvist i  

 vedføjede model (Bilag 2) af OIML-CERTIFICATE OF CONFORMITY Certifikatet skal bl.a indeholde følgende  

 oplysninger:
a.
Entydigt reference og identifikationsnummer.
Nummeret er  

 sammensat som det fremgår af følgende eksempel:
Reference nr. " R76/1992-DK-93.14", som repræsenterer det 14. certifikat udstedt i 1993 i  

 medlemsstaten med kode DK (Danmark) for de instrumenter, der er dækket  

 af rekommandation R76, udgave 1992.
b.
Styrelsens navn og adresse.
c.
Ansøgers navn og adresse d.
Fabrikantens navn og adresse.
e.
Identifikation af måleinstrumentet (benævnelse,  

 type, fabrikationsnummer m.v.).
f.
Nummer og udgivelsesdato på  

 OIML-rekommandationen.
g.
Nummer på den akkrediterede  

 typeprøvningsrapport.
h.
Dato og underskrift af underskriftsberettigede for  

 styrelsen.
5. 	Gebyrer Omkostninger i forbindelse med udstedelse af OIML-certifikater  

 påhviler ansøgeren:
 -	Det laboratorium, der har udført typeprøvningen,  

 opkræver beløbet direkte hos ansøger.
 -	Styrelsen vil opkræve alle omkostninger i forbindelse med  

 vurdering, certifikatudformning og administration hos ansøger.
 -	Gebyr for registrering hos BIML vil ansøger skulle betale  

 direkte til BIML.
6.	Tilbagekaldelse af certifikater Styrelsen er forpligtet til uden forsinkelse af tage skridt til at  

 tilbagekalde eller korrigere udstedte certifikater, dersom en  

 efterfølgende kontrol af grundlaget for certifikaterne viser fejl i  

 prøvningsresultaterne mv.
7.	Ikrafttræden Dette måletekniske direktiv træder i kraft den 15.03.1997.  

 Samtidig ophæves MDIR nr. 20.05-03, udg. 6.
P.
Claudi Johansen Reference dokument: "OIML certificate system for measuring  

 							 				instruments". First edition.  

 1991.01.01.
Bilag 1 Liste over OIML rekommandationer, som er godkendt til  

 OIML-certifikatudstedelse R31		Diaphragm gas meters R51		Automatic catchweighing instruments.
R60		Metrological regulation for load cells R61		Automatic gravimetric filling instruments R76		Nonautomatic weighing instruments R97		Barometers R98		High-precision line measures of length.
