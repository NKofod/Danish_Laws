E.F.1 Anparter E.F.2 Kommanditister E.F.3 Leasing E.F.1 Anparter E.F.1.1 Historiske træk af leasing-, anparts- og mindre  

 udlejningsvirksomheder Forud for gennemførelsen af beskatningsreglerne for personer med anparts-  

 og udlejningsvirksomheder eksisterede en række værnsregler, herunder  

 afskrivningslovens leasingregler i afsnit VA samt afskrivningslovens § 15A om  

 almindelig indkomstbeskatning af fortjeneste eller tab ved afhændelse af  

 skibe eller skibsanparter ved virksomhedsophør.
E.F.1.1.1 Leasing Ved lov nr. 576 af 15. dec. 1983 gennemførtes de første særlige regler,  

 der begrænsede fradragsretten for visse personer (leasing).
Juridisk er der ingen forskel på leje og leasing.
Leasingreglerne omfatter  

 derfor både aftaler, som man i almindelig sprogbrug vil karakterisere som  

 leje, og de aftaler, der normalt benævnes leasing.
Ved lovændringen blev der lagt vægt på, at de gunstige afskrivningsregler  

 er tiltænkt erhvervslivet som et vigtigt incitament til at investere i  

 produktionsmidler og derved øge produktion og beskæftigelse.
Man fandt det  

 derimod ikke rimeligt, at de fordele, som de pristalsregulerede afskrivninger  

 medfører, blev forøget ved, at de som led i et leasingarrangement blev  

 overdraget til passive investorer med høj marginalskat, samtidig med at  

 brugsretten til aktiverne i kraft af lejeforhold tillægges andre skatteydere,  

 for hvilke skatteværdien af fradragene ville være lavere.
 Overførsel af afskrivningsgrundlaget træder mest tydeligt frem i tilfælde  

 af sale and lease back, hvor en ejer sælger det pågældende aktiv og herefter  

 lejer dette af den ny ejer, jf. nærmere ligningsvejledningen 1990, V1.
 Efter leasingreglerne var der dels ingen adgang til at pristalsregulere  

 anskaffelsessummen for nærmere afgrænsede aktiver, der udlejes, dels ingen  

 mulighed for løbende at foretage afskrivninger.
Nogle af de konstruktioner, som det var hensigten at hindre med  

 gennemførselsen af leasingreglerne, har dog kunnet gennemføres under lidt  

 ændrede former.
Man har derfor ikke fundet grundlag for at opretholde disse  

 regler efter gennemførelsen af anpartslov nr. 388 af 7. juni 1989.  

 Leasingreglerne blev derfor ophævet ved anpartslovens § 5, nr. 2, med  

 virkning for aktiver, der anskaffes den 12. maj 1989 eller senere.
E.F.1.1.2 AL § 15A For så vidt angår reglerne om beskatning ved salg af skibe blev der ved  

 lov nr. 285 af 9. juni 1971 i § 15A gennemført en ændring af beskatningen af  

 fortjeneste ved afståelse af skibe og skibsanparter ved virksomhedsophør.  

 Formålet var at reducere de skattemæssige fordele ved investering i skibe.
 Efter lovændringen skulle fortjeneste eller tab ved afhændelse af skibe  

 eller skibsanparter ved virksomhedsophør efter AL § 15A medregnes til  

 skattepligtig almindelig indkomst, såfremt afhændelsen skete mindre end 5 år  

 efter anskaffelsestidspunktet.
 Ophævelsen af AL § 15A, jf. anpartslovens § 5, nr. 1, medfører, at  

 fortjeneste eller tab ved afhændelse af skibe eller skibsanparter den 12. maj  

 1989 eller senere er særlig indkomst.
E.F.1.1.3 Lov nr. 388 af 7. juni 1989 (Anparter) Ved "anpartsloven", der blev vedtaget den 2. juni 1989, blev  

 også visse mindre udlejningsvirksomheder med under 11 skattepligtige personer  

 som ejere omfattet af de nye regler.
Hovedreglen i anpartsindgrebet findes i  

 personskattelovens § 4, stk. 1, nr. 10 (egentlig anpartsvirksomhed), der  

 omfatter indkomst fra selvstændig erhvervsvirksomhed med flere end 10 ejere.
 I øvrigt er anpartsvirksomhed kendetegnet ved, at et større antal  

 investorer går sammen om anskaffelse af et aktiv til erhvervsmæssig brug.  

 Deltagerne i en anpartsvirksomhed er som oftest organiseret i et  

 interessentskab eller i et kommanditselskab.
 Bestemmelserne for mindre udlejningsvirksomheder findes i  

 personskattelovens § 4, stk. 1, nr. 12 og 13.
 Formålet med loven var at fjerne de skattemæsige fordele ved  

 anpartsinvestering, og dermed fjerne incitamentet til at investere i  

 anparter, herunder eksempelvis anskaffelse og udlejning af containere,  

 EDB-udstyr, vindmøller, lystbåde samt afskrivningsberettigede bygninger,  

 skibe o.l.
Lovens formål søges opnået ved at beskatte indkomst fra  

 anpartsvirksomheder, som skattepligtige personer (ejere) anskaffer den 12.  

 maj 1989 eller senere som kapitalindkomst.
Endvidere kan et underskud fra  

 anpartsvirksomheden ikke modregnes i anden indkomst hos den skattepligtige,  

 men kan kun fremføres til modregning i senere positiv indkomst fra samme  

 virksomhed.
Underskudsbegrænsning gælder dog ikke for så vidt angår indkomst  

 fra skibsvirksomhed, hvor skibsprojektet er godkendt af Industriministeren.  

 Endvidere kan virksomhedsskatteordningen ikke anvendes på indkomst fra  

 anpartsvirksomheder.
 Anpartsloven ophævede bl.a. afskrivningslovens afsnit VA  

 (leasingreglerne).
 Loven trådte i kraft den 12. maj 1989.
E.F.1.1.4 Lov nr. 364 af 6. juni 1991 (Mindre udlejningsvirksomheder) Formålet med lov nr. 364 af 6.juni 1991 om ændring af forskellige  

 skattelove (Mindre udlejningsvirksomheder mv.), der blev vedtaget den 28. maj  

 1991, er at foretage visse justeringer af de bestemmelser der blev gennemført  

 ved anpartsloven i 1989.
Lovforslaget blev fremsat, fordi udlejningsbestemmelserne i  

 personskattelovens § 4, stk. 1, nr. 12 og 13 havde vist sig vanskelige at  

 administrere for de skattepligtige og vanskelige at kontrollere for  

 skattemyndighederne.
Det blev endvidere fremført, at bestemmelserne var for  

 vidtgående og intet havde at gøre med den form for investering i  

 anpartsprojekter, som det havde været hensigten at ramme med  

 anpartsindgrebet.
Der blev særligt peget på, at den økonomisk rationelle og  

 hensigtsmæssige administration af udlejning af f.eks. afskrivningsberettiget  

 fast ejendom, der egner sig til den store drift på grund af EDB-anvendelse,  

 blev besværliggjort med bestemmelsen i § 4, stk. 1, nr. 12 (formidling og  

 administration af udlejning).
 Der blev endvidere peget på, at udlejning til landets store lejere blev  

 vanskeliggjort ved indførelse af § 4, stk. 1, nr. 13 (udlejning til samme  

 lejer).
 De væsentligste ændringer vedrører personskattelovens § 4, stk. 1, nr. 12  

 og 13.
Sigtet med bestemmelserne i PSL § 4, stk. 1, nr. 12 og 13, er, at omfatte  

 tilfælde, hvor en skattepligtig persons anskaffelse og udlejning af aktiver  

 udgør en del af et fælles udlejningsprojekt for flere end 10 personer.
Ikke  

 afskrivningsberettiget fast ejendom - som f.eks. parcelhuse og sommerhuse -  

 er helt undtaget fra bestemmelserne.
I bestemmelsen i PSL § 4, stk. 1, nr. 12, er der optaget en  

 dispensationsbestemmelse, hvorefter Ligningsrådet kan tillade, at reglen ikke  

 skal anvendes, når det efter rådets skøn må anses for godtgjort, at  

 udlejningen ikke udgør en del af en fælles udlejning for ejerne.
For aktiver,  

 der er anskaffet den 30. april 1992 eller senere, kan der kun gives  

 dispensation for afskrivningsberettiget fast ejendom og inventar heri, når  

 det efter rådets skøn må anses for godtgjort, at udlejningen ikke udgår en  

 del af en fælles udlejning for ejerne og omstændighederne i øvrigt taler  

 derfor, jf.
PSL § 4, stk. 1, nr. 12 som ændret ved lov nr. 492 af 24. juni  

 1992 og ndf. under E.F.1.4.5. * Begrebet "fælles udlejning" efter personskattelovens § 4, stk.  

 1, nr. 12 og 13 er i et vist omfang beslægtet med den tidligere gældende  

 regel i afskrivningslovens § 34A, stk. 3, hvorefter aktiver, der via anden  

 virksomhed (mellemmand) indgår som led i en "fælles  

 udlejningsvirksomhed", er omfattet af leasingreglerne.
 I øvrigt er begrebet fælles udlejning ikke nærmere defineret i lovteksten,  

 og i lovmotiverne er der kun anført de klare tilfælde, hvornår udlejning  

 anses at være sket som led i en fælles udlejning, og hvornår udlejning ikke  

 anses at være sket som led i en fælles udlejning.
E.F.1.2 Almindelige bemærkninger Ved lov nr. 388 af 7. juni 1989 om ændring af forskellige skattelove  

 (anpartsloven) og lov nr. 364 af 6. juni 1991 om ændring af forskellige  

 skattelove (Mindre udlejningsvirksomheder mv.) og lov nr. 492 af 24. juni  

 1992 er der gennemført ændringer af en række skattelove.
Det drejer sig om  

 PSL, VSL, LL, SKL, AL, investeringsfondsloven og etableringskontoloven.
Til  

 lov nr. 388 af 7. juni 1989 knytter sig Skatteministeriets cirkulære af 22.  

 jan. 1990 om lov om ændring af forskellige skattelove (Anparter). Til lov nr.  

 364 af 6. juni 1991 knytter sig Skd.cirk.nr. 198 af 4. dec. 1991.
Lovene har virkning for indkomst fra selvstændig erhvervsvirksomhed, når  

 den skattepligtige anskaffer virksomheden den 12. maj 1989 eller senere, *  

 jf. nærmere herom under E.F.1.10. * Indkomsten er i følgende tilfælde undergivet anpartsreglerne:
 1) Selvstændig erhvervsvirksomhed med mere end 10 ejere, når den  

 skattepligtige ikke deltager i virksomhedens drift i væsentligt omfang, jf.  

 PSL § 4, stk. 1, nr. 10.
 2) Udlejning af andre aktiver end ikke afskrivningsberettiget fast ejendom  

 og inventar heri uanset antal ejere, når formidling eller administration af  

 udlejning varetages af en anden virksomhed for flere end 10 personer og den  

 skattepligtige ikke deltager i virksomhedens drift i væsentligt omfang.
Ligningsrådet kan tillade, at denne regel ikke skal anvendes, når det  

 efter rådets skøn må anses for godtgjort, at udlejningen ikke udgør en del af  

 fælles udlejning for ejerne, jf.
PSL § 4, stk. 1, nr. 12, som ændret ved lov  

 nr. 492 af 24.juni 1992 med virkning for aktiver anskaffet den 30. april 1992  

 eller senere.
 3) Udlejning af andre aktiver end ikke afskrivningsberettiget fast ejendom  

 og inventar heri uanset antal ejere, når flere end 10 personer som led i en  

 fælles udlejning udlejer aktiver til samme lejer.
 Dette gælder dog ikke, når den skattepligtige deltager i virksomhedens  

 drift i væsentligt omfang eller ved udlejning af aktiver til privat  

 benyttelse, jf. § 4, stk. 1, nr. 13 og § 4, stk. 5.
 Indkomst fra en virksomhed omfattet af pkt. 1-3 beskattes som  

 kapitalindkomst.
 Et underskud fra en virksomhed omfattet af pkt. 1-3 kan ikke modregnes i  

 anden positiv almindelig eller særlig indkomst hos den skattepligtige for det  

 pågældende indkomstår, men alene fremføres til modregning i senere positiv  

 indkomst fra samme virksomhed.
Dette gælder dog ikke indkomst fra skibsvirksomhed, når industriministeren  

 har godkendt skibsprojektet, jf.
PSL § 13, stk. 6.
 Virksomhedsordningen kan ikke anvendes på indkomst fra en virksomhed  

 omfattet af pkt. 1-3. Se dog de særlige overgangsregler under afsnit  

 E.F.1.11.1.
Udlejningsbegreb -lejeaftaler contra andre aftaler I modsætning til begrebet formidling og administration af udlejning af  

 aktiver samt udlejning af aktiver til samme lejer, som er beskrevet under  

 E.F.1.3.1. og 1.4.2., giver bestemmelserne i PSL § 4, stk. 1, nr. 12 og 13,  

 lovens motiver samt cirkulære nr. 15 af 22. jan. 1990 ingen definition på,  

 hvornår der foreligger en aftale om udlejning af aktiver eller en nærmere  

 afgrænsning af udlejningsbegrebet i forhold til andre aftaler, som  

 skattepligtige personer indgår med trediemand.
 Ved leje forstås i almindelighed, at ejeren af løsøre eller fast ejendom  

 overlader denne til en andens brug mod vederlag.
 Aftaler om tjenesteydelser, vareleverancer, bestyrer- og  

 managementkontrakter er i almindelighed ikke omfattet af lejebegrebet.
 Bestemmelserne i nr. 12 og 13 undtager alene udlejning af ikke  

 afskrivningsberettiget fast ejendom og inventar heri samt udlejning af andre  

 aktiver, når den skattepligtige deltager i virksomhedens drift i væsentligt  

 omfang, samt for så vidt angår PSL § 4, stk. 5, jf. stk. 1, nr. 13, udlejning  

 af aktiver til privat benyttelse.
 Det må herudover bero på en konkret bedømmelse, om en aftales samtlige  

 vilkår og konkrete indhold i en given udlejningssituation vil kunne  

 karakteriseres som en udlejning af et aktiv efter bestemmelserne eller om  

 aftalen enten direkte er undtaget fra anpartsindgrebet eller helt eller  

 overvejende vil kunne betegnes som en aftale om tjenesteydelser, leverancer  

 o.l., der falder udenfor anpartsbestemmelsernes udlejningsbegreb.
 I følgende to tilfælde har Ligningsrådet som bindende forhåndsbesked taget  

 stilling til sondringen mellem lejeaftaler og andre aftaler:
Et partrederis påtænkte udlejning af skib med egen besætning på  

 timecharter basis, formidlet og administreret ved bestyrende reder, kunne  

 sidestilles med salg af tjenesteydelser o.l.
De påtænkte fragtaftaler mellem  

 befragterne (lejerne) og bortfragteren (partrederiet) kunne således ikke  

 anses for omfattet af PSL § 4, stk. 1, nr. 12, TOLD*SKAT Nyt 1991.22.1297  

 (T&S) Udlejning af afskrivningsberettigede skibe på bare-boat basis vil  

 derimod kunne henføres til udlejningsbegrebet efter bestemmelserne i nr. 12  

 og 13.
 Et antal kommanditselskaber, der i 1989 påtænkte at etablere  

 vindmølledrift i USA fandtes uanset administrationsformen ikke at drive  

 udlejningsvirksomhed med vindmøller, hvorimod selskaberne blev anset som  

 leverandører af den producerede el, Skat 1990.2.148 (T&S).
E.F.1.3 PSL § 4, stk. 1, nr. 10 PSL § 4, stk. 1, nr. 10, er med lovændringen indholdsmæssigt ændret  

 væsentligt.
Efter den hidtidige affattelse af bestemmelsen blev kun indkomst  

 fra skibsvirksomhed, der var den skattepligtiges bierhverv, beskattet som  

 kapitalindkomst.
Efter den nye affattelse af bestemmelsen omfattes indkomst  

 fra selvstændig erhvervsvirksomhed, når antallet af ejere af virksomheden er  

 større end 10, og den skattepligtige ikke deltager i virksomhedens drift i  

 væsentlig omfang.
Indkomst fra selvstændig skibsvirksomhed, der er den skattepligtiges  

 bierhverv, har som anført været omfattet af den hidtil gældende bestemmelse i  

 PSL § 4, stk. 1, nr. 10. Indkomst fra sådanne igangværende  

 biskibsvirksomheder beskattes fortsat som kapitalindkomst efter de hidtidige  

 regler.
Indkomst fra skibsvirksomhed med 10 ejere eller derunder, anskaffet  

 den 12. maj 1989 eller senere, beskattes som personlig indkomst.
E.F.1.3.1 Ejerantal Alle ejere, herunder også selskaber, institutioner, fonde o.lign., indgår  

 ved opgørelsen af antallet af ejere af en virksomhed.
Et kommanditselskab med  

 10 kommanditister som ejere og hvori komplementaren ikke har andel i  

 kommanditselskabets indkomst og formue samt likvidationsprovenu, anses for at  

 have 10 ejere efter bestemmelsen.
 I en virksomhed, der ejes af f.eks. 10 selskaber og 1 skattepligtig  

 person, der ikke i væsentligt omfang deltager i virksomhedens drift, er  

 personen omfattet af bestemmelsen, idet virksomheden har flere end 10 ejere.  

 Selskaberne berøres derimod ikke af bestemmelsen.
Koncernforbundne selskaber anses almindeligvis for forskellige ejere efter  

 bestemmelsen.
Se i øvrigt Skat 1990.2.148. (T&S).
Reglerne finder herefter anvendelse, hvis virksomheden i hele indkomståret  

 eller i en del af dette har haft flere end 10 ejere.
Har der imidlertid kun  

 forbigående, tilfældigt eller utilsigtet i kun en kortvarig periode af  

 indkomståret været flere end 10 ejere af virksomheden, anses virksomheden for  

 at have haft 10 ejere eller derunder for hele indkomståret.
Afgørelse heraf  

 foretages ved ligningen.
 Både betingelsen om ejerantal og betingelsen om uvæsentlig arbejdsindsats  

 skal være opfyldt, for at indkomsten fra virksomheden er omfattet af  

 anpartsreglerne.
E.F.1.3.2 Arbejdsindsats Betingelsen om arbejdsindsats gælder den enkelte skattepligtige.
I en  

 virksomhed med f.eks. 11 skattepligtige personer som ejere, hvoraf de 6 ikke  

 deltager i væsentligt omfang i virksomhedens drift, medens de 5 deltager i  

 væsentligt omfang, er kun de 6 passive personer, men ikke de 5 aktive  

 personer omfattet af anpartsreglerne.
 Hvis en virksomhed med 10 ejere, der alle deltager i uvæsentlig omfang  

 eller slet ikke deltager i virksomhedens drift, optager en 11.ejer af  

 virksomheden, der ligeledes deltager i uvæsentligt omfang eller slet ikke  

 deltager i virksomhedens drift, bliver alle ejere omfattet af bestemmelsen.  

 Deltager de 10 ejere af virksomheden derimod i væsentligt omfang i  

 virksomhedens drift, medens den nye 11.ejer deltager i uvæsentligt omfang,  

 omfattes kun den 11.ejer af bestemmelsen.
Ved afgørelsen af, om arbejdsindsatsen er væsentlig, finder den praksis,  

 der anvendes ved afgørelsen af, om investeringsfondshenlæggelser og  

 etableringskontoindskud kan anvendes til forlods afskrivning, tilsvarende  

 anvendelse.
Se nærmere herom E.D.1.5.1 og 2.5.3.
E.F.1.4 PSL § 4, stk. 1, nr. 12 PSL § 4, stk. 1, nr. 12, omfatter indkomst fra udlejning af andre aktiver  

 end ikke afskrivningsberettiget fast ejendom og inventar heri uanset antal  

 ejere, når formidling eller administration af udlejning varetages af en anden  

 virksomhed for flere end 10 personer.
 Har aktivet flere end 10 personer som ejere, er disse allerede omfattet af  

 § 4, stk. 1, nr. 10.
Personkreds Kun skattepligtige personers udlejning medregnes ved afgørelse af, om der  

 foreligger udlejning af aktiver for flere end 10 personer.
Ikke  

 skattepligtige personer indgår dermed ikke.
Afgørende for, om indkomsten fra udlejningen er omfattet af nr. 12, 1.  

 pkt., er kun antallet af skattepligtige personer, der udlejer gennem den  

 virksomhed, der varetager formidling eller administration af udlejning.
Det  

 er ikke en betingelse, at de enkelte ejere samarbejder om deres udlejning.  

 Ved afgørelse af, om en virksomhed varetager formidling eller administration  

 af udlejning for flere end 10 personer, indgår kun skattepligtige personers  

 udlejning af aktiver, som er omfattet af bestemmelsen, dvs. lejeaftaler  

 formidlet eller administreret af en anden virksomhed den 12. maj 1989 eller  

 senere.
Arbejdsindsats Bestemmelsen finder ikke anvendelse, hvis den skattepligtige deltager i  

 udlejningsvirksomhedens drift i væsentligt omfang.
Ved afgørelsen af om  

 arbejdsindsatsen er væsentligt forudsættes samme praksis som beskrevet  

 ovenfor under E.F.1.3.2. vedrørende PSL § 4, stk. 1, nr. 10.
Andre aktiver end ikke afskrivningsberettiget fastejendom Bestemmelsen i PSL § 4, stk. 1, nr. 12, 1. pkt. omfatter andre aktiver end  

 ikke afskrivningsberettiget fast ejendom, som f.eks. afskrivningsberettiget  

 fast ejendom, containere, edb-anlæg, biler, entreprenør-, kontor- og  

 industrimaskiner.
 Om afgrænsningen af lejeaftaler i forhold til andre aftaler, som ikke  

 direkte er undtaget fra bestemmelsen i nr. 12, se F 1.2. samt eksempelvis  

 Skat 1990.2.148 (T&S) og TOLD*SKAT Nyt 1991.22.1297 (T&S).
 Udlejning af ikke afskrivningsberettiget fast ejendom er undtaget.  

 Indkomst mv. hidrørende fra udlejning af parcelhuse og sommerhuse gennem en  

 anden virksomhed er således ikke omfattet af bestemmelsen.
Afskrivningslovens bestemmelser om, hvilke bygninger der er  

 afskrivningsberettigede, finder som hovedregel anvendelse ved afgørelsen af,  

 om der er tale om afskrivningsberettiget fast ejendom.
Den faste ejendom  

 omfatter både selve bygningen, inventaret og installationer heri.
Ved samlet udlejning af en ejendom, hvoraf kun en del af ejendommen er  

 afskrivningsberettiget, f.eks. forretningslokaler, medens den resterende del  

 ikke er afskrivningsberettiget, f.eks. lejligheder til beboelse, er det kun  

 indtægten fra den afskrivningsberettigede del, der er omfattet af  

 bestemmelsen.
Ved fordeling af ejendommens etageareal finder AL § 20  

 tilsvarende anvendelse.
E.F.1.4.1 Etablering og drift af udlejning Bestemmelsen i PSL § 4, stk. 1, nr. 12 omfatter både etablering  

 (formidling) og den efterfølgende drift (administration) af udlejningen.
Formidling Formidling af udlejning kan bestå i, at f.eks. en ejendomsmægler, advokat  

 eller et udlejningsbureau formidler udlejning af et aktiv for ejeren ved  

 annoncering efter lejere, udfærdigelse af lejekontrakt eller lignende.
 Landsskatteretten stadfæstede en bindende forhåndsbesked, hvor  

 Ligningsrådet fandt, at en bådejers udlejning gennem en bådagents  

 elektroniske bookingsystem eller via en udlejningsdatabase, som bådejeren var  

 tilsluttet, var omfattet af bestemmelsen i PSL § 4, stk. 1, nr. 12, t&s  

 nyt 1991.2.82. (lsr.).
Administration Administrationen af udlejningen kan f.eks. bestå i opkrævning af leje,  

 udarbejdelse af budget og regnskab for udlejningsvirksomheden samt anden  

 administration.
Er der indgået f.eks. en managementkontrakt, vil der i de  

 almindelige tilfælde foreligge administration af udlejning.
En virksomhed,  

 der alene udarbejder et regnskab for en udlejningsvirksomhed kan normalt ikke  

 anses for en virksomhed, der varetager administration ved udlejning, der  

 omfattes af bestemmelsen.
 Formidling eller administration af fremleje er også omfattet af  

 bestemmelsen.
 Rådgivning eller lignende i forbindelse med enkelte punkter i lejeaftalen  

 f.eks. om varsling af lejeforhøjelse eller bistand ved generalforsamling, der  

 ydes ejeren af en anden virksomhed, f.eks. advokat- eller  

 revisionsvirksomhed, kan ikke i sig selv anses for en formidling eller  

 administration af udlejning, der er omfattet af bestemmelsen.
 Indkomsten fra udlejningen er omfattet af bestemmelsen, når enten den  

 egentlige formidling af udlejningen eller den løbende administration af  

 udlejningen varetages af en anden virksomhed.
 Bestemmelsen omfatter tilfælde, hvor ejeren selv finder en lejer til  

 aktivet og indgår en lejekontrakt direkte med lejeren, når udlejningen  

 herefter administreres af en anden virksomhed for flere end 10 personer.
Ligeledes er de tilfælde omfattet, hvor indgåelse af lejemålet sker gennem  

 formidler, selv om den løbende administration af udlejningen herefter  

 varetages af ejeren selv.
Indkomsten fra udlejningen er i disse tilfælde kun  

 omfattet af bestemmelsen for det indkomstår, hvori formidlingen finder sted.
En virksomhed, der forestår formidling af salg af aktiver, anses for en  

 virksomhed, der formidler udlejning af aktiver, såfremt der til salget er  

 knyttet en ny lejeaftale, hvis virkning er afhængig af salget.
Hvis der til  

 salget af aktiver er knyttet en lejeaftale med den tidligere ejer, vil der  

 normalt altid foreligge en sådan ny aftale, dvs., at der foruden aftale om  

 salgsformidling også foreligger aftale om formidling af udlejning.
 Ejerne bliver derimod ikke omfattet af nr.12, når eksempelvis en  

 ejendomsmægler kun formidler salget af en afskrivningsberettiget ejendom og  

 ejerne selv finder lejere til ejendommen og endvidere selv varetager  

 administrationen af udlejningen.
Bestemmelsen finder anvendelse, når den virksomhed, der formidler eller  

 varetager administration af udlejning for ejeren, har formidlet eller  

 varetaget administration af udlejning af andre aktiver end ikke  

 afskrivningsberettiget fast ejendom for flere end 10 personer i hele ejerens  

 indkomstår eller i en del af dette.
Hvis ejeren i løbet af et indkomstår selv  

 overtager administrationen af udlejningen, er indkomsten fra udlejningen ikke  

 omfattet af reglerne fra og med det følgende indkomstår.
 Indgår ejer og lejer direkte aftale med hinanden om udlejningen, og  

 varetages den løbende administration af udlejningen af ejeren, er indkomsten  

 fra udlejningen ikke omfattet af bestemmelsen.
 Har udlejningen af aktiver forbigående, tilfældigt eller utilsigtet i kun  

 en kortvarig periode omfattet flere end 10 personer, finder bestemmelsen ikke  

 anvendelse.
 En forudsætning for, at bestemmelsen i øvrigt kan finde anvendelse, er, at  

 der foreligger selvstændig erhvervsvirksomhed med udlejning efter gældende  

 praksis herom.
E.F.1.4.2 Én eller flere virksomheder, der varetager formidling  

 eller administration af udlejning Afgørelsen af om der foreligger en eller flere virksomheder, der varetager  

 formidling eller administration af udlejning efter bestemmelsen, må afgøres  

 konkret.
 Ved afgørelsen kan indgå, om de respektive virksomheder helt eller delvis  

 gør brug af fælles ansatte, om en virksomhed bor til leje hos en anden  

 virksomhed, og om en virksomheds formidlings- eller administrationsopgaver  

 reelt gives videre til udførelse i en anden virksomhed.
 Der kan endvidere lægges vægt på, om der foreligger forsikringsmæssig  

 adskillelse, hvorledes virksomhederne tilkendegiver sig udadtil, samt under  

 hvilke forhold der rettes henvendelse til virksomhederne.
 Virksomheden kan være en selvstændig erhvervsvirksomhed, et selskab eller  

 andet.
Et advokatinteressentskab bestående af flere partnere, der driver  

 ejendomsadministration, anses almindeligvis for én virksomhed efter  

 bestemmelsen.
Derimod kan selvstændige advokater, der driver  

 ejendomsadministration uafhængigt af hinanden, og som alene har fælles  

 kontorfaciliteter mv., almindeligvis anses for forskellige virksomheder efter  

 bestemmelsen.
 Koncernforbundne selskaber, der formidler eller varetager administration  

 af udlejning, anses almindeligvis for forskellige virksomheder efter  

 bestemmelsen.
 Som følge af anpartsindgrebet vil en række administrationsvirksomheder  

 ikke længere kunne tilbyde deres tjenesteydelser, uden at det vil bringe  

 deres nuværende eller fremtidige kunder ind under anpartsreglerne med deraf  

 følgende indkomstvirkning.
Det er som nævnt ikke udelukket, at administrationsdrift i  

 skattesubjekter, der er interesseforbundne, kan anses for forskellige  

 virksomheder.
Ligningsrådet har modtaget og besvaret en række spørgsmål om,  

 hvor tæt samarbejdet mellem forskellige skattesubjekter, der som regel er  

 interesseforbundne, og som i alle tilfælde driver administrationsvirksomhed,  

 kan tilrettelægges, uden at forholdet omfattes af anpartsreglerne.
Typisk vil konstruktionerne være således, at der i tilknytning til den  

 hidtidige administrationsvirksomhed stiftes et nyt selskab (divisionering),  

 der alene skal foretage administration vedrørende f.eks. udlejningsejendomme,  

 der ejes af maksimalt 10 personer.
Det nystiftede selskab skal herefter i  

 mange af de forelagte tilfælde bo til leje hos den hidtidige virksomhed eller  

 hos stifteren/ejeren og således, at selskabet lejer kontorfaciliteter mv. af  

 disse.
Herudover indgås der samarbejdsaftaler af varierende tættere karakter  

 med hensyn til fælles anvendelse af ansatte mv. i de respektive virksomheder.
Det betegnende for de omhandlede konstruktioner er typisk, at de alene  

 foretages på grund af anpartsindgrebet.
Det kan nemlig ikke i sig selv  

 antages at være rentabelt at stifte den slags selskaber med de omhandlede  

 begrænsede formål, ligesom stiftelsen af selskaberne alene kan antages at  

 komme på tale på grund af interessefællesskabet, idet de nystiftede selskaber  

 i princippet skal drive konkurrerende virksomhed, uanset at den hidtidige  

 virksomhed ikke vil kunne påtage sig opgaven.
Såfremt det forholder sig således, at en administrationsopgave gives til  

 et selskab/virksomhed, som i alle tilfælde lader opgaverne gå videre til  

 udførelse i en administrationsvirksomhed, som i forvejen formidler udlejning  

 for 10 personer, må forholdet anses for omfattet af PSL § 4, stk. 1. nr. 12.  

 Der henses herved til at opgaverne alt efter omstændighederne reelt udføres  

 af den sidste virksomhed, og at dette også må antages at være formålet.
Se  

 TOLD*SKAT Nyt 1992.19.583.
Såfremt samarbejdet er tilrettelagt således, at der anvendes fælles  

 ansatte i de to virksomheder til udførelse af administrationsopgaverne, vil  

 det næppe være muligt at dokumentere, at formidlingsopgaven ikke er udført i  

 en fælles virksomhed.
Det må derfor antages, at der kun undtagelsesvis, i  

 disse tilfælde kan foreligge særskilte virksomhed efter bestemmelsen.
 Afgørelse af om forholdet indebærer et sådant samarbejde, at  

 administrationsopgaver, reelt varetages af den hidtidige virksomhed, eller  

 antager karakter af et interessentskabslignende forhold, må bero på en  

 konkret bevisbedømmelse.
Som eksempel på opdeling af administrationsopgaver ved stiftelse af  

 datterselskaber (divisionering) på lejerside, se t&s nyt 1991.3.108  

 (T&S), hvor Ligningsrådet afgav bindende forhåndsbesked om skattepligtige  

 personers bådudlejning til et udenlandsk selskab.
Afgørelsen er kommenteret i  

 t&s nyt 1991.3.107.
E.F.1.4.3 Hvornår foreligger der fælles udlejning? Om der foreligger fælles udlejning for flere personers  

 udlejningsvirksomhed, beror på flere momenter, der enkeltvis ikke er  

 afgørende.
Afgørelsen beror på Ligningsrådets samlede vurdering af de  

 konkrete forhold.
Der foreligger som hovedregel ikke fælles udlejning efter nr. 12, blot  

 fordi en virksomhed på samme tid formidler udlejning af aktiver for flere end  

 10 af hinanden uafhængige personer, der eksempelvis hver er ejer af et aktiv,  

 se dog modsætningsvis t&s nyt 1991.2.82 (lsr.) om en bådejers udlejning  

 gennem en bådagents elektroniske bookingsystem eller en udlejningsdatabase,  

 som bådejeren var tilsluttet.
Kendelsen er afsagt inden vedtagelsen af lov  

 nr. 364 af 6. juni 1991 om fælles udlejning mv.
Ligeledes foreligger der som  

 hovedregel heller ikke fælles udlejning, blot fordi en virksomhed  

 administrerer udlejning for flere end 10 af hinanden uafhængige personer, der  

 eksempelvis hver ejer et aktiv.
 10 personer, der ejer og udlejer et aktiv, omfattes heller ikke af  

 bestemmelsen, medmindre formidlingen eller administrationen af udlejningen  

 varetages af en virksomhed for flere end 10 personer. 10 personer, der  

 eksempelvis ejer en ejendom, er således ikke omfattet af bestemmelsen, når  

 administrationsvirksomheden administrerer udlejning af en tilsvarende  

 ejendom, der ejes af 10 andre personer, medmindre det sker som led i en  

 fælles udlejning for ejerne af de 2 ejendomme, se f.eks. t&s nyt  

 1991.4.184 (SKM).
 Derimod vil flere end 10 personer, der hver ejer og udlejer eksempelvis en  

 ejendom, blive omfattet af reglen, når den enkelte ejers udlejning udgør en  

 del af en fælles udlejning for flere end 10 personer.
Der vil normalt foreligge fælles udlejning for ejerne, når der til en bred  

 kreds af investorer på samme tid udbydes aktiver til salg, der samlet  

 formidles udlejet, eller udlejningen administreres fælles.
Annoncering i  

 dagblade, fagblade og lignende om konkrete investeringsprojekter med  

 udlejning af aktiver taler for, at der foreligger fælles udlejning for  

 ejerne.
Fælles udlejning af aktiver kan også foreligge uden forudgående  

 annoncering, når f.eks. udbydere af konkrete investeringsprojekter henvender  

 sig personligt til en række potentielle investorer, eller disse ved  

 henvendelse til et investeringsselskab, advokat, udlejningsbureau eller  

 lignende anskaffer aktiver, der formidles udlejet eller udlejningen  

 administreres af den pågældende virksomhed.
 Fælles udlejning kan foreligge, når flere personer samarbejder om  

 formidlingen eller administrationen af deres udlejning i form af f.eks.  

 fælles henvendelse til en formidler eller administrator.
 At flere personer uafhængigt af hinanden og på forskellige tidspunkter  

 henvender sig til en formidlings- eller administrationsvirksomhed udelukker  

 ikke i sig selv, at der kan foreligge fælles udlejning for disse.
 Hvis ejerne af aktiverne uafhængigt af hinanden og uden kendskab til de  

 andres udlejning foretager udlejning gennem den samme virksomhed, foreligger  

 der ikke fælles udlejning.
Ved afgørelsen af, om der foreligger fælles udlejning af aktiver for flere  

 ejere, kan der lægges vægt på, om aktiverne er identiske eller har samme  

 værdi.
Er lejebetingelserne for aktiverne ensartede, taler dette også for, at  

 der foreligger fælles udlejning for ejerne.
Selv om aktiverne ikke er identiske, ikke har samme værdi eller har  

 uensartede lejebetingelser, kan der foreligge fælles udlejning.
Hvis  

 udlejningen gælder f.eks. forskellige slags containere af forskellig værdi og  

 med forskellige lejeperioder, foreligger der fælles udlejning, når der er  

 tale om et investeringsprojekt om køb af aktiver, der samlet formidles  

 udlejet eller udlejningen administreres fælles.
 Ved afgørelsen af, om der foreligger fælles udlejning for ejerne, kan  

 endvidere indgå, om vilkår for formidling eller administration af udlejningen  

 er ensartede.
 Eksempelvis vil en advokats formidling eller administration af udlejning  

 af butikslokaler til f.eks. en landsdækkende detailkæde, som lejer lokaler  

 fra flere end 10 skattepligtige personer, anses som led i fælles udlejning,  

 idet administrator må antages at varetage formidlingen eller administrationen  

 efter samme retningslinier for de uafhængige ejere i relation til samme  

 landsdækkende lejer.
* E.F.1.4.4 Dispensation Ligningsrådet kan tillade, at reglen i nr. 12 om udlejning gennem en anden  

 virksomhed for flere end 10 personer ikke skal anvendes, når det efter rådets  

 skøn må anses for godtgjort, at udlejningen ikke udgør en fælles udlejning  

 for ejerne.
For aktiver anskaffet den 30. april 1992 eller senere gælder, at  

 der kun kan gives dispensation for afskrivningsberettiget fast ejendom og  

 inventar heri, når det efter rådets skøn må anses for godtgjort, at  

 udlejningen ikke udgør en del af en fælles udlejning for ejerne, og  

 omstændighederne i øvrigt taler derfor.
Se i øvrigt ndf. * I hvert enkelt tilfælde afhænger det af en dispensation fra Ligningsrådet,  

 om en udlejningsvirksomhed kan undtages fra nr. 12.
 Bestemmelsen om udlejning gennem en anden virksomhed skal derfor anvendes,  

 med mindre Ligningsrådet har givet dispensation.
Det er den enkelte ejer af en udlejningsvirksomhed, der skal anmode  

 Ligningsrådet om dispensation fra bestemmelsen.
Til brug for Ligningsrådets  

 behandling af en ansøgning om dispensation skal der indsendes sådanne  

 oplysninger, at Ligningsrådet kan afgøre, om der foreligger fælles udlejning  

 med de andre ejere, der får udlejningen formidlet eller administreret hos  

 formidlings- eller administrationsvirksomheden.
Det må derfor forudsættes, at  

 formidlings- eller administrationsvirksomheden giver oplysninger om  

 udlejningsforholdene til brug for Ligningsrådets afgørelse.
E.F.1.4.5 Lov nr. 492 af 24. juni 1992 * Ved lov nr. 492 af 24. juni 1992 om ændring af personskatteloven er  

 reglerne om Ligningsrådets dispensationsbeføjelse for mindre  

 udlejningsvirksomheder ændret.
Ændringen har til formål at give Ligningsrådet et friere skøn end  

 tidligere ved afgørelser om dispensation efter PSL § 4, stk. 1, nr. 12. Ved  

 ændringen er der samtidig sket en begrænsning i området for dispensationer,  

 idet dispensation nu kun kan gives vedrørende afskrivningsberettiget fast  

 ejendom og inventar heri.
For andre aktiver, som f.eks. skibe, både, biler,  

 maskiner, containere, edb-anlæg mv. kan der ikke længere gives dispensation.  

 Skæringsdatoen er den 30. april 1992. Er aktivet anskaffet fra og med denne  

 dato, gælder de nye dispensationsregler.
Den ændrede dispensationsadgang  

 vedrører de tilfælde, hvor formidlingen eller administrationen af udlejningen  

 varetages af en anden virksomhed for flere end 10 personer.
Ligningsrådet skal ikke længere meddele dispensation, når blot det  

 godtgøres, at der ikke foreligger fælles udlejning.
Nu kræves det yderligere,  

 at "omstændighederne i øvrigt taler derfor".
Omstændighederne i øvrigt Omstændigheder der taler for dispensation kan være, at det ikke drejer sig  

 om passive investorer, men om personer der selv tager initiativet til  

 erhvervelsen af aktivet.
 Udbydes der derimod et investeringsprojekt for "passive"  

 investorer, således at skattemæssige overvejelser må antages at have en  

 væsentlig betydning for anskaffelsen, vil der ikke blive givet dispensation.  

 Se TOLD*SKAT Nyt 1992.20.615.
 I vurderingen kan indgå, om der er tale om et sale and lease  

 back-arrangement.
 Det kan ligeledes tale for nægtelse af dispensation, hvis udlejning af  

 aktivet sker til en lejer, hvor ejeren (udlejeren) har en bestemmende  

 indflydelse på lejerens handlemåde.
 Ved udbud af ejendomme beliggende i udlandet vil der være en formodning  

 for, at anparten erhverves ud fra skattemæssige hensyn, og der vil da ikke  

 blive givet dispensation, se TOLD*SKAT Nyt 1992.19.586 om en ejendom i  

 Holland.
 Dispensationer efter de hidtidige regler og efter de nye regler adskiller  

 sig i princippet ikke fra andre dispensationer meddelt af Ligningsrådet.
Om der foreligger fælles udlejning for flere personers  

 udlejningsvirksomhed efter bestemmelsen i nr. 12, beror ofte på flere  

 momenter, der enkeltvis ikke er afgørende.
Afgørelsen beror på Ligningsrådets  

 samlede vurdering af de konkrete forhold.
Ligningsrådets afgørelser er endelige og kan ikke påklages til anden  

 administrativ myndighed.
Rådets afgørelse er dog ikke bindende for hverken  

 den skattepligtige eller de lignende myndigheder, når udlejningsforholdene  

 efterfølgende har ændret sig. Ændringer i ejerkreds og administrationsaftale  

 mv. kan medføre, at der på ny skal ansøges om dispensation for fælles  

 udlejning.
E.F.1.5 PSL § 4, stk. 1, nr. 13 Bestemmelsen i nr. 13 omfatter udlejning af aktiver, når flere end 10  

 personer som led i en fælles udlejning udlejer aktiver til samme lejer.
Personkreds Ved personer forstås fysiske personer, der er skattepligtige her til  

 landet.
Bestemmelsen omfatter således ikke juridiske personer.
Arbejdsindsats Anpartsreglerne finder dog ikke anvendelse for de ejere der i væsentligt  

 omfang deltager i virksomhedens drift.
Ved afgørelsen af om arbejdsindsatsen  

 er væsentlig forudsættes anvendt samme praksis som beskrevet ovenfor under F  

 1.3.2. vedrørende PSL § 4, stk. 1, nr. 10.
 Ikke afskrivningsberettiget fast ejendom, som f.eks. sommerhuse og  

 parcelhuse er undtaget fra bestemmelsen.
 Vedrørende udlejning af afskrivningsberettigede aktiver samt lejebegrebet  

 iøvrigt henvises til omtalen under E.F.1.2.
Formålet med bestemmelsen er at medtage indkomst fra udlejning af aktiver  

 i tilfælde, hvor udlejningen ikke sker gennem en anden virksomhed, jf.
PSL §  

 4, stk. 1, nr. 12, men direkte mellem ejer og lejer.
Udlejning af aktiver til  

 en lejer, der som eneste formål har at foretage den videre udlejning  

 (fremleje), anses som hovedregel for udlejning til den endelige lejer.
 Såfremt det udlejede aktiv har flere end 10 personer som ejere, er  

 indkomsten allerede omfattet af § 4, stk. 1, nr. 10.
Efter PSL § 4, stk. 5, er aktiver til privat benyttelse undtaget.
Reglen  

 indebærer, at udlejning af biler, lystbåde, havebrugs- og  

 husholdningsmaskiner eller lignende, der af lejeren anvendes privat, ikke  

 omfattes.
Ifølge praksis er det en betingelse for at være omfattet af denne  

 undtagelsesbestemmelse, at den, der i forhold til udlejeren må anses som den  

 endelige lejer, anvender disse aktiver til privat benyttelse.
Anvender den  

 endelige lejer derimod afskrivningsberettigede aktiver i sin  

 erhvervsvirksomhed, er forholdet ikke omfattet af PSL § 4, stk. 5, se Skat  

 1990.6.479 om udlejning af feriebolig.
Afgørelsen er kommenteret i TfS  

 1990.876 ff.
E.F.1.5.1 Hvornår foreligger der fælles udlejning? Ved afgørelsen af, om flere end 10 personer udlejer aktiver til samme  

 lejer som led i en fælles udlejning, afgrænses begrebet fælles udlejning  

 efter samme retningslinier som anført ovenfor under E.F.1.4.3.
Der foreligger som udgangspunkt ikke fælles udlejning, når flere end 10  

 personer uafhængigt af hinanden og uden kendskab til de andres udlejning på  

 samme tid udlejer aktiver til samme lejer.
At flere end 10 personer  

 uafhængigt af hinanden, men på forskellige tidspunkter indgår lejekontrakter  

 med samme lejer, udelukker ikke, at der i konkrete tilfælde kan foreligge  

 fælles udlejning til samme lejer.
 Der foreligger fælles udlejning, når en lejer ved organiseret udbud på  

 samme tid lejer eksempelvis containere fra flere end 10 personer.
Hvis en ejer af f.eks. et butikscenter, der er opdelt i flere lejemål,  

 udlejer et butikslokale til en lejer, der som led i en fælles udlejning lejer  

 aktiver af flere end 10 personer, er det kun den del af ejerens samlede  

 indkomst fra udlejningen af hele butikscentret, der kan henføres til det  

 pågældende butikslokale, der omfattes af bestemmelsen.
Opgørelsen af  

 indtægter og udgifter for den del af udlejningen, der er omfattet, kan, i  

 tilfælde hvor det ikke er muligt at foretage en nøjagtig opgørelse, foretages  

 forholdsmæssigt.
E.F.1.5.2 Endelig lejer - én eller forskellige lejere Afgørelsen af, hvem der er lejer efter bestemmelsen, må som udgangspunkt  

 bero på, hvem der i lejekontrakten er angivet som lejer af det pågældende  

 aktiv.
Lejeren kan være en personligt drevet virksomhed eller et selskab mv.  

 Staten kan normalt ikke anses for én lejer, men lejeren efter  

 bestemmelsen kan være en statsinstitution eller lignende.
En kommune anses  

 for én lejer, ligesom fælleskommunale virksomheder normalt må anses  

 for selvstændige virksomheder og lejere i relation til personskattelovens §  

 4, stk. 1, nr. 13.
 Udlejning til koncernforbundne selskaber anses som hovedregel for  

 udlejning til forskellige lejere, jf. dog nedenfor.
Udlejning omfatter også fremleje.
Sker udlejningen til en virksomhed alene  

 med det formål, at denne skal foretage den videre udlejning til den endelige  

 lejer, anses sidstnævnte for lejer efter bestemmelsen.
Endvidere vil  

 udlejning til en virksomhed uden særlig erhvervsmæssig begrundelse og med  

 virksomhedens manglende indflydelse på lejefastsættelsen samt ringe  

 fortjeneste, vil den videre udlejning ofte føre til, at sidste lejer er  

 endelig lejer efter nr. 13.
 Hvis en lejer, f.eks. et datterselskab, ikke anvender aktiverne i driften  

 af virksomheden, og der er aftalt ret til fremleje til en anden lejer f.eks.  

 moderselskabet, der administrerer de indviduelle lejekontrakter med ejerne,  

 vil sidstnævnte lejer anses for lejer efter bestemmelsen.
 At en lejer i henhold til lejekontrakten overdrager sine rettigheder og  

 forpligtelser til uafhængige eller interesseforbundne parter (f.eks. et  

 moderselskab eller søsterselskab), fører i almindelighed ikke til, at  

 sidstnævnte skal anses for lejer, når fremleje indgår i lejernes almindelige  

 virksomhedsdrift.
Ved afgørelsen af, om der er tale om udlejning af aktiver til forskellige  

 lejere eller samme lejer (også interessefællesskab af forskellige parter),  

 tages der udgangspunkt i den individuelt oprettede lejekontrakt.
Det bør  

 klart fremgå af kontrakten, hvilken nærmere bestemt lejer der disponerer over  

 og bærer risikoen for det lejede, og at denne skal anvende aktiverne i sin  

 virksomheds drift.
Såfremt lejeren i henhold til lejekontrakten er eneste  

 ansvarlige over for ejeren, må denne anses for den endelige lejer efter  

 bestemmelsen.
Hvis en lejer reelt ikke anvender aktiverne i virksomhedens drift samtidig  

 med, at der i henhold til lejekontrakten mellem ejeren og lejeren er ret for  

 lejeren til at fremleje aktiverne til andre lejere eller fremlejetagere, kan  

 føre til, at sidstnævnte er lejer efter bestemmelsen.
Det vil være tilfældet,  

 når udlejningen i andet led sker til en anden lejer f.eks. et moderselskab,  

 og der anvendes fælles ansatte, fælles lokaler mv. til udførelse af  

 administrationen af såvel de individuelle lejekontrakter med ejerne som  

 driften af lejerens egentlige erhvervsvirksomhed.
E.F.1.6 En eller to virksomheder? Efter praksis vedrørende AL anses besiddelsen af anparter i flere  

 kommanditselskaber, interessentskaber mv. i visse tilfælde (passiv  

 besiddelse) for én virksomhed.
Denne praksis finder ikke anvendelse  

 for skattepligtige, som anskaffer en virksomhed, der omfattes af PSL § 4,  

 stk. 1, nr. 10. Herefter anses medejendomsret til et kommanditselskab mv.,  

 der omfattes af anpartsreglerne, for en afgrænset virksomhed efter AL.
Har en  

 anpartshaver eksempelvis anparter omfattet af reglerne i to forskellige  

 anpartsprojekter, betragtes anparterne som to forskellige virksomheder.  

 Praksisændringen er nødvendig som følge af reglerne om det fælles  

 skatteregnskab, jf. nedenfor.
Er en virksomhed ikke omfattet af  

 anpartsreglerne, sker der ingen ændring af praksis.
 Et selskab stillede Ligningsrådet følgende 3 spørgsmål:
1. Kan en person ved anskaffelse af skibsanparter, i et skibsprojekt  

 udbudt den 12. maj 1989 eller senere, som er godkendt af industriministeren,  

 anvende reglerne for fælles afskrivningssaldo for afskrivningsberettigede  

 aktiver i samtlige virksomheder, såfremt skatteyderen tillige ejer  

 skibsanparter, anskaffet før 12. maj 1989? 2. Kan en person ved anskaffelse af "brugte" skibsanparter, i et  

 skibsprojekt udbudt den 12. maj 1989 eller senere, som er godkendt af  

 industriministeren, anvende reglerne for fælles afskrivningssaldo for  

 afskrivningsberettigede aktiver i samtlige virksomheder, såfremt skatteyderen  

 tillige ejer skibsanparter, anskaffet før 12. maj 1989? 3. Kan en person anvende reglerne om fælles afskrivningssaldo, såfremt  

 denne anskaffer nye anparter i to eller flere skibsprojekter, som er udbudt  

 den 12. maj 1989 eller senere og godkendt af industriministeren? Det var Ligningsrådets opfattelse, at bestemmelsen i PSL § 13, stk. 6, 4.  

 pkt. alene fastslår, at underskudsbegrænsningen i 1.-3. pkt. ikke gælder  

 skibsvirksomhed omfattet af § 4, stk. 1, nr. 10, 12 eller 13 (der i alle  

 tilfælde medregnes til kapitalindkomsten), når industriministeren har  

 godkendt skibsprojektet.
Uanset, om skibsanparter således er omfattet sidste  

 punktum, var det Ligningsrådets opfattelse, at virksomheden er omfattet af  

 anpartsreglerne, herunder reglerne om særskilt afskrivningssaldo.
E.F.1.7 Indkomstopgørelsen for anparts- og udlejningsvirksomheder Virksomhedens skattepligtige indkomst opgøres som virksomhedens  

 bruttoindkomst med fradrag af udgifter, herunder afskrivninger, efter  

 skattelovgivningens almindelige regler herom, jf. dog nedenfor reglerne om  

 det fælles skatteregnskab.
Er virksomheden kun omfattet af reglerne i en del  

 af året, skal virksomhedens indkomst i sin helhed behandles efter  

 anpartsreglerne i hele indkomståret.
Er virksomheden forbigående, tilfældigt  

 eller utilsigtet i kun en kortvarig periode omfattet, ses der bort herfra.
 Enkelte dele af indkomsten kan om nødvendigt opgøres forholdsmæssigt.
 Virksomhedens indkomst omfatter også anparts- eller  

 udlejningsvirksomhedens renteindtægter og renteudgifter.
Renter Ved afgørelse af, om der for en virksomhed med flere ejere er tale om  

 virksomhedens renteudgifter eller de enkelte ejeres private renteudgifter,  

 lægges vægt på, om der for renteudgifternes vedkommende foreligger fælles  

 hæftelse i virksomheden.
Såfremt en kreditor ved misligholdelse kan søge sig  

 fyldetsgjort i den fælles virksomheds formue eller en del heraf, er der tale  

 om renter, der vedrører virksomheden.
Det samme gælder, hvis ejerne i øvrigt  

 hæfter solidarisk for gæld.
Er der i en virksomhed med flere ejere ikke solidarisk hæftelse for  

 renteudgifter, eller er der tale om en udlejningsvirksomhed med kun én  

 ejer, kan der lægges vægt på, om der f.eks. er ydet lån med pant i  

 virksomhedens aktiver.
Det gælder renter af lån ydet af f.eks.  

 realkreditinstitutter eller renter af realkreditlignende lån.
For renteindtægternes vedkommende vedrører disse virksomheden, når de  

 f.eks. opføres i virksomhedens regnskab.
I andre tilfælde må afgørelse heraf  

 foretages konkret.
E.F.1.8 Underskud - PSL § 13, stk. 6 Efter PSL § 13, stk. 6, kan et underskud i almindelig eller særlig  

 indkomst fra en virksomhed, der er omfattet af reglerne for anparts- eller  

 udlejningsvirksomhed (PSL § 4, stk. 1, nr. 10, 12 eller 13), ikke fratrækkes  

 i anden positiv almindelig eller særlig indkomst hos ejeren eller dennes  

 ægtefælle, men alene modregnes i positiv særlig eller almindelig indkomst fra  

 samme virksomhed i samme indkomstår.
Det gælder dog ikke underskud fra  

 skibsvirksomhed, der er godkendt af industriministeren, jf. nedenfor.
I det omfang der efter modregning af et underskud i almindelig indkomst i  

 samme indkomstårs positive særlige indkomst fra virksomheden, fremkommer en  

 resterende negativ indkomst, skal denne modregnes i positiv indkomst fra  

 samme virksomhed i et senere indkomstår, uanset om den positive indkomst er  

 almindelig eller særlig indkomst.
Tilsvarende gælder, såfremt der for det  

 pågældende indkomstår er en negativ særlig indkomst fra virksomheden.
Efter  

 modregning af en negativ særlig indkomst i samme indkomstårs positive  

 almindelige indkomst, kan en resterende negativ særlig indkomst således kun  

 modregnes i senere positiv almindelig eller særlig indkomst fra samme  

 virksomhed.
 Modregning af et underskud i positiv indkomst i et senere indkomstår fra  

 samme virksomhed kan ske, selv om virksomheden for dette indkomstår ikke er  

 omfattet af reglerne.
 Et underskud fra en virksomhed kan ikke fremføres til modregning i senere  

 positiv indkomst fra en anden virksomhed tilhørende den skattepligtige.
 Adgangen til at fremføre underskud efter PSL § 13, stk. 6, gælder uden  

 tidsbegrænsning.
Ophør Bestemmelsen gælder også ved ophør af den fælles anpartsvirksomhed eller  

 ved ophør af udlejningsvirksomheden og ved anpartshaverens eller udlejerens  

 afståelse af en anpart eller et aktiv.
Herefter kan tidligere års opsamlede  

 underskud modregnes i positiv indkomst i form af avance ved afståelse af  

 virksomhedens aktiver.
Forskudsafskrivninger efter AL Underskudsbegrænsningen efter § 13, stk. 6, finder også anvendelse på  

 forskudsafskrivninger, som en skattepligtig har foretaget på aktiver efter AL  

 uden allerede at drive selvstændig erhvervsvirksomhed, når blot de pågældende  

 aktiver efter færdiggørelsen skal anvendes i en virksomhed, der allerede er  

 omfattet af PSL § 4, stk. 1, nr. 10, 12 eller 13. Om reglens ikrafttræden, se  

 E.F.1.10.
E.F.1.9 Fælles regnskab - LL § 29 I LL § 29 er indsat regler om udarbejdelse af et fælles skatteregnskab for  

 virksomheden.
Formålet med det fælles skatteregnskab er at opnå  

 administrative lettelser for både anpartshavere og skattemyndigheder ved  

 indkomst- og formueopgørelsen.
Efter bestemmelsen skal virksomheder med flere end 10 personer som ejere,  

 hvoraf nogle ikke deltager i virksomhedens drift i væsentligt omfang,  

 udarbejde et fælles skatteregnskab for disse ejere fra og med indkomståret  

 1989. Også de ejere, der deltager i driften i væsentligt omfang, medregnes  

 ved opgørelsen af ejerantallet.
Disse ejere er ikke omfattet af reglerne om  

 fælles skatteregnskab.
Forudsætningen for, at der kan udarbejdes et fælles  

 regnskab for de pågældende ejere, vil normalt være, at der udarbejdes et  

 fælles skatteregnskab for hele virksomheden.
 Kravet om udarbejdelse af et fælles skatteregnskab gælder for alle  

 skattepligtige personer uanset, om de har anskaffet virksomheden før 12. maj  

 1989 eller efter.
 Der skal ikke udarbejdes et fælles skatteregnskab for en  

 udlejningsvirksomhed omfattet af PSL § 4, stk. 1, nr. 12 eller 13.
Bestemmelsen om det fælles skatteregnskab gælder kun virksomheder med fast  

 driftssted her i landet.
Har virksomheden kun fast driftssted i udlandet,  

 skal der ikke udarbejdes et fælles skatteregnskab for ejerne, selv om en  

 eller flere af ejerne er skattepligtige til Danmark.
Det fælles skatteregnskab opgøres efter skattelovgivningens almindelige  

 regler.
Opgørelsesmetoderne er dog fastlagt på følgende to områder:
 1. Ved opgørelsen af virksomhedens skatteregnskab skal virksomhedens  

 renteindtægter og renteudgifter periodiseres.
 2. Som hovedregel skal der for alle skattepligtige anvendes samme  

 afskrivnings- og nedskrivningssatser i det fælles skatteregnskab.
 Alle ejernes af- og nedskrivninger i virksomheden er omfattet af  

 bestemmelsen om anvendelse af fælles af- og nedskrivningssatser.
Efter LL § 29, stk. 3, skal det fælles skatteregnskab ikke anvendes for  

 afskrivningsgrundlag og afskrivningssatser, hvis den skattepligtige for  

 indkomståret 1988 eller tidligere har haft et andet afskrivningsgrundlag end  

 de øvrige ejere.
Er det tilfældet, kan den skattepligtige derfor selv  

 fastsætte afskrivningssatser ved indkomstopgørelsen.
En skattepligtig kan for en anpart også have et afskrivningsgrundlag, der  

 er forskelligt fra de øvrige ejere, ved køb af en brugt anpart, eller ved  

 forlods afskrivninger på et aktiv ved anvendelse af  

 investeringsfondshenlæggelser eller etableringskontomidler.
I disse tilfælde  

 kan den skattepligtige ligeledes selv fastsætte afskrivningssatser.
Har en skattepligtig med anparter i flere virksomheder fælles  

 afskrivningssaldo for aktiverne i disse virksomheder, kan den skattepligtige  

 fortsat foretage individuelle afskrivninger på den fælles saldoværdikonto ved  

 indkomstopgørelsen.
Der kan for anparter i flere virksomheder omfattet af  

 reglerne ikke længere etableres fælles afskrivningssaldo.
Efter LL § 29, stk. 2, skal det fælles skatteregnskab opgøres for  

 kalenderåret, medmindre Ligningsrådet tillader anvendelsen af et andet  

 regnskabsår.
De fleste anpartshavere, der har lønindkomst, har kalenderåret  

 som indkomstår.
Tilladelse til anvendelse af et andet regnskabsår end  

 kalenderåret kan gives i tilfælde, hvor kalenderåret kun vanskeligt kan  

 anvendes.
E.F.1.10 Indberetning af oplysninger - SKL § 8 S Efter SKL § 8 S, skal virksomheder med ejere, hvis indkomst og formue fra  

 virksomheden opgøres efter LL § 29, hvert år indberette oplysninger fra det  

 fælles skatteregnskab til de centrale skattemyndigheder (Told- og  

 Skattestyrelsen). Indberetning skal ske inden den 1. maj i året efter det  

 kalenderår, som oplysningerne vedrører, se A.L.2.3.5.
 E.F.1.11 Ikrafttræden mv.
 Bestemmelserne om beskatning af indkomst som kapitalindkomst og  

 underskudsbegrænsning har virkning for indkomst fra selvstændig  

 erhvervsvirksomhed, når den skattepligtige anskaffer virksomheden eller en  

 del af en virksomhed den 12. maj 1989 eller senere.
Alle anskaffelser den 12. maj 1989 eller senere er omfattet.
Reglerne  

 gælder således både, når der er tale om anskaffelse af en anpart i en  

 anparts- eller udlejningsvirksomhed, der er etableret før den 12. maj 1989,  

 og når der er tale om anskaffelse af en anpart i en ny anparts- eller  

 udlejningsvirksomhed, der etableres den 12. maj 1989 eller senere.
Den  

 tilgang som interessenter eller kommanditister opnår i tilfælde, hvor en  

 eller flere af deltagerne må udtræde som følge af misligholdelse anses  

 ligeledes som en anskaffelse, se f.eks. t&s nyt 1991.2.78 (lsr.) om  

 interessenters erhvervelse af nødlidende brugte anparter, samt t&s nyt  

 1991.17.951 (lsr.) om kommanditisters nedsættelse af stamkapitalen, svarende  

 til 1.712 anparter.
Er en virksomhed, der er omfattet af den tidligere affattelse af  

 bestemmelsen i PSL § 4, stk. 1, nr. 10, anskaffet inden den 12. maj 1989,  

 finder denne affattelse fortsat anvendelse for virksomheden også efter den  

 12. maj 1989. Indkomst fra en biskibsvirksomhed anskaffet før den 12. maj  

 1989 beskattes dermed fortsat som kapitalindkomst, og der gælder ingen  

 underskudsbegrænsning for indkomsten fra disse virksomheder.
Dette gælder  

 også biskibsvirksomheder med 10 ejere eller derunder.
Desuden kan  

 virksomhedsordningen ikke anvendes på indkomst fra biskibsvirksomheden.
Anskaffer en skibsvirksomhed, der er etableret før den 12. maj 1989, og  

 som før den 12. maj 1989 blev beskattet efter den dagældende affattelse af  

 PSL § 4, stk. 1, nr. 10, den 12. maj 1989 eller senere yderligere aktiver,  

 f.eks. et skib, beskattes indkomsten fra dette skib som kapitalindkomst.
Har  

 skibsvirksomheden flere end 10 ejere, kan anskaffelse af yderligere aktiver  

 dog anses for unødvendig for skibsvirksomhedens fortsatte drift, hvorved  

 indkomsten fra hele skibsvirksomheden undergives underskudsbegrænsning, jf.  

 nedenfor.
Industriministerens godkendelse Efter PSL § 13, stk. 6, 4. pkt., gælder bestemmelsen om  

 underskudsbegrænsning ikke, når industriministeren har godkendt  

 skibsprojektet.
 Industriministerens adgang til at godkende skibsprojekter med skattemæssig  

 virkning ophører med udgangen af 1993, idet revisionsklausulen i § 8, stk. 3,  

 i lov nr. 388 af 7. juni 1989 (Anparter) er ophævet.
 Industriministerens godkendelse i skatteretlig henseende af skibsprojekter  

 følger den praksis, der blev etableret ved lov nr. 767 af 12. nov. 1986 om  

 ændring af forskellige skattelove, som gennemførte skibsværftsaftalen fra  

 1986 om bl.a. en midlertidig forhøjelse af forskudsafskrivningerne på  

 skibsanparter.
 Køb af en skibsanpart den 12. maj 1989 eller senere i et skibsprojekt, der  

 ikke har opnået industriministerens godkendelse efter anpartsloven medfører,  

 at anparten undergives reglerne om underskudsbegrænsning.
Industriministerens godkendelse af skibsprojekter efter bestemmelsen er  

 henlagt til Sekretariatet for Skibsfinansiering under Industriministeriet.
Om  

 godkendte skibsprojekter se cirkulæret pkt. 31 samt t&s nyt 1991.2.56.
Ved afgørelse af, om en virksomhed efter PSL § 4, stk. 1, nr. 10, er  

 anskaffet før den 12. maj 1989, skal der lægges vægt på, om der er indgået en  

 bindende aftale.
Dette gælder selv om der efter gældende praksis ikke altid  

 er fradragsret for driftsomkostninger i virksomheden fra det tidspunkt, hvor  

 den bindende aftale er indgået.
Foreligger der en bindende aftale mellem  

 anpartshaveren og den fælles anpartsvirksomhed om etablering af en konkret  

 erhvervsmæssig aktivitet, f.eks. ved kommanditistens underskrift på en  

 tegningsaftale og kommanditselskabets accept af tegningsaftalen, anses  

 virksomheden som hovedregel for anskaffet af anpartshaveren.
Det er ikke et krav, at virksomhedens aktiver tillige er anskaffet  

 (leveret), og at virksomheden er i drift på dette tidspunkt.
Foreligger der  

 en bindende aftale mellem en køber og en sælger om overdragelse af en  

 virksomhed, f.eks. ved en kontrakt, slutseddel el.lign., foreligger der som  

 hovedregel anskaffelse af en virksomhed efter loven.
 Har anpartshaveren inden den 12. maj 1989 indgået aftale om erhvervelse af  

 en virksomhed eller anpart i en virksomhed, finder de hidtidige regler  

 anvendelse for indkomsten fra denne virksomhed.
 Der gælder samme regler for udlejningsvirksomhed omfattet af PSL § 4, stk.  

 1, nr. 12 og 13.
Indkomst fra en udlejningsvirksomhed anskaffet før den 12. maj 1989  

 omfattes ikke af PSL § 4, stk. 1, nr. 12 og 13, ved udlejning af aktivet den  

 12. maj 1989 eller senere.
Indkomsten omfattes således ikke af bestemmelsen i  

 nr. 12, selv om administration af udlejningen denne dato eller senere overgår  

 fra ejeren selv til en virksomhed eller overgår fra en virksomhed til en  

 anden virksomhed.
Indkomsten fra udlejningen er desuden ikke omfattet af nr.  

 13, hvis udlejningen sker til en lejer, der den 12. maj 1989 eller senere  

 lejer aktiver af flere end 10 personer som led i en fælles udlejning.
Indkomsten fra udlejningen af et aktiv omfattes heller ikke, hvis ejeren  

 af aktivet har anvendt aktivet erhvervsmæssigt i en anden virksomhed før den  

 12. maj 1989 og på denne dato eller senere påbegynder udlejning af aktivet,  

 såfremt afskrivningssaldoen for aktivet efter afskrivningslovens praksis  

 fortsætter.
Er aktivet derimod anvendt privat før den 12. maj 1989 og  

 herefter udlejet den 12. maj 1989 eller senere, foreligger der anskaffelse af  

 en udlejningsvirksomhed efter anpartsreglerne, jf.
AL § 32, stk. 3. Det samme  

 gælder for fast ejendom.
 Efter PSL § 4, stk. 1, nr. 10, er det uden betydning for en skattepligtig,  

 der har anskaffet virksomheden den 12. maj 1989 eller senere og dermed er  

 omfattet af anpartsreglerne, at de øvrige ejere har anskaffet deres  

 virksomhed før den 12. maj 1989.
Det er efter bestemmelsen i PSL § 4, stk. 1, nr. 12, ligeledes uden  

 betydning, at de øvrige personer, der udlejer aktiver gennem den samme  

 virksomhed, har anskaffet deres virksomheder før den 12. maj 1989, og dermed  

 ikke er omfattet af anpartsloven.
Endelig er det efter bestemmelsen i PSL §  

 4, stk. 1, nr. 13, uden betydning, at de øvrige personer, der udlejer aktiver  

 til den samme lejer, har anskaffet deres virksomheder før den 12. maj 1989.
Er et aktiv ved anskaffelsen den 12. maj 1989 eller senere allerede  

 udlejet således, at køberen overtager den af sælger indgåede lejekontrakt med  

 lejeren, er udlejningen omfattet, såfremt lejeaftalen enten administreres af  

 en virksomhed, der formidler udlejning af aktiver eller varetager  

 administrationen af lejeaftaler for flere end 10 personer, eller udlejningen  

 sker til en lejer, der lejer aktiver af flere end 10 personer som led i en  

 fælles udlejning.
Såfremt der til anskaffelsen af aktivet er knyttet en ny  

 lejeaftale, hvis virkning er afhængig af købet, er udlejningen omfattet, når  

 den nye lejeaftales indgåelse er formidlet af en virksomhed, der formidler  

 udlejning for flere end 10 personer.
Såfremt der til salget af et aktiv er  

 knyttet en lejeaftale med den tidligere ejer, vil der normalt altid foreligge  

 en sådan ny aftale.
 Har en anpartshaver anskaffet en anpart før den 12. maj 1989 og en anpart  

 yderligere den 12. maj 1989 eller senere i samme virksomhed anvendes de  

 regler, der gjaldt indtil denne dato, for den anpart, der er anskaffet før  

 den 12. maj 1989, og anpartslovens regler for den anpart, der anskaffes den  

 12. maj 1989 eller senere, jf. f.eks. t&s nyt 1991.2.78 (lsr.) og t&s  

 nyt 1991.17.951 (lsr.).
E.F.1.11.1 Fælles udlejning mv. - overgangsregler De ændrede regler har virkning for indkomst fra selvstændig  

 erhvervsvirksomhed, som den skattepligtige anskaffer den 12. maj 1989 eller  

 senere svarende til det tidspunkt, hvorfra lov nr. 388 af 7. juni 1989 har  

 virkning.
Disse regler om ikrafttræden for mindre udlejningsvirksomheder er  

 nærmere omtalt ovenfor under F.1.11, i cirkulære nr. 15 af 22. jan. 1990,  

 afsnit F, punkterne 29, 32 og 33 samt i cirkulære nr. 364 af 6. juni 1991.
Lempeligere beskatning Hvis den skattepligtige har anskaffet en virksomhed i perioden fra den 12.  

 maj 1989 og indtil lovens ikrafttræden den 8. juni 1991, finder de hidtil  

 gældende bestemmelser anvendelse, såfremt disse fører til en lempeligere  

 beskatning end de ved lov nr.364 af 6.juni 1991 fastsatte bestemmelser.
Er en udlejningsvirksomhed omfattet af personskattelovens § 4, stk. 1, nr.  

 12 og 13, som affattet ved lov nr. 388 af 7. juni 1989, og er den  

 skattepligtige indkomst fra virksomheden for denne periode positiv, finder  

 personskattelovens § 4, stk. 1, nr. 12 og 13, og § 4, stk. 5, og § 13, stk.  

 6, jf. affattelsen af disse bestemmelser ved lov nr. 388 af 7. juni 1989,  

 anvendelse.
Indkomsten beskattes i disse tilfælde som kapitalindkomst.
Dette  

 gælder også for indkomst fra virksomheden efter den 8. juni 1991.
Virksomhedsskatteordningen Virksomhedsskatteordningen kan efterfølgende anvendes af skattepligtige,  

 der efter lov nr. 388 af 7. juni 1989 har været omfattet af PSL § 4, stk. 1,  

 nr. 12 og 13, såfremt den enkelte skatteyders udlejningsvirksomhed ved  

 ikrafttrædelse af lov nr. 364 af 6. juni 1991 om ændring af forskellige  

 skattelove ikke udgør en del af en fælles udlejning sammen med flere end 10  

 skattepligtige personer.
 Om almindelige bemærkninger til loven om anparter, se E.F.1.2.
Anmodning om tilladelse til at anvende virksomhedsskatteordningen med  

 virkning for indkomst fra selvstændig erhvervsvirksomhed, som den  

 skattepligtige har anskaffet i perioden fra den 12. maj 1989 og indtil 8.  

 juni 1991, vil kunne ske efter retningslinjerne for genoptagelse af  

 indkomstansættelser med henblik på ændring af uhensigtsmæssig  

 indkomstdisponering, jf.
E.G.1.4.5 og E.G.1.1.
 For så vidt angår PSL § 4, stk. 1, nr. 12, skal Ligningsrådet dog forinden  

 godkende, at der ikke er tale om fælles udlejning for den skattepligtige.  

 Først herefter kan de kommunale skattemyndigheder tage stilling til  

 anmodningen om ændret indkomstdisponering med tilbagevirkende kraft fra den  

 12. maj 1989 eller senere.
 Det bemærkes, at kun skattepligtige personer, der inden ændringslovens  

 ikrafttræden den 8. juni 1991 har selvangivet og fået virksomhedsindkomst  

 beskattet som kapitalindkomst efter bestemmelserne i PSL § 4, stk. 1, nr. 12  

 og 13, vil kunne opnå tilladelse til at anvende virksomhedsskatteordningen.
 Virksomhedsskatteordningen kan endvidere i medfør af undtagelsesreglen i §  

 2, jf. § 3, stk. 2 i lov nr. 364 af 6. juni 1991 samt i overensstemmelse med  

 ovennævnte ansøgnings- og genoptagelsesprincipper efterfølgende anvendes af  

 skattepligtige personer, der efter overgangsreglerne i § 8, stk. 2, 3. pkt.,  

 i lov nr. 388 af 7. juni 1989 (Anparter) har været omfattet af  

 anpartsreglerne om kapitalindkomstbeskatning og underskudsbegrænsning for  

 eksisterende virksomhed, der er anskaffet før den 12. maj 1989, hvis  

 virksomheden i perioden fra den 12. maj 1989 og indtil 8. juni 1991 har  

 anskaffet finansielle aktiver, uden at dette har været nødvendig for  

 virksomhedens fortsatte drift.
E.F.1.11.2 Forskudsafskrivninger efter AL Foretager en skattepligtig, der ikke allerede driver selvstændig  

 erhvervsvirksomhed, forskudsafskrivninger efter afskrivningslovens  

 bestemmelser på aktiver, der efter færdiggørelsen skal anvendes i en  

 virksomhed, der er omfattet af personskattelovens § 4, stk. 1, nr. 10 (flere  

 end 10 ejere), 12 eller nr. 13, fragår de foretagne forskudsafskrivninger i  

 den indkomst, der skal beskattes efter anpartsreglerne, fra og med det  

 indkomstår, hvori der foretages forskudsafskrivninger.  

 Underskudsbegrænsningen efter § 13, stk. 6, skal dermed anvendes for de  

 foretagne forskudsafskrivninger.
Som eksempel på lovændringen kan nævnes en bygherre, der indgår en aftale  

 med en kommende lejer om, at den bygning, som bygherren vil opføre, efter  

 færdiggørelsen skal indgå som en del af et fælles udlejnings projekt for flere end 10 personer.
Bygherren omfattes af anpartsreglerne,  

 såfremt vedkommende foretager forskudsafskrivninger.
Bygherren er omfattet af  

 reglerne fra det tidspunkt, hvor forskudsafskrivningerne foretages.
Hvis bygherren foretager forskudsafskrivninger, medregnes disse ikke til  

 indkomsten fra virksomheden efter personskattelovens § 4, stk. 1, nr. 10, 12  

 og 13, hvis virksomheden først bliver omfattet af anpartsreglerne i et senere  

 indkomstår.
Dette gælder, når der f.eks. ved byggeriets start ikke er indgået  

 en kontrakt om udlejning, der omfattes af anpartsreglerne i  

 personskattelovens § 4, stk. 1, nr. 12 eller 13.
E.F.1.12 Anskaffelse af aktiver eller overtagelse af anden virksomhed Reglerne om beskatning af indkomst som kapitalindkomst og  

 underskudsbegrænsningen har endvidere virkning for indkomst fra selvstændig  

 erhvervsvirksomhed, når den skattepligtige har anskaffet virksomheden eller  

 en del heraf før den 12. maj 1989, og virksomheden på denne dato eller senere  

 anskaffer aktiver eller overtager anden virksomhed, uden at dette er  

 nødvendigt for virksomhedens fortsatte drift.
Formålet med bestemmelsen er at imødegå, at nye anpartsprojekter mv.  

 etableres i en virksomhed etableret før den 12. maj 1989, hvorved  

 virksomheden ikke omfattes af de nye bestemmelser.
Anses anskaffelsen af et  

 aktiv for unødvendig for virksomhedens fortsatte drift, bliver hele  

 virksomheden omfattet af anpartsreglerne.
Udgangspunktet for vurderingen af, hvorvidt anskaffelsen har været  

 nødvendig for virksomhedens fortsatte drift, kan være, om virksomheden har  

 fradragsret for udgiften til anskaffelsen af aktivet ud fra en  

 driftsomkostningsbetragtning.
Er det tilfældet, vil aktivet normalt også være  

 nødvendigt for virksomhedens fortsatte drift.
Hvis der sker aktivering af  

 anskaffelsen, vil der dog i visse tilfælde ikke foreligge en anskaffelse, der  

 kan anses for nødvendig for den fortsatte drift.
 Som en hovedregel skal det kun ved større anskaffelser vurderes, om disse  

 har været nødvendige for den fortsatte drift af virksomheden.
Finansielleaktiver Ved ændringen af § 8, stk. 2, 3. pkt., i lov nr. 388 af 7. juni 1989 om  

 ændring af forskellige skattelove (Anparter), jf. lov nr. 364 af 6. juni  

 1991, undtages finansielle aktiver fra bestemmelsen om, at anskaffelse af  

 aktiver i en virksomhed etableret før den 12. maj 1989, der ikke er  

 nødvendige for virksomhedens forstatte drift, fører til, at anpartsreglerne  

 skal anvendes for virksomheden.
Herefter gælder reglen kun ved anskaffelse af  

 andre aktiver end finansielle aktiver.
 Kapitalomplaceringer og anskaffelse af finansielle aktiver ved disposition  

 over en midlertidig likviditetsreserve kan således foretages, uden at der af  

 denne grund skal tages stilling til, om virksomheden bliver omfattet af  

 anpartsreglerne.
Anskaffer en virksomhed et eller flere aktiver til erstatning for et eller  

 flere afhændede aktiver, vil anskaffelsen som hovedregel kunne anses for  

 nødvendig for virksomhedens fortsatte drift.
Udskifter en virksomhed derimod  

 hovedaktivet af andre grunde end f.eks. nedslidning eller teknisk/økonomisk  

 forældelse, vil der som udgangspunkt foreligge en anskaffelse, der ikke er  

 nødvendig for virksomhedens fortsatte drift.
 Udvidelse af en virksomheds aktiviteter ved anskaffelse af et eller flere  

 aktiver kan i visse tilfælde anses for nødvendig for virksomhedens fortsatte  

 drift, hvis udvidelsen ligger inden for den eksisterende virksomheds  

 naturlige rammer.
Mindre udvidelser kan som hovedregel anses for nødvendige for den  

 fortsatte drift.
Det gælder eksempelvis en mindre om- og tilbygning af fast  

 ejendom.
Større udvidelser kan normalt ikke anses for nødvendige for den  

 eksisterende virksomheds fortsatte drift.
En større udvidelse kan foreligge,  

 når ejere af f.eks. en afskrivningsberettiget ejendom anskaffer en  

 tilsvarende ejendom.
Som det fremgår vil det være meget begrænset hvilke anskaffelser den  

 "gamle" virksomhed kan foretage, uden at hele virksomheden derved  

 bliver omfattet af anpartsreglerne.
Dette kan illustreres af følgende 2 helt  

 principielle afgørelser fra Ligningsrådet, som må anses som grænsedragende  

 for omfanget af de anskaffelser, der normalt vil blive accepteret af  

 skattemyndighederne.
Et kommanditselskab var stiftet i 1988 med en kapital på ca. 75 mill.kr.  

 fordelt på 454 anparter.
Med overtagelse slutningen af dec. 1988 købte  

 kommanditselskabet en ejendom i Vesttyskland og 5 ejendomme i Danmark.  

 Afskrivningsgrundlaget for ejendommene i Danmark blev opgjort til 31,6  

 mill.kr.
Kommanditselskabet påtænkte nu at nedrive en gammel 2-plansbygning på 53  

 m2, som blev brugt til lager, på den ene af de 5 danske ejendomme, der havde  

 en anskaffelsessum på 9 mill.kr.
Til erstatning herfor ønskedes opført en ny  

 lagerbygning på 97 m2 til ca. 800.000 kr.
Det var i øvrigt oplyst, at en  

 istandsættelse af lagerbygningen ikke var økonomisk rentabel.
I øvrigt  

 oplyste selskabet, at udvidelsen var nødvendig på grund af pladsmangel og  

 uhensigtsmæssig opbygning.
 Ligningsrådet fandt efter en samlet konkret vurdering ikke, at den  

 påtænkte nyopførelse, der var budgetteret til at koste ca. 800.000 kr., måtte  

 betragtes som en unødvendig udvidelse,der lå uden for den eksisterende  

 virksomheds naturlige rammer, hvorfor kommanditselskabets virksomhed ikke  

 ville blive omfattet af anpartsreglerne.
Et andet kommanditselskab var ligeledes stiftet i 1988 med det formål at  

 erhverve og udleje 3 erhvervsejendomme.
Selskabet havde en samlet kapital på  

 31,5 mill.kr. fordelt på 18 anparter.
I tilknytning til den ene af de  

 anskaffede ejendomme indgik kommanditselskabet i dec. 1988 en  

 entreprisekontrakt om opførelse af en nybygning til en samlet anskaffelsessum  

 på 7 mill.kr.
I okt. 1989 stillede lejeren krav om en udvidelse af den  

 oprindelige entreprisekontrakt på ca. 2,2 mill.kr.
Udvidelsen drejede sig  

 bl.a. om en ændring af en produktionshal, således at der kunne installeres en  

 løbekran, samt opførelse af en lagerbygning.
 Det var oplyst, at såfremt de pågældende ændringer ikke blev udført, ville  

 lejeren også fraflytte de eksisterende byninger i lejemålet.
 Det var Ligningsrådets opfattelse, at den påtænkte bygning måtte anses for  

 nødvendig for virksomhedens fortsatte drift, og at ombygningen lå inden for  

 vikrsomhedens naturlige rammer.
Ved vurderingen af om en udvidelse af en virksomheds aktiviteter er  

 nødvendige, kan der endvidere lægges vægt på den forøgelse af omsætningen,  

 som udvidelsen medfører.
Har udvidelsen medført en væsentlig forøgelse af  

 omsætningen i løbet af det indkomstår, der følger efter det år, hvori  

 udvidelsen har fundet sted, taler dette for, at udvidelsen må anses for  

 unødvendig for virksomhedens fortsatte drift.
Ligningsrådet har i en bindende  

 forhåndsbesked bl.a. henset til at det måtte antages, at investeringen ville  

 formå at styrke omsætningen.
Det samme gælder, hvis udvidelsen har medført,  

 at virksomhedens balance er steget kraftigt.
 Overtagelse af anden virksomhed kan som hovedregel ikke anses for  

 nødvendig for den fortsatte virksomhed.
Anskaffer en virksomhed aktiver, således at der etableres en helt ny  

 virksomhed, f.eks. et ejendomsinteressentskabs anskaffelse af et skib, kan  

 anskaffelsen af skibet i de almindelige tilfælde ikke anses for nødvendig for  

 den fortsatte drift af ejendomsinteressentskabet.
Det beror i øvrigt på en  

 konkret vurdering, hvorvidt driftsomlægning er nødvendig for den fortsatte  

 drift af en eksisterende virksomhed.
 Anskaffer en virksomhed flere gange over et kortere tidsrum aktiver, hvis  

 anskaffelse hver gang anses for nødvendig for den fortsatte drift, kan  

 anskaffelsen af de samlede aktiver vurderes under ét, selv om  

 udgangspunktet er, at hver anskaffelse vurderes for sig.
E.F.1.13 Renter Skattepligtige, der ved indkomst- og formueopgørelsen for indkomståret  

 1990 har medregnet renter mv., der forfalder i 1990, men som vedrører 1991,  

 skal bortse fra disse renter i det fælles skatteregnskab.
Såfremt  

 skattepligtige ved indkomst- og formueopgørelsen for indkomståret 1990 ikke  

 har medregnet renter, som forfalder i 1991, men som vedrører 1990, skal disse  

 renter medregnes ved indkomst- og formueopgørelsen for indkomståret 1991, jf.  

 anpartslovens § 8, stk. 5.
 E.F.1.14 Udlæg til arvinger mv.
Efter anpartslovens § 8, stk. 2, anses en overgang af virksomheden til et  

 dødsbo efter ejeren eller dennes ægtefælle, udlæg til en arving, ægtefælle  

 eller legatar fra et dødsbo eller udlevering af dødsbo til længstlevende  

 ægtefælle til hensidden i uskiftet bo ikke som anskaffelse.
Udlæg til en  

 arving, ægtefælle eller legatar betragtes heller ikke som anskaffelse, selv  

 om dødsboet er opstået ved skifte af uskiftet bo.
Afgørende for, om anpartslovens bestemmelser finder anvendelse er  

 herefter, hvornår afdøde anskaffede virksomheden.
Har afdøde anskaffet  

 virksomheden før den 12. maj 1989, er virksomheden ikke omfattet af  

 anpartsreglerne, og der foreligger ikke anskaffelse for arvinger mv. i de  

 nævnte tilfælde den 12. maj 1989 eller senere.
E.F.2 Kommanditister E.F.2.1 Kommanditisters indkomstopgørelse mv.
 I et kommanditselskab hæfter en eller flere (komplementarerne) personligt  

 og solidarisk for selskabets forpligtelser, medens de øvrige deltagere  

 (kommanditisterne) alene hæfter inden for nærmere fastsatte grænser.
 De enkelte kommanditister beskattes af deres anpart i kommanditselskabet  

 på samme måde som interessenter i et interessentskab.
Kommanditisters adgang til fradrag for tab som følge af påtagen  

 selvskyldnerkaution over for kommanditselskabets kreditorer og tab, som  

 skyldes at medkommanditister ikke overholder deres indskudsforpligtelse mv.  

 skal vurderes ud fra de almindelige regler om fradrag for driftstab.
Se også  

 afsnit E.A.2.5, E.A.2.8.
Ifølge praksis anses disse tab dog ikke som fradragsberettigede driftstab,  

 men som formuetab.
Tabet kan derfor ikke fratrækkes, uanset at  

 kommanditistens andel af tabet ligger inden for hæftelsen som kommanditist,  

 HD af 8. jan. 1988 (Skat 1988.3.119), lsr. 1983.45 og ØLD af 17. maj 1989  

 (Skat 1989.7.525).
 En kommanditists tab på indskud i et kommanditselskab, hvis formål var at  

 udleje samt handle med kapitalgoder af enhver art, men som aldrig havde været  

 i drift og senere var gået konkurs, blev anset for at være et ikke  

 fradragsberettiget formuetab, lsr. 1984.59.
En kommanditist, der havde kautioneret for selskabets bankgæld, måtte  

 indbetale kr. 50.000 da kautionsforpligtelsen blev aktuel.
Selv om han havde  

 modtaget en årlig præmie på 5.000 kr. for at påtage sig  

 kautionsforpligtelsen, kunne kautionstabet ikke anses for en  

 fradragsberettiget driftsudgift, idet han ikke havde drevet virksomhed med  

 sikkerhedsstillelse.
Da der ikke i forbindelse med hans kaution for  

 kommanditselskabet var sket fraskrivelse af adgangen til regres, kunne  

 kautionstabet heller ikke betragtes som et fradragsberettiget tab af indskud,  

 lsr. 1984.177.
Fradragsbegrænsning For kommanditister er adgangen til underskudsfradrag mv. begrænset enten  

 efter reglerne i PSL § 13, stk. 6, jf. nærmere afsnit F 1, eller efter  

 reglerne i Ligningsrådets anvisning om kommanditisters fradrag af underskud  

 mv.
T&S cirk. 1990-1, se nedenfor.
 Ifølge Ligningsrådets anvisning, som gælder for kommanditister som har  

 indkomst, der ikke er omfattet af reglerne i PSL § 13, stk. 6, kan  

 kommanditistens fradrag ikke overstige hans hæftelse som kommanditist, jf. i  

 øvrigt HD af 4. nov. 1982 (skd. 64.82) og lsr. 1974.38.
Fradragskontoen For at kunne styre, i hvilket omfang afskrivninger og underskud kan  

 fradrages, føres en fradragskonto for hver kommanditist.
Denne konto  

 godskrives samtlige de beløb, der kan tages i betragtning som kommanditistens  

 ansvarlige kapital, medens kontoen på den anden side reduceres med de af  

 kommanditisten foretagne af- og nedskrivninger samt underskudsfradrag.  

 Kommanditisten kan herefter kun fradrage underskud samt skattemæssige af- og  

 nedskrivninger i det omfang, beløbet modsvares af en positiv saldo på  

 fradragskontoen.
 I lsr. 1985.51 fandtes forlods afskrivning gennem frigivelse af  

 etableringskontomidler i juni 1981 principielt at måtte ligestilles med andre  

 skattemæssige afskrivninger, og da fradragskontoen pr. 31. dec. 1981 herefter  

 var negativ, kunne kommanditisten ikke fradrage et underskud på 11.634 kr.  

 for indkomståret 1981.
Landsskatteretten fandt, at en kommanditist, der havde en negativ  

 fradragskonto som følge af frigivne investeringsfondshenlæggelser, ikke var  

 berettiget til at modregne underskud fra tidligere år i overskud for et  

 senere år, jf.
Skat 1985.1.13.
E.F.2.2 Ligningsrådets anvisning Om kommanditisters fradrag af underskud mv., jf.
T&S cirk. 1990-1.
 For kommanditister, som har indkomst, som ikke er omfattet af reglen i PSL  

 § 13, stk. 6, gælder de under pkt. 1-4 nævnte fradragsbegrænsningsregler.
E.F.2.2.1 Fradragskontoen Kommanditisten kan ikke ved sin indkomstopgørelse samlet fratrække et  

 større beløb end svarende til den til anparten hørende hæftelse, idet anpart  

 i driftsunderskud samt skattemæssige af- og nedskrivninger alene kan  

 fratrækkes i den udstrækning, de modsvares af en positiv saldo på  

 fradragskontoen.
 Ved opgørelsen af saldoen på fradragskontoen medtages følgende beløb:
a) Indskud, der kan anses for ansvarlig indskudskapital.
Der medregnes  

 såvel indbetalt som skyldigt indskud.
b) Vederlag betalt for overtagelse af anpart fra anden deltager.
Der  

 medregnes såvel udredet vederlag som overtagne indskudsforpligtelser.
 c) Forpligtelser som følge af kommanditistens medhæftelse som selvskyldner  

 for selskabsgæld, i det omfang forpligtelsen endeligt påhviler kommanditisten  

 uden regres til andre deltagere.
 d) Anpart i kommanditselskabets overskud i det omfang dette beløb  

 forbliver indestående i selskabet på samme vilkår som ansvarlig  

 indskudskapital.
 e) Beskattede avancer ved afhændelse af kommanditselskabets aktiver i den  

 udstrækning disse modsvarer af- og nedskrivninger, der er fragået  

 fradragskontoen.
 f) Anpart i kommanditselskabets fortjenester ved afhændelse af selskabets  

 aktiver samt anpart i kommanditselskabets realiserede formuegevinster (f.eks.  

 kursgevinster ved indfrielse af lån) i det omfang denne fortjeneste forbliver  

 indestående i selskabet på samme vilkår som ansvarlig indskudskapital.
 Der fragår følgende beløb:
 g) Anpart i selskabets driftsunderskud, der er fratrukket ved  

 indkomstopgørelsen.
 h) Skattemæssigt fratrukne af- og nedskrivninger på anpart i selskabets  

 aktiver.
 i) Forlods afskrivninger som følge af anvendelse af  

 investeringsfondshenlæggelse eller indskud på etableringskonto.
 j) Forskudsafskrivninger på anpart i selskabets aktiver.
 k) Anpart i kommanditselskabets realiserede formuetab (ikke  

 fradragsberettigede omkostninger og tab ved selskabets afhændelse af  

 aktiver), i det omfang beløbene belastes kommanditistens kapitalkonto i  

 kommanditselskabet, og de ikke modsvares af skattemæssige afskrivninger eller  

 fradrag, jf. lsr. 1984.149.
E.F.2.2.2 Fælles saldoværdikonto Foretager en kommanditist i medfør af afskrivningslovens regler  

 saldoafskrivning på en fælles saldoværdikonto, hvori indgår anpart i aktiver  

 i kommanditselskabet og aktiver uden for kommanditselskabet (såvel anpart i  

 andre kommanditselskabers aktiver som aktiver i virksomhed, hvor  

 kommanditisten er fuldt ansvarlig) gælder:
a) Der kan ved indkomstopgørelsen ikke fratrækkes - anpart i kommanditselskabets driftsunderskud opgjort efter skattemæssige  

 regler, og - skattemæssige nedskrivninger og separate afskrivninger (hvorved forstås  

 skattemæssige afskrivninger bortset fra saldoafskrivninger) vedrørende anpart  

 i kommanditselskabets aktiver, hvis summen af de gennem årene foretagne  

 fradrag for anpart i driftsunderskud, skattemæssige nedskrivninger og  

 separate afskrivninger tillige med anpart i realiserede ikke fratrukne  

 formuetab vedrørende kommanditselskabet overstiger hæftelsen for den  

 pågældende anpart.
b) Der kan ved indkomstopgørelsen ikke fratrækkes - anpart i kommanditselskabets(ernes) driftsunderskud opgjort efter  

 skattemæssige regler, - skattemæssige nedskrivninger og separate afskrivninger vedrørende anpart  

 i kommanditselskabets(ernes) aktiver, samt - skattemæssige afskrivninger på den fælles saldoværdikonto, hvis de  

 samlede skattemæssige fradrag gennem årene og konstaterede ikke fratrukne  

 formuetab overstiger summen af de pågældende anparters hæftelse.
 Dette betyder, at der føres en fælles fradragskonto for de anparter, hvis  

 aktiver indgår i en fælles saldoværdikonto.
 Den fælles fradragskonto godskrives anparternes hæftelse mv. og belastes  

 med skattemæssige driftsunderskud, nedskrivninger og separate afskrivninger,  

 realiserede formuetab samt de skattemæssige afskrivninger på den fælles  

 saldoværdikonto.
 Den fælles fradragskonto kan ikke godskrives et beløb vedrørende en  

 anpart, der overstiger det beløb, der er ført som tilgang på den fælles  

 saldoværdi fra anparten.
 Indgår der i saldoværdikontoen tilgang fra virksomhed, hvor kommanditisten  

 er fuldt ansvarlig, godskrives den fælles fradragskonto et beløb svarende til  

 tilgangen i den fælles saldoværdi fra denne virksomhed, og den fælles  

 fradragskonto belastes med de samlede skattemæssige afskrivninger på den  

 fælles saldoværdikonto.
E.F.2.2.3 Konsekvenser af fradragsbegrænsninger Skattemæssige afskrivninger, der efter punkterne 1 og 2 ikke kan foretages  

 med virkning for indkomstopgørelsen, anses for ikke foretaget.
 I det omfang skattemæssige afskrivninger kan foretages, anses bundne  

 afskrivninger for foretaget forud for afskrivninger, der efter  

 kommanditistens valg kunne være henskudt til et senere indkomstår.
 Anpart i driftsunderskud og bundne skattemæssige afskrivninger, for hvilke  

 fradrag er nægtet ved indkomstopgørelsen under hensyn til fradragskontoens  

 udvisende, kan uden tidsbegrænsning bringes til fradrag ved  

 indkomstopgørelsen inden for en på fradragskontoen i senere indkomstår  

 fremkommen positiv saldo.
E.F.2.2.4 Den skattemæssige formue En kommanditist kan ikke ved opgørelsen af den skattepligtige formue  

 fratrække et større beløb svarende til restindskudsforpligtelsen (forskellen  

 mellem hæftelsen og de faktisk foretagne indskud).
 De i anvisningen behandlede skattemæssige problemer falder i to led: 1)  

 Reglerne om fradragsbegrænsning. 2) Formueopgørelsen.
Ad 1) Fradragsbegrænsningen Det præciseres, at en kommanditist, hvis fradragskonto for et givet  

 indkomstår er nul, ikke kan foretage skattemæssige af- og nedskrivninger på  

 andel i kommanditselskabets aktiver, selv om driftsresultatet for det  

 omhandlede år udviser overskud.
Er fradragskontoen negativ, kan der som udgangspunkt ikke foretages  

 skattemæssige af- og nedskrivninger.
Dette gælder dog ikke, såfremt årets  

 driftsoverskud forbliver indestående som ansvarlig indskudskapital, idet der  

 i dette tilfælde kan foretages skattemæssige af- og nedskrivninger for et  

 beløb svarende til den del af overskuddet, der overstiger fradragskontoens  

 negative saldo, jf. lsr. 1982.166.
 Ved opgørelsen af fradragskontoen skal fratrækkes alle skattemæssige  

 afskrivninger.
 I et tilfælde, hvor der var opstået en negativ saldo på fradragskontoen  

 som følge af, at fradragskontoen var belastet med visse formuetab, fandtes  

 der ikke at være grundlag for at beskatte kommanditisten af et beløb svarende  

 til den negative saldo på fradragskontoen, se Skat 1988.10.608.
Ad 2) Formueopgørelsen Fradragskontoen skal ikke anvendes som udgangspunkt for fastsættelsen af  

 den formueskattepligtige værdi, og en kommanditist kan ikke ved opgørelsen af  

 den skattepligtige formue fratrække et større beløb vedrørende  

 kommanditanparten end svarende til restindskudsforpligtelsen (forskellen  

 mellem hæftelsen og de faktisk foretagne indskud).
E.F.2.3 Afståelse Ved en kommanditists afståelse af en kommanditanpart og ved  

 kommanditselskabets afståelse af aktiver skal kommanditisten opgøre  

 skattemæssig avance efter skattelovgivningens almindelige regler for  

 afståelse af de pågældende aktiver, idet kommanditisten skattemæssigt anses  

 for at have afstået ideelle anparter i kommanditselskabets aktiver og eventuelle  

 passiver.
 Salgssummen opgøres efter skattelovgivningens almindelige regler, idet der  

 ved afståelse af anpart tages hensyn til den ideelle anpart i  

 kommanditselskabets gæld, som kommanditisten samtidig overdrager, jf. lsr.  

 1981.70 og VLD af 9. nov. 1983 (skd. 69.266), hvor en kommanditist - som i  

 forbindelse med salg af sin anpart i et rederikommanditselskab blev frigjort  

 for at betale sin andel af stiftelsesomkostninger og kursreguleringer på  

 prioritetslån i fremmed valuta, ialt 13.381 kr. - fandtes at skulle medregne  

 det pågældende beløb ved opgørelsen af den skattepligtige fortjeneste ved  

 salget af anparten.
 Til den gæld, som kommanditisten frigøres for, skal også medregnes gæld,  

 som går ud over det beløb, hvortil kommanditisten har begrænset sin hæftelse.  

 Dette er en konsekvens af, at kommanditisten som udgangspunkt i skattemæssig  

 henseende betragtes som en interessent, og det er modstykket til, at  

 kommanditistens afskrivningsgrundlag opgøres som anskaffelsessummen for den  

 ideelle anpart af kommanditselskabets afskrivningsberettigede aktiver  

 inklusive eventuel gæld, der ligger ud over hans hæftelse.
 Den således opgjorte salgssum for kommanditistens ideelle anpart i  

 samtlige kommanditselskabets aktiver skal herefter fordeles på disse aktiver  

 efter de almindelige regler herfor.
Landsskatteretten fandt, at en kommanditists forpligtelse til at betale  

 99.015 kr. måtte antages at være ophørt, da komplementaren, der gentagne  

 gange havde forsøgt at inddrive det forfaldne beløb, havde afskrevet det som  

 uerholdeligt og havde fradraget beløbet som driftstab ved sin  

 indkomstopgørelse.
Beløbet kunne derfor ikke bringes til fradrag ved  

 opgørelsen af kommanditistens fortjeneste ved salget af skibsanparten, lsr.  

 1982.167.
Eksempel på avanceopgørelse Kommanditisten sælger ultimo år 2 sin anpart for 15.000 kr. kontant.
Hans  

 anpart i den i kommanditselskabets regnskab opgjorte kapitalkonto andrager  

 10.000 kr.
 Anparten er anskaffet i år 1 for 100.000 kr. (hæftelse 50.000 kr.).  

 Anparten i afskrivningsberettigede aktiver udgør ligeledes 100.000 kr.
 Kommanditistens fradrag for driftsunderskud og afskrivninger forudsættes  

 at have været som følger:
 Herefter opgøres avancen som forskellen mellem salgssummen og saldoværdien  

 ved årets begyndelse, jf. afskrivningslovens §§ 13 og 6.
 Salgssummen for anparten i afskrivningsberettigede aktiver findes således:
Såfremt afståelsen kan anses omfattet af AL § 15 A medregnes fortjeneste  

 eller tab ved opgørelsen af den almindelige indkomst.
AL § 15 A er ophævet  

 med virkning for skibe eller skibsanparter, der afhændes den 12. maj 1989  

 eller senere.
Overdragelse midt i kommanditselskabets regnskabsår Overdragelse af en anpart kan ske på alle tidspunkter i  

 kommanditselskabets regnskabsperiode.
I sådanne tilfælde kan køberen ved sin indkomstopgørelse ikke medregne  

 andel i driftsresultat forud for overtagelsesdagen.
Dette beløb skal derimod  

 medregnes ved sælgerens indkomstopgørelse.
 Er det i forbindelse med handelen bestemt, at køberen overtager det  

 omhandlede driftsresultat, skal dette indgå ved opgørelsen af  

 overdragelsesprisen, jf. lsr. 1979.26.
E.F.2.4 Anparter i flere kommanditselskaber Kommanditister skal efter reglerne i afskrivningsloven føre fælles  

 saldoværdi for anparternes afskrivningsgrundlag og afskrivninger, hvor  

 anpartsbesiddelsen i flere projekter skal anses for én virksomhed.
Om  

 der foreligger en eller flere virksomheder, se E.I.2.1.1.
 Konsekvensen af den fælles saldoværdi er, at årets saldoafskrivninger ikke  

 umiddelbart kan henføres til de enkelte anparter.
 Der skal derfor foretages en fuldstændig udskillelse af afskrivningerne,  

 og disse føres på en fælles fradragskonto, efter at der er taget hensyn til  

 driftsunderskuddene på separate fradragskonti (driftsfradragskonti).
Eksempel Kommanditisten har én anpart i hvert af de to  

 skibskommanditselskaber X og Y anskaffet i år 1.
 Skattemæssigt driftsresultat eksklusive afskrivninger:
 Saldoværdikonto uden hensyn til eventuel fradragsbegrænsning:
 Kommanditistens fradrag for år 1 og år 2 kan herefter opgøres således:
 Separate driftsfradragskonti pr. 31. dec. år 2:
Der kan således vedrørende Y ikke fratrækkes mere end 40.000 kr., selv om driftsunderskuddet var opgjort til 50.000 kr., idet driftsfradragskontoen ikke må blive negativ.
 Fælles fradragskonto pr. 31.dec. år 2:
 Der kan således på grund af fradragsbegrænsningen (den fælles  

 fradragskontos udvisende) ikke fratrækkes afskrivninger med mere end 20.000  

 kr., selv om den fælles saldoværdikonto for så vidt gav mulighed for at  

 afskrive med i alt 42.000 kr.
 For år 1 og år 2 er nu i alt fratrukket 150.000 kr., svarende til den  

 samlede hæftelse på de to anparter.
 Skematisk kan disse fradragskonti opstilles således:
 I den fælles fradragskonto må saldo fra de separate driftsfradragskonti  

 ikke overstige tilgang på saldoværdikonto for den pågældende anpart, idet den  

 fælles fradragskonto er begrundet i den fælles saldoafskrivning, og en  

 hæftelse større end tilgang på saldoværdikonto ikke begrunder adgang til  

 yderligere saldoafskrivning.
 Eventuelle skattemæssige nedskrivninger efter varelagerloven,  

 bygningsafskrivning, forskudsafskrivning og lignende, skal påvirke de  

 separate driftsfradragskonti, da de er separate for de enkelte anparter og  

 ikke indgår i en fælles saldoværdi.
E.F.2.5 Komplementaren Komplementaren kan ikke udnytte de skattemæssige afskrivninger, som  

 kommanditisten i kraft af hæftelsesbegrænsningen ikke har fradrag for, idet  

 komplementarens afskrivningsret alene hviler på hans egen ejerpart.  

 Kommanditistens ejerpart kan således ikke i kraft af hæftelsesbegrænsningen  

 overføres til komplementarens afskrivningsgrundlag og dermed til hans  

 beregningsgrundlag med hensyn til skattemæssige afskrivninger.
Egentlige driftsunderskud, som kommanditisten ikke kan fradrage på grund  

 af fradragsbegrænsningen, kan komplementaren fradrage ved indkomstopgørelsen,  

 såfremt kommanditistens kapitalkonto er negativ.
Hvis det er aftalt imellem  

 parterne, at komplementaren definitivt skal bære et sådant underskud,  

 indebærer det, at kommanditistens kapitalkonto ikke skal debiteres for  

 underskudsparter i det omfang, den derved bliver negativ.
Selv om en sådan  

 aftale ikke eksisterer, dvs. at kommanditisten med henblik på senere  

 udligning debiteres for en underskudspart, der gør hans kapitalkonto negativ,  

 kan komplementaren, der udadtil hæfter for den del af underskuddet, som  

 kommanditisten ikke hæfter for, udnytte dette underskud skattemæssigt.  

 Fremkommer der senere overskud, skal komplementaren beskattes af så stor en  

 del af kommanditistens overskudspart, som svarer til den af komplementaren  

 udnyttede del af kommanditistens underskudsandel - dvs. udligning af  

 kommanditistens negative kapitalkonto op til 0.
E.F.3 Leasing AL afsnit V A (lovbekg. nr. 758 af 12. dec. 1988) indeholder regler, der  

 begrænser afskrivningsadgangen i forbindelse med leasingviksomhed.
Reglerne i  

 AL afsnit V A er ophævet for så vidt angår aktiver, der er anskaffet den 12.  

 maj 1989 eller senere.
Reglerne er beskrevet i ligningsvejledningen for 1990,  

 afsnit V 1.
Nye afgørelser I to domme afsagt af VL den 22. aug. 1991 t&s nyt 1991.18.982,  

 1991.18.998 fandt landsretten, at der ikke var grundlag for en skattemæssig  

 korrektion af et sale-and-lease-back arrangement, da det ikke kunne  

 sandsynliggøres, at driftsmidlerne var overdraget til en pris, som afveg  

 væsentligt fra en markedsbestemt værdi.
Dommene vedrørte to investor grupper, hvor det pågældende interessentskab købte et andelsselskabs  

 afskrivningsberettigede driftsmidler og tilbageleasede dem for en årrække.
 Dommene er appelleret til Højesteret.
