Nr BSF 62 Forslag til folketingsbeslutning om at hæve strafferammen for overtrædelse  

 af de milde narkobestemmelser og at udvise udenlandske statsborgere, der er  

 dømt for narkokriminalitet Fremsat af Gitte Seeberg (KF) Helge Adam Møller (KF) Ulla Tørnæs (V)  

 Birthe Rønn Hornbech (V) den 15. december 1995 Folketinget pålægger regeringen i folketingsåret 1995-96 at fremsætte lovforslag, der indebærer, at strafferammen for salg af narkotika på gadeplan hæves, og at udlændinge, der er dømt for gentagen narkotikakriminalitet, kan udvises af landet for bestandig.
 Samtidig pålægges det regeringen at tage initiativer til at sikre, at  

 anklagemyndigheden nedlægger påstande om strengere straffe end hidtil i  

 narkotikasager.
Bemærkninger til forslaget Den nuværende retsstilling Handel med narkotika på gadeplan kan i dag straffes med indtil 2 års  

 fængsel.
I henhold til udlændingeloven kan en udlænding, der bor i Danmark med  

 henblik på varigt ophold, og som lovligt har boet i landet i mere end de  

 sidste 7 år, alene udvises, hvis det findes påkrævet af hensyn til statens  

 sikkerhed.
Udvisning kan endvidere finde sted, hvis den pågældende udlænding  

 vedholdende har begået grov kriminalitet, eller hvis den pågældende idømmes  

 mindst 6 års ubetinget fængsel og den pågældende under hensyn til den idømte  

 straf samt arten og grovheden af den begåede kriminalitet ikke bør forblive  

 her i landet.
Det samme gælder udlændinge med opholdstilladelse efter  

 udlændingelovens §§ 7 og 8.
Baggrunden for beslutningsforslaget Forslaget skal ses på baggrund af de problemer, der helt åbenbart er med  

 handel med narkotika på gadeplan.
Som praksis er i dag, idømmes der kun  

 ganske korte frihedsstraffe på 14-21 dage, i gentagelsestilfælde op til 40  

 dages fængsel.
Henset til forbrydelsens alvorlige karakter og til dens  

 ødelæggende virkninger for andre mennesker og deres familier ønsker  

 forslagsstillerne denne straf væsentligt skærpet.
Formålet med beslutningsforslaget er at pålægge regeringen at fremsætte  

 lovforslag, der lægger op til, at gentagen narkokriminalitet på gadeplan kan  

 straffes hårdere, ved at strafferammen hæves.
Samtidig bør anklagemyndigheden  

 pålægges at nedlægge påstande om strengere straffe.
For så vidt angår  

 udenlandske statsborgere, bør straffen kunne følges op af udvisning, således  

 at også narkokriminalitet vedrørende små mængder narkotika i  

 gentagelsestilfælde kan føre til udvisning.
En del professionelle narkohandlere undgår straf ved kun at være i  

 besiddelse af en ganske lille mængde narkotika, der kan henregnes til  

 »besiddelse til eget forbrug«.
For dette gives ofte kun advarsler  

 eller milde straffe.
Udenlandske statsborgere på bl.a.
Vesterbro i København har, på trods af  

 at de flere gange er blevet pågrebet i besiddelse af narkotika, der åbenbart  

 har været beregnet til videresalg, ikke kunnet udvises af landet.
De er kun  

 blevet idømt ganske milde straffe, og der har således ikke været hjemmel til  

 at udvise dem, idet de ikke har opfyldt lovens krav til »grovheden af  

 den begåede kriminalitet«.
