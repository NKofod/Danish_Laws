 Under henvisning til lov nr. 29 af 3. februar 1960 om statstilskud til  

 landbrugskursus m.m., § 3, fastsættes herved følgende bestemmelser:
1. Regnskabsaflæggelse a.
Kursusudvalgene for hhv.
Jylland, Fyn, Sjælland, Lolland-Falster og  

 Bornholm aflægger selvstændige regnskaber, indeholdende følgende oplysninger:
b.
Kursusudvalgenes regnskaber indsendes til kursusudvalget for Jylland ,  

 ved hvis foranstaltning der udarbejdes et samlet regnskab, indeholdende de  

 ovenfor under a. anførte oplysninger.
Dette regnskab skal gennemgås af en  

 statsautoriseret eller registreret revisor og indsendes derefter til  

 landbrugsministeriet, forsynet med revisionspåtegning og vedlagt evt.  

 revisionsprotokollat.
c.
Kursusudvalget for Jylland tilsender landbrugsministeriet meddelelse  

 om det samlede forbrugstal senest den 1. februar, for så vidt angår det  

 afsluttede finansår.
d.
Kursusudvalget for Jylland tilsender landbrugsministeriet det samlede,  

 reviderede regnskab for det afsluttede finansår senest den 1. april.
2. Godtgørelse af administrationsudgifter Kursusudvalgenes administrationsudgifter godtgøres efter følgende regler:
a.
Kontorhold m.m.
 Udgifter til kontorhold (husleje, lys, varme, rengøring, telefon m.m.) kan  

 enten godtgøres efter regning eller med et fast beløb, hvis størrelse  

 fastsættes efter aftale med landbrugsministeriet på grundlag af et af  

 udvalget udarbejdet og af revisor godkendt skøn.
b.
Porto, papir, tryksager, kontorartikler m.m.
Udgifter kan enten godtgøres efter regning eller med et fast beløb, jfr.  

 pkt. a For at begrænse udgifterne til tryksager bør der i videst muligt omfang  

 anvendes fælles ansøgningsblanketter og andre formularer.
c.
Rejseudgifter Rejseudgifter for kursusudvalgenes medlemmer og sekretærer (time- og  

 dagpenge samt befordring m.m.) godtgøres efter de for statstjenesten til  

 enhver tid gældende regler på grundlag af sædvanligt rejseregnskab.
3. Anvisning af tilskud De enkelte kursusudvalg vil ved henvendelse til landbrugsministeriet a  

 conto kunne få anvist det dem bevilgede tilskud, ligesom der a conto vil  

 kunne anvises beløb til dækning af administrationsudgifter.
 Det udvalgene i henhold til lov nr. 29 af 3. februar 1960 bevilgede  

 tilskud skal være fuldt udnyttet, inden det af landbrugslotteriets overskud  

 meddelte tilskud vil kunne anvises.
4. Ikrafttræden Dette reglement træder i kraft den 1. januar 1979.
 Samtidig ophæves de ved landbrugsministeriets skrivelse af 17. oktober  

 1963 fastsatte bestemmelser vedrørende dækning af udgifter ved  

 kursusudvalgenes virksomhed.
Landbrugsministeriet, den 6. oktober  

 1978 P.M.V.
 e.b.
