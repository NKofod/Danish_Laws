 Herved bekendtgøres Fællesmærkelov nr. 212 af 11. juni  

 1959, som ændret ved lov nr. 854 af 23. december 1987.
§ 1.  Foreninger af erhvervsdrivende kan i  

 overensstemmelse med varemærkelovens §§ 1-3 ved registrering eller brug erhverve eneret for deres medlemmer til at benytte særlige kendetegn for varer eller arbejds- og tjenesteydelser, som medlemmerne tilbyder i deres virksomhed.
 Stk. 2.  Offentlige myndigheder samt sådanne stiftelser  

 og andre juridiske personer, organisationer eller sammenslutninger, som fører  

 kontrol med eller fastsætter normer for varer eller arbejds~ og  

 tjenesteydelser, kan på tilsvarende måde erhverve eneret til særlige  

 kendetegn til benyttelse for de varer eller arbejds- og tjenesteydelser, der  

 er genstand for kontrol, eller for hvilke normer er fastsat.
 Stk. 3.  Kendetegn, som omfattes af denne lov, kaldes  

 fællesmærker.
 § 2.  Hvis ikke andet følger af bestemmelserne  

 nedenfor, gælder for fællesmærker de i varemærkeloven indeholdte regler, for  

 så vidt og i det omfang de efter deres beskaffenhed kan finde anvendelse.
§ 3.  Anmeldelse af et fællesmærke til registrering  

 indgives skriftligt til Patentdirektoratet.
Anmeldelsen skal foruden de i  

 varemærkelovens § 17 nævnte oplysninger indeholde angivelse af de for mærkets  

 benyttelse fastsatte bestemmelser.
Stk. 2.  Godkendes anmeldelsen, indføres disse  

 bestemmelser i registret.
Senere ændringer i bestemmelserne skal af mærkets  

 indehaver inden 3 måneder anmeldes til Patentdirektoratet.
 § 4.  Overdragelse af et registreret fællesmærke kan  

 kun registreres, såfremt mærket ikke skønnes egnet til i den nye indehavers  

 hånd at vildlede offentligheden.
 § 5.  Registreringen af et fællesmærke kan ophæves ved  

 dom, såfremt forhold svarende til de i varemærkelovens § 25 og § 36 angivne  

 måtte indtræde, såfremt mærket strider mod almene samfundsinteresser, eller  

 såfremt ændringer i bestemmelserne for mærkets benyttelse ikke behørigt  

 anmeldes til registret.
 Stk. 2.  Sag kan anlægges af enhver, der har interesse  

 deri, dog kan sag til ophævelse af registreringen af et fællesmærke som  

 stridende mod almene samfundsinteresser alene anlægges af Patentdirektoratet.
§ 6.  I sager om indgreb i retten til fællesmærker  

 skal kun mærkets indehaver anses som søgsmålsberettiget.
Krav om erstatning  

 kan nedlægges ikke blot for den skade, som måtte være påført  

 mærkeindehaveren, men også for den skade, der måtte være tilføjet de til  

 mærkets benyttelse berettigede.
§ 7.  Fællesmærker registreres i fællesmærkeregistret,  

 der føres som en særlig afdeling af varemærkeregistret.
Industriministeren  

 fastsætter nærmere bestemmelser om indgivelse og behandling af anmeldelser  

 til fællesmærkeregistret, om registrets indretning og førelse, om  

 registreringernes bekendtgørelse samt om afgifter for anmeldelser,  

 ekspeditioner, udskrifter m.v.
 § 7 a.  Henlægger industriministeren sine beføjelser  

 efter loven til Patentdirektoratet, kan ministeren fastsætte regler om, at  

 klager ikke kan indbringes for højere administrativ myndighed.
§ 8.  Bestemmelserne i denne lov træder i stedet for  

 lov nr. 102 af 7. april 1936 om fællesmærker.
De i henhold til nævnte lov af  

 1936 registrerede fællesmærker forbliver i registret, uanset om de ikke  

 opfylder betingelserne i nærværende lov for at kunne registreres som nye  

 mærker.
 Stk. 2.  (Overgangsbestemmelse, udeladt).
§ 9.  Tidspunktet for lovens ikrafttræden fastsættes  

 ved kongelig anordning.
Loven skal dog senest sættes i kraft den 1. oktober  

 1960 (* 1) Stk. 2.  (Overgangsbestemmelse, udeladt).
Stk. 3.  For Grønlands og Færøernes vedkommende  

 fastsættes tidspunktet for lovens ikrafttræden ved kgl. anordning, hvorved  

 tillige kan fastsættes sådanne afvigelser fra lovens bestemmelser, som  

 forholdene måtte tilsige. (* 2) og (* 3) Lov nr. 854 af 23. december 1987 om ændring af patentloven, lov om  

 mønstre, varemærkeloven og lov om fællesmærker indeholder følgende  

 ikrafttrædelsesbestemmelse:
§ 5 Loven træder i kraft den 1. januar 1988. (* 4) Industriministeriet, den 17. april 1989 Nils Wilhjelm / Per Lund Thoft (* 1) Ved kongelig anordning af 21. september 1960 er Fællesmærkelov nr.  

 212 af 11. juni 1959 sat i kraft den 1. oktober 1960.
 (* 2) Ved kongelig anordning af 21. september 1960 er Fællesmærkelov nr.  

 212 af 11. juni 1959 sat i kraft den 1. oktober 1960 i Grønland.
 (* 3) Ved kongelig anordning af 16. august 1963 er Fællesmærkelov nr. 212  

 af 11. juni 1959 sat i kraft den 30. august 1963 på Færøerne.
 (* 4) Nærværende bekendtgørelses § 5 stk. 2 og § 7 a.
