 I henhold til § 40, stk. 1, i bekendtgørelse nr. 590 af 10. december 1976  

 om Danmarks Biblioteksskole fastsættes følgende:
Kap.
I.
Valgudvalg vedrørende de styrende kollegiale organer.
 + 1. Til at forestå valget til Biblioteksskolerådet og studienævn  

 nedsætter Biblioteksskolerådet et valgudvalg for skolen i København,  

 bestående af 2 repræsentanter for lærerne, 2 repræsentanter for det  

 teknisk/administrative personale og 2 repræsentanter for de studerende, og et  

 valgudvalg for afdelingen i Ålborg, bestående af 1 repræsentant for lærerne,  

 1 repræsentant for det teknisk/administrative personale og 1 repræsentant for  

 de studerende.
 Stk. 2.  Rektor drager omsorg for, at fornøden  

 administrativ bistand stilles til rådighed for valgudvalgene.
 Stk. 3.  Valgudvalgene bekendtgør valgs afholdelse,  

 indkalder og modtager kandidatanmeldelser, tilvejebringer det fornødne  

 stemmemateriale og sørger for udarbejdelse af valglister i henhold til de  

 regler, der er givet herom.
 § 2.  Valgudvalgene fører en valgprotokol, hvori  

 anføres det væsentlige af, hvad der vedrører valghandlingen, navnlig:
 1. Antallet af indleverede kandidatanmelselser.
 2. Navnene på hver listes kandidater i den rækkefølge,  

 listen angiver.
 3. Oplysning om anmeldte liste- og valgforbund.
 4. Antallet af de stemmesedler, der er tilvejebragt  

 til brug for valget.
 5. Antallet af de afgivne, gyldige stemmesedler.
 6. Antallet af de afgivne, ugyldige stemmesedler med  

 angivelse af de grunde, der har medført ugyldigheden.
 7. Oplysning om valgets endelige opgørelse.
 8. De bemærkninger, hvortil valget i øvrigt måtte give  

 anledning.
 9. Valgudvalgene underskriver valgprotokollen, der  

 afleveres til rektor.
Kap.
II.
Valg til Biblioteksskolerådet.
 § 3.  Ifølge § 9, stk. 2, i bekendtgørelse om Danmarks  

 Biblioteksskole består Biblioteksskolerådet af rektor, 19 medlemmer som  

 repræsentanter for skolen i København og 8 medlemmer som repræsentanter for  

 afdelingen i Ålborg.
Stk. 2.  De 19 medlemmer, som repræsenterer skolen i  

 København, udpeges således: Undervisningslederen for sektion I og  

 undervisningslederen for sektion II er fødte medlemmer.
For to år ad gangen  

 vælges: 7 repræsentanter for lærerne, valgt af Lærerrådet i København, heraf  

 mindst 1 deltidsbeskæftiget lærer, og 5 repræsentanter for det  

 teknisk/administrative personale, valgt af TAP-rådet i København.
For et år  

 ad gangen vælges: 5 repræsentanter for de studerende, valgt af og blandt de  

 studerende i København, heraf mindst 1 fra sektion II.
Stk. 3.  De 8 medlemmer, som repræsenterer afdelingen i  

 Ålborg, udpeges således: Afdelingslederen er født medlem.
For to år ad gangen  

 vælges: 3 repræsentanter for lærerne, valgt af Lærerrådet i Ålborg, og 2  

 repræsentanter for det teknisk/administrative personale, valgt af TAP-rådet i  

 Ålborg.
For et år ad gangen vælges: 2 repræsentanter for de studerende, valgt  

 af og blandt de studerende i Ålborg.
 Stk. 4.  Der vælges tillige en personlig suppleant for  

 hver af de valgte kandidater.
 Stk. 5.  Genvalg af repræsentanter og suppeanter kan  

 finde sted.
 § 4.  Ved valg til Biblioteksskolerådet er der  

 følgende 6 valggrupper:
 § 5.  Valg til Biblioteksskolerådet foregår inden for  

 hver valggruppe som forholdstalsvalg mellem lister, på hvilke en eller flere  

 personer i en angiven rækkefølge eller sideordnet bringes i forslag til valg.
Kap.
III.
Valg til studienævn.
 § 6.  Ifølge § 18 i bekendtgørelse om Danmarks  

 Biblioteksskole er der oprettet følgende studienævn:
 Stk. 2.  Der vælges tillige en personlig suppleant for  

 hver af de valgte kandidater.
 Stk. 3.  Genvalg af repræsentanter og suppleanter kan  

 finde sted.
 § 7.  Valg til studienævn foregår inden for hver  

 valggruppe enten som flertalsvalg mellem enkeltpersoner eller som  

 forholdstalsvalg mellem lister, på hvilke en eller flere personer i en  

 angiven rækkefølge eller sideordnet bringes i forslag til valg.
Stk. 2.  Inden udskrivelsen af valg træffer  

 repræsentanterne for lærernesog de studerendes valggrupper i  

 Biblioteksskolerådet for hvert valg til studienævn inden for deres område  

 afgørelse om den valgmåde, der skal finde anvendelse.
Dog skal der afholdes  

 forholdstalsvalg, hvis krav herom fremsættes senest 30 dage før valgets  

 afholdelse af een af repræsentanterne eller et antal valgberettigede inden  

 for en valggruppe svarende til mindst 1/4 af antallet af valgberettigede for  

 hvert mandat.
Er der ikke truffet afgørelse om valgmåden, foregår valget som  

 forholdstalsvalg mellem lister.
Stk. 3.  Inden udskrivelsen af valg træffer  

 repræsentanterne for de studerendes valggruppe i Biblioteksskolerådet for  

 hvert valg til studienævn inden for deres område afgørelse om en eventuel  

 opdeling af de valgberettigede i repræsentationsområder.
Såfremt det kræves  

 af een af repræsentanterne eller mindst 1/4 af antallet af valgberettigede  

 for hvert mandat, skal valget holdes uden opdeling i repræsentationsområder.
Kap.
IV.
Valgret og valgbarhed.
 § 8.  Valgberettiget og valgbar ved valg til  

 Biblioteksskolerådet er enhver, der den første i den måned, hvori der  

 udskrives valg, er medlem af Lærerrådet eller TAP-rådet eller er indskrevet  

 som studerende ved Danmarks Biblioteksskole, og som på det tidspunkt, hvor  

 valget afholdes, fortsat er medlem eller indskrevet.
 Stk. 2.  Valgberettiget og valgbar ved valg til  

 studienævn er enhver, der den første i den måned, hvori der udskrives valg,  

 er medlem af Lærerrådet eller er indskrevet som studerende ved Danmarks  

 Biblioteksskole, og som på det tidspunkt, hvor valget afholdes, fortsat er  

 medlem eller indskrevet.
 Stk. 3.  Ansatte med tjenestefrihed er valgberettigede  

 og valgbare, såfremt tjenestefriheden udløber senest ved funktionsperiodens  

 begyndelse.
 Stk. 4.  Vikarer er valgberettigede og valgbare, såfremt  

 ansættelsen omfatter mindst 1 år.
 Stk. 5.  Ingen kan ved valget til et kollegialt organ  

 udøve stemmeret eller være valgbar inden for mere end een valggruppe.
Stk. 6.  Ingen kan udøve stemmeret eller være valgbar  

 uden at være optaget på de valglister, der er nævnt i § 9. En valgberettiget  

 kan inden en frist, der fastsætes af Biblioteksskolerådet, selv begære sig  

 optaget på valglisten.
Valgudvalget kontrollerer, at den pågældende opfylder  

 betingelserne for opnåelse af valgret.
Afslag skal begrundes og kan påklages  

 til Biblioteksskolerådet.
De, der er optaget på valglisten, men ikke længere  

 opfylder betingelserne i henhold til stk. 1-4, har ikke ret til at afgive  

 stemme.
Kap.
V.
Valgs udskrivelse.
§ 9.  Ved valgudvalgenes foranstaltning udarbejdes  

 valglister over de valgberettigede.
Valglisterne fremlægges til eftersyn  

 inden for et tidsrum, der fastsættes af Biblioteksskolerådet.
Stk. 2.  Indsigelse mod valglisterne skal fremsættes  

 over for vedkommende valgudvalg inden en frist og på en måde, der fastsættes  

 af dette.
Efter udløbet af fristen kan ingen kræve ændringer foretaget i  

 valglisterne.
Dog skal valgudvalget i et møde, der skal afholdes senest 3  

 dage før valghandlingens påbegyndelse, berigtige fejl.
Stk. 3.  Valgudvalgene bekendtgør nærmere oplysning om  

 frister og fremgangsmåde ved opslag eller i skolens officielle  

 meddelelsesorgan eller på anden hensigtsmæssig måde.
Bestemmelse herom  

 træffes af vedkommende valgudvalg.
 Stk. 4.  Valgudvalgene udskriver inden 15. september  

 valg til Biblioteksskolerådet og studienævnene til afholdelse i november og  

 indkalder forslag til kandidatlister eller kandidatanmelder.
Kap.
VI.
Kandidatopstillinger.
§ 10.  Dersom valg til studienævn foregår som  

 flertalsvalg mellem enkeltpersoner, skal enhver, der ønsker at opstille som  

 enkeltperson, og som er stemmeberettiget og valgbar, anmelde dette til  

 valgudvalget inden den frist, der fastsættes af udvalget.
Kandidatanmeldelsen  

 skal angive en personlig suppleant.
Stk. 2.  De anmeldelser, der er nævnt i stk. 1, skal  

 afgives skriftligt over for valgudvalget og være underskrevet af kandidaten  

 og suppleanten.
De er bindende for de pågældende, der herved tillige erklærer  

 sig villige til at modtage valg.
Stk. 3.  Antallet af stillere til de kandidatameldelser,  

 der er nævnt i stk. 1, skal udgøre mindst 1/4 af antallet af valgberettigede  

 for hvert mandat inden for vedkommende valggruppe.
Der kræves dog højst 5  

 stillere.
 Stk. 4.  Kandidaterne kan anmelde et fagligt eller andre  

 tilhørsforhold som en betegnelse, hvilket da skal anføres ud for deres navn  

 på stemmesedlen.
Stk. 5.  Kandidater kan indgå valgforbund med en eller  

 flere andre kandidater.
Erklæring herom skal med de pågældende kandidaters og  

 suppleanters underskrift vedlægges den i stk. 1 nævnte anmeldelse.
§ 11.  Forslag til kandidatlister til forholdstalsvalg  

 indgives af et antal valgberettigede til valgudvalget.
Antallet af stillere  

 skal udgøre mindst 1/4 af antallet af valgberettigede for hvert mandat inden  

 for vedkommende valggruppe.
Der kræves dog højst 10 stillere.
En  

 kandidatliste skal for hver kandidat angive en personlig suppleant.
Stk. 2.  En valgberettiget kan ikke være stiller for  

 flere kandidater.
En kandidat eller suppleant kan være stiller for den liste,  

 hvorpå han er opstillet.
Stk. 3.  En kandidatliste skal angive kandidaternes  

 rækkefølge, eller om opstillingen er sideordnet.
En kandidatliste kan  

 indeholde færre navne end det antal repræsentanter, der skal vælges.
En  

 kandidatliste kan ikke indeholde flere navne end det dobbelte af det antal,  

 der skal vælges.
Der kan dog altid opstilles indtil 10 kandidater.
 Stk. 4.  Forslag til kandidatlister skal ved  

 indleveringen til valgudvalget være ledsaget af en af kandidaterne og  

 suppleanterne underskrevet erklæring, hvori hver enkelt kandidat og suppleant  

 erklærer sig villig til at modtage valg.
 Stk. 5.  Når en listes samtlige kandidater og  

 suppleanter i liste- og valgforbund med en eller flere andre lister.  

 Erklæring herom skal med samtlige kandidaters og suppleanters underskrift  

 vedlægges kandidatanmeldelsen til valgudvalget.
 Stk. 6.  Ingen kandidat eller suppleant kan være  

 opstillet på mere end een liste til samme kollegiale organ.
§ 12.  Anmeldelse af kandidatopstillinger samt  

 anmeldelse om indgåede liste- og valgforbund skal være valgudvalget i hænde  

 inden en frist, der fastsættes af dette.
Meddelelse herom offentliggøres ved  

 opslag eller i skolens officielle meddelelsesorgan eller på anden  

 hensigtsmæssig måde.
Bestemmelse herom træffes af valgudvalget.
Stk. 2.  Enkeltopstillinger, kandidatlister samt  

 anmeldelser af indgåede liste- og valgforbund godkendes af valgudvalget og  

 offentliggøres ved dettes foranstaltning ved opslag eller på anden måde  

 godkendt af valgudvalget.
Meddelelsen skal indeholde oplysning om stillernes  

 navne.
 Stk. 3.  Offentliggørelsen skal finde sted senest 7  

 hverdage efter udløbet af den frist, der fastsættes i henhold til stk. 1.
Stk. 4.  Den godkendte kandidatliste kan efter anmodning  

 fra listen tildeles en listebetegnelse.
Fremsættes en sådan anmodning ikke,  

 kan valgudvalget fastsætte en listebetegnelse.
 Stk. 5.  Indsigelser mod de offentliggjorte  

 kandidatanmeldelser m.v. skal skriftligt indgives til valgudvalget inden en  

 frist fastsat af dette.
Kap.
VII.
Valgets afholdelse og opgørelse.
 § 13.  Er der inden for et valgområde ikke opstillet  

 flere kandidater, end der skal vælges, bortfalder valget.
Stk. 2.  Såfremt alle de opstillede kandidater er  

 opstillet på samme liste, bortfalder valget, medmindre der er sideordnet  

 opstilling af flere kandidater end det antal, der skal vælges.
De kandidater,  

 der er opstillet på listen, erklæres af valgudvalget for valgt i den opførte  

 rækkefølge.
 Stk. 3.  Valgudvalget bekendtgør valgets bortfald inden  

 7 hverdage efter udløbet af den frist, der er fastsat i henhold til § 12,  

 stk. 1, ved opslag eller på anden af valgudvalget godkendt måde.
 § 14.  Samtlige valg er hemmelige og skriftlige.  

 Valgene foregår som valgbordsvalg, idet dog valget for studerende, der  

 udfører praktikanttjeneste, organiseres som brevstemmevalg.
 Stk. 2.  Valgberettigede, der på grund af sygdom eller  

 andet forfald er forhindret i at komme til stede ved valgets afholdelse, skal  

 have mulighed for at stemme pr. brev.
 Stk. 3.  De nærmere regler for valghandlingens  

 gennemførelse fastsættes af Biblioteksskolerådet.
§ 15.  Valgudvalget afgør, om stemmesedler er  

 ugyldige.
En stemmeseddel er ugyldig:
 1. Når det ikke med sikkerhed fremgår, hvilken  

 enkeltperson eller kandidatliste den valgberettigede har villet give sin  

 stemme.
 2. Når beskaffenheden af stemmesedlen giver grund til  

 at antage, at den ikke er udleveret af valgudvalget.
 3. Når der på stemmesedlen findes skrevet, tegnet  

 eller på anden måde anbragt noget, hvorved det findes forsætligt  

 tilkendegivet, hvem den stemmende er, eller der overhovedet ved en behandling  

 udover den af afstemningen følgende findes forsætligt af den valgberettigede  

 at være givet stemmesedlen et særpræg.
 4. Når ved brevafstemning den returkuvert, der  

 indeholder stemmesedlen, ikke er den af valgudvalget fremsendte, eller den  

 indeholder andet og mere end stemmesedlen, eller den er givet et særpræg.
 5. Når forskrifterne for stemmeafgivning i øvrigt er  

 tilsidesat.
§ 16.  Såfremt valg til studienævn foregår som  

 flertalsvalg mellem enkeltpersoner, opgøres dette således, at de kandidater,  

 der har opnået højst stemmetal, erklæres for valgte efter faldende stemmetal,  

 indtil det antal kandidater, der skal vælges ved det pågældende valg, er  

 fundet.
Såfremt to eller flere kandidater har opnået samme stemmetal, og  

 begge ikke kan erklæres for valgte, foretages lodtrækning mellem disse  

 kandidater.
Lodtrækning foretages af valgudalgets formand på et udvalgsmøde.
Stk. 2.  Såfremt et større antal opstillede end antallet  

 af mandater har fået lige mange stemmer, afgøres ved lodtrækning, hvem der  

 skal udgå.
Lodtrækning foretages af valgudvalgets formand på et udvalgsmøde.
Stk. 3.  Såfremt der mellem to eller flere kandidater er  

 indgået valgforbund, opgøres antallet af stemmer, der tilfalder  

 valgforbundet, under eet.
Mandatfordelingen foregår herefer således: Uden  

 hensyntagen til indgåede valgforbund tildeles mandater efter faldende  

 stemmetal til de kandidater, der har opnået et personligt stemmetal større  

 end eller lig med det samlede antal afgivne stemmer, divideret med antallet  

 af mandater til fordeling.
De herved valgte kandidater udgår af eventuelle  

 valgforbund, hvorefter øvrige mandater fordeles mellem valgforbund og  

 enkeltkandidater efter faldende stemmetal således, at mandatet inden for et  

 valgforbund tilfalder den tilbageblevne kandidat med det højeste stemmetal.  

 Såfremt ikke alle mandater bliver besat efter denne opgørelsesmetode,  

 fordeles øvrige mandater mellem de ikke valgte kandidater efter de for  

 forholdstalsvalg gældende regler over for tilbageblevne valgforbund eller  

 enkeltkandidater.
Såfremt der ved ovennævnte opgørelsesmetoder forekommer  

 tilfælde af stemmelighed, afgøres rækkefølgen ved lodtrækning, der foretages  

 af valgudvalgets formand i et udvalgsmøde.
§ 17.  Såfremt valget foregår som forholdstalsvalg  

 mellem lister, opgøres valget således, at det først bestemmes, hvor mange  

 kandidater der er valgt af hver kandidatliste.
Har valgforbund eller  

 listeforbund, der ikke er led i valgforbund, været anmeldt, sammenlægges  

 stemmetallene for de kandidatlister, imellem hvilke valgforbund, henholdsvis  

 listeforbund, er indgået.
Det for hver kandidatliste eller valgforbund,  

 henholdsvis listeforbund, afgivne stemmetal deles med 1, 3, 5, 7 osv., indtil  

 hvert stemmetal er delt så mange gange, som svarer til det antal mandater,  

 der i det højeste kan tænkes at tilfalde vedkommende kandidatliste eller  

 valgforbund, henholdsvis listeforbund.
Den største af de således fremkomne  

 kvotienter giver den liste eller det valgforbund, henholdsvis listeforbund,  

 den er tilfaldet, ret til det første mandat, den næststørste kvotient giver  

 den liste eller det valgforbund, henholdsvis listeforbund, den er tilfaldet,  

 ret til mandat nummer 2 og så fremdeles, indtil det antal mandater, der skal  

 vælges, er fordelt mellem de forskellige kandidatlister og valgforbund,  

 henholdsvis listeforbund.
Er kvotienterne lige store, gør lodtrækning  

 udslaget.
Lodtrækningen foretages af valgudvalgets formand i et udvalgsmøde.
 Stk. 2.  Det antal mandater, der er tilfaldet et  

 valgforbund, deles mellem de kandidatlister og listeforbund, hvoraf  

 valgforbundet består, ved benyttelse af samme fremgangsmåde, og endelig deles  

 på tilsvarende måde de mandater, der er tilfaldet et listeforbund, mellem de  

 kandidatlister, hvoraf listeforbundet består.
§ 18.  Ved opgørelse af, hvilke af en listes  

 kandidater, der kan anes for valgte, sondres mellem listestemmer og  

 personlige stemmer.
Som personlige stemmer betragtes kun stemmesedler, hvor  

 vælgeren har sat kryds ud for en af en listes kandidater.
Stk. 2.  Når antallet af personlige stemmer og  

 listestemmer er opgjort, udfindes det fordelingstal, der vil være at lægge  

 til grund for hver kandidatliste ved kandidaternes udvælgelse af listen.  

 Dette tal findes ved at dividere antallet af samtlige for kandidatlisten  

 afgivne stemmer med et tal, der er een større end det antal medlemmer, der  

 skal vælges for listen.
Det fremkomne forholstal, forhøjes til det pågældende  

 hele tal, er fordelingstallet for den pågældende kandidatliste.
Stk. 3.  Særskilt for hver kandidatliste fordeles  

 listestemmerne til listens kandidater på følgende måde: Til det antal  

 personlige stemmer, som er opnået af den som nr. 1 på kandidatlisten opførte  

 kandidat, lægges et så stort antal af listestemmerne, at det i stk. 2  

 omhandlede fordelingstal nås.
De listestemmer, der herefter bliver tilovers,  

 lægges derpå til de personlige stemmer, som nr. 2 på kandidatlisten har  

 opnået, indtil fordelingstallet nås, og på tilsvarende måde forholdes for de  

 øvrige kandidaters vedkommende i den rækkefølge, hvori deres navne er opført  

 på listen.
Når samtlige listestemmer på denne måde er fordelt på listens  

 kandidater, erklæres de kandidater, der har opnået fordelingstallet eller som  

 personlige stemmer har et større antal stemmer end fordelingstallet, for  

 valgte i den rækkefølge, hvori de er opført på listen.
Opnås det ikke på  

 denne måde at få valgt hele det antal kandidater, der skal vælges, erklæres i  

 rækkefølge efter størrelsen af de opnåede stemmetal (personlige stemmer og  

 listestemmer tilsammen) så mange af listens øvrige kandidater for valgte, som  

 endnu skal vælges for listen.
Har to kandidater opnået samme stemmetal, og  

 kan kun een opnå valg, erklæres den kandidat, der står først på  

 kandidatlisten for valgt.
Stk. 4.  Skal der for en kandidatliste vælges flere  

 medlemmer end det antal kandidater, der findes opført på listen, overføres  

 det eller de overskydende mandater til den kandidatliste, med hvilken den  

 udtømte liste har anmeldt listeforbund.
Hvis den udtømte liste står i  

 listeforbund med flere kandidatlister, tilfalder mandatet den af disse  

 lister, der ifølge den i § 17 foretagne fordeling er nærmest tilat få  

 mandatet.
Såfremt den udtømte kandidatliste ikke står i listeforbund med  

 andre lister, overføres mandatet efter tilsvarende regler til den eller de  

 kandidatlister eller valgforbund, med hvilke kandidatlisten står i  

 valgforbund.
Såfremt der er tilfaldet et listeforbund flere mandater end det  

 antal kandidater, der finder opført på de til listeforbundet tilhørende  

 kandidatlister, overføres det eller de overskydende mandater til de  

 listeforbund eller de kandidatlister, med hvilke det udtømte listeforbund  

 står i valgforbund, efter tilsvarende regler.
Såfremt en kandidatliste, et  

 listeforbund eller valgforbund er udtømt efter ovenstående regler, overføres  

 mandatet til den af de øvrige kandidatlister, listeforbund eller valgforbund,  

 der har nærmest krav herpå.
 § 19.  Hvis en kandidatliste er anmeldt med sideordnet  

 opstilling, opgøres valget således, at antallet af opnåede, personlige  

 stemmer alene er afgørende for kandidaternes indbyrdes rækkefølge.
 Stk. 2.  Har to eller flere kandidater fået lige mange  

 stemmer, og de pågældende ikke alle kan opnå valg, afgøres rækkefølgen for de  

 pågældende ved lodtrækning, som foretages af valgudvalgets formand på et  

 udvalgsmøde.
 Stk. 3.  Efter at kandidaternes indbyrdes rækkefølge  

 således er fastslået, anses kandidaterne for valgt i det antal, som de  

 afgivne stemmer (listestemmer såvel som personlige stemmer) berettiger til.
Kap.
VIII.
Suppleringsvalg.
 § 20.  Suppleringsvalg skal udskrives, når et valt  

 medlem mister sin valgbarhed eller med lovlig grund nedlægger sit mandat, og  

 der ikke findes en suppleant for den pågælende.
 Stk. 2.  Indberetning om vakance, der kræver udskrivning  

 af suppleringsvalg, skal straks meddeles rektor, der drager omsorg for  

 nedsættelse af valgudvalg.
 Stk. 3.  De nærmere regler for, hvem der er  

 valgberettigede, fastsættes af Biblioteksskolerådet.
 Stk. 4.  Suppleringsvalg bekendtgøres gennem skolens  

 officielle meddelelsesorgan eller ved opslag med angivelse af tidspunkt for  

 fremlæggelse af valglister, frist for indsigelse mod disse, frist for  

 kandidatanmeldelser, tidspunkt for valgets afholdelse medmindre vedkommende  

 valg bortfalder, frist for klage over manglende modtagelse af valgmateriale  

 og sidste frist for afgivelse af stemme.
 Stk. 5.  For suppleringsvalg finder regler og frister  

 for ordinære valg tilsvarende anvendelse.
 Stk. 6.  De i §§ 5 og 7 nævnte valgmåder finder  

 tilsvarende anvendelse ved suppleringsvalg, idet ved studienævnsvalg den  

 valgmåde, der fandt anvendelse ved det sidste ordinære valg, normalt finder  

 anvendelse ved suppleringsvalg.
Kap.
IX.
Klage.
 § 21.  Enhver, de er valgbar og stemmeberettiget, og  

 som mener at have grund til klage i anledning af et afholdt valg, er  

 berettiget til inden 6 dage efter valgresultatets offentliggørelse at rette  

 henvendelse til ministeriet for kulturelle anliggender.
 Stk. 2.  Sådan klage skal indgives skriftligt og skal  

 fremsendes gennem valgudvalget, der vedlægger sin redegørelse.
 Stk. 3.  Er ingen klage modtaget af valgudvalget inden  

 den i stk. 1 nævnte frists udløb, tilintetgøres kandidatlister og  

 stemmesedler.
 Stk. 4.  Er nogen klage indkommet inden den i stk. 1  

 nævnte frists udløb, må det materiale, der er nævnt i stk. 3, først  

 tilintetgøres, når klagen er endelig afgjort.
Kap.
X.
Valg af undervisningsledere og afdelingsleder.
§ 22.  For valg af undervisningsleder for sektion I  

 ved skolen i København, undervisningsleder for sektion II ved skolen i  

 København og afdelingsleder ved afdelingen i Ålborg, jfr. § 7 i bekendtgørlse  

 om Danmarks Biblioteksskole, gælde følgende regler: Den kandidat, der har  

 opnået mere end halvdelen af de gyldigt afgivne stemmer, herunde blanke  

 stemmer, er valgt.
Har ingen kandidat opnået dette, foretages omvalg mellem  

 de to kandidater, der har opnået størst stemmetal.
Har flere kandidater  

 opnået samme stemmetal, deltager samtlige disse i omvalget.
Den kandidat, der  

 ved omvalget har opnået det største stemmetal, er valgt.
Har flere ved  

 omvalget opnået samme stemmetal, foretages der lodtrækning mellem disse  

 kandidater af formanden for det i stk. 2 nævnte valgudvalg på et udvalgsmøde.
 Stk. 2.  Til at forestå valgene nedsætter  

 Biblioteksskolerådet på sit første møde et valgudvalg for henholdsvis skolen  

 i København og afdelingen i Ålborg, bestående af rektor, en repræsentant for  

 lærerne, en repræsentant for det tekniske og administrative personale og en  

 repræsentant for de studerende.
Stk. 3.  Anmeldelse som kandidat kan indgives af enhver  

 fast, heltidsbeskæftiget lærer, og sådanne kandidater kan foreslås af enhver,  

 som har stemmeret ved valget.
Anmeldelse og forslag fremsættes skriftligt til  

 valgudvalget inden for en af Biblioteksskolerådet fastsat frist.
Den  

 foreslåede kandidat skal samtidig skriftligt erklære sig villig til at  

 modtage valg.
 Stk. 4.  Valget foregår som valgbordsvalg.  

 Valgberettigede, der på grund af sygdom eller andet forfald er forhindret i  

 at komme til stede ved valgets afholdelse, skal have mulighed for at stemme  

 pr. brev.
 Stk. 5.  Valgudvalget fører en valgprotokol, som  

 fremlægges på førstkommende møde i Biblioteksskolerådet.
Kap.
XI.
Overgangsbestemmelser og ikrafttrædelse.
 § 23.  Ved det første valg til Biblioteksskolerådet og  

 studienævn nedsætter rektor de i § 1 nævnte valgudvalg, ligesom rektor  

 træffer alle beslutninger, der i henhold til denne bekendtgørelse er henlagt  

 til Biblioteksskolerådet.
 § 24.  Det første valg til studienævn finder sted som  

 forholdstalsvalg mellem lister og uden opdeling i repræsentationsområder,  

 uanset bestemmelserne i § 7.
 § 25.  Ved de første valg efter denne bekendtgørelse  

 kan rektor i fornødent omfang fravige de i reglementet fastsatte frister.
 § 26.  Bekendtgørelsen træder i kraft den 1. februar  

 1977.
 Ministeriet for kulturelle anliggender,  

 den 12. januar 1977.
 Niels Matthiasen.
/äC.
Lutzau Forup.
