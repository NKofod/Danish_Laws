 I medfør af § 8 i lov om vandforsyning m.v., jfr. lovbekendtgørelse nr.  

 337 af 4. juli 1985, og § 45, stk. 3, i lov om miljøbeskyttelse, jfr.  

 lovbekendtgørelse nr. 85 af 8. marts 1985, fastsættes:
Myndigheder § 1.  Beslutningen om ekspropriation til fordel for  

 vandforsyningsanlæg træffes, medmindre andet er bestemt i medfør af §§ 2  

 eller 3, af kommunalbestyrelsen i den kommune, hvor den pågældende ejendom  

 ligger.
§ 2.  Miljøstyrelsen kan bestemme, at beslutning om  

 ekspropriation skal træffes af amtsrådet efter forhandling med de berørte  

 kommunalbestyrelser.
I hovedstadsområdet skal ekspropriationsbeslutningen dog  

 i sådanne tilfælde træffes af hovedstadsrådet.
Stk. 2.  Hvad der i denne bekendtgørelse er bestemt om  

 kommunalbestyrelsens behandling af en sag, finder tilsvarende anvendelse, når  

 sagen skal behandles af amtsrådet eller hovedstadsrådet.
I så fald skal  

 ekspropriationsmyndigheden forhandle om sagen med de berørte  

 kommunalbestyrelser og indkalde kommunalbestyrelsen til  

 ekspropriationsforretninger om ejendomme i vedkommende kommune.
 § 3.  Skal der til fordel for samme anlæg samtidig ske  

 ekspropriation i flere amtskommuner uden for hovedstadsområdet eller samtidig  

 ske ekspropriation i og uden for hovedstadsområdet, kan miljøstyrelsen  

 bestemme, at ekspropriationen skal ske efter reglerne i lov om fremgangsmåden  

 ved ekspropriation vedrørende fast ejendom, jfr. lovbekendtgørelse nr. 62 af  

 21. februar 1984.
 § 4.  Erstatningsspørgsmål og spørgsmål om udvidelse  

 af ekspropriationerne efter bekendtgørelsens § 11, stk. 2-5, afgøres i mangel  

 af forlig af landsvæsensretten, Såfremt aftaler om erstatningens størrelse  

 ikke er opnået inden 8 uger efter, at beslutningen om ekspropriation er  

 truffet, jfr. § 10, stk. stk. 1, eller, hvis beslutningen er påklaget, inden  

 4 uger efter den endelige afgørelse, påhviler det vandforsyningsanlæggets  

 ejer (rekvirenten) at indbringe spørgsmålet for landvæsenskommissionen.
Adgangen til ekspropriation § 5.  Til fordel for et offentligt vandforsyningsanlæg  

 og for et privat alment vandforsyningsanlæg kan der, når almenvellet kræver  

 det, og når der er givet den fornødne tilladelse til anlægget, ved  

 ekspropriation Stk. 2.  Ved ekspropriation efter stk. 1, nr. 1,  

 bortfalder alle rettigheder over det eksproprierede, medmindre andet  

 bestemmes i det enkelte tilfælde.
Ved ekspropriation efter stk. 1, nr. 2,  

 skal rettigheder over fast ejendom, der stiftes ved ekspropriationen,  

 respekteres af alle andre rettighedshavere over ejendommen, medmindre andet  

 bestemmes i det enkelte tilfælde.
§ 6.  Til fordel for et privat ikke alment  

 vandforsyningsanlæg kan der, når almenvellet kræver det, og der er givet den  

 fornødne tilladelse til anlægget, ved ekspropriation pålægges faste ejendomme  

 rådighedsindskrænkninger med henblik på ledningsføring.
Bestemmelsen i § 5,  

 stk. 2, 2. pkt., finder tilsvarende anvendelse.
Forarbejder og undersøgelser § 7.  Staten, amtskommunerne, hovedstadsrådet og  

 kommunerne kan på fremmed grund lade foretage alle opmålinger, nivellementer  

 og undersøgelser, som er nødvendige for udarbejdelsen af planer for  

 vandforsyningsanlæg eller for beskyttelsen af vandet mod forurening.  

 Bestemmelsen omfatter dog ikke boring efter vand.
 Stk. 2.  Samme ret tilkommer efter fornøden  

 sikkerhedsstillelse og efter bemyndigelse fra kommunalbestyrelsen private  

 almene vandforsyningsanlæg.
 Stk. 3.  Mindst 2 uger forud skal der gives skriftlig  

 meddelelse til ejere og brugere af vedkommende ejendom eller, hvis dette ikke  

 er muligt, ske offentliggørelse i et eller flere af de stedlige blade.
Stk. 4.  De skader og ulemper, der forvoldes ved  

 foranstaltningerne, skal erstattes, eventuelt i forbindelse med en  

 efterfølgende ekspropriaton.
I mangel af enighed fastsættes erstatningen af  

 landvæsensretten.
Ekspropriationssagens behandling § 8.  Når en kommunalbestyrelse vil søge de  

 foranstaltninger, der er nævnt i denne bekendtgørelse, gennemført ved  

 ekspropriation, skal den lade afholde en åstedsforretning.
Stk. 2.  Til brug under åstedsforretningen udfærdiger  

 kommunalbestyrelsen med bistand af rekvirenten en plan vedrørende  

 ekspropriationens gennemførelse med fortegnelse over ejere og brugere, der  

 vil blive berørt af de ekspropriationer, der er nødvendige for at gennemføre  

 de påtænkte foranstaltninger.
Materialet skal indeholde oplysning om den  

 omtrentlige størrelse af de berørte arealer og en kort angivelse af de  

 ændringer i de bestående forhold, foranstaltningerne vil medføre for  

 ejendommene (arealfortegnelse med ekspropriationsplan).
Stk. 3.  Kommunalbestyrelsen skal med mindst 2 ugers  

 varsel offentliggøre tid og sted for åstedsforretningens afholdelse i  

 stedlige blade efter kommunalbestyrelsens bestemmelse.
Offentliggørelsen  

 tjener til underretning for enhver, der som ejer, bruger, panthaver eller i  

 en hvilken som helst anden egenskab har en retlig interesse at varetage i  

 anledning af ekspropriationen.
Arealfortegnelse med ekspropriationsplan skal  

 i mindst 2 uger før ekspropriationsforretingens afholdelse ligge til eftersyn  

 på det stedlige kommunekontor eller andet for beboerne tilgængeligt sted, og  

 offentliggørelsen skal indeholde oplysning herom.
Stk. 4.  Til åstedsforretningen indvarsler  

 kommunalbestyrelsen med mindst 2 ugers varsel rekvirenten og endvidere ejere  

 og brugere ifølge arealfortegnelsen ved anbefalet brev, for så vidt fornødne  

 oplysninger og adresser m.v. kan fremskaffes.
På samme måde skal andre, der  

 ifølge de foreliggende oplysninger må skønnes at have en retlig interesse at  

 varetage i anledning af den påtænkte ekspropriation eller af  

 foranstaltningerne, indvarsles.
Der skal dog normalt ikke sendes særlig  

 indvarsling til panthavere.
Indvarslingen skal indeholde oplysning om, hvor  

 ekspropriationsplanen er fremlagt, og om adgangen til at fremsætte  

 bemærkninger i medfør af § 9, stk. 4. Et eksemplar af arealfortegnelsen skal  

 medfølge.
 § 9.  I åstedsforretningen skal deltage mindst et  

 medlem af kommunalbestyrelsen, og et medlem heraf leder forretningen.  

 Mødelederen bestemmer forretningsgangen.
 Stk. 2.  Om forhandlingerne på mødet føres en protokol,  

 der skal indeholde en kort fremstilling af forhandlingernes forløb.  

 Protokollen underskrives af mødelederen.
Stk. 3.  Ved åstedsforretningen skal der af rekvirenten  

 redegøres for den påtænkte ekspropriation og dennes nærmere omfang, herunder  

 over for hver enkelt fremmødt påvises, hvorledes de påtænkte foranstaltninger  

 vil berøre hans ejendom eller rettigheder, hvorledes adgangsforhold agtes  

 ordnet, og hvilken ordning der agtes truffet med hensyn til afskårne arealer.  

 Disse skal så vidt muligt søges mageskiftet.
Mødelederen kan under  

 åstedsforretningen fremsætte forslag til erstatningens fastsættelse med  

 angivelse af de erstatningsposter, som dette omfatter.
Forslag herom  

 fremsættes under forbehold af ekspropriationens fremme og af tiltrædelse fra  

 vandforsyningsanlæggets ejer.
 Stk. 4.  Ejere, brugere og andre, der direkte eller  

 indirekte berøres af ekpropriationen, har adgang til under åstedsforretningen  

 eller skriftligt inden for en frist af 3 uger efter denne at fremkomme med  

 bemærkninger, herunder til at fremsætte forslag til ændringer, ligesom de har  

 adgang til at fremføre de synspunkter, de finder bør have indflydelse på  

 erstatningens fastsættelse.
 Stk. 5.  Såfremt der træffes aftale om erstatningens  

 størrelse eller andre forhold i forbindelse med den påtænkte ekspropriation,  

 skal aftalen indføres i protokollen med angivelse af, at aftalen er indgået  

 under forbehold af ekspropriationens fremme på det grundlag, der har  

 foreligget under åstedsforretningen, og under forbehold af tiltrædelse fra  

 vandforsyningsanlæggets ejer.
Ekspropriationsbeslutningen § 10.  Når den i § 9, stk. 4, nævnte frist er udløbet,  

 træffer kommunalbestyrelsen på grundlag af det fremkomne beslutning om,  

 hvorvidt og i bekræftende fald hvorledes ekspropriationen og  

 foranstaltningerne skal gennemføres, og hvilken sikkerhed et privat anlæg  

 skal stille for eventuel erstatning.
Beslutning om ekspropriationens  

 gennemførelse kan dog træffes inden udløbet af den nævnte frist, såfremt der  

 under åstedsforretningen opnås tiltrædelse af de planlagte foranstaltninger  

 fra samtlige ejere og brugere og andre, der direkte eller indirekte berøres  

 af foranstaltningerne.
 Stk. 2.  Meddelelse om ekspropriationsbeslutningens  

 indhold og om foranstaltningernes gennemførelse tillige med udskrift af  

 eventuelle aftaler, der er indført i åstedsprotokollen og tiltrådt af  

 vandforsyningeanlæggets ejer, sendes ved anbefalet brev til rekvirenten og de  

 pågældende ejendommes ejere og brugere, til andre erstatningsberettigede samt  

 til andre retligt interesserede, der har givet møde under åstedsforretningen.  

 Meddelelsen skal i forhold til hver enkelt, hvis rettigheder berøres af  

 ekspropriationen, indeholde oplysning om, hvilke indskrænkninger der sker i  

 hans rettigheder ved ekspropriationen, samt oplysning om adgangen til at  

 påklage ekspropriationsbeslutningen og om fristen herfor, jfr. § 14.  

 Eventuelt revideret arealfortegnelse skal medfølge.
Stk. 3.  Såfremt der ikke, inden kommunalbestyrelsen i  

 medfør af stk. 1 træffer bestemmelse om ekspropriationens gennemførelse, er  

 indgået aftale om erstatningens størrelse, eller såfremt sådan aftale ikke  

 tiltrædes af vandforsyningsanlæggets ejer, kan kommunalbestyrelsen i  

 forbindelse med meddelelsen efter stk. 2 fremsætte forslag til erstatningens  

 fastsættelse med angivelse af de erstatningsposter, dette omfatter.  

 Meddelelsen efter stk. 2 skal i givet fald indeholde oplysning om, at  

 erstatningen vil blive fastsat af landvæsenskommissionen, hvis  

 erstatningsforslaget ikke antages inden en af kommunalbestyrelsen fastsat  

 frist på ikke under 4 uger fra modtagelsen.
Tilsvarende oplysning om sagens  

 indbringelse for landvæsenskommissionen skal gives, hvis skriftligt  

 erstatningsforslag ikke fremsættes.
Fastsættelsen af erstatningen § 11.  Erstatning for ekspropriation fastsættes efter  

 lovgivningens almindelige regler.
Stk. 2.  I tilfælde, hvor ekspropriation af en del af en  

 ejendom medfører, at den tilbageblivende del af ejendommen bliver så lille  

 eller således beskaffen, at den ikke skønnes hensigtsmæssigt at kunne bevares  

 som selvstændig ejendom eller udnyttes på rimelig måde, kan ejeren kræve hele  

 ejendommen afstået.
Under tilsvarende omstændigheder kan ejeren kræve  

 afståelse af en del af ejendommen, når denne del bliver afskåret.
 Stk. 3.  Hvis erstatningen for en ejendoms  

 værdiforringelse må skønnes at komme til at stå i åbenbart misforhold til  

 restejendommens værdi, kan kommunalbestyrelsen efter begæring fra rekvirenten  

 kræve hele ejendommen afstået.
 Stk. 4.  Arealer, der afskæres, og som ikke kan  

 magelægges, kan af kommunalbestyrelsen efter begæring af rekvirenten kræves  

 afstået, hvis erstatningen for deres værdiforringelse eller bekostningen ved  

 at tilvejebringe adgang til dem må skønnes at komme til at stå i åbenbart  

 misforhold til arealernes værdi.
 Stk. 5.  Bestemmelserne i stk. 2-4 finder med de  

 fornødne lempelser anvendelse, når der foretages ekspropriation i de  

 tilfælde, der er nævnt i § 5, stk. 1, nr. 2-4.
Udbetaling af erstatning § 12.  Ekspropriationserstatninger, der er fastsat af  

 landvæsensretten, forrentes fra datoen for den beslutning om  

 ekspropriationens gennemførelse, der er nævnt i § 10, stk. 1. Et andet  

 begyndelsestidspunkt kan dog fastsættes, når omstændighederne taler for det.  

 Forrentningen sker med en årlig rente, der udgør 1 pct. mere end den  

 diskonto, der er fastsat af Danmarks Nationalbank på tidspunktet for  

 ekspropriationsbeslutningen.
 Stk. 2.  Hvis ikke andet er aftalt, finder  

 bestemmelserne i stk. 1 tilsvarende anvendelse for  

 ekspropriationserstatninger, der er fastsat ved forlig.
§ 13.  Ekspropriationserstatninger, der er fastsat af  

 landvæsensretten eller ved forlig, udredes af anlægget.
De udbetales for  

 offentlige anlægs vedkommende af anlæggets ejer og for private anlægs  

 vedkommende gennem kommunalbestyrelsen.
Erstatningen skal udbetales uden  

 unødigt ophold.
Panthavere og indehavere af andre rettigheder, hvis ret er  

 tinglyst, kan i prioritetsorden kræve erstatningen udbetalt til sig.
Det skal  

 inden udbetalingen skaffes oplyst, om sådanne krav fremsættes af  

 rettighedshavere, hvis adresser kan oplyses af tinglysningsdommeren.
 Stk. 2.  Uanset bestemmelsen i stk. 1 kan  

 erstatningsbeløb dog udbetales til ejendommens ejer uden samtykke fra  

 panthavere eller andre rettighedshavere, når beløbet vedrører driftstab,  

 eller når det skønnes, at ekspropriationen i forhold til ejendommens  

 størrelse og værdi er ubetydelig og ikke indebærer nogen fare for  

 pantesikkerheden.
Klage § 14.  Kommunalbestyrelsens, amtsrådets og  

 hovedstadsrådets beslutninger kan påklages til miljøstyrelsen.
 Stk. 2.  Klagefristen er 4 uger fra den dag, afgørelsen  

 er meddelt den pågældende.
Stk. 3.  Klage indgives til den myndighed, der har  

 truffet afgørelsen.
Denne sender klagen til Miljøstyrelsen ledsaget af det  

 materiale, der er indgået i sagens bedømmelse.
Ikrafttræden § 15.  Bekendtgørelsen træder i kraft ved  

 offentliggørelsen i Lovtidende.
 Stk. 2.  Samtidig ophæves bekendtgørelse nr. 5 af 4.  

 januar 1980 om ekspropriation til vandforsyningsanlæg.
