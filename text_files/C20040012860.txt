Vejledning om patientindflydelse på psykiatriske sygehuse og  

  

 afdelinger (Til alle psykiatriske sygehuse og afdelinger) 1. Indledning Bekendtgørelse nr. 1337 af 15. december 2004 om  

 patientindflydelse på psykiatriske sygehuse og afdelinger, som er udstedt i  

 medfør af § 30 i lovbekendtgørelse nr. 849 af 2. december 1998 om  

 frihedsberøvelse og anden tvang i psykiatrien (psykiatriloven), erstatter  

 bekendtgørelse nr. 708 af 20. november 1989 om patientråd og patientmøder på  

 psykiatriske sygehuse og afdelinger.
2. Baggrund I 1998 blev psykiatriloven revideret på baggrund af  

  

 Psykiatrilovsundersøgelsen  

  

 fra august  

 1996. Undersøgelsen viste, at ordningen med patientmøder og patientråd ikke  

 fungerede hensigtsmæssigt.
Kun meget få steder var der oprettet patientråd,  

 og  

 patienternes tilstand og forholdene på især de akutte lukkede afdelinger  

 forhindrede ofte, at der kunne afholdes patientmøder.
I bemærkningerne til lovforslaget om revision af  

 psykiatriloven anførtes, at det måtte tillægges væsentlig betydning, at  

 patienterne har mulighed for at øve indflydelse på egne forhold.
Som en mulig  

 forklaring på, at ordningen med patientråd og patientmøder ikke havde  

 fungeret  

 optimalt, blev i lovbemærkningerne anført, at de patienter, der er indlagt  

 gennem længere tid og som kunne drage nytte af ordningen, ofte på grund af  

 deres sygdom har vanskeligt ved at deltage i arbejdet.
En anden forklaring  

 kunne være, at den største del af patientgruppen i dag udskrives så hurtigt  

 fra  

 de psykiatriske afdelinger, at det er vanskeligt at få ordningen til at  

 fungere  

 kontinuerligt.
På den baggrund blev det overvejet at ophæve de gældende  

 bestemmelser om patientråd og patientmøder.
Man fandt dog, at der fortsat  

 burde  

 sikres patienterne mulighed for at øve indflydelse på egne forhold, idet  

 patientindflydelse måtte antages at have betydning for, hvordan opholdet på  

 en  

 psykiatrisk afdeling opleves.
I psykiatrilovens § 30 blev derfor indsat en  

 bemyndigelse til sundhedsministeren til at fastsætte regler om  

 patientindflydelse på de psykiatriske afdelinger.
Med udtrykket  

 patientindflydelse sigtedes til patientinddragelse i en bredere  

 betydning end  

 den formaliserede fremgangsmåde med oprettelse af patientråd og afholdelse af  

 patientmøder.
3. Udviklingen i psykiatrien Bekendtgørelsen om patientråd og patientmøder fra 1989  

 forudsætter til en vis grad, at patienterne er indlagt i længere tid, og at  

 der  

 er tale om en homogen patientgruppe.
Udviklingen i behandlingen siden 1989  

 har  

 medført, at patienterne i gennemsnit er indlagt i kortere tid, og at  

 indlæggelserne  

 i et vist omfang er erstattet med ambulant behandling og tilbud i  

 distriktspsykiatrien.
Patienterne udgør på grund af forskel i  

 alderssammensætning, diagnoser, behandlingstilbud mv. ikke en homogen gruppe  

 med fælles behov.
Disse forskelle bør afspejles ved tilrettelæggelse af  

 patientindflydelsen.
Der bør f.eks. tages højde for, at sygdommen i sig selv  

 kan betyde, at patienten har svært ved at indgå i sociale sammenhænge, som  

 f.eks. at møde op til et patientmøde.
4. Hvordan kan patientindflydelse  

 tilrettelægges? Bekendtgørelsen omfatter kun patienter, der er indlagt.
Når  

 patienterne udskrives efter indlæggelse, har de således ikke længere  

 indflydelse på forholdene på sygehuset eller afdelingen, jf. § 3.
 Det fremgår af bekendtgørelsens § 1, stk. 2, at  

 rammerne for inddragelse af patienterne blandt andet bør fastlægges under  

 hensyn til antallet af patienter på afdelingen, patientsammensætningen og den  

 gennemsnitlige indlæggelsestid på afdelingen.
Det er ikke hensigten med bekendtgørelsen at ændre  

 forholdene de steder, hvor patientråd og patientmøder i dag fungerer  

 tilfredsstillende.
Det er i stedet hensigten at præcisere sygehusmyndighedens  

 forpligtelse til at skabe mulighed for patientindflydelse i en form, der  

 tager  

 højde for de individuelle forskelle i indlæggelsestid, patientsammensætning  

 mv., der er fra afdeling til afdeling.
På afdelinger, hvor den gennemsnitlige  

 indlæggelsestid er lang, vil der typisk være behov for, at der gives adgang  

 til  

 en mere omfattende og systematisk patientindflydelse, f.eks. ved oprettelse  

 af  

 egentlige patientråd, eller ved afholdelse af patientmøder mv.
På afdelinger,  

 hvor patienterne overvejende er indlagt kort tid, kan det være mere relevant  

 at  

 give mulighed for indflydelse i en mindre formaliseret form, men således at  

 det  

 sikres, at patienterne har reel adgang til at ytre sig om de forhold, der er  

 omfattet af bekendtgørelsen.
Dette kan eksempelvis gøres ved, at patienterne  

 ved indlæggelsen gøres opmærksom på, at de kan gøre deres indflydelse  

 gældende  

 ved at ytre sig om forholdene på afdelingen, jf. §§ 4 - 5, og at de  

 orienteres om, hvorledes dette nærmere kan foregå.
På afdelinger, hvor der  

 både  

 er lang- og korttidsindlagte patienter, og hvor patientgruppen også på anden  

 måde er uhomogent sammensat, kan der være behov for at etablere adgang til  

 patientindflydelse på forskellig vis, f.eks. både ved patientråd/patientmøder  

 og under mindre formaliserede former.
På alle typer afdelinger kan det være  

 relevant, at der som et supplement etableres mulighed for, at patienterne kan  

 fremsætte deres ønsker/forslag anonymt, evt. ved at der opsættes en postkasse  

 på afdelingen.
Amtsrådet og bestyrelsen i Hovedstadens Sygehusfællesskab er  

 forpligtet til at skabe det fornødne grundlag for, at patientindflydelse kan  

 finde sted, jf. bekendtgørelsens § 2. Denne forpligtelse består blandt  

 andet i at sikre, at der konkret for hver enkelt afdeling findes en  

 nedskrevet  

 procedure for patientindflydelse, som tager højde for de konkrete forhold på  

 afdelingen, og som afdelingen er forpligtet til at overholde.
På psykiatriske  

 sygehuse skal der ligeledes for hver enkelt afdeling udarbejdes en nedskrevet  

 procedure, der tager højde for de konkrete forhold på den pågældende  

 afdeling.  

 Afdelingsledelsen skal sikre, at bestemmelserne heri er tilgængelige for  

 patienterne.
Den nedskrevne procedure for patientindflydelse kan blandt  

 andet indeholde en beskrivelse af, hvem der har det overordnede ansvar for  

 patientindflydelsesordningen på afdelingen, hvordan informationspligten om  

 patientindflydelse overfor hver enkelt patient skal opfyldes og hvem i  

 afdelingen, der konkret har ansvaret for at give informationen overfor  

 patienten.
Proceduren kan endvidere indeholde en konkret beskrivelse af,  

 hvilke  

 forhold der kan opnås indflydelse på, hvordan der tages særlige hensyn til  

 patienter, der har vanskeligt ved at formulere ønsker og behov mv.
5. Hvad kan patienterne få indflydelse på? Efter § 4  

  

 skal  

  

 en række spørgsmål forelægges patienterne.
Det drejer sig om retningslinier  

 for  

 det almindelige omsorgsarbejde, meningsfyldt beskæftigelse og husorden på den  

 enkelte afdeling.
Derudover skal spørgsmål om tildeling og administration af  

 de  

 midler, der afsættes til patienternes fritidsbefordring og aktiviteter såsom  

 sport, uddannelse mv. forelægges.
Endelig skal spørgsmål om planer og  

 funktionsbeskrivelser for de bygningsmæssige forhold, større ændringer i  

 disse  

 samt større inventaranskaffelser forelægges patienterne, inden der træffes  

 beslutning herom.
Den endelige beslutning vedrørende disse spørgsmål træffes  

 af  

 den myndighed, dvs. amtsrådet, sygehusledelsen, afdelingsledelsen mv., der  

 har  

 kompetencen hertil.
Det fastsættes i § 4, stk. 2, at  

 amtsrådet/bestyrelsen i Hovedstadens Sygehusfællesskab i særlige tilfælde kan  

 fravige de tilfælde, hvor der i henhold til § 4, stk. 1 er en pligt  

 til at høre patienterne.
Der er tale om en snæver undtagelsesbestemmelse, der  

 kun forudsættes anvendt i de sjældne tilfælde, hvor det efter de konkrete  

 forhold på afdelingen, f.eks. på grund af meget kort gennemsnitlig  

 indlæggelsestid, ikke er muligt at foretage en høring af patienterne  

 vedrørende  

 de i bestemmelsen nævnte forhold.
 Udover de emner, der er nævnt direkte i bekendtgørelsens  

 § 4, kan andre emner også bringes op, jf. bekendtgørelsens § 5. Det  

 kan være ethvert emne, der optager patienterne, så længe disse ikke vedrører  

 enkelte personers forhold, jf. § 7. Det kan f.eks. være ønsker  

 vedrørende  

 mad- og drikkevarer, mindre inventaranskaffelser, mindre ændringer af de  

 bygningsmæssige forhold, tvivl om fortolkningen af retningslinierne for  

 husorden  

 mv.
 Patienterne har med bekendtgørelsen en udtaleret, og i det  

 omfang patienternes ønsker ikke imødekommes, skal dette begrundes af  

 beslutningstagerne, jf. bekendtgørelsens § 6.
Det fremgår af bekendtgørelsens § 7, at  

 patientindflydelsen ikke vedrører enkeltpersoners forhold.
Det betyder  

 f.eks.,  

 at forhold vedrørende behandlingen eller kritik af personalet må drøftes med  

 sundhedspersonalet i en anden sammenhæng, og at klagesager behandles i de  

 klagesystemer, der findes.
Klager over overtrædelser af bekendtgørelsens  

 bestemmelser kan på lige fod med klager over andre forhold af servicemæssig  

 karakter påklages til amtsrådet/bestyrelsen i Hovedstadens Sygehusfællesskab.
