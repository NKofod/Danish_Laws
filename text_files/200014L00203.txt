Betænkning afgivet af Socialudvalget den  

 7. december 2000 Betænkning over Forslag til lov om ændring af lov om  

 social service (Fleksibel hjemmehjælp og kommunal  

 genoptræning) [af  

 socialminister (Henrik Dam Kristensen)] 1. Ændringsforslag Der er stillet 2 ændringsforslag til lovforslaget.  

 Venstre og Det Konservative Folkeparti har stillet ændringsforslag nr.  

 1, og Centrum-Demokraterne har stillet ændringsforslag nr. 2.
2. Udvalgsarbejdet Lovforslaget blev fremsat den 10. november 2000 og var til  

 1. behandling den 17. november 2000. Lovforslaget blev efter 1. behandling  

 henvist til behandling i Socialudvalget.
Møder Udvalget har behandlet lovforslaget i 3 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Bent Rold Andersen og fra Ældre Sagen.  

 Socialministeren har over for udvalget kommenteret de skriftlige  

 henvendelser.
Spørgsmål Udvalget har stillet 7 spørgsmål til  

 socialministeren til skriftlig besvarelse, som denne har besvaret.
Et af  

 udvalgets spørgsmål til socialministeren og dennes svar  

 herpå er optrykt som bilag til betænkningen.
3. Indstillinger og politiske bemærkninger Et mindretal i udvalget (S, SF, RV og EL)  

 indstiller lovforslaget til vedtagelse uændret og vil ved 2.  

 behandling stemme imod de stillede ændringsforslag.
Enhedslisten ønsker både større  

 retssikkerhed og større selvbestemmelse for hjælpsmodtageren  

 på området.
Dette lovforslag giver en lille fleksibilitet.  

 Enhedslisten vil fortsat arbejde for, at mulighederne herfor udvides.
 Et andet mindretal (V, KF og DF) indstiller  

 lovforslaget til vedtagelse med det under nr. 1 stillede  

 ændringsforslag.
 Dette mindretal vil redegøre for sin stilling til  

 det under nr. 2 stillede ændringsforslag ved 2. behandling.
 DF finder det positivt, at kommunerne får ansvaret  

 for genoptræning af midlertidigt svækkede ældre, da  

 genoptræning vil gøre de ældre mere selvhjulpne og dermed  

 øge livskvaliteten.
Dette lovforslag skal ses i sammenhæng med  

 sundhedsministerens lovforslag nr.
L 69, hvor det fastlægges, at  

 amterne får ansvaret for genoptræningen i tilslutning til et  

 sygehusophold.
Det er for DF vigtigt, at genoptræningen bliver  

 koordineret, således at de ældre ikke bliver kastebolde mellem  

 amter og kommuner.
Der skal derfor ske efterfølgende evalueringer,  

 så det kan konstateres, om lovens intentioner bliver fulgt.
DF er enig i de gode intentioner, der ligger i  

 lovforslaget vedrørende fleksibilitet på  

 hjemmehjælpsområdet.
Det betyder mere hensyntagen til den  

 enkeltes behov og livskvalitet gennem klientens valgmuligheder og øget  

 medindflydelse.
DF finder det ikke acceptabelt, at der med lovforslaget  

 kun åbnes for bytteretten i »særlige  

 tilfælde«.
Det kan af kommunerne eventuelt  

 benyttes til ikke at tilbyde bytteret.
DF finder i øvrigt, at bytteretten med fordel kunne  

 anvendes efter Odense-ordningen, der er gennemprøvet  

 arbejdsmæssigt og administrativt.
Ordningen udgør et eksempel  

 på, hvordan balancen mellem fleksibilitet og faste ydelser kan  

 opnås, således at selvbestemmelsen tilgodeses, uden at det  

 går alvorligt ud over de faste ydelser, som kommunen har lovet.
 DF finder derfor, at det er uacceptabelt, at  

 socialministeren i sit svar på spørgsmål 3 konstaterer, at  

 der med Odense-modellen gennemføres en egentlig serviceforbedring, der  

 medfører en merbevilling, og at aftaleparterne bag lovforslaget  

 hverken ønsker at begrænse det kommunale selvstyre eller  

 pålægge kommunerne at forhøje den praktiske  

 hjælp.
 Et tredje mindretal (CD og KRF) indstiller  

 lovforslaget til vedtagelse med de stillede ændringsforslag.
 Frihed 2000 var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemningen i Folketingssalen.
4. Ændringsforslag med bemærkninger Ændringsforslag Til § 1 Af	et mindretal (V og KF), tiltrådt af et mindretal  

(DF, CD og KRF):
 1) Før nr. 1 indsættes som nyt nummer:
» » Stk. 3 og 4 bliver herefter stk. 4 og 5.« [Frit valg mellem offentlig og privat  

 hjemmehjælp] Af	et mindretal (CD), tiltrådt af et mindretal  

(KRF):
 2) Nr. 2 affattes således:
 »2. I § 75 indsættes efter stk. 2 som nyt  

 stykke:
» Stk. 3 bliver herefter stk. 4.« [Frit ydelsesvalg] Bemærkninger Til nr. 1 Ændringsforslaget medfører ret til frit valg  

 mellem offentlige og private udbydere af hjemmehjælp.
Venstre har  

 igennem mange år ønsket at give de ældre den fleksibilitet  

 i hjemmehjælpen, som lovforslaget indfører.
Venstre mener dog  

 også, at modtageren af hjemmehjælpen selv skal have ret til at  

 bestemme, hvem der skal udføre hjemmehjælpen.
 Hvis ændringsforslaget vedtages ved 2. behandling,  

 vil forslagsstillerne drage omsorg for, at der til 3. behandling udarbejdes  

 de nødvendige supplerende ændringsforslag.
Til nr. 2 Ændringsforslaget gør det lovligt for  

 kommunerne at vælge en ordning, hvor retten til at vælge  

 ombytningsydelse gøres ubetinget for den enkelte, men hvor  

 begrænsningen i tilvalget i stedet sker gennem ydelserne.
Det er CD s  

 opfattelse, at der skal etableres en balance mellem fleksibilitet og faste  

 ydelser i hjemmehjælpen, således at selvbestemmelsesretten  

 tilgodeses, uden at det går ud over de faste ydelser, som modtageren af  

 hjemmehjælpen har krav på.
 Hvis ændringsforslaget vedtages ved 2. behandling,  

 vil der til 3. behandling blive udarbejdet de nødvendige supplerende  

 ændringsforslag.
Jørn Pedersen (S)  

  Inger Bierbaum (S)  Karen J.
Klint (S)  

  Frederik Nørgaard (S)  Grete Schødts (S)  

  Villy Søvndal (SF) fmd.  

 Yvonne Herløv Andersen (CD)  

  Anders Samuelsen (RV)  Jette Gottlieb (EL)  

  Erik Larsen (V)  Else Winther Andersen (V)  

  Tove Fergo (V)  Eva Kjer Hansen (V)  

 Pia Christmas-Møller (KF)  

  Knud Erik Kirkegaard (KF)  Aase D.
Madsen (DF)  

  Tove Videbæk (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 109 Bilagsnr.
Titel 1 Tidsplan for udvalgets behandling af lovforslaget 2 Høringssvar 3 Henvendelse fra Ældre Sagen 4 Høringssvar 5 Spm. 1 om kommentar til henvendelse fra Ældre Sagen, til  

 socialministeren 6 Høringssvar 7 Spm. 2, om ledsageordningen for handicappede kan bibeholdes efter  

 folkepensionens indtræden, til socialministeren 8 Henvendelse fra Bent Rold Andersen 9 Spm. 3 om ministerkommentar til henvendelse fra Bent Rold Andersen, til  

 socialministeren 10 Spm. 4 om, hvorfor der kun gives fleksibel hjælp i særlige  

 tilfælde, til socialministeren Spm. 5 om, hvilke kommuner der allerede gennemfører den  

 genoptræningsindsats, som lovforslaget lægger op til, til  

 socialministeren Spm. 6 om det forventede fald i kommunernes udgifter, når  

 genoptræningsindsatsens resultater slår igennem, til  

 socialministeren Spm. 7 om teknisk bistand til ændringsforslag om frit valg mellem  

 offentlig og privat hjemmehjælp, til socialministeren 11 Spm. 8 om retten til at vælge ombytningsydelse, til socialministeren 12 Svar på spm. 3 om kommentar vedr. henvendelse fra Bent Rold  

 Andersen, fra socialministeren 13 Svar på spm. 1 om ministerkommentar til henvendelse fra Ældre  

 Sagen, fra socialministeren Svar på spm. 2, om ledsageordningen for handicappede kan bibeholdes  

 efter folkepensionens indtræden, fra socialministeren Svar på spm. 4 om, hvorfor der kun gives fleksibel hjælp i  

 særlige tilfælde, fra socialministeren Svar på spm. 5 om, hvilke kommuner der allerede gennemfører  

 den genoptræningsindsats, som lovforslaget lægger op til, fra  

 socialmi-nisteren Svar på spm. 6 om det forventede fald i kommunernes udgifter,  

 når genoptræningsindsatsens resultater slår igennem, fra  

 socialministeren Svar på spm. 7 om teknisk bistand til ændringsforslag om frit  

 valg mellem offentlig og privat hjemmehjælp, fra socialministeren Svar på spm. 8 om retten til at vælge ombytningsydelse, fra  

 socialministeren 14 Udkast til betænkning Bilag 2 Et af udvalgets spørgsmål til socialministeren  

 og dennes svar herpå Spørgsmål 3 og socialministerens svar  

 herpå er optrykt efter ønske fra Dansk Folkeparti.
 Spørgsmål 3:
Ministeren bedes kommentere henvendelse af 23. november  

 2000 fra Bent Rold Andersen vedrørende kommentarer til lovforslaget,  

 jf.
L 109   bilag 8.
 Svar:
 Bent Rold Andersen redegør i et brev af 23.  

 november 2000 til Folketingets Socialudvalg for sine synspunkter på det  

 foreliggende udkast til lov om ændring af lov om social service  

 (fleksibel hjemmehjælp og kommunal genoptræning)   L 109.
Bent Rold Andersen er utilfreds med lovforslagets  

 nuværende udformning, der efter hans opfattelse ikke indeholder reel  

 fleksibilitet.
Bent Rold Andersen peger på en række elementer i  

 forslaget, som efter hans opfattelse virker uhensigtsmæssige.
Lovforslaget om mere fleksibilitet i hjemmehjælpen  

 skal først og fremmest  ses som en imødekommelse af brugernes  

 ønske om at få større indflydelse på  

 tilrettelæggelse af den praktiske hjælp.
Det er ikke med det  

 foreliggende lovforslag hensigten at give hjemmel til, at de  

 ældre/brugerne får ubetinget frit valg mellem ydelserne inden for  

 den praktiske hjælp   hverken i forbindelse med visitationen eller i  

 forbindelse med udmøntningen af kommunens visitation  

 (afgørelse) til hjælp.
Baggrunden for ikke at give ubetinget frit valg er, at det  

 er et grundlæggende træk ved servicelovens ydelser generelt, at  

 de stilles til rådighed efter en behovsudmåling  

 (trangsprincippet). Dette indebærer, at hjælpen udmåles  

 efter den enkelte ansøgers konkrete behov, herunder en vurdering fra  

 myndighedens side af, om behovet kan og skal dækkes efter servicelovens  

 bestemmelser.
Retten til servicelovens ydelser afhænger dermed af en  

 konkret afprøvning af den enkeltes behov ved tildelingen (en  

 konstatering af, om den pågældende overhovedet er berettiget til  

 ydelsen). Servicelovens § 71 er en udmøntning af ovenstående  

 generelle principper. § 71 knytter sig til servicelovens  

 formålsbestemmelse, § 1, stk. 1, nr. 3, der fastslår, at den  

 sociale lovgivning skal tilgodese behov, der følger af nedsat fysisk  

 eller psykisk funktionsevne eller særlige sociale problemer.
Efter § 71 er kommunen forpligtet til at sørge for  

 tilbud om personlig og praktisk hjælp og pleje samt hjælp eller  

 støtte til nødvendige praktiske opgaver i hjemmet, som  

 modtageren/ansøgeren ikke selv kan udføre på grund af  

 nedsat fysisk eller psykisk funktionsevne.
Med forpligtelsen følger  

 ansvaret for, at de nødvendige praktiske opgaver løses i  

 overensstemmelse med afgørelsen om hjælp.
 En ubetinget ret til frit at vælge mellem ydelserne  

   både i visitationsprocessen og ved udmøntningen af den  

 tildelte hjælp   vil bryde grundlæggende med de nævnte  

 principper bag den sociale lovgivning og vil i øvrigt på mange  

 måder medføre et uacceptabelt niveau for og forventning til den  

 offentlige service.
Derimod har der været en række andre hensyn,  

 som regeringen og aftaleparterne bag finansloven har været enige om at  

 tilgodese.
Dels hensynet til behovet for fleksibilitet og valgmuligheder i  

 forbindelse med udførelse af hjælpen, men i særdeleshed  

 også ønsket om at fastholde det kommunale ansvar for, at de  

 nødvendige praktiske opgaver i hjemmet bliver løst.
Det har  

 været meget væsentligt for aftaleparterne at sikre, at  

 øget medindflydelse og fleksibilitet ikke medfører, at  

 nødvendige praktiske opgaver ikke bliver udført.
 Dernæst har der ikke været ønske om at  

 begrænse det kommunale selvstyre eller fra centralt hold at  

 pålægge kommunerne at forhøje serviceniveauet for praktisk  

 hjælp.
 Forslagets udformning afspejler ønsket om at  

 tilgodese alle disse hensyn på den bedst mulige måde,  

 således at udvidelsen af  fleksibiliteten ikke kommer til at ske  

 på bekostning af de ældres retssikkerhed og kommunernes  

 handlefrihed.
Lovforslaget indebærer, at modtagere af praktisk  

 hjælp skal have mulighed for i særlige tilfælde helt eller  

 delvis at vælge anden praktisk hjælp end den, der er truffet  

 afgørelse om.
Baggrunden for, at bytteretten er knyttet til »særlige tilfælde« er, at modtageren af praktisk hjælp som  

 hovedregel selvfølgelig skal have den hjælp, der er truffet  

 afgørelse om.
En afgørelse, der har sit udgangspunkt i en  

 konkret og individuel vurdering af modtagerens behov for hjælp.
I  

 bemærkningerne til lovforslaget er der givet eksempler på, hvilke  

 forhold der kunne karakteriseres som værende særlige  

 tilfælde, men i øvrigt er det op til den enkelte kommune at  

 fastsætte retningslinier for, hvornår der foreligger  

 særlige tilfælde, som kan begrunde, at modtageren kan bytte den  

 praktiske hjælp til anden praktisk hjælp.
Det er en naturlig  

 følge af det kommunale selvstyre (og nærhedsprincippet) at  

 overlade det til kommunerne   inden for lovgivningens rammer - at  

 fastsætte, hvordan serviceniveauet over for kommunens borgere helt  

 konkret skal tilrettelægges, herunder at fastsætte kriterierne  

 for bytteretten inden for praktisk bistand.
For så vidt angår forholdet/samarbejdet mellem  

 brugeren og hjemmehjælperen, så har formålet med forslaget  

 været at give de ældre større indflydelse på,  

 hvilken hjælp der ydes og hvornår.
Den større indflydelse  

 betyder i praksis, at en del af ansvaret for tilrettelæggelse af  

 hjælpen lægges over på den ældre.
Samtidig har det  

 været en forudsætning for forslaget, at den øgede  

 fleksibilitet ikke må skabe tvivl om det overordnede kommunale ansvar  

 for, at den nødvendige hjælp bliver ydet.
For at undgå, at  

 der skulle opstå tvivl om ansvarsplaceringen og dermed skabe uklare  

 linier mellem hjælper og bruger, er det nødvendigt at  

 lægge sig fast på, hvem der i sidste instans træffer  

 beslutning om, hvilke opgaver der skal løses.
Da kommunen som  

 nævnt i henhold til serviceloven er forpligtet til at yde den  

 nødvendige praktiske hjælp, er det naturligt i  

 nærværende lovforslag at fastholde kommunen på dette  

 ansvar.
I tilfælde af uenighed om, hvilke opgaver der skal  

 løses, skal der derfor ydes den hjælp, der er visiteret til  

 (truffet afgørelse om).
Det er rigtigt, at det er hjemmehjælperen, der i det  

 konkrete møde med brugeren skal vurdere, om det er forsvarligt at  

 fravælge den visiterede hjælp helt eller delvis.
Men den  

 vurdering skal netop baseres på de overordnede retningslinier, kommunen  

 - som myndighed på området - har fastsat for, hvornår der  

 foreligger forhold, der berettiger til at bytte mellem ydelser.
 Jeg har fuld tillid til, at den enkelte  

 hjemmehjælper både fagligt og personligt er i stand til i det  

 konkrete tilfælde at vurdere, hvorvidt det er nødvendigt at  

 fastholde at yde den hjælp, der oprindelig er truffet afgørelse  

 om.
Bent Rold Andersen finder endvidere, at beskrivelsen i  

 lovbemærkningerne vedrørende visitationsprocessen ligger meget  

 langt fra virkeligheden.
Jeg vil i den forbindelse gøre  

 opmærksom på, at det er et ubetinget lovkrav, at kommunen til  

 brug for afgørelse om hjælp til fx nødvendige praktiske  

 opgaver i hjemmet, skal udarbejde et skema, der som minimum indeholder  

 oplysninger om, hvilke opgaver hjælpen omfatter, formålet med  

 hjælpen, samt for hvilken periode hjælpen gives.
Det er ligeledes  

 et lovkrav, at skemaet udfyldes i samarbejde med ansøgeren.
Kravet om,  

 at ansøgeren skal inddrages i udfyldelsen af skemaet, skal netop  

 bidrage til at sikre, at der i videst muligt omfang er enighed mellem  

 ansøgeren og kommunen om de forhold, der ligger til grund for  

 afgørelsen.
Men det er fortsat kommunen som myndighed   og ikke den  

 ældre selv   der træffer afgørelsen om, hvorvidt lovens  

 betingelser for at yde hjælp er opfyldt, og i givet fald hvilken  

 hjælp der skal tildeles.
Og den afgørelse afspejler dels den  

 konkrete individuelle vurdering af behovet for hjælp samt det politisk  

 fastsatte serviceniveau for ældreområdet i den  

 pågældende kommune.
 Afslutningsvis gør Bent Rold Andersen  

 opmærksom på, at Odense Kommune har udviklet en særlig  

 model for fleksibel tilrettelæggelse af den personlige og praktiske  

 hjælp.
Mange kommuner har udviklet forskellige modeller for,  

 hvordan den personlige og praktiske hjælp tilrettelægges og  

 udføres, således at den enkelte bruger oplever hjælpen og  

 måden, den udføres på, så fleksibel som muligt.  

 Inden for den eksisterende lovgivning er der allerede i dag en række  

 muligheder for at indarbejde fleksibilitet i tilrettelæggelsen af den  

 personlige og praktiske hjælp.
Således er der ikke i serviceloven  

 fastsat nærmere bestemmelser om indhold og omfang af den hjælp,  

 som kommunerne skal tilbyde efter § 71. Det er kommunalbestyrelsens ansvar at  

 fastlægge et serviceniveau, der afgrænser området for den  

 personlige og praktiske hjælp under hensyntagen til det overordnede  

 socialpolitiske princip om, at hjælpen skal være nødvendig  

 ud fra en konkret og individuel behovsvurdering.
Inddragelse af den  

 ældre selv i vurderingen af behovet for hjælp, adgang til at  

 klage over afgørelsen samt muligheden for, at brugeren i  

 fællesskab med hjælperen kan aftale tilrettelæggelsen af,  

 hvordan og i hvilken rækkefølge opgaverne skal løses, er  

 eksempler på fleksibilitet inden for den gældende lovgivning.
Der  

 er imidlertid ikke hjemmel i den nuværende lovgivning til at bytte  

 imellem ydelser.
Med L 109 åbnes der nu op for at bytte mellem ydelser,  

 således som det har været efterspurgt på bl.a. regeringens  

 folkehøringer på ældreområdet.
Da man indførte den omtalte model i Odense Kommune,  

 forudsatte det, således som Socialministeriet er orienteret, en  

 merbevilling, og kommunen har med modellen gennemført en egentlig  

 serviceforbedring.
Som nævnt indledningsvist har aftaleparterne bag  

 lovforslaget imidlertid hverken ønsket at begrænse det kommunale  

 selvstyre eller at pålægge kommunerne at forhøje  

 serviceniveauet for praktisk hjælp.
