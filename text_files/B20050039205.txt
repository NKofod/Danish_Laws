Bekendtgørelse  

 om doktorgrader ved visse  

  

 uddannelsesinstitutioner under Kulturministeriet I medfør af § 10, stk. 1, nr. 5 i lov om  

 videregående kunstneriske uddannelsesinstitutioner under Kulturministeriet,  

 jf.  

 lovbekendtgørelse nr. 889 af 21. september 2000, samt i medfør af § 3,  

 stk. 2, nr. 2 i lov nr. 17 af 14. januar 1998 om Danmarks  

 Biblioteksskole,  

 fastsættes:
Kapitel 1 Fælles bestemmelser om doktorgrader og  

 æresdoktorgrader § 1.  

  

 Denne bekendtgørelse vedrører tildeling af doktorgrader på følgende  

 institutioner  

 :  

 Danmarks Biblioteksskole, Det Kongelige Danske Kunstakademis Arkitektskole,  

 Arkitektskolen Aarhus samt Det Kongelige Danske Kunstakademis  

 Konservatorskole.
 Stk. 2.  

  

 Kulturministeren kan bestemme, at andre uddannelsesinstitutioner under  

 Kulturministeriet omfattes af denne bekendtgørelse.
 Stk. 3.  

  

 Institutionerne kan inden for  

 rammerne af bekendtgørelsen fastsætte nærmere regler.
§ 2.  

  

 Den pågældende  

 institution kan tildele doktorgraden inden  

 for sine fagområder.
De, der har fået tildelt graden, har ret til at betegne  

 sig som anført nedenfor:
 1)  

 	  

 Doktorgraden i  

 biblioteks- og informationsvidenskab -  

 doctor  

 scientiae  

 bibliothecariae  

 (  

 dr.scient.bibl.).
 2)  

 	  

 Doktorgraden i  

 arkitektur   

 doctor  

 architecturae  

 (  

 dr.arch.).
 3)  

 	  

 Doktorgraden i  

 konserveringsvidenskab   

 doctor  

 scientiae  

 conservandi  

 (  

 dr.scient.cons.).
 Stk. 2.  

  

 For så vidt  

 angår tildeling af doktorgrader i henhold til § 1, stk. 2.,  

 godkendes  

 doktorbetegnelsen af Kulturministeriet.
 Stk. 3.  

  

 Institutionerne kan tildele de  

 tilsvarende æresdoktorgrader, jf. § 24. Til betegnelsen tilføjes i disse  

 tilfælde: »honoris causa« (h.c.).
 Stk. 4.  

  

 Personer, der har fået tildelt  

 en doktorgrad eller en æresdoktorgrad, modtager fra institutionen et diplom.  

 De  

 har ret til at bære en ring med plade, som erhverves på institutionen, og  

 hvori  

 der er præget et  

 minervahoved  

 omgivet af en  

 laurbærkrans.
Kapitel 2 Doktorgraden Generelt om doktorgraden § 3.  

  

 Tildeling af doktorgraden sker på  

 grundlag af en afhandling, der forsvares ved en mundtlig, offentlig  

 forsvarshandling.
Under ganske særlige omstændigheder kan institutionen  

 godkende, at det mundtlige forsvar bortfalder.
 Stk. 2.  

  

 Tildelingen af doktorgraden skal  

 være udtryk for anerkendelse af, at forfatteren har betydelig videnskabelig  

 indsigt og modenhed og med sin afhandling har bragt videnskaben et væsentligt  

 skridt videre, jf. § 5, stk. 2.
§ 4.  

  

 Personer, der har erhvervet en  

 kandidatgrad eller en ph.d. grad inden for det nærmest vedkommende fagområde,  

 har, jf. dog stk. 2, ret til at indlevere en doktorafhandling til  

 bedømmelse.
Institutionen kan tillade andre at indlevere en doktorafhandling.
Stk. 2.  

  

 Institutionen kan uanset  

 bestemmelsen i stk. 1 undlade at tage en indleveret afhandling under  

 bedømmelse,  

  

 hvis 1)  

 	  

 det er åbenbart, at  

 doktorgraden under hensyn til afhandlingens form eller indhold ikke kan  

 tildeles, 2)  

 	  

 der ikke ved  

 institutionen er fagkyndige på professorniveau inden for afhandlingens  

 emneområde,  

 eller 3)  

 	  

 hvis afhandlingen  

 tidligere har været underkastet bedømmelse med henblik på erhvervelse af  

 doktorgraden ved en højere uddannelsesinstitution, uden at graden er blevet  

 tildelt, hvilket forfatteren i så fald har pligt til at oplyse om ved  

 indleveringen af afhandlingen.
Afhandlingen § 5.  

  

 En doktorafhandling kan bestå af  

 en afhandling eller flere afhandlinger, der er beslægtede i emnekreds eller  

 metode.
Består en doktorafhandling af flere afhandlinger, skal der tillige  

 indgå en sammenfattende redegørelse for de forskningsresultater, som  

 forfatteren mener at have opnået.
Indgår der tidligere bedømte arbejder i  

 doktorafhandlingen, jf. stk. 2, skal det også fremgå af sammenfatningen,  

 hvori de nye forskningsresultater i forhold hertil består.
Stk. 2.  

  

 Hvis der i en doktorafhandling  

 indgår afhandlinger eller forskningsresultater herfra, der tidligere har  

 dannet  

 grundlag for, at der i Danmark eller i udlandet er tildelt vedkommende en  

 akademisk  

 grad, eller er positivt bedømt som prisopgave, skal doktorafhandlingen  

 indeholde oplysninger herom.
Doktorgraden kan kun tildeles, hvis forfatteren  

 ved doktorafhandlingen dokumenterer at have opnået nye forskningsresultater,  

 der i sig selv har bragt videnskaben et væsentligt skridt videre i forhold  

 til  

 det tidligere bedømte, jf. § 3.
 Stk. 3.  

  

 Sammen med doktorafhandlingen  

 indsendes et resume af denne.
 Stk. 4.  

  

 Hvis en doktorafhandling eller  

 dele heraf er resultat af et gruppearbejde, skal der medsendes erklæring  

 underskrevet af medforfatterne og af forfatteren selv om omfanget og  

 karakteren  

 af dennes andel i gruppearbejdet.
§ 6.  

  

 De enkelte institutioner træffer  

 bestemmelse om, på hvilke sprog en doktorafhandling og resumeet heraf kan  

 være  

 affattet.
Hvis afhandlingen er på et fremmed sprog, skal resumeet dog være på  

 dansk.
 § 7.  

  

 Efter indstilling fra  

 bedømmelsesudvalget, jf. § 8, kan rektor give forfatteren tilladelse til  

 at foretage mindre ændringer i eller suppleringer af afhandlingen, indtil den  

 gøres tilgængelig forud for forsvaret, jf. § 16.
Bedømmelsesudvalg og behandling af udvalgets  

 indstilling § 8.  

  

 Til at bedømme en  

 doktorafhandling nedsætter rektor snarest og normalt senest 3 måneder efter  

 modtagelsen  

 et bedømmelsesudvalg.
Dette skal bestå af 3 medlemmer, der skal være  

 fagkyndige  

 inden for doktorafhandlingens emneområde og enten være professorer eller  

 besidde en faglig indsigt på tilsvarende niveau.
Samtidig udpeger rektor  

 udvalgets formand.
Mindst ét  

 af  

 medlemmerne skal være udefrakommende, gerne fra udlandet.
Kun medlemmerne af  

 bedømmelsesudvalget kan deltage i bedømmelsen.
§ 9.  

  

 Bedømmelsesudvalgets  

 sammensætning meddeles forfatteren, som herefter gives lejlighed til inden  

 for  

 en nærmere fastsat frist på mindst 8 og højst 14 hverdage (inkl. lørdage) at  

 gøre indsigelse herimod.
Eventuelle indsigelser behandles af rektor snarest  

 muligt efter modtagelsen.
Hvis det besluttes at ændre sammensætningen af  

 bedømmelsesudvalget, skal forfatteren på tilsvarende måde underrettes herom  

 og  

 have mulighed for indsigelse.
 Stk. 2.  

  

 Når rektor har truffet endelig  

 afgørelse om sammensætningen af bedømmelsesudvalget, underrettes forfatteren  

 herom.
§ 10.  

  

 Bedømmelsesudvalget afgiver en  

 begrundet, skriftlig indstilling til skolerådet om, hvorvidt afhandlingen bør  

 antages til forsvar for doktorgraden eller bør forkastes.
Hvis der er  

 uenighed  

 i udvalget om bedømmelsen, afgiver medlemmerne indstilling enkeltvis eller  

 gruppevis.
Indstillingen skal affattes i en passende objektiv form og skal  

 udgøre et tilfredsstillende beslutningsgrundlag.
 Stk. 2.  

  

 Indstillingen skal, hvis der  

 ikke i det enkelte tilfælde fastsættes en anden frist, foreligge senest 8  

 måneder efter nedsættelsen af bedømmelsesudvalget.
§ 11.  

  

 Hvis indstillingen giver  

 mangelfuld vejledning eller er behæftet med væsentlige mangler, sendes  

 indstillingen tilbage til bedømmelsesudvalget til omarbejdelse eller rettelse  

 af formelle fejl.
Når den endelige indstilling foreligger, sendes den snarest  

 til forfatteren.
 Stk. 2.  

  

 Hvis  

 indstillingen,  

 eller i tilfælde af en delt indstilling en af indstillingerne, går ud på, at  

 afhandlingen forkastes, skal forfatteren underrettes om, at vedkommende inden  

 for en frist på 3 uger skriftligt kan fremsætte bemærkninger til  

 indstillingen eller  

 trække afhandlingen tilbage fra videre behandling.
Stk. 3.  

  

 Hvis forfatteren fremsætter  

 bemærkninger til bedømmelsesudvalgets indstilling, uden at afhandlingen  

 samtidig trækkes tilbage, sendes de til bedømmelsesudvalget til kommentering  

 og  

 eventuel revision af indstillingen.
Forfatteren underrettes om  

 bedømmelsesudvalgets reaktion på indsigelserne.
§ 12.  

  

 Med henblik på afklaring af  

 tvivlsspørgsmål i forbindelse med indstillingen kan medlemmer af  

 bedømmelsesudvalget, der ikke tillige er medlemmer af skolerådet, indkaldes  

 til  

 behandlingen af sagen i skolerådet med mindst 14 dages varsel.
De deltager  

 ikke  

 i afstemningen.
Fremkommer der under behandlingen oplysninger af betydning  

 for  

 afgørelsen, som forfatteren ikke tidligere er gjort bekendt med, skal denne  

 skriftligt orienteres herom og have lejlighed til at kommentere disse, før  

 der  

 træffes beslutning.
§ 13.  

  

 Om afstemning i skolerådet om  

 bedømmelsesudvalgets indstilling gælder de nedenstående regler.
Ved  

 stemmeberettigede medlemmer forstås samtlige medlemmer af rådet.
Ved  

 afstemninger, der afgøres ved simpelt eller kvalificeret flertal blandt dem,  

 der deltager i afstemningen, medregnes ikke blanke stemmer.
Hvis det  

 besluttes  

 ikke at følge bedømmelsesudvalgets indstilling, skal sagen behandles i et  

 udvidet bedømmelsesudvalg.
Stk. 2.  

  

 En enstemmig indstilling om, at  

 afhandlingen antages til forsvar, er vedtaget, medmindre mindst 2/3 af de  

 stemmeberettigede medlemmer stemmer imod.
En enstemmig indstilling om, at  

 afhandlingen ikke antages til forsvar, kan vedtages med simpelt stemmeflertal  

 blandt dem, der deltager i afstemningen.
Stk. 3.  

  

 En flertalsindstilling om, at  

 afhandlingen antages til forsvar, kan vedtages med simpelt stemmeflertal  

 blandt  

 dem, der deltager i afstemningen.
En flertalsindstilling om, at afhandlingen  

 ikke antages til forsvar, er vedtaget, hvis mindst 2/3 af de  

 stemmeberettigede  

 stemmer for indstillingen.
Udvidet bedømmelsesudvalg og behandling af udvalgets  

 indstilling § 14.  

  

 Det udvidede bedømmelsesudvalg skal bestå af 5 medlemmer.
Medlemmer af det  

 oprindelige udvalg indgår normalt i det udvidede bedømmelsesudvalg.
I øvrigt  

 finder bestemmelserne i §§ 8-12 tilsvarende anvendelse.
 § 15.  

  

 Om afstemning i skolerådet om  

 indstillingen fra det udvidede bedømmelsesudvalg gælder følgende, jf.  

 § 13, stk. 1, 2. pkt.:
1)  

 	  

 En enstemmig  

 indstilling om antagelse af afhandlingen til forsvar er vedtaget, medmindre  

 4/5  

 af de stemmeberettigede medlemmer stemmer imod.
En enstemmig indstilling om  

 forkastelse af afhandlingen kan ikke underkendes.
2)  

 	  

 En flertalsindstilling  

 om afhandlingens antagelse til forsvar er vedtaget, medmindre mindst 2/3 af  

 de  

 stemmeberettigede stemmer imod.
En flertalsindstilling om afhandlingens  

 forkastelse er vedtaget, medmindre mindst 4/5 af de stemmeberettigede stemmer  

 imod.
Forsvaret og de officielle opponenters indberetning § 16.  

  

 Når en afhandling antages til  

 forsvar, skal forfatteren sørge for, at eksemplarer af den kan erhverves, og  

 den skal efter institutionens nærmere bestemmelse foreligge tilgængelig  

 mindst  

 4 uger før, forsvaret finder sted.
 § 17.  

  

 Forsvarshandlingen er offentlig  

 og ledes af rektor eller en anden videnskabelig medarbejder, udpeget af  

 denne.  

 Rektor skal sikre, at forløbet af forsvarshandlingen i fornødent omfang kan  

 dokumenteres  

 efterfølgende.
 Stk. 2.  

  

 Forsvaret skal foregå på dansk,  

 norsk, svensk eller engelsk, medmindre rektor giver tilladelse til anvendelse  

 af et andet sprog.
 Stk. 3.  

  

 Senest 4 uger før forsvaret skal  

 rektor bekendtgøre tid og sted for dette og oplyse, hvor afhandlingen kan  

 erhverves, samt nærmere regler for forsvarshandlingen, herunder om tilmelding  

 som uofficiel opponent.
§ 18.  

  

 Efter indstilling fra bedømmelsesudvalget udpeger rektor 2  

 officielle  

 opponenter blandt bedømmelsesudvalgets medlemmer.
Under særlige  

 omstændigheder  

 kan andre sagkyndige udpeges som officielle opponenter.
Stk. 2.  

  

 Eventuelle  

 uofficielle opponenter må melde sig til den, der leder forsvarshandlingen,  

 inden den begynder.
Lederen kan dog lade senere anmeldte opponenter få ordet,  

 men uden at fratage tidligere anmeldte deres forret.
 § 19.  

  

 Hvis doktoranden ønsker det,  

 gives der denne ret til at indlede forsvarshandlingen med en forelæsning på  

 indtil 1/2 times varighed, hvori der gives en oversigt over afhandlingens  

 emne  

 og de forskningsresultater, der er fremlagt til bedømmelse.
Stk. 2.  

  

 Der gives i almindelighed hver  

 af de officielle opponenter højst 1 1/2 time og hver uofficiel opponent højst  

 3/4 time, heri indbefattet den tid, doktoranden behøver til at give svar.
Den  

 tid, der gives opponenterne, kan dog efter omstændighederne indskrænkes eller  

 udvides.
Den samlede forsvarshandling bør normalt ikke overstige 6 timer  

 incl. eventuelle pauser.
Rektor kan fastsætte nærmere  

 regler for forsvarshandlingen.
§ 20.  

  

 Snarest efter forsvarshandlingen,  

 jf. dog stk. 2, skal de officielle opponenter afgive en indberetning om,  

 hvorvidt de finder, at forsvaret har været fyldestgørende.
Hvis begge  

 opponenter eller den ene af dem ikke anser forsvaret for fyldestgørende, skal  

 dette nærmere begrundes i indberetningen.
Stk. 2.  

  

 Hvis forsvarshandlingen er  

 forløbet således, at én eller begge officielle opponenter er i tvivl om,  

 hvorvidt der kan afgives en positiv indberetning, kan det indstilles til  

 skolerådet, at institutionen indhenter skriftlige bemærkninger, herunder  

 efter  

 omstændighederne fra eventuelle uofficielle opponenter, med henblik på  

 afklaring af tvivlen.
Rektor skal give doktoranden lejlighed til at  

 kommentere  

 udtalelser, der ikke hidrører fra vedkommende selv, før materialet sendes til  

 opponenterne med henblik på afgivelse af deres indberetning.
Stk. 3.  

  

 Hvis en indberetning giver  

 mangelfuld vejledning eller er behæftet med væsentlige formelle fejl, sendes  

 den tilbage til opponenterne til omarbejdelse eller rettelse af formelle  

 fejl.  

 Når der foreligger en endelig indberetning, sendes den til doktoranden.
Hvis  

 én  

 eller begge officielle opponenter ikke har fundet forsvaret fyldestgørende,  

 skal doktoranden inden for en frist på mindst 14 dage have lejlighed til at  

 fremkomme med bemærkninger til indberetningen.
Rektor sørger for at  

 bemærkningerne sendes til opponenterne til kommentering og eventuel revision  

 af  

 indstillingen.
Doktoranden underrettes om opponenternes reaktion.
 Den afsluttende behandling af sagen m.v.
§ 21.  

  

 Til sagens behandling i  

 skolerådet kan de officielle opponenter indkaldes, hvis disse ikke tillige er  

 medlemmer af skolerådet.
Bestemmelserne i § 12 finder tilsvarende  

 anvendelse.
 Stk. 2.  

  

 Skolerådet tildeler  

 doktorgraden, hvis begge officielle opponenter har anset forsvaret for  

 fyldestgørende.
 Stk. 3.  

  

 Hvis begge  

 officielle opponenter anser forsvaret for ufyldestgørende, kan doktorgraden  

 ikke  

 tildeles.
 Stk. 4.  

  

 Hvis der  

 foreligger en delt indberetning fra de to officielle opponenter, skal  

 doktorgraden tildeles doktoranden, medmindre mindst 2/3 af de  

 stemmeberettigede  

 i skolerådet stemmer imod.
Stk. 5.  

  

 Hvis et  

 flertal af dem, der deltager i afstemningen finder, at sagen på grund af  

 ekstraordinære omstændigheder ikke bør afgøres alene på grundlag af den  

 foreliggende indberetning fra opponenterne, men at der bør tilvejebringes  

 supplerende oplysninger, skal disse indhentes i skriftlig form.
Doktoranden  

 og  

 opponenterne skal underrettes herom og have lejlighed til at kommentere  

 materiale, der ikke kommer fra vedkommende selv, inden sagen afgøres.  

 Medmindre  

 skolerådet med simpelt flertal beslutter at søge dispensation efter  

 § 25,  

 afgøres sagen efter reglerne i stk. 2  4.
 § 22.  

  

 Hvis rektor på grund af ganske  

 særlige omstændigheder har godkendt, at det mundtlige forsvar bortfalder,  

 træffes beslutningen om, hvorvidt graden kan tildeles, efter de regler, der  

 iøvrigt  

 gælder for beslutningen om antagelse til forsvar.
§ 23.  

  

 Der skal afleveres 1 eksemplar af  

 afhandlingen til Det Kgl.
Bibliotek, 1 eksemplar til Statsbiblioteket i Århus  

 og 1 eksemplar til hovedbiblioteket for institutionen.
Kapitel 3 Æresdoktorgraden § 24.  

  

 Æresdoktorgraden kan af  

 skolerådet tildeles forskere, der skønnes i den grad at have gjort sig  

 videnskabeligt fortjent, at det findes naturligt at hædre dem med den højeste  

 videnskabelige grad.
 Stk. 2.  

  

 Beslutning om tildeling af  

 æresdoktorgraden træffes af et flertal på 2/3 af de stemmeberettigede i  

 skolerådet  

 på grundlag af en indstilling fra rektor.
Kapitel 4 Dispensationer og klager § 25.  

  

 Kulturministeren  

 kan tillade institutionerne at fravige  

 bekendtgørelsens bestemmelser, når det findes begrundet i usædvanlige  

 forhold.
 § 26.  

  

 Klager over afgørelser i henhold  

 til bekendtgørelsen kan kun indbringes for ministeriet, hvis de vedrører  

 retlige spørgsmål.
 Stk. 2.  

  

 Fristen for  

 indgivelse af klage i henhold til stk. 1, er 4 uger fra den dag afgørelsen er  

 meddelt klageren.
Kapitel 5 Ikrafttræden m.v.
 § 27.  

  

 Bekendtgørelsen træder i kraft  

 den 15. juni 2005.
