 Til orientering for de tjenestesteder, hvortil der er knyttet  

 narkotikahundefører, fremsendes hoslagt eksemplar af Rigspolitichefens  

 cirkulæreskrivelse af 12. maj 1982 til politidirektøren i København og  

 samtlige politimestre vedrørende det nu etablerede samarbejde omkring  

 narkotikaeftersøgning mellem rigspolitiet og direktoratet for  

 kriminalforsorgen.
 Som det fremgår af cirkulæret, har rigspolitiet nu mulighed for at  

 rekvirere assistance fra kriminalforsorgens hundeførere i situationer, hvor  

 politiet ikke selv har narkotikahunde til disposition.
 Efter aftale med rigspolitiet skal hundeføreren foretage indberetning  

 efter hver endt eftersøgning til politiets afdeling for tjenestehunde i de  

 tilfælde, hvor hundeføreren har arbejdet i politiets tjeneste.  

 Indberetningsskema til brug herfor vil blive fremsendt snarest.
Der vedlægges genpart af nærværende skrivelse, samt ekstra eksemplar af  

 Rigspolitichefens cirkulære af 12. maj 1982 til udlevering til  

 tjenestestedets narkohundefører. (* 1) E.B.
/J.
Johnsen Til de tjenestesteder, hvortil der er knyttet narkotikahundefører.
