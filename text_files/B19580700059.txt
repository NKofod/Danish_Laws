§ 1 Det farvand, for hvilket denne vedtægt skal gælde, er mod nord begrænset  

 af en linie fra østpynten af Viksø til Resleskovnakke, mod syd af en linie  

 fra Gedser sydspids over Rødsand til Hyllekrog og en linie fra Hyllekrogs  

 vestende til Lollands sydspids.
§ 2 Indtagelse, afmærkning og benyttelse af bundgarnspladser skal ske efter de  

 i den til enhver tid gældende almindelige lov om saltvandsfiskeri givne  

 bestemmelser med den undtagelse, at bundgarn, der måler 30 m og derover i  

 omkreds i ringen (målt efter hele garnets omkreds, dog således, at der  

 beregnes højst 3 m for fangståbningen), bevarer fortrinsretten i 3 år fra den  

 1. januar at regne, der følger efter indtagelsesdagen af pladsen.
§ 3 Plads til rejeruser skal anses for vedtægtsmæssig indtaget, når der den 1.  

 april eller dersom denne dag er en helligdag, da den påfølgende hverdag, kl.  

 12 på pladsen, hvor redskabet ønskes anbragt, eller i strandkanten eller på  

 strandbredden inden for pladsen findes anbragt en pæl med vedkommendes  

 navnebogstaver.
Afmærkningen må foretages af fiskeren selv, eller af den han  

 ved fuldmagt bemyndiger dertil.
Dersom flere fiskere afmærker samme plads, foretages lodtrækning om  

 pladsen, om ønskes ved fiskerikontrollens mellemkomst.
Berettiget til at  

 deltage i lodtrækningen er enhver, hvis pæl har været anbragt i rette tid på  

 pladsen, og som er fyldt 18 år og i mindst 2 år har drevet og driver fiskeri  

 som erhverv.
 Når den fisker, som lovligt har indtaget eller ved lodtrækning har fået  

 overladt en plads til rejeruser, inden 1. maj udsætter redskabet og benytter  

 det i fiskesæsonen, bevarer han fortrinsretten til pladsen sæsonen ud, når  

 han lader mærkepælen og samtlige rusepæle blive stående på stedet, og når  

 afbrydelsen ikke strækker sig over mere end 2 måneder.
 Pæle og tilbehør til rejeruser skal optages og fjernes inden 1. december,  

 fra hvilket tidspunkt og indtil 31. marts fiskeri med rejeruser er forbudt.
§ 4 Ved alt fiskeri med faststående redskaber må der kun anvendes garnrad.
Det  

 er således forbudt at bruge rader af risfletning, pæleværk, trådvæv og  

 lignende.
§ 5 Sideafstanden mellem bundgarn, som måler 30 meter og derover i ringen,  

 skal være mindst 550 meter.
 Mellem andre bundgarn og bundgarnslignende ruseredskaber (ovenvandsruser)  

 indbyrdes og mellem disse redskaber og bundgarn, der måler 30 meter og  

 derover i ringen, skal sideafstanden være 250 meter.
 I området vest for en linie fra vestkanten af Høvænge skov til østspidsen  

 af Hyllekrog fastsættes sideafstanden mellem rejeruser (rejerusesæt)  

 indbyrdes og mellem disse redskaber og bundgarn eller bundgarnslignende  

 redskaber til redskabets egen længde, dog ikke ud over 50 meter.
 På vedtægtens øvrige område skal sideafstanden mellem rejeruser  

 (rejerusesæt) indbyrdes og mellem disse redskaber og bundgarn eller  

 bundgarnslignende redskaber være mindst 80 meter, højst 100 meter.
§ 6 De anførte afstande mellem redskaber må ikke overskrides på steder, hvor  

 flere fiskere ønsker at indtage fiskepladser, og forholdene iøvrigt egner sig  

 for anbringelse af flere redskaber eller rækker af redskaber inden for disse  

 afstande.
I tvivlstilfælde kan det efter fiskernes begæring afgøres af  

 fiskerikontrollen, om forholdene kræver større afstande mellem redskaberne.
§ 7 I tilfælde, hvor de interesserede redskabsejere er enige derom, skal der  

 intet være til hinder for, at deres redskaber kan anbringes med indbyrdes  

 mindre afstand end i denne vedtægt fastsat.
§ 8 Fiskeri med vodredskaber - såvel spilede som ikke spilede - samt not er  

 forbudt.
 Herfra undtages fiskeri med:
a. Åleslæbevod, der spilles ved hjælp af en bom, hvis længde ikke må  

 overstige 9 m.
Maskestørrelsen må intet sted i redskabets sæk overstige 14  

 mm, målt fra knude til knude.
b.
Agnvod, der spiles ved hjælp af en bom, hvis længde ikke må overstige 6  

 m.
Maskestørrelsen må intet sted i redskabet overstige 11 mm, målt fra knude  

 til knude.
c.
Håndvod.
Maskestørrelsen i disse vod må intet sted i redskabet  

 overstige 14 mm, målt fra knude til knude.
 d. Åledrivvod.
Til det under a., b. og c. nævnte fiskeri er det kun tilladt at anvende  

 fartøjer, hvis motorkraft ikke overstiger 15 HK.
Ved indhivning af håndvod er  

 det dog ikke tilladt at benytte motorkraft.
 Et fartøjs motorkraft er som angivet i den tilsynsbog, der, i henhold til  

 bekendtgørelse af 15. november 1952 angående forskrifter om skibes bygning,  

 udstyr m.m., dennes § 363, skal forefindes i ethvert fartøj.
§ 9 Fartøjer, der er under fiskeri på vedtægtsområdet, må ikke have skovle om  

 bord.
§ 10 Under fiskeri med stangeredskaber er det kun tilladt at anvende savlyster.
 Ved savlyster forstås et stangeredskab, der er således indrettet, at alle  

 tænder er opadvendt, og på hvilket spændvidden mellem grenene, målt mellem  

 spidserne på modstående savtænder, overalt er mindst 13 mm.
 Det er forbudt at anvende kunstigt lys ved fiskeri med stangeredskaber,  

 ligesom stangning fra is er forbudt.
§ 11 Brug af reje- og åleglib er ikke tilladt på vedtægtens område.
§ 12 Ved tidsangivelse i denne vedtægt medregnes såvel den førstnævnte som den  

 sidstnævnte dag.
§ 13 For alle forhold, hvorom der ikke i denne vedtægt er givet nærmere  

 bestemmelser, gælder bestemmelserne i den til hver tid gældende almindelige  

 lov om saltvandsfiskeri.
--------- Foranstående i henhold til lov nr. 500 af 19. december 1951 om  

 saltvandsfiskeri, kapitel 2, udarbejdede vedtægt stadfæstes herved, således  

 at den træder i kraft den 15. august 1958, fra hvilket tidspunkt den under  

 22. december 1937 stadfæstede vedtægt for fiskeriet i Guldborgsund og den syd  

 derfor liggende indskæring fra havet bortfalder.
 FISKERIMINISTERIET, DEN 8. JULI 1958.
Oluf Pedersen /G.L.Mourier.
