Fremsat den 27. januar 2004 af  

 Morten Homann (SF), Aage Frandsen (SF) og Villy  

 Søvndal (SF) Forslag til folketingsbeslutning om forbedrede muligheder for frakendelse m.v. af retten til  

 at  

  

 administrere udlejningsejendomme Folketinget pålægger regeringen at fremsætte lovforslag til  

 ændring af lov om leje, så frakendelse af retten til at administrere  

 udlejningsejendomme  ud over det allerede i loven angivne  kan  

 ske i følgende  

 tilfælde:
1.  

 	  

    

 når en udlejer  

 gentagne gange undlader at informere, inddrage og forhandle med ejendommens  

 beboerrepræsentation som beskrevet i lejelovens og boligreguleringslovens  

 bestemmelser om beboerrepræsentationens rettigheder, herunder i forhold, der  

 vedrører huslejens størrelse, ejendommens vedligeholdelse, forbedringer af  

 det  

 lejede og andre væsentlige forhold, 2.  

 	  

    

 når en udlejer inden  

 for en periode på 2 år ikke har efterlevet fem eller flere afgørelser fra  

 huslejenævnet, 3.  

 	  

    

 når  

 Boligkommissionen har konkluderet, at et lejemål er blevet ubeboeligt, eller 4.  

 	  

    

 når Grundejernes  

 Investeringsfond for tredje gang overtager en vedligeholdelsessag for en  

 udlejer.
 Frakendelse bør i ingen af de nævnte situationer eller i  

 situationer, hvor der allerede efter gældende regler kan ske frakendelse,  

 forudsætte kommunalbestyrelsens samtykke.
 Frakendelse af retten til at administrere ejendomme skal  

 endvidere kunne ske for den, som administrerer udlejers ejendom, dvs. den,  

 som  

 handler på udlejers vegne eller medvirker til tilsidesættelsen af reglerne i  

 lejelovgivningen i de nævnte situationer.
 Endvidere pålægges regeringen at fremsætte lovforslag om  

 skærpelse af reglerne i lov om tvungen administration af udlejningsejendomme,  

 så beslutning om tvungen administration kan træffes, når Grundejernes  

 Investeringsfond blot én gang tidligere har overtaget en vedligeholdelsessag  

 for udlejer.
 Lovforslagene skal fremsættes, så ændringerne kan få  

 virkning fra den 1. januar 2005.
Bemærkninger til forslaget Baggrunden for beslutningsforslaget Lejelovens § 113 a-b indeholder i dag en række bestemmelser  

 om, hvorledes udlejere, der gentagne gange bryder lejelovgivningens  

 bestemmelser, ved domstolene kan frakendes retten til at administrere  

 udlejningsejendomme.
Ligeledes er der mulighed for med hjemmel i lov om  

 tvungen  

 administration af udlejningsejendomme, at huslejenævnet kan sætte en udlejer  

 under tvangsadministration, hvis vedkommende har fået pålagt at finansiere  

 arbejde udført af Grundejernes Investeringsfond på sin ejendom.
Imidlertid viser det sig, at de eksisterende muligheder kun  

 finder anvendelse i ganske særlige tilfælde.
Det fremgår således af økonomi-  

 og  

 erhvervsministerens svar på Boligudvalgets spørgsmål 122 (alm. del   

 bilag  

 306), folketingsåret 2002-03, samt socialministerens svar på Boligudvalgets  

 spørgsmål 176 (alm. del  bilag 10), folketingsåret 2003-04, at de  

 eksisterende  

 bestemmelser kun er blevet brugt i ganske få tilfælde inden for de sidste 10  

 år.
 Det står i skærende kontrast til de mange lejere, der står  

 retsløse på boligmarkedet, når grov tilsidesættelse af lejelovgivningens  

 bestemmelser om beskyttelse og inddragelse af lejerne ikke sanktioneres.
Beslutningsforslagets indhold og formål Det er Socialistisk Folkepartis opfattelse, at beskyttelse  

 af lejerne mod urimelige vilkår forudsætter, at udlejere, der groft og  

 gentagne  

 gange bryder lejelovgivningen, også i praksis sættes under  

 tvangsadministration  

 eller frakendes retten til at leje boliger ud.
Slaphed og mangel på  

 konsekvens  

 er ganske enkelt uacceptabelt.
Det gælder ikke mindst i en situation som den  

 nuværende, hvor en voldsom boligmangel giver udlejere på udkig efter nemme  

 gevinster gode vilkår.
Der er behov for en markant opstramning af  

 sanktionsmulighederne, så det kan sikres, at lov er lov, og at lov bliver  

 overholdt også på dette centrale område for menneskers liv og velfærd.
 En mere håndfast praksis over for udlejere, der systematisk  

 overtræder lejelovgivningens bestemmelser, vil ikke alene forbedre lejernes  

 retsstilling, men vil også bidrage til en større grad af sikkerhed og sikre  

 det  

 fortjente gode omdømme for det altovervejende flertal af landets private  

 udlejere, der overholder landets love og bestræber sig på at give lejerne i  

 deres boliger rimelige vilkår, når de ikke skal slås i hartkorn med de brodne  

 kar i branchen.
Det er væsentligt at bemærke, at beslutningsforslaget ikke  

 ændrer ved, at lovgrundlaget ikke anfægter ejendomsretten, men alene  

 udlejerens  

 ret til at administrere beboelsesejendomme.
Ligeledes ændrer  

 beslutningsforslaget ikke ved, at frakendelse af retten til at administrere  

 beboelsesejendomme kun kan ske ved dom med de sædvanlige beviskrav,  

 ankemuligheder osv.
Indholdet af de enkelte punkter i  

 beslutningsforslaget Det foreslås i beslutningsforslaget, at de eksisterende  

 muligheder for frakendelse af retten til at administrere udlejningsejendomme  

 udvides til bl.a. en række tilfælde, hvor udlejeren gentagne gange groft har  

 tilsidesat lejelovgivningen.
Det drejer sig for det første om situationer, hvor  

 udlejeren har forsømt lejelovgivningens forpligtelser til at informere og  

 samarbejde og forhandle med beboerrepræsentationer eller har overtrådt  

 formkravene i lovene.
Lejelovgivningen lider i dag af den svaghed, at meget  

 få  

 af kravene til samarbejde med beboerrepræsentationen eller de øvrige formkrav  

 er behæftede med konkrete sanktioner, men det bør have konsekvenser at  

 overtræde  

 landets love.
For det andet bør en udlejer, der inden for en kort periode  

 på 2 år ikke har efterlevet fem eller flere afgørelser fra huslejenævnet,  

 kunne  

 frakendes retten til at administrere udlejningsejendomme.
I tilfælde af anke  

 til boligret/ankenævn gælder det kun for sager, hvor disse myndigheder har  

 stadfæstet afgørelsen.
 For det tredje skal retten til at administrere  

 udlejningsejendomme kunne frakendes udlejer, når Boligkommissionen har  

 konkluderet, at et lejemål er blevet ubeboeligt.
Endelig skal en udlejer for det fjerde kunne frakendes  

 retten til at administrere udlejningsejendomme, når Grundejernes  

 Investeringsfond tredje gang overtager en vedligeholdelsessag for den  

 pågældende udlejer.
I sådanne tilfælde er der tungtvejende argumenter for, at  

 den pågældende udlejer ikke lever op til vedligeholdelsesforpligtelsen.
Da der er tale om håndhævelse og sanktionering af landets  

 love, er det ikke hensigtsmæssigt, at kommunalbestyrelsen som i dag skal give  

 samtykke til at føre sag om frakendelse af retten til at administrere  

 udlejningsejendomme.
Derfor indebærer det foreliggende beslutningsforslag, at  

 kommunalbestyrelsens mulighed for evt. at blokere for håndhævelsen af lov og  

 ret på dette område bortfalder.
Det er Socialistisk Folkepartis opfattelse, at  

 målsætningerne om at sikre høj kvalitet blandt de private udlejere bedst nås  

 ved at indføre en egentlig autorisationsordning for udlejere på linje med  

 den,  

 der eksisterer for f.eks. indehavere af restaurationer.
Men uanset om en  

 sådan  

 ordning indføres eller ej, bør der sikres retfærdige, konsekvente og  

 håndfaste  

 sanktioner over for de udlejere, der bryder loven.
 Uagtet at der i beslutningsforslaget alene henvises til  

 lejelovens bestemmelser, forudsættes ændringerne naturligvis også at gælde  

 kommuner omfattet af boligreguleringsloven.
Endelig indebærer beslutningsforslaget også en skærpelse af  

 reglerne om tvungen administration af udlejningsejendomme.
Således skal  

 beslutning herom kunne træffes, når Grundejernes Investeringsfond blot én  

 gang  

 tidligere har overtaget en vedligeholdelsessag for udlejer.
 Det forudsættes, at de relevante lovforslag fremsættes så  

 betids, at ændringerne kan få virkning fra den 1. januar 2005.
Skriftlig fremsættelse Morten Homann  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om forbedrede muligheder for frakendelse m.v. af retten  

 til at administrere udlejningsejendomme.
(Beslutningsforslag nr.
B 112).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
