Fremsat den 22. april 2003 af Nicolai Wammen (S),  

 Svend Auken (S), Inger Bierbaum (S),  

 Pernille Blach Hansen (S),  

 Torben Hansen (S) og Helge Mortensen (S) Forslag til folketingsbeslutning om en skærpet indsats for at sikre børn mod påvirkninger fra  

  

 farlige stoffer Folketinget opfordrer regeringen til at gøre en aktiv  

 indsats for at forhindre, at børn udsættes for påvirkning fra farlige  

 stoffer.
 Herunder opfordres regeringen til:
 1.  

 	  

    

 At arbejde for et  

 forbud på EU- eller nationalt niveau mod alle ftalater i alt børnelegetøj.
2.  

 	  

    

 At arbejde for en  

 ændring af EUs legetøjsdirektiv, så grænseværdierne for tungmetaller i  

 legetøj  

 fastsættes efter totalindhold og ikke efter indholdet af opløselige  

 tungmetaller.
Hvis det ikke er muligt at få bedre regler igennem på  

 EU-niveau,  

 må Danmark gå foran med nationale regler.
3.  

 	  

    

 At iværksætte en  

 opprioriteret forskningsindsats rettet mod børns og gravides følsomhed over  

 for  

 farlige stoffer, herunder hormonforstyrrende stoffer bl.a. ftalater,  

 brommerede  

 flammehæmmere og dioxiner.
Samt at iværksætte en undersøgelse af forekomsten  

 af  

 brommerede flammehæmmere i danske kvinders brystmælk.
Bemærkninger til forslaget Dette beslutningsforslag er en del af Socialdemokratiets  

 udspil på miljø- og sundhedsområdet:  

 »  

 Miljø  

 og sundhed   dit og mit liv  

 «.
Ad 1 Der er mange eksempler på, at børn reagerer på påvirkninger  

 fra hormonlignende stoffer.
Krop og adfærd er styret af hormoner.
En fin balance mellem  

 de forskellige hormoner afgør, om mennesket fungerer rigtigt, og forskubbes  

 balancen, vil kroppen reagere.
Alt efter køn og alder er der store forskelle  

 i  

 kønshormoner.
 Helt nye rapporter fra Puerto Rico peger på brystudvikling  

 hos børn på helt ned til under 2 år, som har været eksponeret for stoffer med  

 hormonforstyrrende effekter (WHO Document: WHO/PCS/EDC/02.2  

 »  

 Global Assesment of the State of the Science  

 of Endocrine Disruptors  

 «).
 Børn er specielle, fordi deres egne kønshormoner før  

 puberteten er ekstremt lave, og børn påvirkes ved selv meget små stigninger i  

 østrogen.
 Selv om der på mange områder er for lidt viden om  

 kemikaliers hormonforstyrrende effekter, er det nødvendigt, at der skrides  

 til  

 handling på de områder, hvor der allerede i dag kendes eller er mistanke om  

 negativ påvirkning af børns sundhed fra farlige stoffer.
Et af de stoffer, som efterhånden er velkendt for at have  

 en negativ påvirkning af børnenes sundhed, er ftalater (blødgørere). Ftalater  

 er et kemisk fremstillet plastblødgørende materiale, som anvendes i legetøj  

 og  

 mange andre produkter.
Ftalater frigøres fra legetøjet, når børn sutter på  

 det  

 eller bider i det og kan forårsage skader på lever, nyrer og testikler.
 Blødgørere er under mistanke for at:
nedsætte evnen til at  

 få børn (risiko for blandt andet testikelskader), have hormonlignende  

 virkning, have langtidseffekter  

 på organismer i vandmiljøet, og herunder er nogle ftalater  

 kræftfremkaldende.
Der er i dag forbud mod at sælge legetøj med blødgørere til  

 børn under 3 år.
Men der findes stadig ftalater i blødt plastlegetøj beregnet  

 til større børn.
Blødgørere findes især i bløde legeting som dukker, badedyr,  

 bolde, badebassiner og svømmevinger m.v.
I barnevogne kan der være indtræk af  

 blød pvc, ligesom de bløde regnslag til barnevogne kan være af pvc.
Samtidig  

 er  

 en række ftalater undtaget fra det eksisterende forbud til trods for, at de  

 mistænkes for at have hormonforstyrrende effekter.
 Der er udviklet alternativer til blød pvc-plast, blandt  

 andet EVA-plast, som ikke indeholder blødgørere.
Socialdemokratiet ønsker i forlængelse heraf, at den danske  

 regering arbejder for et EU-forbud, der gælder alle ftalater i alt legetøj  

 også til børn over 3 år.
Såfremt regeringen ikke kan få tilslutning til  

 vedtagelse af fælles EU-regler, skal der vedtages et nationalt forbud i  

 stedet.
Ad 2 Legetøj indeholder ofte tungmetaller, som blandt andet  

 bruges til at farve legetøj med.
Tungmetaller er miljøgifte, som børn er  

 særlig  

 følsomme over for.  

 »  

 Legetøjsreglerne  

 «  

 sætter kun grænser for afgivelse  


  

 af tungmetaller, hvilket betyder, at  

 der ikke er nogen samlet grænse for indhold af eksempelvis sundheds- og  

 miljøskadelige tungmetaller.
Udsivningsreglerne betyder konkret, at der  

 måles,  

 hvor meget tungmetal der afgives, hvis et barn sutter på eller sluger  

 legetøjet.
Man tester, hvor meget tungmetal der kan sive ud i en  

 syreopløsning,  

 og indbygger en sikkerhedsfaktor, før man ser, om de afgivne mængder  

 tungmetal  

 overstiger grænseværdierne.
Men det er ikke nok at se på afgivelse  

                                                                          .  

                                                                              

 I andre produkter regulerer man det samlede indhold af  

 tungmetaller.
Man kan nemlig ikke altid forudse, hvordan tungmetallerne  

 frigives.
Der er således eksempler på stærkt blyholdigt legetøj, hvor der ved  

 slid frigives blyholdigt støv   selv om grænsen for afgivelse ikke  

 overskrides.
Der er altså stærkt behov for at sikre bedre regler for  

 indhold af blandt andet tungmetaller i legetøj.
Regeringen bør således  

 arbejde  

 for at få ændret legetøjsdirektivet, så grænseværdierne fastsættes efter  

 totalindholdet af tungmetaller i legetøj.
 Hvis det ikke er muligt at få bedre regler igennem på  

 EU-niveau, må Danmark gå foran med nationale regler.
Danmark har nationale regler for forekomsten af bly,  

 cadmium og kviksølv, der er fastsat ud fra miljøhensyn, og det er således  

 oplagt at udvide disse nationale regler til også at omfatte legetøj.
Det er  

 helt uholdbart, at totalindholdet af tungmetaller i legetøj kan være mellem  

 10  

 og 100 gange højere end det totalindhold, der må forekomme i emballage.
Og  

 der  

 kan være 25 gange så meget kviksølv i legetøj, som der tillades i f.eks. en  

 loftsmaling.
Regeringen må tage konkrete skridt til at komme ud af den  

 uholdbare situation, at der er slappere regler for tungmetaller i legetøjet  

 end  

 i andre produkter.
Ad 3 Allerede i dag er det kendt, at kemikalier og andre farlige  

 stoffer kan påvirke natur og mennesker meget voldsomt.
Det gælder i forhold  

 til  

 kræft, hormonforstyrrelser, allergi og en lang række andre sygdomme.
Samtidig tyder meget på, at især gravide og børn er særlig  

 følsomme.
Eksempelvis viste en omfattende  

    

 undersøgelse fra Verdenssundhedsorganisationen, WHO, og Det Europæiske  

 Miljøagentur (EEA) i foråret 2002, at 40 pct. af alle sygdomme, der skyldes  

 miljømæssige forhold, rammer børn under 5 år (European Environment Agency and  

 WHO Regional Office for Europe, Childrens Health and Environment,  

 En~vironmental  

 Issue Report No 29, 2002).
Eksponering fra kemiske stoffer, for eksempel  

 hormonforstyrrende ftalater i kosmetik under graviditeten, mistænkes for at  

 kunne medføre spontan abort og for at have skadelige effekter, som eventuelt  

 først ses hos barnet senere i opvæksten.
Bekymringen for ftalater bunder i,  

 at  

 flere forskere har påvist reproduktionsskader hos dyreunger, når gravide  

 forsøgsdyr udsættes for dem.
De observerede effekter er misdannelse af  

 hanners  

 kønsorganer, manglende nedstigning af testiklerne i pungen og små og dårligt  

 udviklede testikler.
I befolkningen ses tilsvarende misdannelser, og f.eks.  

 misdannet penis og manglende nedstigning af testiklerne i pungen synes at  

 forekomme hyppigere.
Dårlig sædkvalitet kan også skyldes dårlig udvikling af  

 testiklerne i fostertilværelsen.
 Set i dette lys mener Socialdemokratiet, at der er behov  

 for særlig fokus på en bedre beskyttelse af børn og gravide mod farlige  

 stoffer.
Det er dybt problematisk, at der findes så begrænset viden  

 om sammenhængen mellem sygdomme hos børn, aborter m.v. og eksponeringen fra  

 kemiske stoffer, som tilfældet er i dag.
Det er derfor afgørende, at der her  

 og  

 nu iværksættes en stærkere forskningsindsats på området for at få kastet lys  

 over, hvilke initiativer der kan tages, for eksempel i form af særlig lave  

 grænseværdier,  

 for at sikre børn og gravide bedre imod påvirkninger fra skadelige stoffer.  

 Herunder bør det også prioriteres at iværksætte forskning, der ser på  

 kombinationseffekterne ved farlige stoffer.
 Socialdemokratiet vil samtidig opfordre regeringen til at  

 iværksætte en undersøgelse af forekomsten af brommerede flammehæmmere i  

 danske  

 kvinders brystmælk.
Skriftlig fremsættelse Nicolai Wammen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en skærpet indsats for at sikre børn mod påvirkninger  

 fra farlige stoffer.
(Beslutningsforslag nr.
B 157).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
