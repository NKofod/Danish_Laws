 I henhold til § 15 og § 20 i justitsministeriets bekendtgørelse af 21.  

 juni 1973 om fuldbyrdelse af frihedsstraf og § 6, stk. 3, og § 7, stk. 2, i  

 justitsministeriets bekendtgørelse af 12. september 1978 om ophold i  

 varetægtsfængsel fastsættes følgende regler om de indsattes adgang til  

 udlevering af egne effekter m.v. og anvendelse af penge:
I.
Udlevering af egne effekter m.v.
A.
Registrering m.v.
 § 1.  Ved indsættelsen i institutionen skal den  

 indsattes effekter gennemgås med henblik på afgørelse af, i hvilket omfang  

 effekterne kan udleveres.
Stk. 2.  Den indsatte forevises de effekter, der ikke  

 tillades udleveret, og der foretages en gennemgang af de øvrige effekter.
Ved  

 gennemgangen træffes aftale med den indsatte om, hvilke effekter, der skal  

 udleveres.
§ 2.  Effekter, der ikke udleveres til den indsatte,  

 skal opbevares af institutionen.
Opbevaring kan dog nægtes på grund af  

 effekternes størrelse, antal og art.
Såfremt forholdene taler derfor, skal  

 institutionen være den indsatte behjælpelig med at finde mulighed for  

 passende opbevaring.
Institutionen skal ikke afholde udgifterne ved sådan  

 opbevaring.
 Stk. 2.  Effekter, der opbevares, skal registreres.  

 Såfremt opbevaring finder sted i kuffert, kasse eller lignende, kan  

 registrering undlades, når opbevaring kan ske adskilt fra andres effekter  

 uden mulighed for sammenblanding.
 § 3.  Effekter, der udleveres til den indsatte, skal  

 ikke registreres, medmindre der er tale om effekter af større værdi.  

 Institutionens leder kan dog fastsætte regler om, at bestemte arter af  

 effekter altid skal registreres.
 Stk. 2.  Det er en forudsætning for udlevering, at den  

 indsatte ved indsættelsen underskriver en erklæring om, at han er indforstået  

 med, at udlevering af effekter sker på hans eget ansvar, bortset fra  

 tilfælde, hvor institutionen er ansvarlig efter almindelige  

 erstatningsregler.
Stk. 3.  Registrering af effekter foretages på en  

 fortegnelse, der føres særskilt for hver enkelt indsat.
Institutionen kan  

 bestemme, at fortegnelsen skal underskrives af den indsatte.
 § 4.  Reglerne i §§ 1-3 finder tilsvarende anvendelse  

 med hensyn til effekter, der er tilsendt under opholdet, modtaget ved besøg  

 eller medtaget efter udgang.
B.
Udlevering.
 § 5.  Der kan udleveres følgende effekter, der er  

 medbragt ved indsættelsen:
 Stk. 2.  Til indsatte i kriminalforsorgens anstalter  

 (bortset fra Københavns fængsler) kan tillige udleveres båndoptagere med  

 mikrofon.
 Stk. 3.  Til indsatte i arresthus (Københavns fængler)  

 kan tillige udleveres penge.
 Stk. 4.  Reglerne i stk. 1, nr. 1-8, stk. 2 og stk. 3  

 finder tilsvarende anvendelse med hensyn til effekter, der er tilsendt under  

 opholdet, modtaget ved besøg eller medtaget efter udgang.
§ 6.  Såfremt forholdene i institutionen tillader det,  

 eller omstændighederne i det enkelte tilfælde taler derfor, kan  

 institutionens leder tillade udlevering af Stk. 2.  I arresthuse (Københavns fængsler) og åbne  

 anstalter, hvor forholdene taler derfor, kan institutionens leder tillade  

 udlevering af Stk. 3.  I arresthuse (Københavns fængsler) kan  

 institutionens leder tillade udlevering af båndoptagere med mikrofon, såfremt  

 omstændighederne i det enkelte tilfælde taler derfor.
C.
Opbevaring.
§ 7.  Ved den indsattes længerevarende fravær fra  

 institutionen (normalt over 5 dage) eller fravær, der skyldes undvigelse  

 eller udeblivelse, skal institutionen sørge for, at den indsattes effekter  

 opbevares på depot, adskilt fra andres effekter uden mulighed for  

 sammenblanding.
Såfremt forholdene taler derfor, kan aflåsning af indsattes  

 opholdsrum træde i stedet for opbevaring på depot.
Stk. 2.  Ved kortere fravær fra institutionen eller fra  

 den afdeling, hvor den indsattes effekter findes, kan indsatte, der er  

 anbragt i enestuer, forlange aflåsning af opholdsrummet.
Personalet må ikke  

 lade andre indsatte få adgang hertil.
D.
Overdragelse af registrerede effekter m.v.
 1. Statsfængslerne og anstalten ved Herstedvester.
 § 8.  Det er ikke tilladt de indsatte at sælge, bytte,  

 udleje, pantsætte eller bortgive effekter, der er registrerede.
 Stk. 2.  Effekter, der er registrerede, kan ikke sendes  

 ud af institutionen.
 Stk. 3.  Såfremt ganske særlige omstændigheder taler  

 derfor, kan institutionen give tilladelse til overdragelse eller udsendelse.
 2. Københavns fængsler og arresthusene.
 § 9.  I tilfælde af salg, bytte, udlejning,  

 pantsætning eller bortgivelse af effekter, der er registrerede, skal den  

 indsatte give meddelelse herom til institutionen.
 Stk. 2.  Såfremt ordens- eller sikkerhedshensyn i det  

 enkelte tilfælde taler derfor, kan institutionens leder forbyde overdragelse  

 af effekter.
 § 10.  Såfremt ordens- eller sikkerhedshensyn i det  

 enkelte tilfælde taler derfor, kan institutionens leder forbyde udsendelse af  

 registrerede effekter.
 § 11.  I institutioner, hvor særlige forhold taler  

 derfor, kan der med direktoratets godkendelse gennemføres ordninger som nævnt  

 i § 8. Eventuel godkendelse gives for en tidsbegrænset periode.
II.
Anvendelse af penge.
A.
Køb m.v.
§ 12.  De indsatte har adgang til at anvende  

 arbejdspenge, dagpenge og medbragte eller tilsendte penge til Stk. 2.  Personer, der udstår fængsel i anstalt (bortset  

 fra Københavns fængsler) kan ikke anvende medbragte eller tilsendte penge til  

 køb af nydelsesmidler.
Stk. 3.  Indsatte i arresthus (Københavns fængsler) har  

 tillige adgang til køb af levnedsmidler (ekstraforplejning), der ikke kræver  

 tilberedning i institutionen.
Tilsvarende gælder personer, der udstår hæfte i  

 anstalt.
 § 13.  For personer, der udstår fængsel i anstalt  

 (bortset fra Københavns fængsler) gælder følgende med hensyn til medbragte  

 penge:
 § 14.  Institutionen skal i rimeligt omfang medvirke  

 til de indsattes køb eller leje enten i institutionens butik eller ved  

 bestilling hos institutionens leverandører.
B.
Køb på afbetaling, udsendelse m.v.
 1. Statsfængslerne og anstalten ved Herstedvester.
 § 15.  Institutionen kan nægte at medvirke til køb på  

 afbetaling og lignende.
Stk. 2.  Tilsendte effekter, der ikke er indkøbt eller  

 bestilt ved institutionens foranstaltning, kan kun udleveres, såfremt den  

 indsatte har betalt eller umiddelbart betaler for effekterne.
Såfremt  

 omstændighederne taler derfor, kan institutionen tillade udlevering af  

 effekter, der er købt på afbetaling.
§ 16.  Indsatte i lukkede institutioner kan ikke sende  

 penge ud af institutionen.
Såfremt ganske særlige omstændigheder taler  

 derfor, kan institutionen give tilladelse hertil.
 Stk. 2.  For indsatte i åbne institutioner finder reglen  

 i stk. 1 tilsvarende anvendelse for så vidt angår medbragte eller tilsendte  

 penge.
 § 17.  Institutionens leder kan fastsætte  

 begrænsninger med hensyn til hæftedømtes adgang til køb af levnedsmidler og  

 anvendelse af medbragte eller tilsendte penge til køb af nydelsesmidler i  

 øvrigt.
 2. Københavns fængsler og arresthusene.
 § 18.  Såfremt ordens- eller sikkerhedshensyn i det  

 enkelte tilfælde taler derfor, kan institutionens leder forbyde udsendelse af  

 penge.
 § 19.  I institutioner, hvor særlige forhold taler  

 derfor, kan der med direktoratets godkendelse gennemføres ordninger som nævnt  

 i § 15 og § 16, stk.1. Eventuel godkendelse gives for en tidsbegrænset  

 periode.
III.
Fællesregler.
 § 20.  Ved indsættelsen vejledes den indsatte om de  

 begrænsninger, der gælder med hensyn til rådigheden over medbragte eller  

 tilsendte effekter og penge, og der gives ham lejlighed til at sende  

 medbragte effekter eller penge til en adresse uden for institutionen.
 § 21.  Såfremt det skønnes påkrævet af ordens- eller  

 sikkerhedshensyn eller på grund af brandfare, kan institutionens leder  

 fastsætte generelle begrænsninger med hensyn til udlevering af effekter.
 Stk. 2.  Det kan gøres til et vilkår for udlevering af  

 fjernsyn, radioapparater og lignende, at de påføres (indgraveres) særlig  

 mærkning.
 Stk. 3.  Fjernsyn, radioapparater og lignende kan  

 plomberes, forinden udlevering finder sted.
 Stk. 4.  Udlevering af fjernsyn, radioapparater og  

 lignende til indsatte i arresthus kan gøres betinget af, at den indsatte  

 afholder udgiften til visitation af apparatet.
 § 22.  Såfremt der i det enkelte tilfælde skønnes at  

 foreligge fare for misbrug, kan institutionens leder nægte udlevering af  

 bestemte effekter.
Stk. 2.  Politiet kan bestemme, at der af hensyn til  

 varetægtsfænglingens øjemed skal foretages begrænsninger med hensyn til  

 udlevering af genstande til personligt brug m.v.
Varetægtsarrestanten kan  

 forlange spørgsmålet om opretholdelsen af sådanne begrænsninger forelagt  

 retten til afgørelse.
 § 23.  Institutionens leder kan fastsætte nærmere  

 regler om benyttelsen af udleverede effekter.
 Stk. 2.  I tilfælde af misbrug kan institutionens leder  

 bestemme, at effekter, der er udleveret, skal henlægges på depot.
 § 24.  I institutioner, hvor medbragte og tilsendte  

 penge udleveres, eller arbejdspenge og dagpenge udbetales kontant, kan  

 institutionens leder fastsætte begrænsninger med hensyn til størrelsen af det  

 kontante beløb, den indsatte må være i besiddelse af.
 Stk. 2.  Ved overtrædelse af bestemmelser i henhold til  

 stk. 1, kan overskydende beløb tages i bevaring indtil løsladelsen.
IV.
Ikrafttræden m.v.
 § 25.  Cirkulæret træder i kraft den 1. februar 1981.
 Stk. 2.  Ved cirkulærets ikrafttræden skal de indsatte  

 vejledes om begrænsningerne med hensyn til udsendelse af registrerede  

 effekter og penge, og der gives dem lejlighed til at sende udleverede  

 effekter eller penge til adresser uden for institutionen.
 Stk. 3.  Arbejdspenge, der i overensstemmelse med de før  

 2. juli 1973 gældende regler har været hensat på konto I, henstår fortsat til  

 udbetaling ved løsladelsen.
 Stk. 4.  Samtidig ophæves:
 Direktoratets cirkulære nr. 251 af 27. december 1976 om de indsattes  

 adgang til anvendelse af arbejdspenge, dagpenge og medbragte eller tilsendte  

 penge.
 Direktoratets cirkulære nr. 252 af 28. december 1976 om de indsattes  

 adgang til udlevering af egne effekter m.v.
 Direktoratets cirkulære nr. 158 af 13. september 1978 om  

 varetægtsarrestanters adgang til at skaffe sig genstande til personligt brug  

 og udstyr af eget opholdsrum, levnedsmidler m.v.
 Direktoratet for kriminalforsorgen, den  

 17. december 1980.
F.
Hellborn /J.
Waagensen (Til kriminalforsorgens anstalter, arresthusene og politiet).
