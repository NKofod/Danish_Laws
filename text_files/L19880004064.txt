 I henhold til kgl. resolution af 14. marts 1985 har Danmark ratificeret en  

 af Den Internationale Arbejdskonference i Geneve den 22. juni 1983 vedtaget  

 konvention nr. 159 om erhvervsmæssig revalidering og beskæftigelse af  

 handicappede.
 Konventionen har følgende ordlyd:
Oversættelse KONVENTION VEDRØRENDE ERHVERVSMÆSSIG REVALIDERING OG BESKÆFTIGELSE AF  

 HANDICAPPEDE Den internationale Arbejdsorganisations generalkonference, der er blevet sammenkaldt i Geneve af det Internationale Arbejdsbureaus  

 styrelsesråd, og som den 1. juni 1983 er trådt sammen til sin 69. samling, og som noterer sig de eksisterende internationale normer indeholdt i  

 henstillingen om arbejdsmæssig revalidering af erhvervshæmmede, 1955, og  

 henstillingen om udvikling af de menneskelige ressourcer, 1975, og som noterer sig, at der siden vedtagelsen af henstillingen om  

 arbejdsmæssig revalidering af erhvervshæmmede, 1955, er sket en betydelig  

 udvikling med hensyn til forståelsen for revalideringsbehov,  

 revalideringsinstitutionernes omfang og opbygning, samt lovgivning og praksis  

 i mange medlemsstater vedrørende de spørgsmål, der er omfattet af denne  

 henstilling, og som tager i betragtning, at 1981 af De Forenede Nationers  

 generalkonference blev erklæret for internationalt handicapår under temaet  

 »fuld deltagelse og ligestilling«, og at et omfattende globalt  

 handlingsprogram vedrørende handicappede på internationalt og nationalt plan  

 skal danne grundlag for effektive foranstaltninger med henblik på opfyldelse  

 af målsætningerne om »fuld deltagelse« for handicappede i  

 samfundslivet og udviklingen og om »ligestiling«, og som finder, at denne udvikling har gjort det hensigtsmæssigt at vedtage  

 nye, internationale normer på dette område, der særlig tager hensyn til  

 behovet for at sikre lige muligheder for og ligestilling af alle kategorier  

 af handicappede, både i by- og landområder, med hensyn til beskæftigelse og  

 integrering i samfundet, og som har besluttet at vedtage visse forslag med hensyn til erhvervsmæssig  

 revalidering, der er optaget som 4. punkt på samlingens dagsorden, og som har besluttet, at disse forslag skal tage form af en international  

 konvention, vedtager i dag den 20. juni 1983 følgende konvention, der betegnes  

 konventionen om erhvervsmæssig revalidering og beskæftigelse af handicappede,  

 1983:
Definitioner og anvendelsesområde Artikel 1 1. I denne konvention betyder udtrykket  

 »handicappet« en person, hvis muligheder for at opnå og fastholde  

 passende beskæftigelse samt avancementsmuligheder er væsentligt nedsatte som  

 følge af et anerkendt fysisk eller psykisk handicap.
 2.I forbindelse med denne konvention skal enhver medlemsstat betragte  

 formålet med hvervsmæssig revalidering som værende at sætte den handicappede  

 i stand til at opnå og fastholde passende beskæftigelse samt  

 avancementsmuligheder, og dermed fremme vedkommendes integrering eller  

 reintegrering i samfundet.
 3. Bestemmelserne i denne konvention skal gennemføres  

 af hver enkelt medlemsstat gennem foranstaltninger, der er tilpasset  

 nationale forhold og i overensstemmelse med national praksis.
 4. Bestemmelserne i denne konvention skal finde  

 anvendelse på alle kategorier af handicappede.
Principper for erhvervsmæssig revalidering  

 og beskæftigelsespolitik Artikel 2 Hver enkelt medlemsstat skal i overensstemmelse med nationale forhold,  

 praksis og muligheder udforme, gennemføre og regelmæssigt revidere den  

 nationale politik vedrørende erhvervsmæssig revalidering og beskæftigelse af  

 handicappede.
Artikel 3 Den nævnte politik skal tilstræbe at sikre, at passende foranstaltninger  

 vedrørende erhvervsmæssig revalidering står til rådighed for alle kategorier  

 af handicappede, og at fremme beskæftigelsesmulighederne for handicappede på  

 det almindelige arbejdsmarked.
Artikel 4 Den nævnte politik skal være baseret på princippet om lige muligheder for  

 handicappede arbejdstagere og andre arbejdstagere.
Princippet om lige  

 muligheder og ligestilling for handicappede mandlige og kvindelige  

 arbejdstagere skal overholdes.
Særlige positive foranstaltninger med henblik  

 på reelt at opnå lige muligheder og ligestiling mellem handicappede  

 arbejdstagere og andre arbejdstagere skal ikke betragtes som diskriminerende  

 over for andre arbejdstagere.
Artikel 5 De repræsentative arbejdsgiver- og arbejdstagerorganisationer skal  

 konsulteres vedrørende gennemførelsen af den nævnte politik, herunder  

 foranstaltninger, der skal træffes for at fremme samarbejdet og  

 koordineringen mellem offentlige og private organer, der beskæftiger sig med  

 erhvervsmæssig revalideringsvirksomhed.
Også repræsentative  

 handicaporganisationer skal konsulteres.
Foranstaltninger på nationalt plan til  

 udvikling af institutioner Artikel 6 Enhver medlemsstat skal, gennem lovgivning eller administrative  

 forskrifter eller på enhver anden måde i overensstemmelse med nationale  

 forhold og praksis, træffe de foranstaltninger, der er påkrævede med henblik  

 på at gennemføre denne konventions artikler 2, 3, 4 og 5.
Artikel 7 De kompetente myndigheder skal træffe foranstaltninger med henblik på at  

 tilbyde og evaluere erhvervsvejledning, erhvervsuddannelse,  

 arbejdsformidling, beskæftigelse og andre hermed forbundne aktiviteter med  

 henblik på at sætte handicappede i stand til at opnå og fastholde  

 beskæftigelse samt avancementsmuligheder i deres erhverv; eksisterende  

 organer for arbejdstagere generelt skal, hvor det er muligt og  

 hensigtsmæssigt, anvendes med de nødvendige tilpasninger.
Artikel 8 Der skal træffes foranstaltninger med henblik på at fremme oprettelsen og  

 udviklingen af institutioner for erhvervsmæssig revalidering og  

 arbejdsformidling for handicappede i landområder og isolerede samfund.
Artikel 9 Enhver medlemsstat skal stræbe efter at uddanne og stille til rådighed  

 rådgivere inden for revalideringsområdet og andet passende kvalificeret  

 personale med ansvar for erhvervsvejledning, erhvervsuddannelse, formidling  

 og beskæftigelse af handicappede.
Afsluttende bestemmelser Artikel 10 De officielle ratifikationer af denne konvention skal sendes til Det  

 internationale Arbejdsbureaus generaldirektør til indregistrering.
Artikel 11 1. Denne konvention er kun bindende for de medlemmer  

 af Den internationale Arbejdsorganisation, hvis ratifikationer er blevet  

 indregistreret hos generaldirektøren.
 2. Den træder i kraft 1 år efter den dato, da to  

 medlemsstaters ratifikationer er blevet indregistreret hos generaldirektøren.
 3. Derefter træder konventionen i kraft for enhver  

 medlemsstat tolv måneder efter, at dens ratifikation er blevet  

 indregistreret.
Artikel 12 1. En medlemsstat, der har ratificeret denne  

 konvention, kan opsige den efter udløbet af 10 år fra datoen for  

 konventionens første ikrafttræden ved afgivelse af en erklæring, der sendes  

 til Det internationale Arbejdsbureaus generaldirektør til indregistrering.  

 Opsigelsen får først virkning 1 år efter datoen for indregistreringen.
 2. Hver medlemsstat, der har ratificeret denne  

 konvention, og som ikke inden for 1 år efter udløbet af den i foregående stk.  

 omhandlede 10-års-periode gør brug af den i denne artikel hjemlede  

 opsigelsesret, er bundet i yderligere 10 år og kan derefter opsige  

 konventionen ved udløbet af hver 10-års-periode på de i denne artikel  

 fastsatte betingelser.
Artikel 13 1. Det internationale Arbejdsbureaus generaldirektør  

 skal underrette alle medlemmer af Den internationale Arbejdsorganisation om  

 indregistreringen af alle de ratifikationer og opsigelser, han modtager fra  

 organisationens medlemmer.
 2. Samtidig med at generaldirektøren underretter  

 organisationens medlemmer om indregistreringen af ratifikation nummer to,  

 skal han gøre organisationens medlemmer opmærksom på konventionens  

 ikrafttrædelsesdato.
Artikel 14 Det internationale Arbejdsbureaus generaldirektør skal i medfør af artikel  

 102 i De forenede Nationers pagt sende udførlige oplysninger om alle  

 ratifikationer og opsigelser, han har indregistreret i henhold til  

 bestemmelserne i de foranstående artikler, til De forenede Nationers  

 generalsekretær til indregistrering.
Artikel 15 Når det internationale Arbejdsbureaus styrelsesråd måtte anse det for  

 nødvendigt, skal det forelægge generalkonferencen en rapport om gennemførelen  

 af denne konvention samt overveje ønskeligheden af at sætte spørgsmålet om en  

 hel eller delvis revision af den på konferencens dagsorden.
Artikel 16 1. Dersom konferencen vedtager en ny konvention, der  

 helt eller delvis reviderer denne konvention, skal, medmindre andet måtte  

 være bestemt i den nye konvention, 2. Denne konvention forbliver under alle  

 omstændigheder i kraft i den foreliggende form og med det foreliggende  

 indhold for de medlemsstater, som har ratificeret den, men som ikke har  

 ratificeret den reviderede konvention.
Artikel 17 De engelske og franske versioner af denne konventionstekst er lige  

 autentiske.
 Ovenstående er konventionens autentiske tekst, behørigt vedtaget af Den  

 Internationale Arbejdsorganisations generalkonference under dens  

 niogtresindstyvende møde, der blev afholdt i Geneve og erklæret afsluttet den  

 22. juni 1983.
 TIL BEKRÆFTELSE HERAF har vi påført vore underskrifter i dag den 22. juni  

 1983.
 Konventionen trådte for Danmarks vedkommende i kraft den 1. april 1986.
 Konventionen er foruden af Danmark ratificeret af:
 El Salvador, Finland, Grækenland, Irland, Malawi, Norge, Peru, San Marino,  

 Schweiz, Sverige, Tjekkoslovakiet og Ungarn.
