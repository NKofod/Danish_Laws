(Til alle friskoler, private  

 grundskoler samt private gymnasier med grundskoleafdeling) Hermed fremsendes Undervisningsministeriets cirkulære af 18. januar 1988  

 om klassificering af stillinger som børnehaveklasseleder, lærer,  

 viceskoleinspektør og skoleleder ved friskoler, private grundskoler samt  

 private gymnasier med grundskoleafdeling.
 Cirkulæret bliver af hensyn til brugerne udsendt som en sammenskrivning af  

 dels allerede udsendte og gældende klassificeringsbestemmelser og dels nye  

 bestemmelser, der ændrer i de bestående regler.
Bestemmelserne vedrørende skoleledere, videskoleinspektører og lærere, jf.  

 § 3 og §§ 7-8, er således tidligere udsendt.
Der er udelukkende ændringer af  

 redaktionel art.
Bestemmelserne vedrørende børnehaveklasseledere, jf. §§ 1-2, og tillægget  

 for varetagelse af undervisningstimer i forbindelse med samordnet indskoling,  

 jf. §§ 4-6, er derimod nye.
Yderligere bemærkninger følger nedenfor i  

 tilknytning til de enkelte bestemmelser.
Bestemmelsen om tillæg til ledere, lærere og børnehaveklasseledere for  

 skemalagte undervisningstimer, jf.
Undervisningsministeriets cirkulære af 8.  

 juli 1987, er ikke med i sammenskrivningen, idet disse regler er  

 tidsbegrænsede med virkning til den 31. marts 1988.
 Sammenfattende kan det oplyses, at der ud over de nævnte  

 klassificeringstillæg dels til varetagelse af undervisningstimer i  

 forbindelse med samordnet indskoling, for skemalagte undervisningstimer og -  

 for børnehaveklasselederne særligt tillæg på kr. 1.600, - i forbindelse med  

 omklassificeringen pr. 1. august 1987 - ydes ulempegodtgørelse og godtgørelse  

 for skemalagt undervisning og kostinspektion på ubekvemme tidspunktet, jf.  

 Undervisningsministeriets cirkulærer begge af 8. juli 1987.
 Ved Undervisningsministeriets cirkulære af 9. juli 1987 om klassificering  

 af stillinger som børnehaveklasseleder i  folkeskolen gennemførtes med  

 virkning fra den 1. august 1987, at lønforløbet for stillinger som  

 børnehaveklasseleder i folkeskolen ændres fra et forløb i lønrammerne 9/14  

 til et forløb i lønrammerne 11/16, og at der til stillingerne med virkning  

 fra samme dato knyttes et særligt tillæg på 1.600 kr. årlig (grundbeløb pr.  

 1. oktober 1984). Cirkulæret finder tilsvarende anvendelse for  

 børnehaveklasseledere ved friskoler, private grundskoler samt private  

 gymnasier med grundskoleafdeling.
 I tilslutning til de forhandlinger, der har været ført mellem Lærernes  

 Centralorganisation, Undervisningsministeriet og Finansministeriet, har  

 Finansministeriet den 25. juni 1986 indgået aftale med Lærernes  

 Centralorganisation om klassificeringen af stillinger som viceskoleinspektør,  

 førstelærer og skoleinspektør i folkeskolen.
 Denne aftale finder tilsvarende anvendelse ved frie grundskoler m.v., dog  

 med de afvigelser, der følger af forskellene mellem de to skoleformer.
 Det bemærkes, at lønrammeforløbet 13/21/23 med særligt tillæg på 5.862,84  

 kr. i årligt grundbeløb med virkning fra 1. april 1986 udgik som  

 klassificeringsmulighed for skolelederstillinger ved friskoler og private  

 grundskoler m.v., ligesom der samtidig med virkning fra 1. april 1986 er  

 forudsat bortfald af den bestemmelse om årlig regulering af det særlige  

 tillæg til skoleledere indplaceret i lønramme 18/24/26, der indgik som nr. 3  

 i Undervisningsministeriets skrivelse af 16. december 1982 om ændringer i  

 klassificeringer af skoleledere og viceskoleinspektører.
Bemærkninger til de enkelte bestemmelser § 1. Oprykning af allerede ansatte børnehaveklasseledere pr. 1. august  

 1987 foretages efter de i cirkulærets § 9, stk. 2 fastsatte regler på  

 følgende måde:
I forbindelse med oprykningen bevares den hidtidige dato for oprykning til  

 næste skalatrin.
Har en børnehaveklasseleder eksempelvis optjent 1 1/2 års  

 lønanciennitet på skalatrin 16, indplaceres vedkommende pr. 1. august 1987 på  

 skalatrin 18 med opnåelse af skalatrin 19 efter optjening af yderligere 1/2  

 års lønanciennitet.
 Med henblik på at foretage ændring af indplacering af de  

 børnehaveklasseledere, der pr. 31. juli 1987 aflønnes efter lønrammerne 9 og  

 14 anmoder man skolen om hertil at indsende  følgende oplysninger på vedlagte  

 bilag:
 1. Børnehaveklasselederens navn og personnummer.
 2. Dato for tidligere indplaceringsskrivelse.
 3. Hvorvidt det ugentlige løntimetal i skoleårene  

 siden sidste indplacering har været anciennitetsberettigende.
 4. Aflønning pr. 31. juli 1987.
 5. Evt. tjenestefrihedsperiode siden sidste  

 indplacering.
 § 2. Er en børnehaveklasseleder ansat med et timetal, der er lavere end  

 det fulde timetal, nedsættes tillægget forholdsmæssigt.
 §§ 4-6. For hvert samordnet indskolingsforløb ydes et særligt tillæg til  

 1 børnehaveklasseleder, til højst 2 lærere i 1. klasse og til højst 2 lærere  

 i 2. klasse.
 Tillægget ydes med det fastsatte beløb uanset antallet af timer for  

 samordningen.
 En lærer kan ikke få mere end et tillæg for hvert samordnet  

 indskolingsforløb.
 Ved ikke-årgangsdelte skoler ydes alene tillæg, hvis der deltager såvel en  

 lærer som en børnehaveklasseleder.
 Bestemmelserne i §§ 4-6 finder tilsvarende anvendelse for årsvikarer og  

 månedslønnede vikarer, dog således at tillægget for årsvikarer og  

 månedslønnede vikarer udbetales bagud.
For månedslønnede vikarer udgør tillægget i dele af kalendermåneder pr.  

 kalenderdag 1/månedens kalenderdage af det for en hel kalendermåned beregnede tillæg.
 §§ 7-8. Det bemærkes, at der fortsat ikke kan udnævnes skoleledere ved  

 private gymnasiers grundskoleafdelinger.
 Hvis en gymnasieskole med 1250 point og derover i grundskoleafdelingen har  

 2 viceskoleinspektører, klassificeres 2. viceskoleinspektør i lønramme 28.
Sker der på en skole i løbet af skoleåret et væsentligt fald i  

 pointtallet, skal skolen underrette Undervisningsministeriet herom.
Hvis  

 spørgsmålet om en ændret klassificering af stillinger som  

 skoleleder/viceskoleinspektør efter Undervisningsministeriets og Frie  

 Grundskolers Fællesråds vurdering bør tages op til overvejelse, kan der  

 optages forhandling mellem Finansministeriet og Lærernes Centralorganisation.  

 En eventuel ændring af klassificeringen vil dog først kunne have virkning fra  

 den 1. august i det følgende skoleår.
Det vil ikke give anledning til, at  

 viceskoleinspektørstillingen nedlægges.
 Ved ansættelse i en stilling i lønrammeforløbet 18/24/26 tildeles der den  

 pågældende den lønanciennitet, som han har eller ville få tillagt i en  

 stilling i lønrammeforløbet 13/21/23/24. Når der er optjent 8 års  

 lønanciennitet i lønramme 18, sker der oprykning til lønramme 24. Efter  

 yderligere 2 års forløb sker der oprykning til lønramme 26.
 Bestemmelserne i § 3 og §§ 7-8 finder tilsvarende anvendelse for  

 viceskoleinspektører og ledere på private grundskolekurser.
 Undervisningsministeriet, den 18. januar  

 1988.
 P.m.v.
 e.b.
Susanne Boe fm.
