Nr LSF 200 Forslag til Lov om visse hovedlandevejsstrækninger Fremsat af trafikministeren (Knud Østergaard) den 7. marts 1990 Vedtaget ved tredjebehandling den 26. april 1990 Lov nr. 280 af 02/05/1990 § 1. Trafikministeren bemyndiges til at lade anlægge følgende nye hovedlandevejsstrækninger som motorveje med de fornødne tilslutninger til det eksisterende vejnet:
 1) En hovedlandevej fra hovedlandevej 70, Århus-Ålborg, ved Vodskov, øst  

 om Hjallerup og vest om Sæby til hovedlandevej 437, Sæby-Frederikshavn, ved  

 Haldbjerg.
 2) En hovedlandevej fra hovedlandevej 70, Århus-Ålborg, ved Bouet, øst om  

 Brønderslev og Hjørring til hovedlandevej 448, Hjørring-Hirtshals, ved  

 Hirtshals.
 § 2. Ministeren bemyndiges til som hovedlandevej med de fornødne  

 tilslutninger til det eksisterende vejnet at lade anlægge en vejstrækning fra  

 den i § 1, nr. 2, nævnte hovedlandevej ved Ilbro, sydøst for Hjørring, til  

 den nuværende hovedlandevej 447, Nørresundby-Hjørring, ved Bagterp, syd for  

 Hjørring.
 § 3. Ministeren bemyndiges til at lade foretage projektering til  

 forberedelse og sikring af anlæg eller udbygning af følgende  

 hovedlandevejsstrækninger som motorveje/motortrafikveje med de fornødne  

 tilslutninger til det eksisterende vejnet:
 1) En hovedlandevej mellem Århus og Herning, syd om Skovby, Galten og  

 Låsby, herfra enten nord om Silkeborg eller ad eksisterende ringvej i  

 Silkeborg og derefter syd om Bording, Ikast, Hammerum, Herning og Snejbjerg.
 2) En hovedlandevej mellem Vejle og Holstebro, enten i en vejlinie via  

 Nørre Snede og Ikast, øst om Herning, eller i en vejlinie via den såkaldte  

 Diagonalvej, øst om Give og Brande og øst eller vest om Herning, til den  

 eksisterende motortrafikvej mellem Sinding og Aulum og herfra vest om Aulum  

 til Holstebro.
 3) En hovedlandevej mellem Århus og Hanstholm, syd om bysamfundene mellem  

 Tilst og Svenstrup, nord om Rødkærsbro og i øvrigt med udnyttelse (udbygning)  

 af den eksisterende hovedlandevej mellem Århus og Viborg, fra Viborg til  

 Skive syd om Stoholm og syd og vest om Skive til den eksisterende  

 motortrafikvej nord for Skive, fra Skive til Vilsund ved anvendelse  

 (udbygning) af de nuværende hovedlandeveje (delvis motortrafikveje) over  

 Sallingsundbroen og Vilsundbroen, herfra til den kommende omfartsvej ved  

 Thisted og videre til Hanstholm, øst om Nors og i øvrigt med udnyttelse  

 (udbygning) af den eksisterende hovedlandevej.
 § 4. Såfremt der i tiden, indtil forslag til anlægslov til de i § 3 nævnte  

 anlæg kan være udarbejdet og vedtaget, projekteres eller udføres bebyggelse  

 eller andre foranstaltninger, der skønnes at ville vanskeliggøre eller  

 væsentligt fordyre en senere gennemførelse af anlæggene, kan ministeren  

 erhverve de arealer m.v., der er fornødne til anlæggenes gennemførelse.
 Stk. 2. Erhvervelse kan om fornødent ske ved ekspropriation efter reglerne  

 i lov om fremgangsmåden ved ekspropriation vedrørende fast ejendom.
 § 5. Ministeren bemyndiges til at nedlægge følgende vejstrækninger som  

 hovedlandeveje:
 1) Hovedlandevej 436, Nørresundby-Sæby, fra hovedlandevej 70,  

 Århus-Ålborg, ved Brusholt til Sæby, med undtagelse af strækningen fra den i  

 § 1, nr. 1, nævnte hovedlandevejsskæring med hovedlandevej 436, nordøst for  

 Syvsten til hovedlandevej 464's indmunding i hovedlandevej 436, sydvest for  

 Sæby.
 2) Hovedlandevej 437, Sæby-Frederikshavn, fra Sæby til endepunktet af den  

 i § 1, nr. 1, nævnte hovedlandevej ved Haldbjerg.
 3) Hovedlandevej 447, Nørresundby-Hjørring, fra begyndelsespunktet af den  

 i § 1, nr. 2, nævnte hovedlandevej ved Bouet til Hjørring.
 4) Hovedlandevej 448, Hjørring-Hirtshals, fra Hjørring til Bjergby.
Oprindeligt fremsat forslag § 1. Trafikministeren bemyndiges til at lade anlægge følgende nye hovedlandevejsstrækninger som motorveje med de fornødne tilslutninger til det eksisterende vejnet:
 1) En hovedlandevej fra hovedlandevej 70, Århus-Ålborg, ved Vodskov, øst  

 om Hjallerup og vest om Sæby til hovedlandevej 437, Sæby-Frederikshavn, ved  

 Haldbjerg.
 2) En hovedlandevej fra hovedlandevej 70, Århus-Ålborg, ved Bouet, øst om  

 Brønderslev og Hjørring til hovedlandevej 448, Hjørring-Hirtshals, ved  

 Hirtshals.
 § 2. Ministeren bemyndiges til som hovedlandevej med de fornødne  

 tilslutninger til det eksisterende vejnet at lade anlægge en vejstrækning fra  

 den i § 1, nr. 2, nævnte hovedlandevej ved Ilbro, sydøst for Hjørring, til  

 den nuværende hovedlandevej 447, Nørresundby-Hjørring, ved Bagterp, syd for  

 Hjørring.
 § 3. Ministeren bemyndiges til at lade foretage projektering til  

 forberedelse og sikring af anlæg eller udbygning af følgende  

 hovedlandevejsstrækninger som motorveje/motortrafikveje med de fornødne  

 tilslutninger til det eksisterende vejnet:
 1) En hovedlandevej mellem Århus og Herning, syd om Skovby, Galten og  

 Låsby, herfra enten nord om Silkeborg eller ad eksisterende ringvej i  

 Silkeborg og derefter syd om Bording, Ikast, Hammerum, Herning og Snejbjerg.
 2) En hovedlandevej mellem Vejle og Holstebro, enten i en vejlinie via  

 Nørre-Snede og Ikast, øst om Herning, eller i en vejlinie via den såkaldte  

 Diagonalvej, øst om Give og Brande og øst eller vest om Herning, til den  

 eksisterende motortrafikvej mellem Sinding og Aulum og herfra vest om Aulum  

 til Holstebro.
 3) En hovedlandevej mellem Århus og Hanstholm, syd om bysamfundene mellem  

 Tilst og Svenstrup, nord om Rødkærsbro og i øvrigt med udnyttelse (udbygning)  

 af den eksisterende hovedlandevej mellem Århus og Viborg, fra Viborg til  

 Skive syd om Stoholm og syd og vest om Skive til den eksisterende  

 motortrafikvej nord for Skive, fra Skive til Vilsund ved anvendelse  

 (udbygning) af de nuværende hovedlandeveje (delvis motortrafikveje) over  

 Sallingsundbroen og Vilsundbroen, herfra til den kommende omfartsvej ved  

 Thisted og videre til Hanstholm, øst om Nors og i øvrigt med udnyttelse  

 (udbygning) af den eksisterende hovedlandevej.
 § 4. Såfremt der i tiden, indtil forslag til anlægslov til de i § 3 nævnte  

 anlæg kan være udarbejdet og vedtaget, projekteres eller udføres bebyggelse  

 eller andre foranstaltninger, der skønnes at ville vanskeliggøre eller  

 væsentligt fordyre en senere gennemførelse af anlæggene, kan ministeren  

 erhverve de arealer m.v., der er fornødne til anlæggenes gennemførelse.
 Stk. 2. Erhvervelse kan om fornødent ske ved ekspropriation efter reglerne  

 i lov om fremgangsmåden ved ekspropriation vedrørende fast ejendom.
 § 5. Ministeren bemyndiges til at nedlægge følgende vejstrækninger som  

 hovedlandeveje:
 1) Hovedlandevej 436, Nørresundby-Sæby, fra hovedlandevej 70,  

 Århus-Ålborg, ved Brusholt til Sæby, med undtagelse af strækningen fra den i  

 § 1, nr. 1, nævnte hoved landevejsskæring med hovedlandevej 436, nordøst for  

 Syvsten til hovedlandevej 464's indmunding i hovedlandevej 436, sydvest for  

 Sæby.
 2) Hovedlandevej 437, Sæby-Frederikshavn, fra Sæby til endepunktet af den  

 i § 1, nr. 1, nævnte hovedlandevej ved Haldbjerg.
 3) Hovedlandevej 447, Nørresundby-Hjørring, fra begyndelsespunktet af den  

 i § 1, nr. 2, nævnte hovedlandevej ved Bouet til Hjørring.
 4) Hovedlandevej 448, Hjørring-Hirtshals, fra Hjørring til Bjergby.
Bemærkninger til lovforslaget I henhold til § 14, stk. 1, i lov om offentlige veje, jf.  

 lovbekendtgørelse nr. 368 af 6. august 1985, bestemmes det ved særlig lov,  

 hvilke offentlige veje der skal anlægges.
Nedlæggelse af offentlige veje som  

 hovedlandeveje sker ligeledes ved lov.
I Anlæg af motorvejsstrækningerne Nørresundby-Frederikshavn og  

 Nørresundby-Hirtshals jf. forslagets §1, § 2 og § 5 (Bilag 1).
Projekterne for disse motorvejsstrækninger er udført i henhold til § 2 i  

 lov nr. 748 af 7. december 1988 om visse hovedlandevejsstrækninger  

 (projekteringsloven). Denne lov er en konsekvens af Storebæltsaftalen af 12.  

 juni 1986, hvor det i § 8, afsnit 2, er anført, »at vejforbindelser i  

 Vendsyssel udbygges til færdiggørelse snarest muligt og senest i 1996 i  

 overensstemmelse med resultatet af det planlægnings- og forberedelsesarbejde,  

 som for tiden foregår i et samarbejde mellem Vejdirektoratet, Nordjyllands  

 Amts kommune og de berørte kommuner«.
I overensstemmelse med resultatet  

 af forhandlinger mellem parterne i Storebæltsaftalen forudsætter  

 lovforslaget, at kun delstrækninger af anlægget åbnes i 1996, medens det  

 samlede anlæg skal stå færdigt i år 2000, jf. nedenfor.
 En redegørelse for dette planlægnings- og forberedelsesarbejde findes i  

 rapporten »Højklassede vejforbindelser nord for Limfjorden«, maj  

 1987.
 Projekteringsloven bestemmer, at de nye højklassede hovedlandeveje i  

 Vendsyssel skal anlægges som motorveje/motortrafikveje i overensstemmelse med  

 den såkaldte V-løsning, dvs. som to nye vejforbindelser mellem  

 Ålborg/Nørresundby, øst om Hjallerup, vest om Sæby til Frederikshavn  

 (Frederikshavngrenen) og mellem Ålborg/ Nørresundby, øst om Brønderslev og  

 Hjørring til den eksisterende hovedlandevej mellem Bjergby og Hirtshals  

 (Hjørringgrenen). Af bemærkningerne til projekteringslovforslaget fremgår, at  

 det må afhænge af videre undersøgelser,om der skal være tale om en  

 etapeløsning med motortrafikvej forberedt til 4-sporet motorvej i første  

 omgang eller om motorvej straks.
 Disse nærmere undersøgelser er nu udført såvel for anlæg af motorvej  

 straks som for etapeløsning med to typer af 2-sporede motortrafikveje som 1.  

 trin.
 Undersøgelserne viser, at en 2-sporet motortrafikvej (med 8 m kørebane)  

 forberedt for senere udbygning til 4-sporet motorvej allerede i åbningsåret  

 har et utilfredsstillende serviceniveau på flere delstrækninger.
Det er derefter undersøgt, om en bred 2-sporet motortrafikvej (med 11 m  

 kørebane) forberedt for udbygning til 4-sporet motorvej ville være  

 tilfredsstillende som 1. trin i en trinvis udbygning.
Det fremgår af  

 undersøgelsen, at en sådan motortrafikvej i åbningsåret og i en længere  

 årrække frem til og med år 2010 vil have tilstrækkelig kapacitet til en  

 tilfredsstillende afvikling af trafikken.
På den anden side svarer de  

 forventede trafikbelastninger på de nye vejforbindelser i Vendsyssel til den  

 forventede trafikbelastning på motorvejen mellem Esbjerg og Kolding og på  

 delstrækninger af motorvejen mellem Århus og Ålborg.
 På denne baggrund og med baggrund i et enigt ønske derom fra Nordjyllands  

 Amtskommune og de berørte primærkommuner foreslås det at opgive tanken om en  

 trinvis udbygning og i stedet at anlægge motorvej straks på begge strækninger  

 i deres helhed.
Der vil af økonomiske grunde ikke være mulighed for at overholde fristen i  

 Storebæltsaftalen om færdiggørelse i 1996, når der bliver tale om motorveje  

 straks, men parterne i Storebæltsaftalen er som ovenfor nævnt blevet enige om  

 at ændre fristen for færdiggørelsen til år 2000, hvilket der er lokal  

 tilslutning til.
Det er således fra lokal side tilkendegivet, at det ikke er  

 afgørende, om færdiggørelsen sker i 1996 eller år 2000, når blot der bliver  

 tale om etablering af motorveje straks.
Forslaget omfatter anlæg af ca. 46 km motorvej fra Nørresundby (Vodskov)  

 til Frederikshavn (Haldbjerg) og anlæg af ca. 60 km motorvej fra Nørresundby  

 (Bouet) til Hirtshals, idet de nordligste ca. 10 km af hovedlandevej 448 fra  

 Bjergby til Hirtshals, der i dag for de sydligste ca. 6 kms vedkommende er  

 etableret som 2-sporet motortrafikvej, udbygges til motorvej.
Denne 10 km  

 lange strækning var ikke omfattet af projekteringsloven, men bør efter de  

 senere udførte undersøgelser indgå i projektet som motorvej.
Udgiften ved  

 denne udvidelse af projektet anslås til 92 mio. kr. i prisniveau januar 1989  

 (inklusive udgifter til arealerhvervelse, projektering og administration, men  

 eksklusive moms). Forslaget omfatter endvidere udbygning til 4 spor af en ca.  

 2,5 km lang strækning af den nuværende hovedlandevej fra motorvejens  

 afslutning ved Haldbjerg til Bangsbostrand syd for Frederikshavn.
Forslaget omfatter desuden anlæg af ca. 2,5 km 2-sporet hovedlandevej fra  

 motorvejen (Hjørringgrenen) til den nuværende hovedlandevej 447,  

 Nørresundby-Hjørring ved Bagterp, syd for Hjørring.
Denne  

 hovedlandevejsstrækning er 1. etape af en planlagt forlægning af  

 hovedlandevej 451, Åbybro-Hjørring, og hovedlandevej 452,  

 Hjørring-Frederikshavn, syd om Hjørring.
Denne første delstrækning af  

 hovedlandevejsforlægningen foreslås anlagt sammen med motorvejen og som en  

 del af motorvejsanlægget med det formål at etablere forbindelse mellem det  

 nuværende hovedlandevejsnet og motorvejen således, at anlægget bedst muligt  

 kan fungere ved en etapevis gennemførelse.
Den vest for hovedlandevej 447  

 liggende del af hovedlandevejsforlægningen syd om Hjørring vil indgå i  

 Vejdirektoratets landsdækkende prioriteringsundersøgelser af større  

 almindelige hovedlandevejsanlæg.
Projektet for motorvejen Bouet-Hirtshals indeholder, med samme motivering  

 som ovenfor anført, ombygning af skærende, lokale veje øst for den nuværende  

 hovedlandevej 447 i forbindelse med etablering af tilslutningsanlæg.
Det  

 gælder forlægningen af kommunevej nr. 9458, Vrejlev Klostervej, Hjørring  

 Kommune, nord for Poulstrup, af landevej 620, Brønderslev-Frederikshavn,  

 nordøst for Brønderslev, og af kommunevej nr. 7, Øster Brønderslevvej,  

 Brønderslev Kommune, sydøst for Brønderslev.
 Motorvejsprojektet indebærer derudover omlægning, forlægning og regulering  

 af et betydeligt antal skærende kommune- og landeveje.
 Det foreslåede anlæg afløser de nuværende ruter E45 (tidligere E3) og E39  

 (tidligere rute 13), nemlig henholdsvis de nuværende hovedlandeveje 436,  

 Nørresundby-Sæby, og 437, Sæby-Frederikshavn ( fra Sæby til Haldbjerg),  

 henholdsvis de nuværende hovedlandeveje 447, Nørresundby-Hjørring, og 448,  

 Hjørring-Hirtshals (fra Hjørring til Bjergby).
 På begge de eksisterende hovedlandevejsstrækninger er der mange  

 delstrækninger med overhalingsforbud eller dårlige overhalingsmuligheder,  

 hvilket specielt i sommerhalvåret medfører, at færgetrækkene sydover ofte  

 afvikles utilfredsstillende langt ned i Vendsyssel.
Årsdøgntrafikken på den eksisterende rute E45 i Vendsyssel varierer fra  

 ca. 7.000 til ca. 10.200 køretøjer (trafikniveau 1988) over de enkelte  

 delstrækninger.
De største trafikbelastninger findes på delstrækningerne  

 nærmest Nørresundby og Frederikshavn.
 På den eksisterende rute E39 i Vendsyssel varierer årsdøgntrafikken fra  

 ca. 3.800 til ca. 11.000 køretøjer (trafikniveau 1988). De største  

 trafikbelastninger findes på delstrækningen mellem Nørresundby og  

 Brønderslev.
 Den forventede årsdøgntrafik på de foreslåede vejforbindelser ligger i  

 1996, mellem ca. 8.100 og 14.000 køretøjer på strækningen  

 Nørresundby-Frederikshavn, mellem ca. 7.800 og 9.400 køretøjer på strækningen  

 Nørresundby-Hjørring og mellem ca. 7.800 og ca. 8.700 køretøjer på  

 strækningen Hjørring-Hirtshals.
 Anlægget af de foreslåede vejforbindelser forventes at reducere de årlige  

 uheldsomkostninger med ca. 44 mio. kr. (ved at reducere antallet af uheld med  

 personskade med ca. 43. Beregningen er foretaget ud fra forventet  

 1996-trafikniveau).
Fra Frederikshavngrenens udgangspunkt i den eksisterende motorvejs  

 endepunkt ved Vodskov forløber linieføringen i den eksisterende trace frem  

 til Brusholt, hvortil hovedlandevejen er udbygget som 2-sporet motortrafikvej  

 forberedt for udvidelse til 4-sporet motorvej.
Fra Brusholt ligger  

 linieføringen fra 0,1 til 2,0 km sydøst for og i store træk parallelt med den  

 eksisterende hovedlandevejstrace til et skæringspunkt med denne øst for  

 Syvsten.
Linieføringen løber således øst om Hammer Bakker, øst om Hjallerup,  

 syd om Flauenskjold og Dybvad og syd og øst om Syvsten.
Afstandene til  

 byzonearealerne i de nævnte bysamfund vil blive ca. 700 m, ca. 700 m, ca. 500  

 m og ca. 400 m.
Ved passagen af Jyske Ås placeres vejlinien i en afstand af  

 indtil ca. 150 m sydøst for den nuværende hovedlandevej.
Den nøjagtige  

 placering vil ske i samarbejde med Miljøministeriet, Skov- og Naturstyrelsen,  

 der har meddelt sin principielle godkendelse af en linieføring, der ved  

 passagen af Jyske Ås ligger umiddelbart op ad den eksisterende hovedlandevej  

 sydøst for denne.
Principgodkendelsen er betinget af, at Vejdirektoratet  

 senere fremsender en nøjagtig linieføring til godkendelse i Skov- og  

 Naturstyrelsen.
Fra skæringspunktet med den nuværende hovedlandevej nordøst for Syvsten  

 løber linieføringen mod nord, vest om Sæbygård Skov og vest om Sæby med en  

 afstand til byzonearealerne i Sæby på ca. 2 km.
Vejlinien føres ind i den  

 eksisterende hovedlandevejstrace ved Haldbjerg, der er motorvejsanlæggets  

 endepunkt.
Rute E45 fortsætter derfra mod Frederikshavn ad en 4-sporet  

 hovedlandevej med midterrabat, idet den eksisterende 4-sporede strækning  

 forlænges mod syd til motorvejens endepunkt.
Fra Hjørringgrenens udgangspunkt i tilslutningsanlægget ved Bouet på den  

 eksisterende motorvej forløber linieføringen i den eksisterende  

 hovedlandevejstrace frem til ca. 4 km syd for Vestbjerg.
Derfra ligger  

 vejlinien fra 1-2 km vest for og nogenlunde parallelt med den eksisterende  

 hovedlandevejstrace til et skæringspunkt med denne ca. 1,5 km syd for  

 Brønderslev.
Linieføringen løber således vest om Vestbjerg, Sulsted og  

 Tylstrup og i en afstand fra byzonearealerne i disse bysamfund på henholdsvis  

 ca. 200 m, ca. 500 m og ca. 700 m (i sidstnævnte tilfælde vil ca. 20 huse i  

 et isoleret byzoneområde dog få en afstand på ca. 100-300 m til vejanlægget).
 Det bemærkes, at linieføringen fra Bouet mod nord åbner mulighed for en  

 senere tilslutning af en 3. vejforbindelse over/under Limfjorden, vest for de  

 nuværende vejforbindelser.
Fra skæringspunktet med den nuværende hovedlandevej syd for Brønderslev  

 løber linieføringen mellem Brønderslev og Øster Brønderslev med afstande til  

 byzonearealerne på henholdsvis ca. 500 m og ca. 300 m.
Linieføringen  

 fortsætter mod nord i en afstand fra ca. 1-3 km øst for og nogenlunde  

 parallelt med den nuværende hovedlandevej til et skæringspunkt med  

 hovedlandevej 452, Hjørring-Frederikshavn, ca. 1,5 km øst for indmundingen af  

 denne i hovedlandevej 448, Hjørring-Hirtshals.
Linieføringen ligger således  

 ca. 500 m øst for Poulstrup og går øst om Hjørring med en afstand til  

 byzonearealerne på mindst ca. 500 m.
Linieføringen fortsætter øst og nord om Hjørring og føres ind i den  

 nuværende hovedlandevej vest for Bjergby.
Rute E39 fortsætter derfra mod  

 Hirtshals i den nuværende hovedlandevejstrace.
Den eksisterende 2-sporede  

 motortrafikvej fra Bjergby til Hirtshals forudsættes i forslaget ombygget til  

 4-sporet motorvej, hvis overgang til almindelig 4-sporet hovedlandevej med  

 niveaukryds i Hirtshalsområdet vil blive fastlagt under det videre  

 projekteringsarbejde.
 De to motorvejsstrækninger forudsættes anlagt som 4-sporet motorvej med  

 belagte nødspor og med en kronebredde på 26 m.
 Projektet omfatter anlæg af følgende tilslutningsanlæg/forbindelsesanlæg:
 På Frederikshavngrenen:
 Nord for Vodskov ved skæring med kommunevej nr. 9253, Ålborg Kommune,  

 Langholtvej.
 Øst for Hjallerup ved skæring med landevej 612, Hjallerup-Aså.
 Øst for Flauenskjold ved skæring med landevej 622, Voerså-Flauenskjold.
 Nordøst for Syvsten ved skæring med den nuværende hovedlandevej 436,  

 Nørresundby-Sæby.
Ved Haldbjerg ved forbindelsen til den nuværende hovedlandevej 436,  

 Sæby-Frederikshavn.
På Hjørringgrenen:
 Nord for Bouet ved forbindelsen til den nuværende hovedlandevej 447,  

 Nørresundby-Hjørring.
 Vest for Vestbjerg ved skæring med landevej 534, Hostrup-Åbybro, eller ved  

 en eventuel forlægning af denne.
 Vest for Tylstrup ved skæring med landevej 520, Tylstrup-Pandrup.
 Sydøst for Brønderslev ved skæring med kommunevej nr. 7, Brønderslev  

 Kommune, Øster Brønderslevvej.
 Nordøst for Brønderslev ved skæring med forlægningen af landevej 620,  

 Brønderslev-Frederikshavn.
 Nordøst for Poulstrup ved skæring med forlægningen af kommunevej nr. 9458,  

 Hjørring Kommune, Vrejlev Klostervej.
 Sydøst for Hjørring ved skæring med landevej 611, Hjørring-Syvsten.
 Øst for Hjørring ved skæring med hovedlandevej 452,  

 Hjørring-Frederikshavn.
 Vest for Bjergby ved forbindelsen til den eksisterende hovedlandevej/ved  

 skæring med kommunevej nr. 7034, Hjørring Kommune, Skagen Landevej.
 Vest for Åbyen ved skæring med landevej 627, Hirtshals-Uggerby.
 Det bemærkes, at det ved den videre projektering kan vise sig  

 hensigtsmæssigt at ændre tilslutningsanlæggenes antal, placering og  

 udformning.
Anlæggene vil blive gennemført i etaper, der betyder en afbalanceret  

 fordeling af åbningen af delstrækninger på de 2 motorveje.
Således  

 forudsættes strækningerne Syvsten-Bangsbostrand og Hjørring Syd-Bjergby åbnet  

 i 1996, Vodskov-Jyske Ås og Bouet-Brønderslev i 1997, Brønderslev-Hjørring  

 Syd i 1999 og Jyske Ås-Syvsten samt Bjergby-Hirtshals i år 2000.
De miljømæssige konsekvenser af anlægget af de foreslåede  

 motorvejsstrækninger, herunder konsekvenserne af overflytningen af trafik fra  

 det eksisterende vejnet til de nye vejanlæg, er belyst ved beregning af det  

 samlede anlægs virkning på henholdsvis luftforurening, barrierevirkning,  

 støjbelastning af boliger og trafikuheld med personskade.
Resultaterne af de  

 udførte beregninger er følgende:
Luftforurening Generne af luftforureningen for det berørte vejnets umiddelbare naboer  

 beregnes på grundlag af indextal for hver enkelt strækning i vejnettet.  

 Indextallet er defineret som et produkt af trafikbelastning, bebyggelsesvægt  

 og strækningslængde.
Den samlede virkning på luftforureningen ved åbningen af  

 de to motorvejsstrækninger er en reduktion i det totale luftforureningsindex  

 på 266 enheder.
Denne nettovirkning opstår ved en forøgelse i  

 luftforureningsindexet på 429 enheder hidrørende dels fra de to motorveje  

 (381), dels fra de eksisterende veje, fortrinsvis i land-områder (48), og en  

 reduktion i luftforureningsindexet på 695 enheder, der i det væsentligste  

 sker langs de nuværende ruter E45 (371) og E39 (248).
Af nedenstående oversigt fremgår emissionen fra vejtrafikken (1000 ton/år)  

 på det berørte vejnet før og efter det nye vejanlægs åbning samt det totale  

 udslip i Danmark og vejtrafikkens bidrag hertil.
Beregningerne er baseret på  

 1996-trafikniveau.
 Den totale emission stiger således ved åbning af det ny vejanlæg, men den  

 samlede gene ved luftforureningen for vejenes naboer mindskes.
Barriereeffekt og oplevet risiko Generne ved barriereeffekt og oplevet risiko for det berørte vejnets  

 umiddelbare naboer beregnes ligeledes på grundlag af indextal for hver enkelt  

 strækning i vejnettet.
Indextallet er defineret som et produkt af  

 bebyggelsesvægt og vejlængde samt en faktor, der afhænger af trafikbelastning  

 og kørselshastighed.
Den samlede virkning på barriereeffekt og oplevet risiko  

 ved en åbning i 1996 af de to motorvejsstrækninger er en reduktion i det før  

 åbningen beregnede indextal på i alt 56 enheder.
Denne nettovirkning opstår  

 ved en forøgelse i indextallet på 7 enheder, der stammer fra de eksisterende  

 ruter E45 og E39 i byområderne i Hjørring og Frederikshavn, og en reduktion i  

 indextallet på 63 enheder, der fortrinsvis hidrører fra den sekundære del af  

 vejnettet i såvel by- som landområder.
Støj Antallet af støjramte boliger før og efter det nye vejanlægs åbning  

 (beregning baseret på forventet 1996-trafikniveau) fremgår af nedenstående  

 oversigt:
 Ved motorvejens detaljerede tracering (horisontalt og vertikalt)  

 tilstræbes altid overholdelse af Miljøstyrelsens og Vejstøjudvalgets  

 rekommendation af, at støjniveauet maksimalt er 55 dB(A) ved passage af  

 boligområder, hvilket kan forventes at gøre ændringen i støjbelastningen lidt  

 mere gunstig, end det fremgår af ovenstående oversigt.
Trafiksikkerhed Det forventede antal uheld med personskade pr. år er beregnet ud fra  

 forventet 1996-trafikniveau på grundlag af uheldsfrekvenser for de indgående  

 vejtyper.
 Åbningen af de nye motorveje medfører ifølge beregningerne en reduktion i  

 antallet af personskadeuheld på omkring 43 pr. år.
Denne nettoreduktion opstår som følge af 16 uheld på de nye motorveje (8  

 på hver) og en forøgelse i uheldstallet på 6 på den begrænsede del af det  

 øvrige vejnet, hvor trafikken stiger.
Reduktionen i uheldstal på den del af  

 det øvrige vejnet, hvor trafikken falder, er i alt 65, der fordeler sig som  

 følger:
Rute E39 (landområder)13 Rute E39 (byområder)7 Rute E45 (landområder)28 Rute E45 (byområder)3 Sekundære vejnet (landområder)8 Sekundære vejnet (byområder)6 Vandforurening Motorvejsanlæggenes afvandingssystemer er baseret på den  

 hovedforudsætning, at alt vand, der falder på belagte arealer, betragtes som  

 spildevand (afløbsvand).
Afløbsvandet føres til regnvandsbassiner, der placeres med få kilometers  

 mellemrum.
Den gennemsnitlige opholdstid for afløbsvandet i  

 regnvandsbassinerne er ca. 1 døgn.
I perioder uden nedbør vil der være et konstant vandspejl i  

 regnvandsbassinerne, der etableres som små vådområder.
Afløbet fra  

 regnvandsbassinerne er forsynet med olieudskillere.
 I vandindvindingsområder forsynes midterrabatten med en vandtæt belægning.
 Fra regnvandsbassinerne føres afløbsvandet i lukkede ledninger til  

 recipienterne.
 Afvandingsprojekterne udarbejdes i samarbejde med amtskommunernes  

 miljøforvaltningsafdelinger og forelægges de pågældende amtsråd til  

 godkendelse.
 Regnvandsbassinerne har efter tidligere udførte undersøgelser en betydelig  

 rensende effekt på afløbsvandet, specielt for så vidt angår tungmetaller.  

 Regnvandsbassinerne oprenses efter behov, og det oprensede bundmateriale  

 deponeres på kontrollerede lossepladser.
Forslaget er forelagt Nordjyllands Amtsråd, Ålborg, Brønderslev, Hjørring,  

 Sæby og Frederikshavn Byråd, samt kommunalbestyrelserne i Dronninglund,  

 Løkken-Vrå, Hirtshals og Sindal Kommuner til udtalelse.
Udtalelserne  

 foreligger ikke endnu.
 Miljøministeriet og Landbrugsministeriet har haft forslaget forelagt.
 Miljøministeriet har ingen bemærkninger til lovforslaget, idet ministeriet  

 går ud fra, at man i forbindelse med detailplanlægningen i videst muligt  

 omfang vil søge at afbøde støjulemper, der påføres fritliggende boliger i det  

 åbne land, ud fra samme hensyn som ved passage af boligområder.
 Landbrugsministeriet har ingen bemærkninger til hovedprincipperne i de  

 foreslåede linieføringer og kan tilslutte sig forslaget om at anlægge  

 motorvej straks under hensyn til, at en motorvej bedre kan indpasses på  

 harmonisk måde i landskabet, idet minimum for såvel vertikale som horisontale  

 kurveradier er mindre for motorveje end for motortrafikveje.
Landbrugsministeriet henstiller for så vidt angår Hjørringmotorvejen, at  

 det undersøges, om det er muligt at placere vejen vest om Vang Skov og vest  

 om ejendommene Sønder Elkjær og Ny Vrå samt hotellet Gl.
Vrå af hensyn til en  

 række store produktionsejendomme.
Dette vil blive undersøgt i den videre  

 detailprojektering.
Det skal dog bemærkes, at Ålborg Kommune hidtil har  

 ønsket at få placeret vejen så tæt på jernbanelinien som muligt.
Endvidere  

 har Skov- og Naturstyrelsen den principielle holdning, at nye veje i videst  

 muligt omfang søges placeret så tæt på eksisterende veje som muligt.
Endelig  

 henstiller Landbrugsministeriet, at passagen gennem Jyske Ås gøres så snæver  

 som mulig, hvilket da også er tanken.
Overslagssummen for det samlede anlæg,  

 inklusive udgifter til arealerhvervelse, projektering, tilsyn og  

 administration, men eksklusive moms, andrager 1.726 mio. kr. i prisniveau  

 januar 1989.
Udgifterne, eksklusive moms, projekterings-, tilsyns- og  

 administrationsudgifter andrager 1.569 mio. kr.
Udgiften påregnes at fordele  

 sig således:
 Som konsekvens af bestemmelserne i lovforslagets § 1 og § 2 er i  

 forslagets § 5 medtaget bestemmelser om nedklassificering af de  

 hovedlandevejsstrækninger, der afløses af de i § 1 og § 2 foreslåede  

 vejanlæg.
II Projektering af motorveje/motortrafikveje Århus-Silkeborg-Herning, Vejle-Herning-Holstebro og Århus-Viborg-Skive-Hanstholm, jf. forslagets § 3 og § 4.
(Bilag 2) I det midt- og vestjyske område er der gennem længere tid peget på behovet  

 for at få løst en række trafikale problemer gennem etablering af et  

 højklasset vejnet.
 For nærmere at belyse behov og muligheder for etablering af et sådant  

 vejnet i området, er der i samarbejde mellem Vejdirektoratet, Ringkøbing,  

 Vejle, Viborg og Århus Amtskommuner samt Herning, Silkeborg, Skive og Viborg  

 Kommuner gennemført en planlægningsundersøgelse, som er beskrevet i  

 rapporterne »De jyske tværveje, Hovedrapport«, maj 1989, og  

 »De jyske tværveje, Erhvervsrapport«, maj 1989, samt i en brochure  

 »De jyske tværveje« januar 1989, alle fra Vejdirektoratet.
Undersøgelsen behandler vejforbindelserne Århus-Silkeborg-Herning (rute  

 15), Vejle-Herning-Holstebro (rute 18), og Århus-Viborg- Skive-Hanstholm  

 (rute 26). De tre vejforbindelser er hovedårerne i den trafikale betjening af  

 de største byer i det midt- og vestjyske område.
De knytter området til det  

 danske og europæiske motorvejsnet og til trafikhavnene i Århus og Hanstholm.
 Planlægningsundersøgelsen dokumenterer, at der er behov for et overordnet  

 højklasset vejnet ad de tre ruter i Midt- og Vestjylland og behandler en  

 række alternative forslag hertil.
Århus-Herning, rute 15 På baggrund af det udførte planlægningsarbejde er der for så vidt angår  

 den højklassede vej mellem Århus og Herning (rute 15) enighed mellem Århus  

 Amtskommune, de berørte kommuner og Vejdirektoratet om, at en højklasset vej  

 på strækningen fra Århus til Silkeborg bør føres langs den nuværende  

 hovedlandevej nord om Årslev, syd om Skovby, Galten og Låsby.
Ved Silkeborg går Århus Amtskommune og Silkeborg Kommune ind for en  

 udbygning af den nuværende ringvej begrundet i, at en ny vej nord om  

 Silkeborg vil berøre fredede områder langs Gudenåen.
Den eksisterende 10 km  

 lange ringvej i Silkeborg vil imidlertid ikke kunne udbygges til en  

 højklasset vej, men kun til firesporet ringgade med mange trafiksignaler.
En  

 højklasset vej med motorvejs-, motortrafikvejsstandard må således føres uden  

 om Silkeborg by, og et forløb nord om byen er den eneste realistiske  

 mulighed.
Hvilken løsning der skal vælges, må afhænge af de videre  

 undersøgelser.
 For strækningen mellem Silkeborg og Herning er der enighed mellem  

 Ringkøbing Amtskommune, de berørte kommuner og Vejdirektoratet om, at en  

 højklasset vej skal forløbe syd om Bording, Ikast, Hammerum, Herning og  

 Snejbjerg.
Vejle-Holstebro, rute 18 For rute 18 er der i planlægningsarbejdet undersøgt to principielt  

 forskellige linier:
 1. En vejlinie over Nørre-Snede, Ikast og Herning.
 2. En vejlinie via Diagonalvejen Give-Horsens over Give, Brande og  

 Herning.
 Vejlinien via Nørre-Snede følger den nuværende hovedlandevej Vejle-Viborg  

 (rute 13) til Nørre-Snede og forløber herfra mod Ikast og Herning, øst om  

 Hammerum og Gjellerup til forbindelse med den eksisterende motortrafikvej  

 nord for Herning og videre vest om Aulum til Holstebro.
 Vejlinien via Diagonalvejen og Brande følger rute 13 til Ølholm og den  

 under anlæg værende Diagonalvej til Riis sydøst for Give, og herfra den  

 nuværende rute 18 mod Herning i et forløb øst om Brande og øst eller vest om  

 Herning til forbindelse med den eksisterende motortrafikvej nord for Herning  

 og vest om Aulum til Holstebro.
Ringkøbing Amtskommune, Vejle Amt og flere af de kommuner, som rute 18  

 passerer, har i forbindelse med planlægningsarbejdet anbefalet linien, som  

 følger Diagonalvejen og den nuværende rute 18 via Brande, bl.a. med den  

 begrundelse, at Diagonalvejen udnyttes, og at trafikforholdene for Brande  

 forbedres, samt at linien via Nørre-Snede berører landbrugsområder og  

 naturområder.
En højklasset vej i denne linie vil dog nødvendiggøre en  

 forbedring af vejstandarden for Diagonalvejsprojektet i forhold til den  

 tidligere planlagte og hermed forøge anlægsudgifterne for Diagonalvejen.
For linien over Nørre-Snede og Ikast taler, at den er den mest direkte og  

 naturlige linie fra motorvejstilslutningen ved Vejle til det erhvervsmæssige  

 og trafikale tyngdepunkt mellem Herning og Ikast.
Samtidig opnås der med  

 denne linie en forbedring for trafikken på rute 13 (Vejle-Viborg) mellem  

 Vejle og Nørre-Snede.
På den nuværende rute 18 vil der, selv om den  

 højklassede vej gennemføres via Nørre-Snede, være behov for forbedringer -  

 bl.a. en forlægning af hovedlandevejen øst om Brande.
På rute 13 vil en  

 forlægning til 39 mio. kr. øst om Nørre-Snede, som indgår i Vejdirektoratets  

 anlægsprogram, kunne erstattes af den her omhandlede linie.
 Hvilken af de to linier der skal vælges, må afhænge af de videre  

 undersøgelser.
Ud over de nævnte vejlinier for rute 18 har også en vejlinie fra Brande  

 via Billund med forbindelse til motorvejen mellem Vejle og Kolding været  

 undersøgt efter forslag fra Brande Kommune.
En sådan linie vil medføre en  

 forlængelse af det højklassede vejnet med 10-20 km og eventuelt kræve en  

 dalbro over Vejle Ådal, hvorved der i alt bliver tale om en merudgift på  

 250-500 mio. kr.
Endvidere vil en linie via Billund virke som en parallelvej  

 til motorvejen mellem Kolding og Vejle og den netop udbyggede hovedlandevej  

 mellem Vejle og Billund (rute 28) og ikke forbedre trafikbetjeningen mellem  

 Herning/Ikast og Vejle/Horsens.
Linien vil kun få en begrænset trafik i  

 forhold til de øvrige alternativer og er derfor ikke et hensigtsmæssigt  

 alternativ for rute 18. En undersøgelse af behov og muligheder for forbedrede  

 vejforbindelser til Billund Lufthavn kan eventuelt tages op i anden  

 sammenhæng.
Århus-Hanstholm, rute 26 For den højklassede vej mellem Århus og Hanstholm er der mellem Århus  

 Amtskommune, Viborg Amtskommune, de berørte kommuner og Vejdirektoratet  

 enighed om, at denne kan etableres ved en udbygning omkring de eksisterende  

 veje, idet dog følgende strækninger syd for Skive udbygges i en ny  

 linieføring: Strækningen mellem Tilst og Svenstrup i Århus Amt, hvor vejen  

 føres syd om de mange bysamfund, strækningen ved Rødkærsbro, hvor vejen føres  

 ad den allerede planlagte omfartsvej nord om byen, og hele strækningen mellem  

 Viborg og Skive, hvor vejen mest hensigtsmæssigt føres fra det sydlige  

 Viborg, via Stoholm og syd og vest om Skive.
Viborg Amtskommune har sammen med de kommuner i Viborg Amt, som rute 26  

 passerer her anbefalet en linie, der forløber nord om Stoholm og syd om  

 Skive, via Nr.
Søby og Højslev for at skabe bedre vejforhold for Skive.
En  

 linieføring syd om Stoholm kombineret med en øst-vestgående forbindelsesvej  

 syd om Skive mellem den nye vej og den eksisterende hovedlandevej mellem  

 Skive og Højslev vil dog langt bedre tilgodese hensynet til en højklasset  

 vejlinie mod Mors og Hanstholm og samtidig løse Skives væsentligste  

 trafikproblemer.
Denne linieføring er derfor lagt til grund for lovforslaget.
 Nord for Skive udnyttes de eksisterende motortrafikvejsstrækninger i  

 Salling og på Mors og øvrige strækninger udbygges til samme standard, dog med  

 undtagelse af kortere strækninger omkring Sallingsundbroen og Vilsundbroen.  

 Vest for Vilsund føres den højklassede vej ind i hovedlandevejen mellem  

 Oddesund og Thisted (rute 11) og herfra videre i linien for den projekterede  

 omfartsvej ved Thisted frem til hovedlandevejen mod Hanstholm, som udbygges  

 til motortrafikvej og forlægges øst om Nors.
 De samlede udgifter for højklassede veje ad de tre ruter beløber sig til  

 2,7-3,8 mia. kr. ved en udbygning til motortrafikveje/motorveje fordelt med  

 ca. 1,0-1,3 mia. kr. til rute 15, 0,7-1,2 mia. kr. til rute 18 og 1,0-1,3  

 mia. kr. til rute 26.
 Dette lovforslag indeholder bemyndigelse til at projektere og sikre  

 vejlinier i overensstemmelse med ovenstående.
Forslaget har været forelagt Viborg Amtsråd, Bjerringbro  

 Kommunalbestyrelse, Fjends Kommunalbestyrelse, Hanstholm Kommunalbestyrelse,  

 Hvorslev Kommunalbestyrelse, Kjellerup Byråd, Morsø Kommunalbestyrelse,  

 Sallingsund Kommunalbestyrelse, Skive Byråd, Spøttrup Kommunalbestyrelse,  

 Sundsøre Kommunalbestyrelse, Thisted Byråd og Viborg Byråd. Århus Amtsråd,  

 Århus Byråd, Galten Byråd, Ry Byråd, Silkeborg Byråd, Gjern Byråd og Hammel  

 Byråd.
Ringkøbing Amtsråd, Ikast Byråd, Herning Byråd, Brande Byråd,  

 Holstebro Byråd, Aulum-Haderup Kommunalbestyrelse og Trehøje  

 Kommunalbestyrelse.
Vejle Amtsråd, Vejle Byråd, Jelling Byråd, Give Byråd,  

 Tørring-Uldum Kommunalbestyrelse og Nørre-Snede Kommunalbestyrelse samt  

 Miljøministeriet og Landbrugsministeriet.
Viborg Amtsråd og kommunalbestyrelserne i Viborg Amt tiltræder  

 lovforslaget, idet amtsrådet dog har anbefalet et alternativt forløb for rute  

 26 mellem Viborg og Skive - nord om Stoholm og syd om Skive via Nr.
Søby og  

 Højslev.
Det anføres, at denne linieføring på væsentlige punkter forbedrer  

 vejforholdene i Skive, giver god sammenhæng i det overordnede vejnet og de  

 bedste adgangsforhold til det regionale erhvervsområde ved Vinkel.
Endvidere  

 at linien skønnes at være landskabeligt heldigere, give bedre mulighed for  

 etapeopdeling og at være økonomisk konkurrencedygtig i forhold til  

 lovforslagets projekt.
Amtsrådet tiltræder imidlertid lovforslagets projekt  

 med en linieføring for rute 26 syd om Stoholm og en forbindelsesvej syd om  

 Skive til Højslev/Nr.
Søby, idet amtsrådet finder, at dette forslag på  

 væsentlige punkter tilgodeser de samme interesser som amtsrådets forslag.  

 Amtsrådet forudsætter her, at forbindelsesvejen syd om Skive under det videre  

 projekteringsarbejde ses i sammenhæng med rute 26-projektet.
 Skive Byråd gør indsigelse mod lovforslagets linieføring syd om Stoholm,  

 men accepterer forslaget under forudsætning af, at forbindelsesvejen syd om  

 Skive gøres til en integreret del af projektet og realiseres som en tidlig 1.  

 etape.
Fjends Kommunalbestyrelse tiltræder lovforslaget med linieføringen syd om  

 Stoholm kombineret med en øst-vestgående forbindelsesvej syd om Skive og  

 Højslev.
De øvrige kommunalbestyrelser og byråd i Viborg Amt tiltræder  

 lovforslaget uden bemærkninger.
Det er ministeriets opfattelse, at en linieføring nord om Stoholm og via  

 Nr.
Søby er uhensigtsmæssig for en overordnet højklasset vejforbindelse, idet  

 den herved vil få et meget kurvet forløb og delvis forløbe i byområder.  

 Herved fås en uheldig sammenblanding af overordnet og lokal trafik.  

 Linieføringen er derfor ikke indeholdt i interesseområdet for de videre  

 undersøgelser.
Spørgsmålet om en øst-vestgående forbindelsesvej vil blive  

 taget op med Viborg Amtsråd og Skive Byråd inden fremsættelse af  

 anlægslovforslag.
 Århus Amtsråd fremhæver, at hensynet til landskabsinteresserne specielt  

 omkring Gudenådalen bør prioriteres højere end hensynet til en gennemgående  

 højklasset vejstandard for rute 15 ved Silkeborg (forlægning nord om  

 Silkeborg). Såvel denne mulighed som en udbygning af den eksisterende ringvej  

 i Silkeborg er indeholdt i lovforslaget.
 Silkeborg Byråd tiltræder lovforslaget uden bemærkninger.
 Århus Byråd og de øvrige kommunalbestyrelser i Århus Amt tiltræder  

 ligeledes lovforslaget.
Ringkøbing Amtsråd anbefaler lovforslaget med bemærkning om, at rute 15  

 ønskes udbygget som højklasset forbindelse på hele strækningen mellem Århus  

 og Herning.
For rute 18 anfører amtsrådet, at der ved eventuel valg af en  

 vejlinie via Nørre-Snede forudsættes, at der sker en forlægning af den  

 eksisterende rute 18 uden om Brande.
 Herning Byråd har tilsvarende bemærkninger som Ringkøbing Amtsråd.  

 Tilsvarende gælder de øvrige byråd og kommunalbestyrelser i Ringkøbing Amt.
Vejle Amtsråd tiltræder lovforslaget under forudsætning af, at det ikke  

 får indflydelse på tidspunktet for anlæg af Diagonalvejen og en løsning på  

 trafikproblemerne i Nørre-Snede.
Amtsrådet anbefaler, at udbygning af rute 18  

 sker via Diagonalvejen set ud fra planlægningsmæssige, økonomiske og  

 landskabsmæssige synspunkter.
 Nørre-Snede Kommunalbestyrelse giver udtryk for stor utilfredshed over, at  

 den planlagte forlægning af rute 13 øst om Nørre-Snede inddrages i  

 planlægningen for rute 18 med frygt for en yderligere udskydelse på løsningen  

 af trafikproblemerne i Nørre-Snede by.
 Tørring-Uldum Kommunalbestyrelse anbefaler linieføringen via Diagonalvejen  

 og kan ikke anbefale Nørre-Snedelinien af hensyn til landbrugsmæssige og  

 naturmæssige interesser.
Jelling Byråd og Give Byråd anbefaler ligeledes linieføringen for rute 18  

 via Diagonalvejen.
Give Kommune frygter, at en linieføring omkring  

 Nørre-Snede vil forringe transportmulighederne for en række større  

 virksomheder ved den nuværende rute 18. Give Kommune mener endvidere, at  

 Billund Lufthavn bør inddrages i planerne for rute 18.
Det er ministeriets opfattelse, at Diagonalvejen med valg af  

 Nørre-Snedelinien fortsat vil kunne sikre virksomhederne i Brande og  

 Giveområdet hurtig forbindelse til motorvejssystemet, samt at de allerede  

 foretagne undersøgelser ikke er tilstrækkelige til valg mellem  

 Nørre-Snedelinien og linien via Diagonalvejen og langs den eksisterende rute  

 18, hvorfor supplerende undersøgelser må foretages.
Disse undersøgelser  

 indebærer ikke i sig selv en udsættelse af løsningen på Nørre-Snedes  

 trafikproblemer, idet undersøgelserne vil kunne afsluttes, før den nu  

 planlagte omfartsvej ved Nørre-Snede igangsættes.
 De øvrige kommunalbestyrelser og byråd i Vejle Amt har ingen bemærkninger  

 til lovforslaget.
 Miljøministeriet har ingen bemærkninger til lovforslaget, idet ministeriet  

 forudsætter, at der i forbindelse med projekteringsarbejdet foretages  

 miljøkonsekvensvurderinger.
 Landbrugsministeriet anbefaler de vejlinier, der følger de eksisterende  

 veje mest muligt og henstiller, at Jordbrugsdirektoratets  

 jordfordelingskontor inddrages i projekteringsarbejdet for så vidt angår valg  

 af linieføring.
 De samlede udgifter til planlægning og skitseprojektering skønnes at blive  

 15-20 mio. kr. (prisniveau 1. januar 1989). Herudover vil der kunne blive  

 tale om udgifter til eventuelle ejendomserhvervelser til sikring af den  

 senere gennemførelse af anlæggene.
