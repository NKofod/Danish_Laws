Cirkulæreskrivelse til samtlige statsamter, herunder  

 Københavns Overpræsidium, om udpegning af repræsentanter for uledsagede  

 mindreårige asylansøgere 1.  

 Indledning Ved lov nr. 60 af 29. januar 2003 bliver der pr. 1. april 2003 i  

 udlændingeloven indsat en ny bestemmelse   § 56 a.
Efter denne bestemmelse  

 skal  

 der udpeges en repræsentant for uledsagede unge under 18 år, der indgiver  

 ansøgning om asyl i Danmark, medmindre ganske særlige grunde taler derimod.
 Formålet med denne repræsentantordning er at sikre, at alle  

 uledsagede mindreårige asylansøgere får udpeget en fast personlig støtte  

 hurtigst muligt efter deres ankomst til Danmark.
Repræsentantens rettigheder og pligter i forhold til barnet  

 svarer til en forældremyndighedsindehavers.
Repræsentanten skal således ikke  

 kun varetage barnets interesser i relation til spørgsmålet om  

 opholdstilladelse  

 i Danmark, men skal også drage omsorg for barnet og træffe afgørelse om dets  

 personlige forhold.
 Efter forarbejderne til loven om repræsentantordningen skal der  

 endvidere udpeges en midlertidig forældremyndighedsindehaver, når en  

 uledsaget  

 mindreårig asylansøger får opholdstilladelse i Danmark.
 Den nye ordning med udpegning af repræsentanter og midlertidige  

 forældremyndighedsindehavere gælder ikke for børn, der inden den 1. april  

 2003  

 er meddelt opholdstilladelse eller er registreret som asylansøgere efter  

 udlændingelovens § 48 e, stk. 1.
 Den nye ordning er beskrevet nedenfor i pkt. 2, mens udpegning  

 af midlertidige forældremyndighedsindehavere for andre flygtningebørn er  

 beskrevet i pkt. 3.
 I anledning af de nye regler har Civilretsdirektoratet udstedt  

 bekendtgørelse af 20. marts 2003 om behandling af sager om repræsentanter for  

 uledsagede min~dreårige asylansøgere   repræsentantbekendtgørelsen   der  

 træder  

 i kraft den 1. april 2003.
 Denne skrivelse er udarbejdet i samarbejde med Ministeriet for  

 Flygtninge, Indvandrere og Integration, Udlændingestyrelsen, Dansk Røde Kors  

 og  

 Statsamtet Frederiksborg.
2.  

 Mindreårige asylansøgere der er omfattet af den nye ordning 2.1.  

 Udpegning af repræsentanter Når Udlændingestyrelsen konstaterer, at en asylansøger er under  

 18 år, og at asylansøgeren ikke er ledsaget af sine forældre eller andre  

 voksne, der reelt er trådt i forældrenes sted, anmoder styrelsen statsamtet  

 om  

 at udpege en repræsentant for barnet.
Det er Udlændingestyrelsen, der afgør, om en asylansøger er  

 uledsaget og mindreårig.
Styrelsens afgørelse herom kan påklages til  

 Integrationsministeriet.
 Udlændingestyrelsen sender anmodningen til statsamtet på det  

 sted, hvor barnet opholder sig på anmodningstidspunktet.
Uledsagede mindreårige asylansøgere bliver for tiden som  

 udgangspunkt indlogeret på Dansk Røde Kors Center Gribskov,  

 Gantekrogsvej 9,  

 Mårum, 3230 Græ~sted, der ligger i Statsamtet Frederiksborgs område.
De  

 fleste  

 sager om udpegning af en repræsentant vil derfor for tiden blive behandlet af  

 Statsamtet Frederiksborg.
Hvis der under behandlingen af en sag om udpegning  

 af  

 en repræsentant i et andet statsamt opstår tvivlsspørgsmål, skal direktoratet  

 foreslå, at statsamtet kontakter Statsamtet Frederiksborg.
 Samtidig med anmodningen om udpegning af en repræsentant anmoder  

 Udlændingestyrelsen en organisation, der er godkendt hertil af  

 integrationsministeren, om at indstille til statsamtet, hvem der skal udpeges  

 som repræsentant for barnet.
 Ved brev af 24. februar 2003 har integrationsministeren godkendt  

 Dansk Røde Kors til efter udlændingelovens § 56 a, stk. 1, at indstille  

 personer til hvervet som repræsentant for uledsagede mindreårige  

 asylansøgere.
Når der i det følgende henvises til en organisation, der er  

 godkendt til at indstille personer til hvervet som repræsentant for  

 uledsagede  

 mindreårige asylansøgere, nævnes derfor alene Dansk Røde Kors.
Hvis der  

 senere  

 godkendes andre organisationer efter udlændingelovens § 56 a, vil disse  

 organisationer have samme opgaver som Dansk Røde Kors i relation til  

 udpegning  

 af repræsentanter og midlertidige forældremyndighedsindehavere for uledsagede  

 mindreårige asylansøgere.
Inden Dansk Røde Kors indstiller en person som repræsentant for  

 et barn, sørger Dansk Røde Kors så vidt muligt for, at der afholdes en  

 samtale  

 med barnet om udpegningen af repræsentanten, hvis barnet er over 12 år.
Hvis  

 barnet er under 12 år, afholdes samtalen, såfremt barnets modenhed og sagens  

 omstændigheder tilsiger dette.
 Samtalen kan undlades, hvis den må antages at være til skade for  

 barnet eller uden nogen betydning for sagen.
 Den indstilling, som Dansk Røde Kors sender til statsamtet, skal  

 så vidt muligt indeholde følgende oplysninger:
 Navn, adresse og alder  

 på barnet.
 Barnets  

 udlændingenummer.
 Navn, adresse og  

 cpr-nummer på den indstillede repræsentant samt dennes sprogkundskaber og  

 arbejdsplads.
 Den indstillede  

 repræsentants eventuelle tilknytning til barnet.
 Almindelig  

 straffeattest, jf. pkt. 2.3.
 Børneattest , hvis  

 barnet er under 15 år, jf. pkt. 2.3.
 Oplysning om, hvorvidt  

 barnet har været hørt i anledning af indstillingen, samt i givet fald barnets  

 mening herom.
 Hvis barnet ikke er  

 blevet hørt, oplyses årsagen hertil.
 Samtykke fra den  

 indstillede repræsentant til at statsamtet indhenter almindelig straffeattest  

 og  børneattest , jf. pkt. 2.3., hvis disse ikke er vedlagt indstillingen.
 Samtykke fra den  

 indstillede repræsentant til at oplysningerne i disse attester videregives  

 til  

 statsamtet og Civilretsdirektoratet.
 Hvis andre end den  

 indstillede repræsentant har ønsket at blive udpeget som repræsentant for  

 barnet, bør der angives en nærmere begrundelse for indstillingen.
 Hvis en anden person end den, som Dansk Røde Kors har  

 indstillet, under statsamtets behandling af sagen anmoder om at blive udpeget  

 som repræsentant for barnet, indhenter statsamtet   med samtykke fra den  

 pågældende ansøger   eventuelle bemærkninger til anmodningen fra Dansk Røde  

 Kors.
 Under hensyn til, hvad der må anses for bedst for barnet,  

 udpeger statsamtet herefter en repræsentant for barnet.
Statsamtet skal normalt altid udpege en repræsentant, også  

 selvom barnet ikke ønsker dette.
Kun helt undtagelsesvist kan statsamtet  

 undlade at udpege en repræsentant.
 Statsamtet underretter barnet, repræsentanten, Dansk Røde Kors,  

 Udlændingestyrelsen og eventuelt andre involverede om, hvem der er udpeget  

 som  

 repræsentant.
 Af hensyn til barnet og behandlingen af asylansøgningen skal  

 sager om udpegning af repræsentanter behandles hurtigst muligt.
 Hvis Dansk Røde Kors fremsender alle de ovennævnte oplysninger  

 sammen med indstillingen, bør sagen normalt straks kunne afgøres på  

 skriftligt  

 grundlag.
 Opstår der under behandlingen af en sag om udpegning af en  

 repræsentant spørgsmål om, hvorvidt en asylansøger er uledsaget eller  

 mindreårig, forelægger statsamtet  

 sagen for Udlændingestyrelsen.
2.2.  

 Ændring og ophør af hvervet som repræsentant samt klageadgang Anmodning om ændring af en afgørelse om udpegning af en  

 repræsentant behandles af statsamtet på det sted, hvor barnet opholder sig.  

 Statsamtet kan efter udlændingelovens § 56 a, stk. 3, ændre afgørelsen, hvis  

 dette er bedst for barnet.
 I relation til ophør af hvervet som repræsentant henvises til  

 udlændingelovens § 56 a, stk. 6.
Hvis de involverede myndigheder og organisationer bliver bekendt  

 med, at en ophørsgrund er indtrådt, orienteres statsamtet herom.
Statsamtet  

 meddeler herefter repræsentanten, Udlændingestyrelsen, Dansk Røde Kors og  

 eventuelt andre involverede, at hvervet er ophørt.
 Dette gælder dog ikke, når hvervet ophører, fordi barnet fylder  

 18 år.
 Tvivlsspørgsmål om, hvorvidt hvervet er ophørt, kan forelægges  

 for statsamtet.
 Statsamtets afgørelse om udpegning af en repræsentant samt om  

 ændring og ophør af hvervet som repræsentant kan påklages til  

 Civilretsdirektoratet.
 2.3.  

 Straffeattester m.v.
Som nævnt i pkt. 2.1. bør der normalt fremlægges straffeattest  

 for den person, der indstilles til eller udpeges som repræsentant.
Det drejer  

 sig om:
1)  

 	  

    

 Den almindelige  

 straffeattest, jf. § 11 i bekendtgørelse nr. 218 af 27. marts 2001 om  

 behandling af personoplysninger i Det Centrale Kriminalregister.
Denne attest  

 kan den, der ønsker at blive udpeget som repræsentant, selv indhente.
Ellers  

 indhentes den af Dansk Røde Kors eller statsamtet med den pågældendes  

 samtykke.
2)  

 	  

    

 Den særlige  

  børneattest , hvis det pågældende barn er under 15 år, jf. § 36 i den  

 ovennævnte bekendtgørelse.
Denne attest kan først indhentes af Dansk Røde  

 Kors  

 eller statsamtet i forbindelse med, at en person indstilles til eller udpeges  

 som repræsentant for et bestemt barn.
Indhentelsen kræver samtykke fra den  

 pågældende.
 Det bemærkes, at samtykke til indhentelse af disse attester  

 bortfalder senest efter et års forløb.
 De straffeattester, der fremlægges, bør normalt være udstedt  

 inden for de seneste 6 måneder.
2.4.  

 Udpegning af midlertidig forældremyndighedsindehaver Når en uledsaget mindreårig asylansøger   der er omfattet af den  

 nye ordning   får meddelt opholdstilladelse i Danmark, skal der normalt altid  

 udpeges en midlertidig forældremyndighedsindehaver for barnet efter § 25 i  

 lov  

 om forældremyndighed og samvær.
 Efter denne bestemmelse kan statsamtet træffe afgørelse om  

 midlertidig forældremyndighed, hvis den ene eller begge indehavere af  

 forældremyndigheden er forhindret i at træffe bestemmelser om barnets  

 personlige forhold.
Forældremyndigheden betegnes i disse situationer som  

  midlertidig . Dette betyder ikke, at forældremyndigheden kun vil gælde i en  

 kortere periode.
Tværtimod vil forældremyndigheden ofte vare ved, indtil  

 barnet  

 fylder 18 år, medmindre forældremyndighedsindehaveren inden da indrejser i  

 Danmark eller på anden måde bliver i stand til at udøve forældremyndigheden  

 over barnet.
 Anmodning fra Udlændingestyrelsen om udpegning af en midlertidig  

 forældremyndighedsindehaver for en uledsaget mindreårig asylansøger, der har  

 fået opholdstilladelse i Danmark, sendes til statsamtet på det sted, hvor  

 barnet opholder sig, jf. § 20, stk. 1, i bekendtgørelse nr. 874 af 24.  

 oktober  

 2002 om forældremyndighed og samvær m.v.   forældremyndighedsbekendtgørelsen.
 Samtidig anmoder Udlændingestyrelsen Dansk Røde Kors om at  

 indstille til statsamtet, hvem der skal udpeges som midlertidig  

 forældremyndighedsindehaver for barnet.
 Med hensyn til behandlingen af disse sager   herunder høring af  

 barnet, hvilke oplysninger der bør fremsendes til statsamtet m.v.   henvises  

 til pkt. 2.1.
 Det bemærkes, at ny samtale med barnet efter omstændighederne  

 kan undlades, hvis der for nylig har været afholdt en samtale med barnet i  

 forbindelse med udpegningen af en repræsentant for barnet.
 Beslutningen om, hvem der skal udpeges som midlertidig  

 forældremyndighedsindehaver, træffes på grundlag af en samlet vurdering af de  

 foreliggende oplysninger om barnet og under hensyn til, hvad der må anses for  

 bedst for barnet.
 Den person, der har været udpeget som repræsentant for barnet,  

 bør som udgangspunkt fortsætte som midlertidig forældremyndighedsindehaver,  

 således at der sikres kontinuitet i barnets tilværelse i størst muligt  

 omfang.
 Det bemærkes, at der normalt også skal udpeges en midlertidig  

 forældremyndighedsindehaver, selvom der undtagelsesvist ikke har været  

 udpeget  

 en repræsentant for barnet.
Midlertidige forældremyndighedsafgørelser er nærmere beskrevet i  

 Skarrildhus-beretningen 1999, pkt.
C.1.
2.5.  

 Ændring og ophør af midlertidig forældremyndighedsindehaver En afgørelse om midlertidig forældremyndighed kan efter § 27 i  

 lov om forældremyndighed og samvær ændres, hvis det er bedst for barnet.
 Hvis der opstår behov for ændring af statsamtets afgørelse om  

 udpegning af en midlertidig forældremyndighedsindehaver for barnet, indgives  

 anmodning herom til statsamtet på det sted, hvor barnet bor, jf. § 20, stk.  

 1,  

 i forældremyndighedsbekendtgørelsen.
 Efter lovens § 25 bortfalder midlertidig forældremyndighed  

 automatisk, når indehaveren af forældremyndigheden over barnet ikke længere  

 er  

 forhindret i at træffe bestemmelser om barnets personlige forhold, f.eks.  

 fordi  

 forældremyndighedsindehaveren indrejser i Danmark eller på anden måde bliver  

 i  

 stand til at udøve forældremyndigheden over barnet.
 Derudover bortfalder midlertidig forældremyndighed, når barnet  

 fylder 18 år eller indgår ægteskab.
 Midlertidig forældremyndighed bortfalder således ikke, hvis  

 f.eks. et nært familiemedlem til barnet indrejser i Danmark, medmindre den  

 pågældende har forældremyndigheden over barnet.
3.  

 Udpegning af midlertidig forældremyndighedsindehaver for børn der ikke er  

 omfattet af den nye ordning Som nævnt i pkt. 1 gælder den nye ordning om udpegning af  

 repræsentanter og midlertidige forældremyndighedsindehavere ikke for børn,  

 der  

 inden den 1. april 2003 er meddelt opholdstilladelse eller er registreret som  

 asylansøgere efter udlændingelovens § 48 e, stk. 1.
 Efter forarbejderne til loven skal der som hidtil kun udpeges en  

 midlertidig forældremyndighedsindehaver for disse mindreårige udlændinge, når  

 der konkret findes anledning hertil.
 En eventuel anmodning om udpegning af en midlertidig  

 forældremyndighedsindehaver i disse situationer indgives til statsamtet på  

 det  

 sted, hvor barnet bor, jf. § 20, stk. 1, i forældremyndighedsbekendtgørelsen.
* Følgende bilag vedlægges:
 Lov nr. 60 af 29.  

 januar 2003 om ændring af udlændingeloven og integrationsloven (Behandling af  

 sager vedrørende uledsagede mindreårige asylansøgere).
 Bekendtgørelse af 20.  

 marts 2003 om behandling af sager om repræsentanter for uledsagede  

 mindreårige  

 asylansøgere.
Særtryk af repræsentantbekendtgørelsen og af bemærkningerne til  

 loven (lovforslag nr.
L 23 af 2. oktober 2002) fremsendes senere.
