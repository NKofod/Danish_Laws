Skriftlig fremsættelse (5. november 2003) Trafikministeren  

  

 (Flemming Hansen) :
 Herved tillader jeg mig for Folketinget at fremsætte:
 Forslag til lov om  

 BaneDanmark.
(Lovforslag nr.
L 47).
 Regeringen besluttede i marts 2002 som led i udmøntningen af  

 regeringsgrundlaget at igangsætte et strategiarbejde for en fortsat  

 liberalisering af jernbaneområdet omfattende liberaliseringen af togdriften  

 og  

 institutionelle tilpasninger til fortsatte udbud og effektiviseringer.
Som led heri har regeringen derfor ændret  

 organisationsstrukturen på jernbaneområdet.
I den nye organisationsstruktur  

 vil  

 BaneDanmark ( tidligere Banestyrelsen) entydigt blive placeret på  

 producentsiden i fremtidens jernbanesektor.
Der lægges derfor med  

 lovforslaget  

 op til en ændring af Banestyrelsens organisering, således at tilpasningen til  

 produktionsvirksomhed understøttes ved indsættelsen af en bestyrelse,  

 samtidig  

 med at Banestyrelsen fortsat vil være en statsvirksomhed.
I forbindelse  

 hermed  

 skifter Banestyrelsen navn til BaneDanmark.
Lovforslaget indebærer, at der lægges op til en styrkelse af  

 ledelsesstrukturerne i BaneDanmark gennem indsættelse af en bestyrelse.
Der  

 vil  

 være tale om en statsvirksomhed, der er en del af den offentlige forvaltning  

 og  

 underlagt de gældende regler for statsvirksomheder, herunder de almindelige  

 normer med hensyn til ministerens overordnede ansvar og tilsynsforpligtelse i  

 forhold til en statslig styrelse.
En bestyrelse skønnes at være et velegnet instrument til  

 forbedring af ledelsesstrukturerne i BaneDanmark, der efter udskillelsen af  

 sine myndighedsopgaver og politisk orienterede planlægningsopgaver til  

 Trafikstyrelsen  

 for Jernbane og Færger har fået karakter af en ren produktionsvirksomhed i  

 forhold til jernbanenettet.
Det skønnes derfor hensigtsmæssigt at tilnærme  

 organiseringen af BaneDanmark til den organisering, der kendetegner  

 tilsvarende  

 private virksomheder.
Baggrunden for, at BaneDanmark fortsat skal være en  

 statsvirksomhed er at BaneDanmark forvalter en infrastruktur med  

 samfundsmæssig  

 stor betydning.
Hertil kommer, at jernbaneinfrastrukturen har karakter af et  

 naturligt monopol og primært finansieres over finansloven og således ikke  

 virker på et marked karakteriseret af fri konkurrence og prisdannelse.
 I en overgangsperiode forud for etableringen af BaneDanmark  

 som en statsvirksomhed med en bestyrelse er det hensigten, at der indsættes  

 en  

 bestyrelse, der alene har rådgivende karakter.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale forslaget til Tingets hurtige og  

 velvillige behandling.
