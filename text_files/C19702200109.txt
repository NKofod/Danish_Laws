(De private lærerseminarier, børnehave-  

 og fritidspædagogseminarierne samt husholdningsseminarierne) I henhold til § 1, stk. 1, jfr. stk. 2 og § 3, stk. 1, i lov nr. 348 af  

 18. juni 1969 om statsstøtte til visse private seminarier som ændret ved lov  

 nr. 598 af 19. december 1969 fastsætter man herved nedenstående bestemmelser  

 for de af loven omfattede private seminarier, herunder de til seminarierne  

 knyttede kursus til højere forberedelseseksamen og private øvelsesskoler, der  

 opnår støtte efter reglerne i seminariestøtteloven.
I.
Dispositionsbeføjelser .
 § 1 . Det påhviler seminariets bestyrelse at sørge for, at seminariet  

 administreres i overensstemmelse med det for det enkelte finansår godkendte  

 budget og gældende regler, herunder bestemmelserne i seminariets vedtægter.  

 Rektor disponerer over seminariets driftsmidler inden for de herved fastlagte  

 rammer og efter eventuelle af bestyrelsen meddelte nærmere retningslinier.
II.
Udarbejdelse af driftsbudget.
§ 2 . Seminarierne indsender hvert år efter forudgående indkaldelse til  

 undervisningsministeriet, direktoratet for folkeskolen og seminarierne,  

 forslag til driftsbudget for det kommende finansår.
Budgetforslag udarbejdes  

 i overensstemmelse med den for statsinstitutioner gældende standardkontoplan.
 Stk. 2 . Der vil ved begyndelsen af hvert finansår tilgå seminarierne  

 meddelelse om, hvilke driftsbevillinger der er stillet til rådighed for  

 finansåret, og det påhviler herefter seminarierne at disponere således, at  

 forbruget i hele finansåret kan dækkes inden for disse bevillinger.
 Stk. 3 . Overskridelse af bevillingerne må ikke finde sted, jfr.  

 finansministeriets cirkulære af 11. juni 1965 om udarbejdelse af bidrag til  

 finanslovsforslagets §§ 8-23 efter indførelse af rammebevillingsordningen.
 Stk. 4 . Med hensyn til forøgelse af antallet af stillinger til lærere og  

 administrativt personale henvises til finansministeriets cirkulære af 31.  

 oktober 1968 om oprettelse og nedlæggelse af stillinger m.v. og om  

 finansministeriets stillingskontrol.
 Stk. 5 . Uden ministeriets forudgående tilslutning er et seminarium ikke  

 beføjet til at indgå aftaler eller i det hele påtage sig forpligtelser,  

 såfremt opfyldelse af sådanne aftaler eller forpligtelser kun kan ske ved  

 forbrug af bevillinger, der forudsættes stillet til rådighed for formålet i  

 et følgende finansår.
III.
Udbetaling af midler til dækning af driftsudgifter m.v .
§ 3 . De kontante midler, der er nødvendige til seminariernes drift,  

 stilles løbende til rådighed af ministeriet.
Anmodninger om forskudsbeløb  

 underskrevet af seminariets rektor indsendes indtil videre til ministeriets  

 tilskudsforvaltning (senere efter nærmere meddelelse herom ministeriets  

 bogholderi).
IV.
Regnskabsaflæggelse .
 § 4 . Seminarierne aflægger regnskab over for ministeriet i  

 overensstemmelse med de for statsinstitutioner gældende regler, jfr. lov nr.  

 77 af 31. marts 1926 om statens regnskabsvæsen og revision, således som denne  

 er ændret ved lov nr. 129 af 7. maj 1937, lov nr. 486 af 28. november 1942 og  

 lov nr. 333 af 18. juni 1969, samt finansministeriets almindelige instruks  

 med vejledning af 22. maj 1931 angående statsforvaltningens  

 regnskabsaflæggelse.
 Stk. 2 . Regnskaberne indsendes til ministeriets bogholderi på den  

 autoriserede regnskabsoversigt, der er udarbejdet i overensstemmelse med den  

 standardkontoplan, der gælder for statsinstitutioner, således at udgifter og  

 indtægter, der vedrører kursus til højere forberedelseseksamen og private  

 øvelsesskoler, opføres på særlige regnskabsoversigter for henholdsvis kursus  

 og skole.
 Stk. 3 . Der skal til enhver tid foreligge en ajourført fortegnelse over  

 det inventar og udstyr, der er stillet til rådighed af staten.
§ 5 . De månedlige regnskabsoversigter, der skal indeholde oplysninger om  

 de givne bevillinger under hver konto, og som skal udvise såvel bevægelserne  

 i den forløbne måned på de forskellige konti som de samlede bevægelser i den  

 forløbne del af finansåret, indsendes med bilag senest den 10. i den følgende  

 måned.
Regnskabsoversigterne skal være underskrevet af seminariets rektor.
§ 6 . Som supplement til regnskabsoversigten for marts måned skal der  

 inden den 25. maj indsendes en afsluttende regnskabsoversigt for det  

 forudgående finansår (første gang - 1971 for finansåret 1970-71),  

 indeholdende de posteringer, der er foretaget i supplementsperioden, samt  

 saldoen på de forskellige konti.
Denne regnskabsoversigt, der skal være  

 underskrevet såvel af seminariets beslutningsdygtige bestyrelse som af  

 seminariets rektor, skal afsluttes med en specificeret status.
V.
Kassebetjentordning .
§ 7 . I henhold til § 27, stk. 1, i regnskabs- og revisionsloven af 31.  

 marts 1926 etableres der en kassebetjentordning, der optages i  

 finansministeriets bekendtgørelse om kasseeftersyn, sikkerhedsstillelse m.v.  

 vedrørende statens kassebetjente.
Til kassebetjent udpeges seminariets  

 rektor.
Undervisningsministeriet kan dog efter omstændighederne tillade, at  

 en anden udpeges til kassebetjent.
VI.
Revision .
 § 8 . Seminariernes regnskaber revideres af finansministeriets 3.  

 revisionsdepartement i overensstemmelse med de regler, der gælder for  

 statsinstitutioner.
VII.
Kontoringsvejledning til budget og regnskab .
 § 9.  Til vejledning ved posteringen af driftsudgifter  

 og driftsindtægter på budget og regnskab skal i tilslutning til nogle af de  

 anvendte standardkonti anføres følgende eksempler:
 Driftsudgifter .
 02. Lønninger til ikke-tjenestemænd.
 Lønninger, tillæg, overtimebetaling, feriegodtgørelse, vederlag m.v. til  

 det ved seminarierne ansatte personale samt bidrag til pensionskasser, ATP og  

 dagpengefond.
 (Lønninger til rengøringspersonale, der er antaget af seminariet, posteres  

 således under denne konto, medens betaling af abonnement hos et  

 rengøringsselskab posteres under konto 24. Fremmede tjenesteydelser).
 06. Forskellige vederlag.
 Vederlag til øvelsesskolelærere for praktiktimer, skolelæger samt  

 foredragsholdere i forbindelse med almenkulturelle foredrag uden for  

 undervisningen.
 21. Kontorholdsudgifter.
 Udgifter til kontorartikler, papir og tryksager, porto, telefon, telegraf,  

 aviser, tidsskrifter og bøger til kontoret, vedligeholdelse af  

 kontormaskiner, flytning og installation af telefoner.
 24. Fremmede tjenesteydelser.
 Udgifter til abonnement på rengøring og multidataleje.
 33. Driftsudgifter for bygninger.
 Udgifter til opvarmning, belysning og kraft (for så vidt angår egne  

 bygninger) samt rengøringsmidler o.lign.
 35. Lejeudgifter.
 Udgifter til husleje, leje af arealer samt opvarmning, belysning og kraft  

 for lejede lokaler.
 52. Materialer til undervisning.
 Udgifter til forbrugsmaterialer ved undervisning og eksamen samt bøger til  

 elever ved kursus til højere forberedelseseksamen og i øvelsesskoler, jfr.  

 dog § 10, stk. 2.
 53. Inventar og samlinger.
 Udgifter til inventar, samlinger, bibliotek, klassesæt samt  

 kontormaskiner.
 59. Diverse driftsudgifter.
 Udgifter til ekskursioner, lejrskoler, befordring i forbindelse med  

 praktik, svømmeundervisning samt møder og lignende.
 Indtægter.
 93. Opholdsafgifter m.v.
 Varmebidrag for tjenesteboliger, indtægter ved salg af brugte  

 undervisningsmidler samt erstatning for udleverede bøger.
VIII.
Ikrafttrædelsesbestemmelser m.v .
 § 10 . Bestemmelserne i nærværende cirkulære har virkning fra 1. april  

 1970. Tilskud i medfør af de tidligere tilskudsregler skal ikke medtages i  

 driftsregnskaberne og regnskabsoversigterne for tiden efter 1. april 1970,  

 selv om de er eller bliver anvist efter dette tidspunkt, men optages på et  

 særligt regnskab.
 Stk. 2 . Udgifter til bøger til elever ved henholdsvis kursus til højere  

 forberedelseseksamen og i øvelsesskoler afholdes for så vidt angår finansåret  

 1970-71 af konto 59. Diverse driftsudgifter, respektive konto 53. Inventar og  

 samlinger.
Undervisningsministeriet, direktoratet for folkeskolen og seminarierne, den 20. april 1970.
 P.D.V.
E.
Paludan-Muller.
