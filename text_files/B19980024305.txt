(Kompetencebekendtgørelsen) I medfør af § 20 i lov om gymnasiet m.v., jf. lovbekendtgørelse nr. 63 af  

 23. januar 1997, og § 31 i lov om kursus til højere forberedelseseksamen og  

 om studieforberedende enkeltfagsundervisning for voksne m.v., jf.  

 lovbekendtgørelse nr. 64 af 23. januar 1997, fastsættes:
 § 1.  En lærer i gymnasiet, på studenterkursus og ved  

 kursus til højere forberedelseseksamen skal have undervisningskompetence, jf.  

 § 2, i de(t) fag, hvori læreren underviser.
 § 2.  Tildeling af undervisningskompetence i et fag i  

 gymnasiet og ved kursus til højere forberedelseseksamen er betinget af, at  

 læreren opfylder kravene til faglig og pædagogisk kompetence i faget.
 Stk. 2.  Faglig kompetence forudsætter kundskaber og  

 færdigheder i dansk sprog samt et fagligt niveau, der sikrer, at undervisning  

 i et fag kan varetages efter gymnasie- og hf-bekendtgørelserne.
 Stk. 3.  Pædagogisk kompetence tildeles efter reglerne i  

 Pædagogikumbekendtgørelsen.
 § 3.  Faglig kompetence i et fag inden for  

 gymnasiets/hf's fagrække har personer, der ved et universitet eller  

 universitetscenter har bestået kandidateksamen, inkl. speciale eller  

 afhandling på tilsvarende niveau, i det pågældende fag, jf. dog stk. 2 og 3.  

 Den faglige kompetence er betinget af, at eksamen i faget som minimum  

 opfylder de forudsætninger, der fremgår af bilaget til denne bekendtgørelse.
 Stk. 2.  Hvor der er tale om sideordnede fag i en 2-fags  

 kombinationsuddannelse, er faglig kompetence betinget af, at begge fag er  

 gymnasie- eller hf-fag.
Stk 3.  Faglig kompetence i faget billedkunst har  

 endvidere personer med afsluttende eksamen fra Skolen for Kunstformidling  

 (tidligere Kunstpædagogisk Skole) ved Det Kgl.
Danske Kunstakademi.
 § 4.  Kandidater, der ud over at opfylde betingelserne  

 i § 3 har bestået eet eller flere gymnasie-/hf-fag, som i henhold til  

 studieordningsbestemmelser har en varighed på samlet 1 1/2 årsværk, eller har  

 bestået fag fra et andet hovedområde, der efter Undervisningsministeriets  

 godkendelse er blevet forlænget til 2 årsværk, har tillige faglig kompetence  

 i dette/disse fag, hvis forudsætningerne i bilaget er opfyldt, jf. dog stk.  

 2-5.
Stk. 2.  Kandidater, der har bestået et fag efter stk.  

 1, som led i en uddannelse, der afsluttes efter den 1. september 1998, skal  

 gennemføre faglig supplering op til 2 årsværk, henholdsvis 2 1/2 årsværk, før  

 påbegyndelsen af praktisk pædagogikum.
Tilsvarende gælder for kandidater, der  

 som supplement til en færdig uddannelse efter den 1. september 1998 har  

 bestået et fag efter stk. 1.
 Stk. 3.  Kandidater, der efter den 1. september 1998 har  

 afsluttet en 2-fagsuddannelse i to af fagene matematik, fysik eller kemi,  

 hvor det ene fag opfylder betingelserne i § 3, stk. 1, og det andet fag har  

 en samlet varighed på 1 1/2 årsværk, kan i stedet for at supplere i det andet  

 fag vælge at supplere i det tredje fag, hvorved opnås faglig kompetence i  

 naturfag.
Stk. 4.  Kandidater, der efter den 1. september 1998 har  

 bestået en 2-fags kombinationsuddannelse, jf. § 3, stk. 2, skal supplere i  

 det af de to fag, hvori der ikke er skrevet specialeafhandling, når begge fag  

 ligger inden for samme hovedområde.
Når fagene ligger inden for hvert sit  

 hovedområde, skal der suppleres i det fag, der ligger uden for  

 basisuddannelsens hovedområde.
Hvis kombinationsuddannelsen består af 2 af  

 fagene matematik, fysik og kemi, kan kandidaten vælge at supplere i det  

 tredje fag, hvorved opnås faglig kompetence i naturfag.
Stk. 5.  Den faglige supplering skal bestå af  

 gymnasie-/hf-relevante discipliner.
Gennemføres suppleringen helt eller  

 delvist ved et universitet i udlandet, forudsættes det, at et dansk  

 universitet/universitetscenter har godkendt de i udlandet gennemførte  

 uddannelseselementer som meritgivende efter Suppleringsbekendtgørelsen.
 § 5.  Undervisningsministeriet kan tildele andre  

 kandidater fra universiteter og andre højere uddannelsesinstitutioner under  

 ministeriet faglig kompetence i eet eller flere fag, selv om deres uddannelse  

 ikke sigter direkte mod undervisningskompetence i gymnasiet og ved kursus til  

 højere forberedelseseksamen.
 Stk. 2.  For disse kandidater er tildeling af faglig  

 kompetence betinget af, at de, enten gennem kandidatuddannelsen eller gennem  

 supplerende prøver ved et universitet eller universitetscenter eller på anden  

 måde, har opnået kvalifikationer, der sidestiller uddannelsen med en  

 kandidateksamen, jf. § 3, stk. 1.
 Stk. 3.  Ansøgning om faglig kompetence, jf. stk. 1 og  

 2, bilagt eksamensbeviser m.v. indsendes til ministeriet.
 Stk. 4.  Ministeriet kan, evt. efter indhentet  

 ækvivalensvurdering hos studienævnet for det pågældende fag ved et  

 universitet eller universitetscenter, tildele faglig kompetence umiddelbart.  

 I andre tilfælde fastsætter ministeriet omfang og indhold af den nødvendige  

 faglige supplering.
 § 6.  Undervisningsministeriet kan efter ansøgning  

 tildele personer med en udenlandsk kandidateksamen faglig kompetence.
 Stk. 2.  Ministeriet kan, evt. på grundlag af en  

 ækvivalensvurdering, jf. § 5, stk. 4, tildele faglig kompetence umiddelbart.  

 I andre tilfælde fastsætter ministeriet omfang og indhold af den nødvendige  

 faglige supplering.
Stk. 3.  Kandidater med en udenlandsk eksamen, der ikke  

 umiddelbart kan tildeles faglig kompetence, men som er omfattet af EU-retten,  

 herunder EØS-aftalen kan vælge mellem § 7.  Faglig kompetence i et fag omfatter normalt alle  

 det pågældende fags niveauer i gymnasiet og ved kursus til højere  

 forberedelseseksamen, men ministeriet kan i særlige tilfælde meddele en  

 kompetence, der er begrænset til nærmere definerede niveauer.
 § 8.  Undervisningsministeriet kan dispensere fra  

 bekendtgørelsens regler, hvor der foreligger usædvanlige forhold.
 § 9.  Bekendtgørelsen træder i kraft den 1. maj 1998.
Stk. 2.  Samtidig ophæves bekendtgørelse nr. 3 af 3.  

 januar 1994 om undervisningskompetence som betingelse for ansættelse i  

 gymnasiet og ved kursus til højere forberedelseseksamen.
Om fortsat adgang  

 til at ansætte og aflønne som adjunkt på prøve henvises til § 28, stk. 1 og  

 2, i Pædagogikumbekendtgørelsen.
Undervisningsministeriet, den 22. april  

 1998 Margrethe Vestager / John Bernth Bilag Kompetencebekendtgørelsen Faglige forudsætninger for tildeling af faglig kompetence til  

 undervisning i gymnasiet og ved kursus til højere forberedelseseksamen Indhold:
A.
Generelle forudsætninger B.
Faglige forudsætninger i gymnasie-/hf-fag, der findes som  

 kandidat-/bifags-/sidefagsuddannelse 1. Billedkunst 2. Biologi 3. Dansk 4. Datalogi 5. Design 6. Dramatik 7. Engelsk 8. Erhvervsøkonomi 9. Film- og tv 10. Filosofi 11. Fransk 12. Fysik 13. Geografi 14. Græsk 15. Historie 16. Idræt 17. Italiensk 18. Japansk 19. Kemi 20. Latin 21. Matematik 22. Musik 23. Oldtidskundskab 24. Psykologi 25. Religion 26. Russisk 27. Samfundsfag 28. Spansk 29. Tysk C.
Faglige forudsætninger i gymnasie-/hf-fag, der ikke findes som  

 kandidat-/bifags-/sidefagsuddannelse 30. Fysik-kemi 31. Naturfag 32. Teknikfag A.
Generelle forudsætninger I henhold til gymnasie- og hf-lovene tildeler Undervisningsministeriet  

 undervisningskompetence til lærere på grundlag af en kandidateksamen eller  

 tilsvarende højere uddannelse (faglig kompetence) samt bestået pædagogikum  

 (pædagogisk kompetence).
En kandidateksamen retter sig mod en bred vifte af beskæftigelsesområder -  

 også ved siden af den gymnasiale sektor.
Derfor vil, som følge af den  

 studerendes valg under studiet, ikke alle eksaminer have et  

 gymnasie-/hf-relevant indhold.
Nogle eksaminer giver af samme grund ikke  

 umiddelbart den nødvendige faglige kompetence.
 Forudsætningerne angiver det minimum af faglig kompetence, som ministeriet  

 har fastsat som nødvendigt, for at en kandidat kan optages på pædagogikum.  

 Forudsætningerne kan dog ikke i sig selv anses som et tilstrækkeligt  

 grundlag, men skal ses i sammenhæng med det akademiske niveau, som den  

 pågældende har opnået gennem kandidatstudiet som helhed.
Opnåelse af faglig kompetence er i ethvert fag betinget af, at uddannelsen  

 i sine enkeltdele og samlet har haft en sådan faglig og metodisk bredde og  

 dybde, at kandidaten, for så vidt angår det faglige, er i stand til at  

 gennemføre undervisning, der i alle aspekter dækker kravene i gymnasie- og  

 hf-bekendtgørelserne.
Kandidaten skal altså - beherske fagets kerneområder, grundlæggende teorier, terminologi og  

 arbejdsmetoder, - have overblik over og indsigt i fagets discipliner og  

 anvendelsesområder, - være fortrolig med fagets hjælpemidler, - kunne vurdere faglige fremstillinger, herunder læremidler, - kunne formulere og bearbejde fagets problemstillinger med henblik på  

 formidling såvel skriftligt som mundtligt og - kunne tilegne sig nyt stof/nye emneområder efter behov og i takt med  

 fagets udvikling.
B.
Faglige forudsætninger i gymnasie-/hf-fag, der findes som  

 kandidat-/bifags-/sidefagsuddannelse 1. Billedkunst 1.1. Det faglige indhold.
 Kandidaten skal have praktiske erfaringer og teoretisk viden inden for de  

 tre faglige kategorier:
- billeder i flade (fx tegning, maleri, tryk og foto) - billeder i rum (3-dimensional form) - billeder i tid (fx video, lyd/dias).
 1.2. Fagets praktiske arbejde.
Kandidaten skal have gennemført universitetskurset i praktisk  

 billedkunstnerisk arbejde eller afsluttet eksamen fra Skolen for  

 Kunstformidling og skal gennem studiet have opnået et bredt kendskab til  

 billedkunstneriske processer.
Kandidaten skal have en sikker viden om fagets  

 praktiske metoder og om anvendelse af udstyr, værktøj og materialer.
 1.3. Fagets teoretiske metode.
Kandidaten skal have en solid viden om billedmæssige virkemidler og skal  

 med stor sikkerhed kunne foretage formelle analyser af billedkunstneriske  

 udtryk.
Kandidaten skal have teoretisk indsigt i de moderne massemediers  

 billedudtryk.
Kandidaten må beherske forskellige analysemetoder og må kunne  

 anvende analysemetoderne med en viden om de forskellige metoders  

 anvendelighed over for forskellige billedudtryk.
 1.4. Fagets historiske dimension.
Kandidaten skal besidde en solid kunsthistorisk viden, der omfatter  

 samtidskunst og kunst fra tidligere perioder.
Kandidaten skal desuden have  

 viden om kunst fra andre kulturer.
Kandidaten skal have faglig baggrund for  

 at formidle billedkunsten i lyset af kulturelle og samfundsmæssige  

 forudsætninger.
2. Biologi 2.1. Fagets discipliner og metodik.
Kandidaten må have et ajourført dybtgående kendskab til biologiens  

 grundlæggende eksperimentelle og teoretiske discipliner på et videnskabeligt  

 grundlag.
Der forudsættes en sådan bredde i uddannelsen, at kandidaten dels  

 behersker fagets generelle teorier og metoder, dels har et godt overblik over  

 fagets mange discipliner og anvendelsesområder.
Kandidaten skal kunne vurdere  

 biologiens muligheder og konsekvenser for natur, samfund og individ samt  

 kunne formulere og bearbejde biologiske problemstillinger med henblik på  

 formidling.
Kandidaten må have et tilstrækkeligt fagligt grundlag til at  

 kunne udnytte de mange emnemuligheder optimalt og være i stand til at  

 sammensætte egnet litteratur og andet materiale til at belyse en given  

 biologisk problemstilling.
 2.2. Det faglige indhold.
 Kandidaten må i løbet af studiet være blevet solidt funderet i biologisk  

 naturvidenskabelig tankegang og metode og på videnskabeligt grundlag have  

 erhvervet et solidt kendskab til grundlæggende zoologi og botanik samt have  

 sikre kundskaber inden for følgende fagområder:
- økologi - fysiologi (herunder menneskets fysiologi) - celle- og vævsbiologi - biokemi og molekylærbiologi - mikrobiologi - genetik og evolutionsteori (herunder systematik/klassifikation).
 Disse fagområder skal være behandlet på normalt anerkendt universitært  

 fagligt niveau.
 2.3. Sidekvalifikationer.
 I tilknytning til de specifikt biologiske fagområder må kandidaten have  

 erhvervet de for biologistudiet nødvendige forkundskaber i de beslægtede  

 naturvidenskabelige fag fysik og kemi samt matematik.
 2.4. Eksperimentelt arbejde og feltbiologi.
Kandidaten skal have gennemført universitetskurset i biologiske  

 undervisningsforsøg og skal gennem studiet have opnået et bredt kendskab til  

 fagets eksperimentelle metoder, herunder kunne benytte laboratorieudstyr,  

 have viden om laboratoriesikkerhed samt kunne udarbejde en forskrift til  

 eleveksperimenter.
Kandidaten skal have gennemført feltbiologiske kurser og  

 skal gennem studiet have opnået et bredt kendskab til feltbiologiske metoder,  

 herunder kunne benytte feltudstyr samt kunne planlægge og afvikle  

 ekskursioner.
 2.5. Databehandling.
 Kandidaten skal have kendskab til biologisk statistik samt til anvendelse  

 af edb i forbindelse med biologisk databehandling.
3. Dansk 3.1. Det er en afgørende forudsætning, at kandidaten behersker dansk  

 skrift- og talesprogsnorm korrekt.
 3.2. Tekstanalyse.
Kandidaten må have sikker og metodisk reflekteret evne til at fortolke  

 danske litterære tekster i bred forstand.
Kandidaten må beherske både den  

 grundige fortolkning, der omfatter teksten fra detaljen til den  

 kompositoriske helhed, og må også være i stand til at danne sig en operativ  

 tekstfortolkning på begrænsede tidsvilkår.
 3.3. Dansk teksthistorie fra oldtiden til i dag.
 Kandidaten må have kendskab til væsentlige hovedværker og perioder i dansk  

 litteratur gennem hele det historiske forløb.
 3.4. Massekommunikation.
Kandidaten må have kendskab til hovedtræk af udviklingen i nyere  

 massekommunikation i Danmark og til væsentlige forskningssynspunkter og  

 analyseredskaber.
Især de sider af massekommunikationen, der har med sprog og  

 betydning at gøre, bør betones.
 3.5. Mundtlig og skriftlig fremstilling.
 Kandidaten må have kendskab til, hvorledes man underviser i mundtlig og  

 skriftlig fremstilling.
 3.6. Dansk sprog.
 Kandidaten må have kendskab til sprogets opbygning og historie i hovedtræk  

 og således være i stand til at undervise i skriftlig og mundtlig  

 kommunikation og tekstanalyse på sprogvidenskabelig baggrund.
 3.7. Norsk og svensk.
Kandidaten må have god færdighed i læsningen af nyere norske og svenske  

 tekster.
Dertil en orientering i sproghistorie og litteraturhistorie.
4. Datalogi 4.1. Kandidaten skal have et omfattende praktisk kendskab til arbejde med  

 datalogiske projekter.
 4.2. Det faglige indhold.
 Kandidaten må i løbet af studiet have erhvervet solidt kendskab til de  

 nævnte discipliner inden for de 7 anførte hovedområder:
4.2.1. Programmering og programmeringssprog - omfattende praktisk programmeringserfaring - forskellige programmeringsparadigmer og eksempler på tilhørende  

 programmeringssprog.
4.2.2. Algoritmer, kompleksitetsteori og beregnelighed - fundamentale algoritmer og datastrukturer - tids- og pladskompleksitet samt metoder til analyse heraf - klassifikation af problemer efter ressourcekrav, herunder NP og  

 NP-fuldstændighed - algoritmisk uløselige problemer.
4.2.3. Maskinarkitektur og operativsystemer - datamaskiners opbygning og virkemåde - lagermedier og procesenheder - virtuelle maskiner, ressourceorganisation og proceskommunikation.
4.2.4. Oversættelse og fortolkning - formelle sprog, grammatikker og automater - praktisk kendskab til oversættelse og fortolkning, herunder  

 syntaksanalyse, semantisk analyse og kodegenerering/simulering.
4.2.5. Semantik og logik - formel beskrivelse af semantik og programmeringssprog - specifikation og verifikation af programmer og datatyper.
4.2.6. Distribuerede systemer - datamaskinenetværk - protokoller og fordelte algoritmer.
4.2.7. Systemarbejde - metoder og teknikker til design og udvikling af edb-systemer.
5. Design 5.1. Det faglige indhold.
 Kandidaten skal have solide faglige forudsætninger i og kunne arbejde  

 teoretisk og praktisk med fagets 4 områder:
- industrielle produkter - grafisk kommunikation - håndværksbaserede produkter - arkitektur og byplanlægning.
 5.2. Fagets praktiske arbejde.
 Kandidaten skal have sikker viden om metoder, der indgår i  

 designprocesser, herunder om metoder til opmåling, afbildningsmetoder (bl.a.  

 skitsering og arbejdstegning) og metoder til modelfremstilling i to og tre  

 dimensioner.
 5.3. Fagets teoretiske metode.
 Kandidaten skal beherske fagets analysemetoder og kunne foretage  

 beskrivelser, analyser og vurderinger af design ud fra et funktionsaspekt.  

 Kandidaten skal desuden i analysen kunne inddrage form, konstruktion,  

 ergonomi, æstetik og perception, materiale- og farvelære samt økonomiske,  

 teknologiske og produktions- og miljømæssige forhold.
 5.4. Fagets historiske dimension.
Kandidaten skal have sikker viden om de 4 fagområders historiske  

 udvikling.
Kandidatens viden skal omfatte teknologiske, kulturelle, æstetiske  

 og øvrige historiske forholds indflydelse på udformningen af redskaber og  

 omgivelser.
6. Dramatik 6.1. Teaterproduktionsanalyse.
Kandidaten må have sikker og metodisk reflekteret færdighed i at  

 planlægge, koordinere, beskrive og analysere en teaterproduktionsproces i  

 bred forstand.
Kandidaten skal kunne kombinere problemformulering med  

 praktisk teaterproduktion og produktionsanalyse.
 6.2. Teatrets historie.
 Kandidaten må have en generel viden om teatrets historie og teaterteori og  

 skal inden for et afgrænset område kunne forholde sig såvel analyserende som  

 perspektiverende til stoffet.
 6.3. Dramapædagogik.
 Kandidaten må have kendskab til og konkrete, praktiske erfaringer med  

 centrale dramapædagogiske problemstillinger og skal kunne forholde sig  

 produktivt analyserende til konkrete dramapædagogiske processer.
 6.4. Dramaturgisk analyse.
 Kandidaten skal beherske forskellige analysemetoder over for  

 teaterforestillingen og således kunne foretage en dramaturgisk analyse af  

 udvalgte elementer i en konkret teaterforestilling.
7. Engelsk 7.1. Litteratur og kultur.
 7.1.1. Litteratur og litteraturhistorie.
Kandidaten må have et bredt og solidt kendskab til britisk-amerikansk  

 litteratur og litteraturhistorie (periode-, genre- og forfatterkendskab) fra  

 renæssancen og frem, heri indbefattet et indgående kendskab til og viden om  

 samtidens litteratur.
Kandidaten skal kunne analysere, fortolke og  

 perspektivere skønlitterære tekster.
 7.1.2. Historie og kulturhistorie.
 Kandidaten skal have en grundig omfattende viden om britisk og amerikansk  

 kultur, historie, geografi og samfundsforhold samt kendskab til forholdene i  

 andre engelsktalende lande.
 7.2. Sprogkundskab.
 7.2.1. Sproglig viden.
 Kandidaten skal have grundig og omfattende indsigt i og paratviden om det  

 engelske sprogs fonetik, leksis, morfologi, syntaks, semantik, stilistik og  

 pragmatik og skal ud fra sin viden kunne give sproglig vejledning på  

 systematisk grundlag.
 7.2.2. Sprogfærdighed.
 Kandidaten skal produktivt og receptivt beherske engelsk mundtligt og  

 skriftligt sikkert, præcist og nuanceret samt være sikker i oversættelse til  

 og fra dansk.
 7.3. Fagets håndbøger.
 Kandidaten skal have et godt kendskab til og fortrolighed med brugen af  

 fagets håndbøger og opslagsværker.
8. Erhvervsøkonomi 8.1. Det faglige indhold.
Kandidaten må have et dybtgående kendskab til erhvervsøkonomis  

 kerneområder: virksomhedens struktur og organisation, virksomhedens økonomi  

 samt virksomhedens omgivelser.
Kandidaten skal kunne foretage analyser og  

 vurderinger af konkrete virksomheder og en vurdering af virksomhedernes  

 beslutninger samt have et generelt erhvervsøkonomisk overblik, der sikrer, at  

 virksomhederne anskues som en helhed.
 8.1.1. Virksomhedens struktur og organisation.
Kandidaten skal have en grundlæggende indsigt i organisationsteori,  

 forskellige former for management, udvikling af virksomhedskulturer,  

 kommunikationsteori og beslutningsprocesser i virksomheder.
Kandidaten skal  

 have færdighed i at anvende disse begreber og teorier med henblik på at  

 forklare virksomhedens ide, mål og hovedfunktioner samt i at analysere  

 virksomhedernes organisation og ledelse.
 8.1.2. Økonomi.
Kandidaten skal have indsigt i økonomisk teori inden for såvel  

 nationaløkonomi som erhvervsøkonomi, herunder kendskab til økonomisk politik  

 og økonomisk samfundsbeskrivelse.
Med hensyn til virksomhedens økonomi kræves  

 indsigt i omkostnings- og prisdannelsesteori, investering og  

 produktionsplanlægning, optimering, afsætningsøkonomi, finansiering,  

 budgetlægning, regnskabslære og regnskabsanalyse.
Kandidaten skal have  

 færdigheder i at anvende disse begreber og teorier i forbindelse med analyse  

 og vurdering af konkrete virksomheder.
 8.1.3. Virksomhedens omgivelser.
 Kandidaten skal have indsigt i teorier og modeller til analyse og  

 beskrivelse af branchestrukturen samt virksomhedens konkurrencesituation.  

 Endvidere skal kandidaten have en samfundsøkonomisk indsigt til at kunne  

 sammenholde, hvorledes konjunktur- og samfundsudvikling samt ændringer i  

 internationale relationer påvirker virksomhedernes handlemuligheder.
 8.2. Statistik og edb.
 Kandidaten skal have færdigheder i grundlæggende statistik og edb samt i  

 indsamling og bearbejdning af data.
9. Film- og tv 9.1. Fagets praktiske discipliner.
Kandidaten skal fra egne praktiske erfaringer have et bredt kendskab til  

 film- og videoproduktioners forskellige arbejdsprocesser: fra  

 drejebog-/synopsudarbejdelsen over optagelsesprocesserne (billede/lyd/lys)  

 til editeringsfaserne.
Kandidaten skal have kendskab til de gængse  

 videoudstyrsstandarder.
 9.2. Fagets teoretiske discipliner.
 9.2.1. Film- og medieteori.
 Kandidaten skal have kendskab til de væsentligste film- og medieteorier,  

 kunne placere dem i relation til andre kulturteorier samt til film- og  

 mediehistorien og kunne arbejde bevidst og analytisk med teoriernes  

 anvendelse i film- og medieanalysen.
 9.2.2. Film- og tv-analyse.
Kandidaten skal kunne anvende forskellige analyseteorier og -metoder ved  

 behandlingen af mediernes indholds- og udtryksformer, i forskellige genrer,  

 programformer og værktyper og inden for både fakta og fiktion.
I værkanalysen  

 skal kandidaten kunne fremdrage narrative strukturer, stilistiske forhold og  

 dramaturgiske og tematiske forhold i teksten.
Desuden skal kandidaten kunne  

 placere et givet audiovisuelt værk intertekstuelt, institutionelt og i  

 relation til modtagerforhold.
Kandidaten skal have viden om  

 fortælleteori/dramaturgi og formidlingsæstetik, herunder enkeltbilledanalyse  

 og forløbsanalyse.
 9.2.3. Film- og tv-historie.
 Kandidaten skal have en solid indsigt i film- og tv-historien, herunder  

 mediernes forskellige stilarter, genrer, hovedværker, produktionsforhold og  

 institutioner i deres historiske forløb.
 9.2.4. Mediesociologi.
 Kandidaten skal have kendskab til de vigtigste sociologiske og  

 socialpsykologiske teorier og metoder, som er af relevans i arbejdet med de  

 elektroniske medier, deres institutioner og modtagergrupper.
10. Filosofi 10.1. Filosofihistorie.
Kandidaten skal have et sikkert og bredt kendskab til den vesteuropæiske  

 filosofis historie.
Kandidaten skal være fortrolig med såvel de  

 filosofihistoriske perioder, centrale filosoffer som de interne filosofiske  

 diskussioner og deres historiske forudsætninger og indflydelse.
 10.2. Teoretisk og praktisk filosofi.
Kandidaten skal inden for den teoretiske filosofi have et sikkert kendskab  

 til de vigtigste erkendelsesteoretiske og metafysiske problemstillinger og  

 grundopfattelser, der har betydning for den vesteuropæiske filosofi.  

 Tilsvarende skal kandidaten inden for den praktiske filosofi have et sikkert  

 kendskab til de vigtigste etiske, politisk-filosofiske og livsfilosofiske  

 problemstillinger og grundopfattelser, der har betydning for den  

 vesteuropæiske filosofi.
Kandidaten skal fra den filosofiske primærlitteratur  

 have førstehånds kendskab til en række markante formuleringer af problemerne  

 og argumentationer for deres løsning og skal være fortrolig med, at en given  

 løsning har eller kan have konsekvenser for løsningen af andre filosofiske  

 problemer, såvel inden for den teoretiske som den praktiske filosofi.
 10.3. Videnskabsteori.
Kandidaten skal have et sikkert kendskab til de fundamentale  

 videnskabsteoretiske problemstillinger og grundopfattelser i tilknytning til  

 såvel humanvidenskaberne som samfunds- og naturvidenskab.
Kandidaten skal  

 have kendskab til disses historiske forudsætninger og indflydelse og skal  

 kunne genkende og diskutere filosofiske problemer ud fra faglige og andre  

 ikke-filosofiske tekster og/eller andet materiale.
 10.4. Logik og argumentationsteori.
Kandidaten skal have et sikkert kendskab til den formelle og informelle  

 logiks grundbegreber.
Kandidaten skal være fortrolig med begreberne påstand,  

 argument, præmis, konklusion, sandhed, gyldighed, korrekthed, induktion og  

 deduktion og have overblik over sætnings- og prædikatslogikken samt kende de  

 almindeligste formelle og informelle fejlslutninger.
11. Fransk 11.1. Litteratur og kultur.
 11.1.1. Litteratur og litteraturhistorie.
Kandidaten skal have et bredt og solidt kendskab til fransk litteratur og  

 litteraturhistorie (periode-, genre- og forfatterkendskab) fra ca. 1700 til  

 vore dage samt et vist kendskab til frankofon litteratur.
Kandidaten skal  

 kunne analysere, fortolke og perspektivere skønlitterære tekster.
 11.1.2. Historie og kulturhistorie.
Kandidaten skal, med hovedvægten på det 20. århundrede, kunne  

 perspektivere historiske, samfundsmæssige og almenkulturelle forhold i  

 Frankrig fra ca. 1700 til vore dage.
Det samme gælder til en vis grad  

 lignende forhold i andre fransksprogede lande.
 11.2. Sprogkundskab.
 11.2.1. Sproglig viden.
Kandidaten skal have et solidt kendskab til det franske sprogs fonetik,  

 morfologi og syntaks.
Kandidaten skal kunne redegøre for alle områder inden  

 for grammatikken og kunne sætte konkrete eksempler ind i en større sproglig  

 sammenhæng.
 11.2.2. Sprogfærdighed.
Kandidaten skal beherske det franske sprog, mundtligt såvel som  

 skriftligt.
Hertil hører en god udtale, et stort ordforråd, sikkerhed i  

 oversættelse til og fra dansk og en indgående viden om fx stilistiske nuancer  

 i anvendelsesområder for de enkelte ord og udtryk.
 11.3. Fagets håndbøger.
 Kandidaten skal have et godt kendskab til og fortrolighed med brugen af  

 fagets håndbøger og opslagsværker.
12. Fysik 12.1. Fagets discipliner og metodik.
 Kandidaten må på et videnskabeligt grundlag have erhvervet et dybtgående  

 kendskab til fysikkens discipliner og grundlæggende arbejdsmetoder.  

 Kandidaten skal have indsigt i fysikkens historiske, kulturelle og  

 teknologiske udvikling og betydning samt indsigt i fysikkens anvendelser til  

 forståelse af det omgivende miljø.
 12.2. Det faglige indhold.
 Kandidaten må i løbet af studiet på videnskabeligt grundlag have erhvervet  

 et solidt kendskab til følgende fagområder:
- klassisk mekanik - relativitetsteori - kvantemekanik - varmelære og termodynamik, herunder statistisk mekanik - elektricitets- og magnetismelære - elektromagnetisme, optik, herunder også geometrisk optik - atom- og kernefysik - elementarpartikelfysik - faststoffysik - astronomi og astrofysik.
 Disse fagområder skal være behandlet på normalt anerkendt universitært  

 fagligt niveau.
 12.3. Sidekvalifikationer.
I tilknytning til de specifikt fysiske fagområder må kandidaten have  

 erhvervet de for fysikstudiet nødvendige kundskaber i de beslægtede  

 naturvidenskabelige fag matematik og kemi.
Studieaktivitet inden for tekniske  

 og samfundsmæssige anvendelser af fysikken samt formidlingsmæssige aspekter  

 kan indgå som en del af sidekvalifikationerne.
 12.4. Eksperimentelt arbejde.
 Kandidaten skal have gennemført universitetskurset i fysiske  

 undervisningsforsøg og må have indgående kendskab til og erfaring med  

 eksperimentelt laboratoriearbejde samt viden om laboratoriesikkerhed.  

 Kandidaten må kunne udføre demonstrationsforsøg på overbevisende og  

 betryggende måde og må kunne udarbejde en forskrift til eleveksperimenter.
 12.5. Databehandling.
 Kandidaten må have erfaring med brug af edb til fx dataopsamling og  

 simulation og skal ligeledes have erhvervet kendskab til brugen af moderne  

 laboratorie- og måleudstyr samt elektronik.
13. Geografi 13.1. Det faglige indhold.
 Kandidaten skal på et videnskabeligt grundlag have erhvervet grundlæggende  

 kundskaber inden for skolefagets tre hovedområder:
- naturgeografi - geologi - kulturgeografi.
 13.1.1. Naturgeografi.
 De grundlæggende kundskaber skal omfatte naturgeografiske processer og  

 materialer i atmosfæren og jordoverfladen, således at kandidaten har en  

 dybtgående teoretisk viden om de naturgeografiske forudsætninger for  

 menneskelivets udfoldelse regionalt og globalt.
 13.1.2. Geologi.
 I geologi skal kandidaten kunne kombinere dybtgående teoretiske kundskaber  

 med et godt materialekendskab og kunne anvende disse kundskaber i relation  

 til geologiske kredsløb og dannelse og forekomst af geologiske råstoffer.
 13.1.3. Kulturgeografi.
De grundlæggende kundskaber skal omfatte kulturgeografiske fagområder, der  

 knytter sig til de menneske-, samfunds- og kulturskabte forudsætninger for  

 menneskelivets udfoldelse regionalt og globalt.
Der forudsættes herunder en  

 dybtgående teoretisk viden inden for befolkningsgeografi, erhvervsgeografi,  

 produktion og handel, byens og det åbne lands kulturlandskab samt fysisk  

 planlægning.
 13.1.4. I tilegnelsen af de teoretiske discipliner skal der lægges vægt på  

 sammenhænge i faget, som de kommer til udtryk i natur-samfundsrelationen,  

 levevilkårsaspektet, den regionale tilgang og relationerne mellem regioner på  

 forskellige niveauer.
 13.2. Fagets teoretiske og praktiske metode.
Gennem studiet skal kandidaten have opnået fortrolighed med såvel  

 naturvidenskabelige som samfundsvidenskabelige metoder i tilknytning til  

 fagets enkeltdiscipliner.
Kandidaten skal herudover have indgående kendskab  

 til og kunne anvende generelle geografiske metoder.
Herunder hører  

 konstruktion, brug og analyse af kortet som geografisk værktøj.
 Kandidaten skal kunne inddrage fagets natur- og kulturside i tværgående  

 problemstillinger inden for fagets hovedområder og kunne vurdere, hvad der er  

 relevante elementer fra disse hovedområder i en konkret analyse.
 Kandidaten skal desuden kunne gennemføre analyser på forskellige regionale  

 niveauer, fx inden for Danmark, Europa, globalt og inden for den  

 internationale dimension.
 Kandidaten skal være godt inde i fagets materialemæssige muligheder.
 13.3. Eksperimentelt arbejde.
 Kandidaten skal have tilegnet sig færdigheder i eksperimentelt arbejde  

 inden for såvel naturvidenskabelige som samfundsvidenskabelige områder af  

 faget.
 13.4. Edb-anvendelse.
 Kandidaten må være fortrolig med edb-anvendelse inden for fagets  

 forskellige discipliner.
14. Græsk 14.1. Fagets metode.
14.1.1. Kandidaten må kende grundsætningerne for filologisk eksegese og  

 fortolkning og kunne benytte et tekstkritisk apparat.
Kandidaten må desuden  

 beherske tekstanalytisk terminologi og metode.
Endelig må kandidaten have et  

 sikkert kendskab til den arkæologiske forsknings metoder.
 14.1.2. Kandidaten må have en reflekteret viden om den antikke græske  

 kulturs traditions- og receptionshistorie.
 14.2. Sprogkundskab.
 14.2.1. Grammatik og ordforråd.
 Kandidaten må have et sikkert kendskab til det græske sprogs grammatik og  

 almindelige ordforråd samt kendskab til morfologisk, fonetisk, syntaktisk og  

 leksikografisk terminologi og teori.
 14.2.2. Lingvistik.
 Kandidaten må have kendskab til lingvistisk, herunder datalingvistisk,  

 terminologi og teori, og må beherske helsætningsanalysens definitioner og  

 praksis.
 14.2.3. Sproghistorie og dialekt.
 Kandidaten må have kendskab til hovedlinierne i det græske sprogs historie  

 i oldtiden, herunder et elementært kendskab til de græske dialekter, og fra  

 oldtid til nutid.
 14.3. Litteratur og kultur.
 14.3.1. Tekstlæsning.
Kandidaten må gennem læsning på originalsproget være fortrolig med hele  

 værker inden for alle genrer og inden for alle væsentlige forfatterskaber i  

 den græske litteratur.
Hovedvægten skal være lagt på tekster fra Homer til og  

 med Aristoteles.
Såvel prosa som poesi skal være fyldigt repræsenteret.  

 Kandidaten må have et tilstrækkeligt kendskab til metrik og prosodi til uden  

 vanskelighed at kunne oplæse poetiske og prosaiske tekster.
 14.3.2. Litteraturhistorie.
 Kandidaten må have et bredt og solidt kendskab til den græske litteraturs  

 historie og for de opgivne forfatteres vedkommende forskningens problemer og  

 resultater, navnlig vedrørende Homer, den tidlige historieskrivning, den  

 attiske tragedie og komedie samt Platon.
 14.3.3. Historie og kulturhistorie.
Kandidaten må have en sikker viden om den samlede græske historie og et  

 detaljeret kendskab til det 5. og 4. århundrede f.
Kr.
Der kræves et  

 systematisk kendskab til athensk forfatning og forvaltning og til  

 hovedprincipperne i græsk politisk tænkning.
Kandidaten må have kendskab til  

 hovedtrækkene i græsk filosofi og retorik, i græsk mytologi og i græsk  

 religion.
 14.3.4. Arkæologi og kunsthistorie.
Kandidaten må have et omfattende kendskab til de vigtigste bevarede  

 monumenter inden for arkitektur, skulptur, maleri og numismatik fra 700 - 300  

 f.Kr. og deres overleveringshistorie.
Der kræves særligt kendskab til Athens,  

 Olympias og Delfis topografi.
 14.4. Sidekvalifikationer.
 Kandidaten skal kunne latin svarende til studentereksamen på højt niveau.
15. Historie 15.1. Det faglige indhold.
Kandidaten skal have kendskab til den historiske udvikling med hovedvægten  

 på dansk og europæisk historie, men også et vist kendskab til verden uden for  

 den vestlige kulturkreds.
Kandidaten skal især have gode kundskaber i det 20.  

 århundredes historie og have et dyberegående kendskab til et rimeligt antal  

 perioder/emner/områder, der er centrale for undervisningsfaget.
Kandidaten  

 skal have kundskaber og færdigheder i disciplinerne i samfundskundskab,  

 herunder specielt det danske politiske systems struktur og funktion og dansk  

 økonomi og økonomisk politik.
 15.2. Fagets metode og formidling.
Kandidaten skal have et solidt kendskab til forskellige  

 historieopfattelser samt til historisk metode og forskningsteknik af relevans  

 for behandling af forskellige typer historisk materiale vurderet i relation  

 til opstillede problemstillinger.
Kandidaten skal kunne benytte de  

 almindelige bibliografiske hjælpemidler i faget.
Kandidaten skal kunne  

 placere en periode/et emne/et område i større sammenhæng og kunne  

 perspektivere det i forhold til andre perioder/emner/områder og i forhold til  

 nutiden.
Kandidaten skal have kendskab til de metoder, der knytter sig til  

 formidling af såvel videnskabsfaget som undervisningsfaget og skal selv være  

 i stand til at fremstille historiske problemstillinger på en klar og  

 overskuelig måde såvel skriftligt som mundtligt.
16. Idræt 16.1. Praktisk idræt.
Kandidaten må have solide idrætsfaglige forudsætninger dækkende et bredt  

 spektrum af fagets discipliner.
Hertil hører beherskelse af en række  

 individuelle idrætter (herunder svømning, atletik, redskabsgymnastik, rytmisk  

 gymnastik, orienteringsløb og badminton), holdidrætter (herunder basketball,  

 volleyball, fodbold og håndbold) samt idrætslige emner (herunder ketsjerspil,  

 boldbasis, musik og bevægelse og friluftsaktiviteter).
 16.2. Fagets naturvidenskabelige aspekter.
 Kandidaten må have en sikker viden om menneskets anatomi og fysiologi og  

 om speciel idrætsteori.
 16.3. Fagets humanistiske og samfundsvidenskabelige aspekter.
 Kandidaten må have et bredt kendskab til idrætshistoriske og -sociologiske  

 forhold med hovedvægten lagt på danske forhold samt kendskab til  

 idrætspsykologiske problemstillinger.
 16.4. Fagets eksperimentelle side.
 Kandidaten skal have et indgående kendskab til og erfaring med  

 eksperimentelt arbejde og metoder og således kunne foranstalte undersøgelser  

 og eksperimenter i tilknytning til undervisningen inden for såvel det  

 naturvidenskabelige som det humanistisk-samfundsvidenskabelige område.
17. Italiensk 17.1. Litteratur og kultur.
 17.1.1. Litteratur og litteraturhistorie.
 Kandidaten skal have et bredt og solidt kendskab til klassisk og moderne  

 italiensk litteratur og litteraturhistorie (periode-, genre- og  

 forfatterkendskab). Kandidaten skal kunne analysere, fortolke og  

 perspektivere skønlitterære tekster.
 17.1.2. Historie og kulturhistorie.
 Kandidaten skal have kendskab til og kunne perspektivere historiske,  

 samfundsmæssige og almenkulturelle forhold, der dækker perioden fra dannelsen  

 af den italienske stat til i dag samt perioden Il Trecento.
 17.2. Sprogkundskab.
 17.2.1. Sproglig viden.
Kandidaten skal have et solidt kendskab til det italienske sprogs  

 morfologi og syntaks.
Kandidaten skal kunne redegøre for alle områder inden  

 for grammatikken og kunne sætte konkrete eksempler ind i en større sproglig  

 sammenhæng.
 17.2.2. Sprogfærdighed.
Kandidaten skal beherske det italienske sprog, mundtligt såvel som  

 skriftligt.
Hertil hører en god udtale, et stort ordforråd, sikkerhed i  

 oversættelse til og fra dansk og en indgående viden om fx stilistiske nuancer  

 i anvendelsesområder for de enkelte ord og udtryk.
 17.3. Fagets håndbøger.
 Kandidaten skal have et godt kendskab til og fortrolighed med brugen af  

 fagets håndbøger og opslagsværker.
18. Japansk 18.1. Litteratur, kultur, historie og samfundskundskab.
 Med henblik på formidling og vejledning må kandidaten have et bredt  

 kendskab til japansk litteratur, kultur, historie og samfundsforhold.
 18.2. Sprogkundskab.
 18.2.1. Sproglig viden.
Kandidaten skal have et solidt kendskab til det japanske sprogs semantik,  

 morfologi og syntaks.
Kandidaten skal kunne redegøre for alle områder inden  

 for grammatikken og kunne sætte konkrete eksempler ind i en større sproglig  

 sammenhæng.
Kandidaten skal kunne gøre rede for forskelle i dansk og japansk  

 sprogbrug.
Endvidere skal kandidaten være fortrolig med udviklingen af den  

 japanske skrift, samt beherske kana og kanji og således kunne give  

 instruktion i tegnenes rette skrivemåde (stregrækkefølge o. l.). Endelig skal  

 kandidaten beherske forskellige transskriptionssystemer.
 18.2.2. Sprogfærdighed.
Kandidaten skal være i stand til at oversætte præcist fra japansk til  

 dansk, udtrykke sig ubesværet og sikkert inden for et centralt ordforråd og  

 syntaks, samt beherske gode kommunikationsstrategier.
Kandidaten skal være  

 hjemme i brugen af forskellige høflighedsniveauer samt i forskellene mellem  

 mands- og kvindesprog.
 18.3. Fagets håndbøger.
Kandidaten må have et solidt kendskab til og fortrolighed med brugen af  

 fagets håndbøger og opslagsværker.
Kandidaten skal kunne give instruktion i  

 anvendelse af kanji-ordbøger.
19. Kemi 19.1. Fagets discipliner og metodik.
Kandidaten må have et ajourført dybtgående kendskab til kemiens  

 grundlæggende eksperimentelle og teoretiske discipliner på et videnskabeligt  

 grundlag.
Kandidaten må endvidere have et omfattende kendskab til stoffers  

 forekomst, egenskaber og anvendelser samt være i stand til at vurdere kemiens  

 betydning for det enkelte menneske og for samfundet.
Ligeledes må kandidaten  

 være i stand til at formulere og bearbejde problemstillinger med et kemisk  

 fagligt indhold med henblik på formidling af faget.
 19.2. Det faglige indhold.
 Kandidaten må i løbet af studiet på videnskabeligt grundlag have erhvervet  

 solidt kendskab til følgende fagområder:
- almen kemi - organisk kemi - uorganisk kemi - fysisk kemi - teoretisk kemi (kvantekemi) - hovedtræk af biokemien - molekylspektroskopi - eksempler fra miljøkemi og kemisk teknologi.
 Fagområderne skal være behandlet på normalt anerkendt universitært fagligt  

 niveau.
 19.3. Sidekvalifikationer.
 I tilknytning til de specifikt kemiske fagområder må kandidaten have  

 erhvervet de for kemistudiet nødvendige kundskaber i de beslægtede  

 naturvidenskabelige fag matematik og fysik.
 19.4. Eksperimentelt arbejde.
Kandidaten skal have gennemført universitetskurset i kemiske  

 undervisningsforsøg og må have indgående kendskab til og erfaring med  

 laboratoriearbejde, herunder brugen af moderne analyseapparatur, samt viden  

 om laboratoriesikkerhed.
Kandidaten må kunne udføre demonstrationsforsøg på  

 overbevisende og betryggende måde og må kunne udarbejde forskrifter til  

 eleveksperimenter.
 19.5. Databehandling.
 Kandidaten må have kendskab til anvendelse af edb inden for kemiske  

 discipliner og skal ligeledes have erhvervet kendskab til brugen af moderne  

 laboratorie- og måleudstyr.
20. Latin 20.1. Fagets metode.
20.1.1. Kandidaten må kende grundsætningerne for filologisk eksegese og  

 fortolkning og kunne benytte et tekstkritisk apparat.
Kandidaten må desuden  

 beherske tekstanalytisk terminologi og metode.
Endelig må kandidaten have et  

 sikkert kendskab til den arkæologiske forsknings metoder.
 20.1.2. Kandidaten må have en reflekteret viden om det latinske sprogs og  

 den romerske kulturs traditions- og receptionshistorie.
 20.2. Sprogkundskab.
 20.2.1. Grammatik og ordforråd.
 Kandidaten må have et sikkert kendskab til det latinske sprogs grammatik  

 og almindelige ordforråd samt kendskab til morfologisk, fonetisk, syntaktisk  

 og leksikografisk terminologi og teori.
 20.2.2. Lingvistik.
 Kandidaten må have kendskab til lingvistisk, herunder datalingvistisk,  

 terminologi og teori og må beherske helsætningsanalysens definitioner og  

 praksis.
 20.2.3. Sproghistorie.
 Kandidaten må have kendskab til hovedlinierne i det latinske sprogs  

 historie i oldtiden og fra oldtid til nutid.
 20.3. Litteratur og kultur.
 20.3.1. Tekstlæsning.
Kandidaten må gennem læsning på originalsproget være fortrolig med hele  

 værker inden for alle genrer og inden for alle væsentlige forfatterskaber i  

 den romerske litteratur.
Hovedvægten skal være lagt på tekster fra perioden  

 mellem Graccherne og de flaviske kejsere (inkl.). Såvel prosa som poesi skal  

 være fyldigt repræsenteret.
Kandidaten må have et tilstrækkeligt kendskab til  

 metrik og prosodi til uden vanskelighed at kunne oplæse poetiske og prosaiske  

 tekster.
 20.3.2. Litteraturhistorie.
 Kandidaten må have et bredt og solidt kendskab til den romerske  

 litteraturs historie og for de opgivne forfatteres vedkommende den  

 litteraturhistoriske forsknings problemer og resultater, navnlig vedrørende  

 Cicero, Caesar, Vergil, Horats og den romerske elegi.
 20.3.3. Historie og kulturhistorie.
Kandidaten må have en sikker viden om den samlede romerske historie og et  

 detaljeret kendskab til perioden fra Graccherne til og med de flaviske  

 kejsere.
Der kræves et systematisk kendskab til romersk forfatning og  

 forvaltning og til hovedprincipperne i romerretten.
Kandidaten må have  

 kendskab til hovedtrækkene i den græske og romerske filosofi og retorik, i  

 græsk-romersk mytologi og i romersk religion.
 20.3.4. Arkæologi og kunsthistorie.
Kandidaten må have et omfattende kendskab til de vigtigste bevarede  

 monumenter inden for arkitektur, skulptur, maleri og numismatik fra  

 senrepublikansk tid og tidlig kejsertid.
Der kræves særligt kendskab til Roms  

 topografi.
 20.4. Sidekvalifikationer.
 Kandidaten skal kunne græsk svarende til studentereksamen på højt niveau.
21. Matematik 21.1. Fagets discipliner og metodik.
 21.1.1. Kandidaten skal på et videnskabeligt grundlag have erhvervet et  

 dybtgående kendskab til matematikkens fundamentale begreber, matematiske  

 ræsonnementer og arbejdsmetoder og skal være i stand til at redegøre for  

 rækkevidden og begrænsningerne af de relevante definitioner og sætninger.
21.1.2. Kandidaten skal have indsigt i og overblik over matematikkens  

 historiske og kulturelle udvikling samt være i stand til at vurdere  

 anvendelsen af matematik i andre fag og i samfundet.
Endvidere skal  

 kandidaten kunne formulere og bearbejde matematiske problemstillinger med  

 henblik på formidling.
 21.2. Det faglige indhold.
 Kandidaten må i løbet af studiet på videnskabeligt grundlag have erhvervet  

 solidt kendskab til følgende fagområder:
- talteori - algebra, herunder specielt lineær algebra - geometri - matematisk analyse, herunder teorien for vektorfunktioner af flere  

 variable - komplekse tal og kompleks funktionsteori - sandsynlighedsregning - statistik - sædvanlige og partielle differentialligninger - numerisk analyse eller diskret matematik - matematikkens anvendelser og matematisk modellering - matematikkens historie.
 De nævnte fagområder skal være behandlet på normalt anerkendt universitært  

 fagligt niveau.
 21.3. Edb og datalogi.
Kandidaten skal have erfaring i brug af edb til matematiske  

 problemstillinger, herunder simulation og modellering.
Kandidaten skal  

 endvidere have kendskab til grundlæggende datalogiske tankegange.
22. Musik 22.1. Fagets teoretiske og historiske discipliner.
Kandidaten må være bredt og sikkert musikteoretisk og musikhistorisk  

 funderet.
Hertil hører et omfattende repertoirekendskab samt fortrolighed med  

 fagets metodiske grundlag, således at kandidaten er i stand til at foretage  

 dækkende og adækvat analyse og beskrivelse af den relevante musik og  

 musikkultur.
Kandidaten må beherske musikteori på et niveau, som er  

 tilstrækkeligt til at danne grundlag for undervisning i musikfagets  

 skriftlige discipliner.
 22.2. Fagets praktiske discipliner.
Kandidaten må have færdigheder i ledelse af kor og af større og mindre  

 ensembler inden for den klassiske og rytmiske tradition.
Hertil hører  

 arrangement og satsarbejde for diverse grupper.
 Kandidaten må kunne akkompagnere på klaver til solo- og fællessang og ved  

 bl.a. sang- og instrumentalindstudering samt have et praktisk kendskab til  

 den gængse rytmegruppe: guitar, bas, trommer, percussion og synthesizer.
 Kandidaten må have forudsætninger for at kunne undervise i stemmedannelse  

 og sang, både gennem hold- og soloundervisning.
 Kandidaten må have forudsætninger for at kunne undervise i hørelære og  

 inddrage hørelære som hjælpedisciplin for de øvrige discipliner.
23. Oldtidskundskab 23. 1. Metodiske kundskaber.
23. 1.1. Kandidaten må beherske tekstanalytisk  

 terminologi og metode, herunder den litterære tekstanalyses muligheder og  

 begrænsninger, når den anvendes på oversatte tekster.
Kandidaten må have en  

 metodisk viden om teoretiske og praktiske problemer ved oversættelser og om  

 tekstoverlevering og -konstituering af tekster fra oldtiden.
Desuden kræves  

 indsigt i den arkæologiske forsknings metoder.
 23. 1.2. Kandidaten må have en reflekteret viden om  

 den antikke græske kulturs traditions- og receptionshistorie.
 23. 2. Sprog og sproghistorie.
Kandidaten må have et solidt kendskab til det græske sprogs grammatik og  

 almindelige ordforråd.
Desuden kræves kendskab til hovedlinierne i det græske  

 sprogs historie i oldtiden, herunder et elementært kendskab til de græske  

 dialekter.
 23. 3. Tekstlæsning.
Kandidaten skal gennem læsningen af græske tekster i oversættelse have et  

 omfattende kendskab til hele værker inden for alle genrer og inden for alle  

 væsentlige forfatterskaber i den græske litteratur.
En del skal være læst med  

 kritisk hensyntagen til tekster på originalsproget.
Hovedvægten skal være  

 lagt på tekster fra Homer til og med Aristoteles.
Såvel prosa som poesi skal  

 være fyldigt repræsenteret.
Kandidaten må have kendskab til metrik og  

 prosodi.
 23. 4. Litteraturhistorie.
 Kandidaten må have tilegnet sig den græske litteraturs historie og for de  

 opgivne forfatteres vedkommende forskningens problemer og resultater, navnlig  

 vedrørende Homer, den tidlige historieskrivning, den attiske tragedie og  

 komedie samt Platon.
 23. 5. Historie og kulturhistorie.
Kandidaten må have en sikker viden om den samlede græske historie og et  

 detaljeret kendskab til det 5. og 4. århundrede f.Kr.
Der kræves et  

 systematisk kendskab til athensk forfatning og forvaltning og til  

 hovedprincipperne i græsk politisk tænkning.
Kandidaten må have et solidt  

 kendskab til græsk filosofi og retorik, græsk mytologi og græsk religion.
 23. 6. Arkæologi og kunsthistorie.
Kandidaten må have en fyldig viden om græsk arkæologi og kunsthistorie,  

 herunder et omfattende kendskab til de vigtigste bevarede monumenter inden  

 for arkitektur, skulptur, maleri og numismatik fra 700 - 300 f.Kr. og deres  

 overleveringshistorie.
Der kræves særligt kendskab til Athens, Olympias og  

 Delfis topografi.
 23. 7. Sidekvalifikationer.
 Kandidaten skal kunne græsk svarende til studentereksamen på højt niveau.
24. Psykologi 24.1. Fagets grunddiscipliner.
 Kandidaten skal på videnskabeligt grundlag have indsigt i fagets  

 grunddiscipliner:
- udviklingspsykologi - personlighedspsykologi - kognitionspsykologi - indlæringspsykologi - socialpsykologi.
 24.2. Fagets metoder, teorier og anvendelse.
Kandidaten skal have solid viden om fagets generelle teorier og have  

 kendskab til og færdigheder i psykologiske forskningsmetoder.
Desuden skal  

 kandidaten have en bred viden om de anvendte psykologiske fags teoretiske  

 forudsætninger, deres historie og udvikling samt kendskab til psykologiens  

 anvendelser i samfundet.
 24.3. Fagets filosofi.
 Kandidaten skal have god viden om psykologiens filosofi og videnskabsteori  

 og kunne identificere forskellige psykologiske grundholdninger i en konkret  

 forskningssammenhæng samt præcisere de forskellige konsekvenser, som disse  

 har i praksis.
25. Religion 25.1. Det faglige indhold.
 25.1.1. Religionskundskaber.
Kandidaten skal have et bredt og solidt kendskab til - israelitisk-jødisk religion - kristendommens grundlæggelse og historie - en række af de øvrige religioner (fx jødedom, islam, hinduisme,  

 buddhisme, kinesisk og japansk religion), deres grundlæggelse såvel som  

 nutidige praksis - naturfolks religioner.
 25.1.2. Religionsfilosofi og etik.
 Kandidaten skal have et bredt og solidt kendskab til de vigtigste  

 hovedlinier og grundproblemer i den europæiske debat for og imod kristendom  

 og religion i det 19. og 20. århundrede, herunder kendskab til ikke-religiøse  

 livsanskuelser og alment filosofisk grundede holdninger til centrale etiske  

 spørgsmål.
 25.2. Fagets metode m.m.
 25.2.1. Tekstlæsningsfærdighed.
Kandidaten skal have et solidt kendskab til religionshistoriske tekster  

 med henblik på en forståelse af den enkelte religion i dens egen kontekst.  

 For een religions vedkommende skal kandidaten kunne læse klassiske tekster på  

 originalsproget og have en sprogligt funderet indsigt i tekstkritik.
De  

 øvrige religioners tekster læses i oversættelse.
Hvad angår religionsfilosofi  

 og etik, skal kandidaten også beherske primært kildemateriale.
 25.2.2. Sammenlignende religionsstudier.
 Kandidaten skal have et solidt kendskab til sammenlignende, analyserende  

 religionsstudier, som de kommer til udtryk i religionsfænomenologi.
 25.2.3. Religionsvidenskab.
Kandidaten skal have et solidt kendskab til religionsvidenskabernes  

 forskningshistorie og til væsentlige religionsvidenskabelige  

 problemstillinger og metoder.
Det gælder især teorier om religions rolle i  

 samfundet og i det enkelte menneskes liv, som de kommer til udtryk i  

 religionssociologi og religionspsykologi.
26. Russisk 26.1. Litteratur, historie og samfundskundskab.
 Kandidaten må have et så bredt kendskab til russisk litteratur fra det 19.  

 og 20. århundrede og til russisk - herunder sovjetisk - historie og  

 samfundsforhold, at tekster kan perspektiveres med tilstrækkelig dybde og ny  

 udviklinger sættes ind i en større sammenhæng.
 26.2. Sprogkundskab.
 26.2.1. Fonetik.
Kandidaten må beherske artikulation og intonation sikkert, både praktisk  

 og teoretisk, herunder kende forskellene mellem dansk og russisk og danskeres  

 typiske fejl.
Kandidaten må endvidere beherske translitteration og have en  

 sikker russisk håndskrift.
 26.2.2. Grammatik.
 Kandidaten må have et sikkert kendskab til moderne russisk morfologi,  

 syntaks og ordforråd med særligt henblik på forskelle fra dansk og danskeres  

 typiske fejl.
 26.2.3. Mundtlig og skriftlig sprogfærdighed.
 Kandidaten må være i stand til at oversætte præcist til og fra dansk,  

 udtrykke sig ubesværet og sikkert inden for centralt ordforråd og syntaks  

 samt beherske gode kommunikationsstrategier.
 26.3. Fagets håndbøger.
 Kandidaten skal have et solidt kendskab til og fortrolighed med brugen af  

 fagets håndbøger og opslagsværker.
27. Samfundsfag 27.1. Fagets discipliner.
 27.1.1. Sociologi med socialpsykologi.
 Kandidaten skal have indsigt i centrale sociologiske begreber og teorier  

 på såvel makro- som mikroniveau samt færdighed i at anvende disse begreber og  

 teorier med henblik på forklaring af konkrete sociale forhold og ændringer.
 27.1.2. Økonomi.
 Kandidaten skal have indsigt i økonomisk teori, økonomisk politik og  

 økonomisk samfundsbeskrivelse, herunder Danmarks internationale økonomiske  

 placering, samt færdigheder i at kunne anvende økonomiske begreber og teorier  

 på politologiske problemstillinger.
 27.1.3. Politologi.
 Kandidaten skal have indsigt i det danske politiske system, herunder  

 placeringen i internationalt samarbejde, samt i generelle politologiske  

 problemstillinger, herunder politisk teori- og idehistorie og  

 videnskabsteori, samt færdigheder i at forbinde teori og empiri.
 27.1.4. International politik.
Kandidaten skal have indsigt i disciplinens teoretiske grundlag, dansk  

 udenrigspolitik, konflikt- og samarbejdsmønstre regionalt og internationalt  

 samt fremmede landes politiske systemer og udenrigspolitik.
Kandidaten skal  

 have færdigheder i at forbinde teoretiske overvejelser med viden om de  

 aktuelle udviklingstendenser i det internationale system.
 27.2. Metodologi.
 Kandidaten skal have færdigheder i tekstanalyse, herunder materiale- og  

 litteratursøgning, skriftlig og mundtlig formidling samt grundlæggende  

 statistik og edb, herunder indsamling og bearbejdning af såvel kvantitative  

 som kvalitative data.
28. Spansk 28.1. Litteratur og kultur.
 28.1.1. Litteratur og litteraturhistorie.
Kandidaten skal have et bredt og solidt kendskab til spansk og  

 latinamerikansk litteratur og litteraturhistorie (periode-, genre- og  

 forfatterkendskab) i det 20. århundrede.
For Spaniens vedkommende skal  

 kandidaten endvidere have et vist kendskab til Guldalderen.
Kandidaten skal  

 kunne analysere, fortolke og perspektivere skønlitterære tekster.
 28.1.2. Historie og kulturhistorie.
 Kandidaten skal have kendskab til og kunne perspektivere historiske,  

 samfundsmæssige og almenkulturelle forhold, der dækker det 20. århundrede.  

 Dertil kommer tidligere bevægelser og begivenheder af afgørende betydning for  

 forståelsen af Spaniens og latinamerikanske landes udvikling.
 28.2. Sprogkundskab.
 28.2.1. Sproglig viden.
Kandidaten skal have et solidt kendskab til det spanske sprogs morfologi  

 og syntaks.
Kandidaten skal kunne redegøre for alle områder inden for  

 grammatikken og kunne sætte konkrete eksempler ind i en større sproglig  

 sammenhæng.
 28.2.2. Sprogfærdighed.
Kandidaten skal beherske det spanske sprog, mundtligt såvel som  

 skriftligt.
Hertil hører en god udtale, et stort ordforråd, sikkerhed i  

 oversættelse til og fra dansk og en indgående viden om fx stilistiske nuancer  

 i anvendelsesområder for de enkelte ord og udtryk.
 28.3. Fagets håndbøger.
 Kandidaten skal have et godt kendskab til og fortrolighed med brugen af  

 fagets håndbøger og opslagsværker.
29. Tysk 29.1. Litteratur, kultur, historie og samfundskundskab.
 29.1.1. Litteratur og litteraturhistorie.
Kandidaten må have et bredt og solidt kendskab til tysk litteratur og  

 litteraturhistorie fra ca. 1740 til nu.
Der forudsættes et bredt periode-,  

 genre- og forfatterkendskab.
Kandidaten skal kunne analysere, fortolke og  

 perspektivere skønlitterære tekster.
 29.1.2. Landeskunde.
 Kandidaten må med henblik på perspektivering have kendskab til Tysklands  

 og de øvrige tysksprogede landes historie, geografi og samfundsforhold i det  

 mindste i perioden fra 1740 til nu.
 29.2. Sprogkundskab.
 29.2.1. Sproglig viden.
Kandidaten skal have et sikkert og solidt kendskab til det tyske sprogs  

 leksis, morfologi og syntaks.
Kandidaten skal kunne redegøre for alle områder  

 inden for grammatikken, også ud fra kontrastive synspunkter, og kunne sætte  

 konkrete eksempler ind i en større sproglig sammenhæng.
 29.2.2. Sprogfærdighed.
Kandidaten må beherske det tyske sprog sikkert, mundtligt såvel som  

 skriftligt.
Hertil hører en god udtale, et stort ordforråd, sikkerhed i  

 oversættelse til og fra dansk og en indgående viden om fx stilistiske nuancer  

 i anvendelsesområder for de enkelte ord og udtryk.
 29.3. Fagets håndbøger.
Kandidaten skal have et godt kendskab til og fortrolighed med brugen af  

 fagets håndbøger og opslagsværker.
C.
Faglige forudsætninger i gymnasie-/hf-fag, der ikke findes som  

 kandidat-/bifags-/sidefagsuddannelse Faglig kompetence henholdsvis undervisningskompetence i disse fag tildeles  

 normalt kandidater, der i forvejen har faglig kompetence eller  

 undervisningskompetence i bestemte fag i gymnasiet/hf, jf. nedenfor.
30. Fysik-kemi Faglig kompetence henholdsvis undervisningskompetence i faget har  

 kandidater med faglig henholdsvis undervisningskompetence i begge fagene  

 fysik og kemi.
31. Naturfag 31.1. Faglig kompetence henholdsvis undervisningskompetence har  

 kandidater, der har faglig kompetence henholdsvis undervisningskompetence i  

 de tre fag fysik, kemi og matematik.
 31.2. Undervisningskompetence kan opnås af lærere med faglig kompetence  

 henholdsvis undervisningskompetence i to af de tre fag, fysik, kemi og  

 matematik gennem faglig supplering i det manglende fag, jf. § 4, stk. 3-5.
 31. 3. Suppleringen til naturfag skal omfatte:
Fysik (12.2.) Kandidaten skal på et videnskabeligt grundlag have erhvervet et solidt  

 kendskab til fagets discipliner og opnået indsigt i fysikkens historiske,  

 kulturelle og teknologiske udvikling.
Følgende fagområder skal som minimum  

 indgå: Klassisk mekanik, varmelære og termodynamik, atom- og kernefysik,  

 astronomi og astrofysik.
Disse områder skal være behandlet på sædvanligt  

 universitetsniveau.
Kandidaten skal have indgående kendskab til  

 eksperimentelt laboratoriearbejde samt viden om laboratoriesikkerhed.  

 Kandidaten skal have gennemført et universitetskursus i fysiske  

 undervisningsforsøg.
Kemi (19.2.) Kandidaten skal på et videnskabeligt grundlag have erhvervet et solidt  

 kendskab til kemiens grundlæggende eksperimentelle og teoretiske discipliner.  

 Følgende områder skal som minimum indgå: Almen kemi, uorganisk kemi, dele af  

 den organiske kemi.
Disse områder skal være behandlet på sædvanligt  

 universitetsniveau.
Kandidaten skal have indgående kendskab til  

 eksperimentelt laboratoriearbejde samt viden om laboratoriesikkerhed.  

 Kandidaten skal have gennemført et universitetskursus i kemiske  

 undervisningsforsøg.
Matematik (21.2.) Kandidaten skal på et videnskabeligt grundlag have erhvervet et solidt  

 kendskab til matematikkens fundamentale begreber, matematiske ræsonnementer  

 og arbejdsmetoder samt være i stand til at redegøre for rækkevidden og  

 begrænsningerne af de relevante definitioner og sætninger.
Ligeledes skal  

 kandidaten have indsigt i matematikkens historiske udvikling og være i stand  

 til at vurdere matematikkens anvendelser i andre fag og i samfundet.
Følgende  

 områder skal som minimum indgå: Talteori, geometri, matematisk analyse,  

 sandsynlighedsregning/statistik, matematisk modellering og matematikkens  

 historie.
Disse områder skal være behandlet på sædvanligt univesitetsniveau.
32. Teknikfag 32.1. Faglig kompetence har kandidater, der har faglig kompetence i mindst  

 to af fagene biologi, fysik og kemi.
 32.2. Faglig kompetence har kandidater, der har faglig kompetence i fysik  

 og/eller kemi på grundlag af en civilingeniøruddannelse fra Danmarks Tekniske  

 Universitet eller Aalborg Universitetscenter.
 32.3. Faglig kompetence kan tildeles andre kandidater, der kan  

 dokumentere, at de formelt eller reelt har erhvervet kendskab til følgende  

 hovedområder:
- Materialer og komponenter.
Fysiske, kemiske og biologiske egenskaber ved  

 materialer, komponenter, råstoffer, mellemprodukter og komponenter til  

 produktion som fx kemikalier, metaller, fibre, opløsningsmidler, levende  

 organismer, olie, plast og enzymer.
- Styring og regulering af processer.
Processtyring og -regulering ved  

 hjælp af edb, biologisk baseret styring, klassiske styringsprocesser som  

 mekanisk, hydraulisk eller pneumatisk styring.
- Måling og analyse af karakteristiske data for materialer, komponenter og  

 færdige produkter.
Kvalitetskontrol af materialer, komponenter og produkter.  

 Anvendelser af professionelt måle- og analyseudstyr.
 - Eksempler på teknikkens anvendelser i det moderne samfund og  

 konsekvenser for natur og menneske.
