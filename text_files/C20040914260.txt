Vejledning om at skrive en afgørelse TJEKLISTE OVERSKRIFT Har du afklaret, om en  

 hjælper udelukkende fungerer som bisidder, eller om hjælperen fungerer som  

 partsrepræsentant, som du derfor skal stile afgørelsen til, partshøre mv.? Fremgår det klart, hvad  

 det er for en sag, du sender afgørelse i? RESULTAT Har du skrevet  

 resultatet kort og præcist, og er det let for borgeren at forstå det? Er der særlige forhold,  

 som du skal gøre borgeren opmærksom på i forbindelse med afgørelsen, fx  

 oplysningspligt? Er det klart, hvilken  

 betydning afgørelsen får for borgeren, eller skal du præcisere det? Skal du i forbindelse  

 med helhedsvurderingen henvise til muligheder efter anden lovgivning? Har du sikret dig, at  

 der er alle de nødvendige oplysninger, og at oplysningerne er tilstrækkeligt  

 dokumenteret (officialprincippet)? BEGRUNDELSE Har du disponeret  

 begrundelsen klart og læseligt? Har du oplyst den  

 konkrete vurdering, som kommunen er nået frem til, og som er forklaringen på  

 resultatet? Har du forklaret,  

 hvilke faktiske oplysninger, der har været afgørende for vurderingen? Har du sikret, at der  

 er notater om alle væsentlige mundtlige oplysninger/ ekspeditioner  

 (notatpligten)? Har du redegjort for de  

 juridiske krav/ betingelser/præmisser, som kommunen skal lægge vægt på  

 (følger  

 af love, cirkulærer, vejledninger og praksis)? Har du sørget for at  

 tage alle relevante regler i betragtning ved afgørelsen? Har du redegjort for de  

 hensyn, som du efter regler og praksis skal lægge vægt på ved udøvelsen af  

 skønnet.
Har du forklaret,  

 hvorfor nogle oplysninger eventuelt ikke er tillagt vægt? Er begrundelsen klart  

 disponeret og læselig? Mener du, at  

 forklaringen er forståelig for borgeren? SÆRLIGT  

 OM PARTENS SYNSPUNKTER Har du inddraget  

 borgeren nok under sagens forberedelse? Har du givet borgeren  

 mulighed for at komme med bemærkninger til alle væsentlige oplysninger, der  

 er  

 modtaget ved ansøgningen eller senere under sagens behandling (partshørt)? Har du taget  

 udtrykkelig stilling til borgerens væsentligste argumenter og meninger? Har du forklaret  

 grunden til det, hvis du ikke er enig i borgerens synspunkter? Skal du give borgeren  

 særlig besked om, at sagen afgøres nu? Har du givet den  

 nødvendige vejledning (vejledningspligt)? REGLER  

 OG PRAKSIS Har du oplyst navn,  

 dato og nr. på den lov/bekendtgørelse/cirkulære og eventuelle vejledning, som  

 du har lagt vægt på? Har du sørget for at  

 nævne de præcise paragraffer, der er lagt vægt på (paragraf, stk. og  

 eventuelt  

 nummer skal oplyses)? Hvis der er anvendt  

 flere paragraffer, har du så præciseret, hvad de forskellige regler, som du  

 henviser  

 til, drejer sig om? Har du oplyst om  

 indholdet af de anvendte regler i afgørelsen, eller skal de vedlægges? Har du oplyst om  

 relevant vejledning og praksis? Kan borgeren ud fra  

 oplysningerne selv finde frem til reglerne eller det øvrige materiale? KLAGEVEJLEDNING Har du oplyst, hvilken  

 frist, der gælder for at indgive klage? Har du oplyst, hvem der  

 er klageinstans og myndighedens adresse? Har du forklaret,  

 hvilken fremgangsmåde der skal følges, fx at der kan klages skriftligt og  

 mundtligt,  

 og at klagen skal indgives til den instans, der har truffet afgørelsen  

 (genvurderingsordningen)? Er du opmærksom på, at  

 kommunen skal færdiggøre genvurderingen inden for 4 uger efter modtagelsen af  

 klagen? At skrive en  

 afgørelse Den Sociale Ankestyrelse At skrive en afgørelse Januar 2004 Den Sociale Ankestyrelse j.nr. 281-03 Tilrettelægning og sats:  

 paprika Tryk: Jannerup offset ISBN 87-7811-299-0  

 (trykt version) ISBN 87-7811-300-8  

 (elektronisk version) Den Sociale  

 Ankestyrelse, Amaliegade 25, Postboks 9080, 1022 København K Telefon 33 41 12 00 Telefax 33 41 14 00 E-post dsa@dsa.dk INDHOLDSFORTEGNELSE 5  

 INDHOLDSFORTEGNELSE INDLEDNING . . . . . . .  

 . . . . . . . . . . . .. . . . . . . . . . . . 6 1. HVAD ER EN AFGØRELSE?  

 . . . .  

    

  

 . . . . . . . . . . . . 7 2. OPSKRIFT PÅ AT SKRIVE  

 EN AFGØRELSE . . . 8 2.1 Overskrift . . . . .  

 . . . . .. . . . . . . . . . . . . 8 2.2 Resultat . . . . . .  

 . . . . .. . . . . . . . . . . . . 8 2.3 Begrundelse . . . .  

 . . .. . . . . . . . . . . . . . 9 2.3.1 Kommunens konkrete  

 vurdering . . . . . . . . . . . . . . . . 9 2.3.2 Oplysninger, der  

 er lagt vægt på . . . . . . . .. . . . . . . . . . . 10 2.3.3 De juridiske krav  

 . . . . . . . . . . . . . . . 10 2.4 Særligt om partens  

 synspunkter . . . . . . . .. . . . . . . .. . . . . . . . . . . . . . . . 12 2.5 Regler og praksis .  

 . . . . . . . . . . . . . . . 12 2.6 Klagevejledning  

    

  

 . . . . . . . . . . . . . . . . . 13 3. EKSEMPEL PÅ EN SAMLET  

 AFGØRELSE . . . . . 16 4. FORKLARING AF  

 BEGREBER . . . . . . . . . . . . . . . 18 4.1 Overskrift . . . . .  

 . . . . . . . . . . . . . . . . . 18 4.1.1 Part og  

 partsrepræsentant . . . . . . . . . . . . . . . . . . . . 18 4.2 Resultat . . . . . .  

 . . . . . . . . . . . . . . . . . 18 4.2.1 Oplysningspligt .  

 . . . . . . . . . . . . . . . 18 4.2.2 Helhedsvurdering .  

 . . . . . . . . . . . . . 19 4.2.3  

 Officialprincippet  

    

  

 . . . . . . . . . . .  

 . . . 20 4.3 Begrundelse . . .                                                        .  

                                                                               

    

  

 . . . . . . . . . . . . . . . 20 4.3.1 Begrundelser og  

 skriftlige afgørelser . . . . . . . .. . . .  

    

  

 .. . . . . . . . . 20 4.3.2 Notatpligten . . .  

 . . . . . . . . . . . . . . . . 21 4.3.3 Skøn . . . . . .                                                       .  

                                                                               

    

  

 . . . . . . . . . . . . . . . . . 21 4.4 Særligt om partens  

 synspunkter . . . . . . . . . . . .. . . . . . . . . . . . . 22 4.4.1 Partshøring og  

 muligheden for at få udsat afgørelsen . . .. . . . . .. . . . . . . . . . 22 4.4.2 Tidsfrister for  

 sagsbehandlingen . . . . . . . . . . .. . . .. . . . . . . . . . . . . . . 22 4.4.3 Vejledningspligt .  

 . . . . . . . . . . . . . . . 23 5. LOVTEKSTER . . . . .  

 . . . . . . . . . . . . . . . . . . . . . . . . 24 6. HVIS DU VIL VIDE MERE  

 . . . . . . . . . . . . . . . . . . . . 32 BILAG TIL OPSKRIFT PÅ AT  

 SKRIVE EN AFGØRELSE Tjekliste . . . . . . .  

 . . . . . . . . . . . . . . . . . . . . . . . . . . . . . . . . . 2 Eksempler . . . . . . .  

 . . . . . . . . . . . . . . . . . . 33 INDLEDNING I pjecen giver vi dig en  

 opskrift på at skrive en afgørelse.
Det er ikke nok, at du  

 selv ved, at kommunens afgørelse er rigtig og lovlig.
Du skal også sørge for,  

 at  

 borgeren forstår afgørelsen og begrundelsen for den.
Erfaringen viser, at den  

 del af sagsbehandlingen, der går ud på at formidle afgørelsen, i mange  

 tilfælde  

 ikke får nok opmærksomhed.
Det er desuden svært at skrive en god afgørelse.
 I pjecen har vi  

 koncentreret os om denne sidste del af sagsbehandlingen.
 Pjecen indeholder  

 følgende:
1.  

 	  

    

 Hvad er en afgørelse? 2.  

 	  

    

 Opskrift på at skrive en afgørelse 3.  

 	  

    

 Et eksempel på en samlet amtskommunal afgørelse 4.  

 	  

    

 Forklaring af begreber 5.  

 	  

    

 Lovtekster 6.  

 	  

    

 Liste med hjemmesider til brug for  

 yderligere orientering.
Desuden er der følgende  

 hjælpelister i omslaget af pjecen:
En tjekliste med spørgsmål til at tjekke, om du har fulgt  

 opskriften En samlet liste med eksemplerne fra opskriften.
1. HVAD ER EN  

 AFGØRELSE? I nogle tilfælde kan du  

 være i tvivl om, hvorvidt du træffer en afgørelse.
 Det er en afgørelse, når  

 du fastsætter, hvad der er eller skal være ret (eller ikke ret) for borgeren  

 i  

 et foreliggende tilfælde.
Den mest almindelige  

 måde, borgeren rejser en social sag på, er ved at sende en ansøgning.
Hvis  

 kommunen  

 har modtaget en ansøgning, har den pligt til at behandle sagen og træffe en  

 formel afgørelse.
Eksempler Tilkendelse af en  

 social ydelse, fx personlig og praktisk hjælp.
 Tilkendelse af et  

 hjælpemiddel, fx en ergoterapeutisk kniv eller en badestol.
 Afslag på en social  

 ydelse, fx afslag på personligt tillæg.
 Helt eller delvist  

 afslag på aktindsigt, fx afslag på aktindsigt i interne akter.
 Afslag på anmodning om  

 genoptagelse af tidligere afgørelse, fx afslag på førtidspension.
 Genvurdering af en sag  

 i forbindelse med en klage, fx en klage over afslag på støtte til bil.
Som sagsbehandler  

 træffer du ofte beslutninger før den formelle afgørelse.
Det kaldes for  

 procesbeslutninger.
 Det kan for eksempel  

 være beslutningen om at indhente nye oplysninger eller beslutningen om at  

 høre  

 en anden myndighed.
 Procesbeslutninger er  

 ikke afgørelser og er derfor ikke omfattet af reglerne for afgørelser.
Som nævnt under  

 eksemplerne er kommunens beslutning om, at en borger har ret til personlig og  

 praktisk hjælp, en afgørelse.
Beslutningen fastsætter en ret for borgeren.  

 Kommunens beslutninger i forbindelse med  

 tilrettelæggelse af den personlige og praktiske hjælp er imidlertid ikke en  

 afgørelse.  

 Beslutningerne fastsætter ikke en ret, men er et led i en serviceopgave.
I sager, som kommunen  

 rejser på eget initiativ, er kommunen ikke altid forpligtet til at træffe en  

 formel  

 afgørelse.
Det gælder fx, hvor en kommune rejser en sag for at undersøge, om  

 et  

 barn har behov for særlig støtte.
Hvis kommunen når frem til, at der ikke er  

 behov for støtte, er det ikke nødvendigt at træffe en formel afgørelse.  

 Kommunen skal imidlertid skrive et notat i journalen.
2. OPSKRIFT PÅ  

 AT SKRIVE EN AFGØRELSE En afgørelse bør som  

 hovedregel gives skriftligt.
En skriftlig afgørelse er en vigtig  

 dokumentation  

 og tydeliggør, hvad der er besluttet og hvorfor.
 I opskriften fortæller  

 vi, hvad du almindeligvis skal være opmærksom på, når du skriver en  

 afgørelse.
 Vi har brugt en  

 disposition, som du kan gå frem efter, når du skriver en afgørelse:
2.1 Overskrift 2.2 Resultat 2.3 Begrundelse 2.4 Særligt om partens  

 synspunkter 2.5 Regler og praksis 2.6 Klagevejledning I teksten er nogle ord  

 efterfulgt af *. Det betyder, at du kan læse mere om begrebet i punkt 4 om  

 Forklaring  

 af begreber, hvor der er brugt samme systematik, som i opskriften.
 Under hvert punkt i  

 opskriften er der eksempler på formuleringer.
Som tiltaleform har vi i  

 nogle eksempler brugt du og i andre eksempler De.
Det  

 er op til den enkelte  

 kommune eller sagsbehandler at vælge det, der passer bedst i den konkrete  

 afgørelse.
2.1  

 Overskrift Du skal normalt stile  

 afgørelsen til borgeren.
 Det gælder også, selv om  

 borgeren har hjælp af en bisidder*. Hvis hjælperen er partsrepræsentant*, der  

 har overtaget alle borgerens rettigheder, skal afgørelsen stiles til  

 partsrepræsentanten, eventuelt med kopi til borgeren.
 Indled brevet med at  

 oplyse, hvad sagen handler om.
Eksempler Vi har modtaget Deres  

 brev af...
 Kommunen har truffet  

 afgørelse i Deres sag om...
2.2  

 Resultat Fortæl kort og præcist,  

 hvilket resultat kommunen er nået frem til.
Det kan fx være bevilling af en  

 ydelse  

 eller afslag på en ydelse, pligt til tilbagebetaling af et beløb m.v.
 Det kan også være nødvendigt  

 at orientere særligt om, hvilken betydning afgørelsen har for borgeren.
 Det kan fx være, at  

 afgørelsen får den betydning, at en ydelse, som borgeren hidtil har modtaget,  

 bortfalder.
Der kan desuden være  

 særlige forhold i forbindelse med afgørelsen, der skal fremhæves.
Ved  

 bevilling  

 af en løbende ydelse skal der fx gøres opmærksom på oplysningspligten* med  

 hensyn til ændring af økonomiske forhold mv.
 Som led i kommunens  

 helhedsvurdering* skal kommunen oplyse om eventuelle muligheder for hjælp  

 både efter  

 den sociale lovgivning og efter anden lovgivning.
Du skal senest, når du  

 skal træffe afgørelsen, sikre dig, at sagen nu også er tilstrækkeligt oplyst,  

 og at der ikke mangler oplysninger eller nødvendig dokumentation.
Det er en  

 forudsætning for, at der træffes en rigtig afgørelse, at de nødvendige  

 oplysninger foreligger, og som led i officialprincippet* er det kommunens  

 ansvar.
Eksempler Deres samvær med  

 børnene skal foregå på et neutralt sted.
De har ret til  

 folkepension fra 1. november 2003. Kommunen vil efterfølgende oplyse Dem om  

 størrelsen af pensionen, som De har ret til.
De har pligt til at give  

 socialforvaltningen besked, hvis der sker ændringer i Deres og Deres  

 ægtefælles/samlevers økonomiske eller personlige forhold.
 De har ikke ret til personligt  

 tillæg efter den 1. november 2003. De får derfor udbetalt personligt tillæg  

 for  

 sidste gang for oktober 2003.
2.3  

 Begrundelse I begrundelsen* skal du  

 forklare borgeren, hvorfor kommunen er nået frem til det pågældende resultat.
 Forklaringen skal  

 indeholde følgende tre dele:
2.3.1 Kommunens konkrete  

 vurdering 2.3.2 De oplysninger,  

 der er lagt vægt på 2.3.3 De juridiske krav.
Du får størst klarhed  

 over afgørelsen, når du så vidt muligt holder de tre dele adskilt og ikke  

 blander  

 dem sammen.
Rækkefølgen mellem de tre dele kan du selv vælge.
Hvis du starter med de  

 konkrete dele af begrundelsen, kan det nok være nemmere for borgeren at læse  

 afgørelsen.
Derfor har vi valgt denne rækkefølge i opskriften.
 Hvis du derimod starter  

 med de juridiske krav, fremhæver du, at kommunen er bundet af bestemte regler  

 og ikke kan bestemme frit.
2.3.1  

 Kommunens konkrete vurdering Du skal oplyse den  

 konkrete vurdering, som kommunen er nået frem til, og som er forklaringen på  

 resultatet  

 af afgørelsen.
Den konkrete vurdering er den samlede vurdering af sagens  

 faktiske oplysninger, der er lagt vægt på, sammenholdt med de relevante  

 juridiske krav.
Eksempler Kommunen vurderer, at  

 der ikke er dokumentation for, at din lidelse er varig.
 Kommunen vurderer, at  

 der ikke længere er behov for aflastning i samme omfang som hidtil.
 Vi vurderer, at De er  

 i stand til at benytte offentlige transportmidler eller individuel  

 befordring.
2.3.2  

 Oplysninger, der er lagt vægt på Begrundelsen skal  

 indeholde de faktiske oplysninger, der er afgørende for kommunens vurdering.
Du skal ikke redegøre  

 for alle sagens oplysninger, men kun for de oplysninger, der har haft særlig  

 betydning  

 for afgørelsen.
Borgeren skal forstå, hvilke oplysninger, du særligt har lagt  

 vægt på.
 Du skal også være sikker  

 på, at du selv eller eventuelle andre, der har medvirket ved sagens  

 behandling,  

 har opfyldt notatpligten* ved at skrive notater om væsentlige oplysninger,  

 der  

 er indhentet eller modtaget.
 Hvis der er oplysninger,  

 som efter borgerens opfattelse er væsentlige, men som du ikke kan lægge vægt  

 på, må du give en begrundelse for, hvorfor du ikke har lagt vægt på  

 oplysningerne.
Eksempler Vi har lagt vægt på,  

 at du fortsat er i behandling, og at din læge skønner, at behandlingen vil  

 bedre  

 din tilstand.
Vi har lagt vægt på,  

 at der nu er etableret aflastning til Deres søn hver anden weekend på  

 aflastningsinstitution.  

 Det giver et frirum til resten af familien.
Desuden er det oplyst, at Deres  

 søn  

 nu er faldet til i sit skoletilbud.
Vi har lagt vægt på,  

 at De har en god gangdistance, og at De cykler og kan gå på trapper.
De har  

 også fri bevægelighed, ingen kraftnedsættelse eller lammelser og ingen  

 føleforstyrrelse.
Vi har lagt vægt på,  

 at De har en friværdi i Deres sommerhus, og at restgælden ikke forhindrer, at  

 De kan optage lån til at dække det ansøgte.
Et lån medfører ikke, at De  

 behøver  

 at sælge sommerhuset.
2.3.3  

 De juridiske krav Du skal oplyse, hvilke  

 juridiske krav/betingelser der gælder for kommunen, når den træffer  

 afgørelsen.  

 De juridiske krav eller med andre ord de juridiske præmisser for afgørelsen  

 følger af love, cirkulærer, vejledninger og praksis, som du derfor skal  

 orientere om.
Du skal så kortfattet  

 som muligt beskrive de regler eller principper, der er centrale for  

 afgørelsen,  

 og som derfor er en del af begrundelsen.
Mere præcise oplysninger om  

 regelgrundlaget kan oplyses sidst i afgørelsen under Regler og  

 praksis, se punkt  

 2.5.
Hvis der i afgørelsen  

 indgår et skøn*, skal du angive de hovedhensyn, som ifølge regler og praksis  

 skal  

 have betydning.
Hvis du har anvendt en særlig fortolkning, skal du forklare,  

 hvorfor du har valgt denne fortolkning.
For eksempel kan du forklare, hvad  

 der  

 forstås ved ordet varig eller særlig vanskeligt  

 stillet.
Eksempler Efter lov om social  

 service er det en forudsætning for ret til et hjælpemiddel, at du har varigt  

 nedsat  

 fysisk eller psykisk funktionsevne.
 Kommunen skal efter  

 loven kun udbetale personligt tillæg, hvis de økonomiske forhold er særlig  

 vanskelige.
 Vi har foretaget en  

 samlet vurdering af dine økonomiske forhold og har sammenholdt dine indtægter  

 og  

 formue med størrelsen af dine rimelige og nødvendige udgifter.
Vi har lagt vægt på en  

 afgørelse, som Den Sociale Ankestyrelse har offentliggjort.
Det fremgår af  

 afgørelsen...
Til din orientering  

 vedlægges afgørelsen, (social meddelelse, SM P-12-99) Ifølge aktivloven er  

 det en forudsætning for hjælp, at tandbehandlingen ikke kan dækkes efter  

 anden  

 lovgivning, og at ansøger ikke har økonomisk mulighed for at betale udgiften.  

 Desuden skal behandlingen være nødvendig og helbredsmæssigt velbegrundet.
 I Ankestyrelsens praksis er der taget stilling  

 til spørgsmålet, om kommunen skal yde hjælp til implantater, eller om  

 kommunen  

 kan nøjes med at yde hjælp til en billigere tandbehandling, fx i form af  

 protese.Af denne praksis fremgår, at der ved den konkrete vurdering bl.a. kan  

 lægges vægt på omfanget af de manglende tandanlæg og ansøgerens unge alder.
 Det fremgår af serviceloven, at der ved  

 afgørelse om vilkår for, hvor samvær mellem forældre og anbragte børn skal  

 finde  

 sted, at der skal lægges særlig vægt på hensynet til barnet eller den unge og  

 formålet med anbringelsen.
 Ankestyrelsens har ved en afgørelse om, at  

 samvær skulle foregå på et neutralt sted, lagt vægt på oplysninger om, at  

 barnet havde behov for at trække sig under samværet, og at der tidligere har  

 været  

 problemer ved samvær i barnets plejehjem.
2.4  

 Særligt om partens synspunkter Hvis borgeren er kommet med bemærkninger eller  

 synspunkter,  

 skal du kommentere dem.
Du skal desuden sørge for at give den nødvendige  

 vejledning*.
 Det forudsættes, at du har tilrettelagt  

 sagsbehandlingen på en sådan måde, at borgeren har haft mulighed for at  

 medvirke ved behandlingen af sin sag.
 For at være helt sikker på, at borgeren kender  

 de oplysninger, der lægges til grund for afgørelsen, skal der parthøres*,  

 inden  

 du træffer en afgørelse.
Hvis borgeren har bedt om, at der indhentes  

 oplysninger, og det ikke imødekommes, skal du meddele det til borgeren og  

 bede  

 om bemærkninger inden for en frist, før du træffer afgørelse.
Det samme  

 gælder,  

 hvis borgeren beder om udsættelse af sin sag, og du undtagelsesvis ikke  

 imødekommer  

 ansøgningen.
 Både ved ansøgningen og under sagens  

 behandling kan borgeren på eget initiativ komme med synspunkter til støtte  

 for  

 sin sag.
Af hensyn til borgeren er der særlige regler  

 om tidsfrister* for behandling af sagerne.
Hvis reglerne ikke overholdes,  

 skal  

 parten have oplysning om det med forklaring på, hvorfor reglen ikke kan  

 overholdes, og hvilken frist der nu påregnes.
Eksempler   De mener, at De ikke kan deltage i  

 arbejdsprøvningen, fordi De har en transporttid på 1 time hver vej.Vi er ikke  

 enige med Dem i, at transporttiden er en hindring for at gennemføre  

 arbejdsprøvningen.
Når arbejdsprøvningen tilrettelægges, vil der blive taget  

 hensyn til, at De også skal klare transporttiden.
De har til sagen oplyst, at Deres udgifter  

 til medicin vil stige væsentligt i de næste måneder.
Hvis Deres udgifter  

 stiger  

 væsentligt i forhold til det beløb, som vi er kommet frem til, så vil De have  

 mulighed for på ny at søge kommunen om hjælp til medicinudgifter.
 De har under behandlingen af Deres sag flere  

 gange fremført det synspunkt, at flere naboer får denne hjælp til  

 etablering.Afgørelsen  

 om hjælp til etablering træffes efter en konkret vurdering i hvert enkelt  

 tilfælde.
 Vi kan på grund af tavshedspligten ikke  

 kommentere, hvilke konkrete forhold, der har ført til, at andre ansøgere har  

 fået hjælp til etablering.
2.5 Regler og praksis Du skal fortælle  

 borgeren, hvilke regler og hvilken praksis der er anvendt.
Det er en del af  

 borgerens retssikkerhed altid at kunne finde frem til de relevante regler og  

 den anvendte praksis.
 Under begrundelsen for afgørelsen har du  

 beskrevet, hvilke juridiske krav/præmisser, som kommunen har haft for  

 afgørelsen,  

 se punkt 2.3.3.
Under regler og praksis oplyser du de præcise regler,  

 der er anvendt.
I nogle kommuner citeres indholdet af reglerne i selve  

 afgørelsen, mens man andre steder henviser præcist til loven og vedlægger  

 lovtekst  

 og eventuel praksis som bilag til afgørelsen.
Begge metoder kan anvendes,  

 afhængig  

 af situationen.
 Selv om du citerer eller vedlægger lovteksten,  

 skal du alligevel oplyse navn, dato og nummer på love og andet materiale,  

 samt  

 også nærmere angive §, stk. og nr. i en lovbestemmelse.
 Borgeren kan på det grundlag selv finde  

 nærmere oplysninger.
 Eksempler   Deres ansøgning om bil er bedømt  

 efter § 1 og § 2, stk. 1, nr. 3, samt stk. 2, i Socialministeriets  

 bekendtgørelse  

 nr. 122 af 19. februar 1998 om støtte til køb af bil efter servicelovens §  

 99.Vi har vedlagt reglerne.
 Deres sag om merudgiftsydelse er bedømt  

 efter lov om social service, lovbekendtgørelse nr. 755 af 9.
 december 2002, § 113 og § 28, stk. 1 og 3,  

 samt Socialministeriets vejledning nr. 43 af 5. marts 1998 om sociale tilbud  

 til børn og unge med handicap, pkt.
 49. Bestemmelserne er citeret nedenfor.
 Deres ansøgning om personligt tillæg er  

 bedømt efter § 17, stk. 2, i lov om social pension, jf. lovbekendtgørelse,  

 nr.  

 615 af 26. juni 2001. I medfør af § 6, stk. 4, i lov nr. 285 af 25. april  

 2001  

 gælder disse regler stadig for personer, der har fået tilkendt pension mv.
 før 1. januar 2003.Ved afgørelsen har vi  

 endvidere taget hensyn til en tidligere afgørelse fra Den Sociale  

 Ankestyrelse.Afgørelsen  

 vedrørte retten til personligt tillæg for en person med friværdi i et  

 sommerhus.
 Den er offentliggjort i sociale meddelelser  

 (SM) P-12-99, som vedlægges til Deres orientering.
 2.6 Klagevejledning Hvis borgeren kan klage  

 over afgørelsen, skal du vejlede om mulighederne og de gældende regler.
Du skal derfor vejlede borgeren om følgende: 1)  

 Hvem der kan klage Det er kun den person, som afgørelsen vedrører, der kan  

 klage over afgørelsen.
Det udelukker dog ikke, at klagen kan indgives af en  

 advokat eller en anden partsrepræsentant*, eller af en værge for den person,  

 som afgørelsen vedrører.
 2) Eventuel klagefrist Klage skal normalt  

 indgives inden 4 uger efter, at borgeren har fået meddelelse om afgørelsen.
Det vil være venligt over for borgeren, hvis  

 kommunen oplyser konkret, hvilken dato klagefristen udløber.
Hvilken dag, som  

 borgeren antages at have modtaget afgørelsen, vil bero på, om afgørelsen er  

 sendt som A- eller B-post.
Klagefristen udløber normalt ved ophør af  

 kontortiden på dagen, hvor de 4 uger er udløbet.
Borgeren skal derfor have  

 oplyst,  

 hvornår kontortiden ophører.
 3) Fremgangsmåden for at klage Borgeren kan  

 normalt klage over kommunens afgørelse til Det Sociale Nævn, hvor borgeren  

 bor.
 Det kan dreje sig om klage over indholdet af  

 en afgørelse og/eller over den måde sagen er behandlet på.
 Adressen til den myndighed, som skal modtage klagen,  

 skal oplyses.
 Klagen skal som hovedregel sendes til kommunen.
 4) Eventuelle formkrav til klagen Der er  

 normalt ikke krav om skriftlighed ved klage i sociale sager.
5) Oplysning om genvurdering Det skal fremgå,  

 at kommunen har pligt til at se på sagen på ny (genvurdere sagen) på baggrund  

 af en rettidig klage.
Kommunen skal vurdere, om den, som klager, kan få helt  

 eller delvis medhold i sin klage.
Kommunen kan fastholde sin tidligere afgørelse  

 eller træffe en ny afgørelse inden for en frist af 4 uger.
Hvis kommunen  

 fastholder sin afgørelse, sender den sagen videre til nævnet, der så tager  

 stilling  

 til kommunens afgørelse.
 Nogle kommuner foretrækker i afgørelsen at henvise  

 til en selvstændig klagevejledning, som vedlægges som bilag til afgørelsen.  

 Kommunen skal i alle tilfælde kunne dokumentere den klagevejledning, der er  

 givet.
Eksempel   Hvis De er utilfreds med kommunens  

 afgørelse, kan De klage til Statsamtet..., Det sociale nævn.
Klagen skal De  

 sende til kommunen, adresse  De kan vælge at klage mundtligt eller  

 skriftligt,  

 gerne med henvisning til sagens journalnummer.
De kan i klagen oplyse,  

 hvorfor  

 De er utilfreds med afgørelsen.
Vi skal have modtaget en eventuel klage senest  

 den   klokken   Når kommunen har modtaget Deres klage, vil vi se på Deres sag  

 igen og tage stilling til, om vi kan give Dem helt eller delvis medhold i  

 Deres  

 klage.
Hvis kommunen ændrer afgørelsen, vil De få besked om det inden 4 uger.  

 Hvis vi ikke ændrer afgørelsen, sender vi Deres klage inden 4 uger til det  

 sociale nævn sammen med papirerne i sagen.
Hvis De har spørgsmål til  

 afgørelsen  

 eller er i tvivl om, hvordan De skal klage, er De velkommen til at kontakte  

 os.
 3. EKSEMPEL - PÅ EN  

 SAMLET AMTS  

  

  

 KOMM  

  

  

 UNAL AFGØRELSE  

 16  

  

 Overskrift  

 De har ansøgt om støtte til køb af bil.
 Resultatet De har ikke ret til støtte til køb  

 af bil og har derfor heller ikke ret til fritagelse for vægtafgift.
 Begrundelsen Vi mener ikke, at Deres  

 funktionsevne er så væsentligt nedsat, at De ikke har mulighed for at færdes  

 uden bil.
 Vi har vurderet, at Deres ansøgning skal  

 bedømmes på ikke-erhvervsmæssigt grundlag.
Ved vurderingen af Deres funktionsevne og  

 Deres evne til at færdes uden bil har vi lagt vægt på, at De selv har oplyst,  

 at De har en gangdistance på 1-2 kilometer.
De lægelige oplysninger i  

 speciallægeerklæringen  

 af... dokumenterer desuden ikke, at Deres ryglidelse er af så svær art, at De  

 ikke vil kunne bruge offentlige transportmidler.
Oplysningerne dokumenterer  

 heller ikke, at Deres ryglidelse medfører særlige skånehensyn.
 Ved vurderingen af, at Deres ansøgning skal bedømmes  

 på ikke-erhvervsmæssigt grundlag, har vi lagt vægt på, at De ikke er i  

 erhverv.  

 Det forhold, at De tidligere har modtaget støtte på erhvervsmæssigt grundlag,  

 kan indgå i helhedsvurderingen af Deres funktionsevne og behov for bil, men  

 kan  

 ikke i sig selv begrunde fornyet bilstøtte.
 De har ikke ret til vægtafgiftsfritagelse, da  

 det er en forudsætning for at få fritagelse, at man opfylder betingelserne  

 for  

 støtte til bil.
Efter serviceloven er det en betingelse for  

 støtte til køb af bil, at man har en varigt nedsat fysisk eller psykisk  

 funktionsevne.
Lovens nærmere formulering fremgår af vedlagte lovuddrag.
Særligt om partens synspunkter De har til  

 sagen oplyst, at det er vigtigt for Dem at have en bil for at kunne tage på  

 udflugter med Deres børn i weekenderne.
Denne oplysning er indgået i vores  

 vurdering  

 af Deres sag, men vi har ikke lagt afgørende vægt på den.
Som det fremgår af  

 begrundelsen for afgørelsen, vurderer vi, at De vil kunne benytte offentlige  

 transportmidler.
 Retsregler og praksis Deres ansøgning er  

 vurderet efter lov om social service, § 99, stk. 1, og Socialministeriets  

 bekendtgørelse nr. 122 af 19. februar 1998 om støtte til køb af bil efter  

 Service-lovens § 99, stk. 1 og 2, § ----.
Deres ansøgning er herudover vurderet efter  

 praksis som bl.a. fremgår af Social Meddelelse, SM C-37- 00. Heraf fremgår  

 det,  

 at selvom en ansøger tidligere har fået bilstøtte, er det en betingelse, at  

 ansøgeren  

 fortsat opfylder betingelserne for støtte til køb af bil på det aktuelle  

 tidspunkt for sagens afgørelse.
I denne vurdering skal der indgå oplysninger  

 om  

 eventuelle ændringer i ansøgerens forhold siden tidligere bevilgede  

 bilstøtte,  

 samt både nye relevante sociale- og helbredsmæssige oplysninger.
Endvidere  

 skal  

 sagen vurderes i forhold til gældende praksis og regler på  

 afgørelsestidspunktet.
 Det forhold, at en ansøger tidligere har  

 modtaget støtte til køb af bil, kan indgå i helhedsvurderingen af ansøgerens  

 funktionsevne og behov for bil, men kan ikke i sig selv begrunde fornyet  

 bilstøtte.
 Reglerne og SM C-37-00 er citeret på de næste  

 sider.
 Klagevejledning Klage: Hvis De er utilfreds  

 med amtskommunens afgørelse, kan De klage til Statsamtet..., det sociale  

 nævn.  

 Klagen skal indsendes til amtskommunen, adresse: ...
Hvordan De kan klage mundtligt eller  

 skriftligt, gerne med henvisning til vort journalnummer.
De kan i klagen  

 oplyse,  

 hvorfor De er utilfreds med afgørelsen.
 Hvornår Klagen skal være modtaget i  

 amtskommunen senest 4 uger efter, at De har modtaget denne afgørelse, og skal  

 være afleveret før kontortids ophør.
 Af brevpapiret fremgår, hvilke kontortider, vi  

 har.
Genvurdering Når amtskommunen har modtaget  

 Deres klage, vil vi se på Deres sag på ny og tage stilling til, om vi kan  

 give  

 Dem helt eller delvis medhold i Deres klage.
Hvis amtskommunen ændrer sin  

 afgørelse, vil De få besked inden 4 uger.
I modsat fald sendes Deres klage  

 inden 4 uger sammen med sagens akter til det sociale nævn.
 Tvivlsspørgsmål Hvis De har problemer med at  

 forstå vores afgørelse, eller er i tvivl om, hvordan De skal klage, er De  

 velkommen  

 til at kontakte os.
 4. FORKLARING AF BEGREBER Ved forklaringen af  

 begreberne er fulgt samme systematik som i opskriften på at skrive en  

 afgørelse.
 Til hver regel er der henvisning til  

 væsentlige bestemmelser i forvaltningsloven, offentlighedsloven og  

 retssikkerhedsloven.  

 De væsentligste af reglerne, der er henvist til, citeres under punkt 5.
 4.1 Overskrift 4.1.1 Part, partsrepræsentant  

 og bisidder Forvaltningsloven § 8 Der er ingen definition af begrebet parter  

 i  

 forvaltningsloven.
 Typiske parter er ansøgere, det vil sige borgere,  

 som har ansøgt om en ydelse, en tilladelse eller lignende.
 Parter kan også være borgere, som modtager  

 eller vil modtage et forbud eller påbud.
 Parter omfatter normalt den persongruppe, som kan  

 klage over en afgørelse.
En part kan som hovedregel lade sig  

 repræsentere eller bistå af andre.
Kommunen har pligt til at afklare, om der  

 er  

 en partsrepræsentant i sagen eller kun en bisidder/hjælper.
Hvis der er tale  

 om  

 en partsrepræsentant, så overtager denne alle partens rettigheder efter  

 forvaltningsloven.
Det betyder fx, at det er partsrepræsentanten, som skal  

 høres i sagen, og som skal modtage afgørelsen.
En bisidder giver kun støtte til en part og  

 har ikke nogen rettigheder i forhold til myndigheden.
Det er derfor alene  

 parten selv, som fx kan komme med sine bemærkninger til sagen til  

 myndigheden.
 Hvis man som part ikke ønsker at have en  

 partsrepræsentant, der overtager alle rettigheder, kan man ved fuldmagt give  

 fx  

 et fagforbund eller Ældre Sagen ret til at modtage aktindsigt i sin sag eller  

 ret til at modtage en kopi af afgørelsen.
4.2 Resultat 4.2.1 Oplysningspligt Retssikkerhedsloven  

 §§ 11-11b og 12 Det er en forudsætning for, at kommunen kan træffe afgørelse  

 i  

 en sag, at borgeren i vidt omfang medvirker til at få de oplysninger frem,  

 som  

 er nødvendige for, at kommunen kan afgøre om borgeren har ret til hjælp og i  

 så  

 fald, hvilken hjælp, borgeren kan få.
Denne medvirken er frivillig, men hvis  

 borgeren ikke medvirker, kan det betyde, at borgeren ikke får det, han har  

 krav  

 på.
 Både borgeren og kommunen har desuden en række  

 pligter over for hinanden: Når borgeren er blevet tildelt en ydelse, har  

 borgeren pligt til at oplyse socialforvaltningen om   ændringer i sine  

 forhold,  

 der kan have betydning for hjælpen.
 Kommunen skal i forbindelse med  

 sagsbehandlingen give borgeren skriftlig besked om:   kommunens muligheder  

 for  

 at indhente oplysninger   konsekvenserne, hvis borgeren ikke medvirker  

 hvilke  

 typer af ændringer, der kan have betydning for hjælpen og   muligheden for,  

 at  

 borgeren skal tilbagebetale eller eventuelt kan blive tiltalt for bedrageri  

 hvis borgeren ikke oplyser om ændringerne Kommunen har eventuelt herudover en  

 orienteringspligt  om rettigheder efter persondataloven  når  

 kommunen  

 registrerer eller videregiver edbbehandlede oplysninger om borgeren  

 (persondataloven  

 §§ 28-32).
4.2.2 Helhedsvurdering Retssikkerhedsloven §§  

 5-7 En helhedsvurdering betyder, at du som sagsbehandler skal behandle en  

 ansøgning om hjælp bredt.
Det er således ofte ikke nok at behandle en  

 ansøgning  

 om hjælp kun efter de regler, som borgeren konkret har søgt hjælp efter.
Hvis  

 en borger fx mangler forsørgelsesgrundlag, skal kommunen bl.a. undersøge, om  

 borgeren har ret til sygedagpenge, ret til støtte til revalidering, ret til  

 tabt arbejdsfortjeneste, ret til kontanthjælp, og/eller om der bør rejses en  

 sag om førtidspension.
 Vejledning indgår herudover som en form for hjælp.
I sager, som handler om løbende hjælp til  

 forsørgelsen, skal helhedsvurderingen udarbejdes senest 8 uger efter  

 borgerens  

 første henvendelse.
Borgeren skal have skriftlig besked om vurderingen.
Vurderingen skal give borgeren klarhed over,  

 hvordan kommunen ser på sagen.
Vurderingen kan indeholde en eller flere  

 afgørelser.
Hvis borgeren har søgt om en bestemt ydelse, og kommunen i  

 vurderingen  

 konstaterer, at borgeren ikke har ret til den, er der tale om en afgørelse.  

 Fx  

 kan vurderingen indeholde et afslag på, at kommunen lader sagen overgå til  

 behandling efter reglerne om førtidspension.
 Sådanne afgørelser skal være begrundede i  

 overensstemmelse med, hvad der gælder for andre formelle afgørelser.
 Hvis vurderingen alene indeholder en  

 konstatering af fx, at borgeren er syg og modtager sygedagpenge, samt at  

 borgerens sag skal vurderes på ny efter en bestemt frist, er der ikke tale om  

 en afgørelse.
 4.2.3 Officialprincippet Retssikkerhedsloven §  

 10 Princippet betyder, at det er kommunen, som har ansvaret for, at en sag er  

 tilstrækkeligt oplyst, når den træffer afgørelse.
 Du skal have fyldestgørende oplysninger både  

 om fakta i sagen og om retsregler, praksis osv. for at kunne træffe en  

 forsvarlig  

 afgørelse.
 Der findes ikke regler for, hvor omfattende  

 oplysningsgrundlaget skal være, men jo mere indgribende betydning en  

 afgørelse  

 vil få for borgeren, desto større krav stilles der til sagens oplysning At  

 kommunen har ansvaret for, at sagen er tilstrækkeligt oplyst, betyder ikke  

 nødvendigvis, at det er kommunen, som selv skal fremskaffe alle oplysninger.  

 Der kan fx stilles krav til borgeren om at komme med de oplysninger, som han  

 eller hun kan fremskaffe uden større vanskeligheder.
4.3 Begrundelse 4.3.1 Begrundelser og  

 skriftlige afgørelser Forvaltningslovens §§ 22-24 En begrundelse har fire  

 hovedfunktioner:  

 I.
Den skal give borgeren fuld information om grundlaget og baggrunden for  

 afgørelsen.
II.
Den skal bidrage til at sikre, at  

 grundlaget for afgørelsen er sagligt og fyldestgørende.
III.
Den skal udgøre et væsentligt grundlag  

 for borgerens overvejelse over, om han eller hun ønsker at klage over  

 kommunens  

 afgørelse.
IV.
Den skal give klageinstansen mulighed for  

 at vurdere afgørelsens holdbarhed Skriftlige afgørelser skal efter  

 forvaltningsloven  

 være begrundede, hvis borgeren ikke får fuldt ud medhold.
Hovedreglen er, at kommunale afgørelser skal være  

 skriftlige.
Dette følger enten af bestemmelser i de sociale love eller af god  

 forvaltningsskik.
Det er vigtigt, at alle afgørelser, som er særligt  

 indgribende  

 for borgerne, er skriftlige og begrundede.
 Selv om en afgørelse går ud på, at borgeren  

 får den ansøgte ydelse, kan det være praktisk at træffe en skriftlig  

 afgørelse  

 for at præcisere ydelsens omfang, fx i hvor lang tid en løbende ydelse vil  

 blive  

 udbetalt ifølge afgørelsen.
Begrundelsen skal indeholde en henvisning til  

 de relevante retsregler.
Der kan også være behov for en henvisning til  

 offentliggjort  

 praksis, som beskriver, hvordan reglerne skal fortolkes.
 Hvis der i afgørelsen indgår et skøn, skal du  

 i begrundelsen angive de hovedhensyn, som har været bestemmende for dit skøn.  

 Se under Skøn.
4.3.2 Notatpligten Offentlighedsloven § 6 Notatpligten  

 går ud på, at du som sagsbehandler skal notere alle væsentlige ekspeditioner  

 eller oplysninger i en sag.
Alle notater skal forsynes med navn og dato.  

 Pligten følger både af bestemmelsen i offentlighedsloven og af ikke  

 lovbestemte  

 regler.
 Notatpligten er væsentlig både for borgeren og  

 kommunen som en dokumentation for, hvad der er sagt eller aftalt.
Mundtlige oplysninger kan ofte udgøre en del  

 af oplysningsgrundlaget i en sag.
Der kan være tale om oplysninger, som er  

 indhentet hos en ansøger, men også oplysninger indhentet fra andre  

 myndigheder eller  

 personer.
 At oplysningerne er noteret ned, er en  

 nødvendig forudsætning for, at kommunen kan overholde pligten til at  

 partshøre  

 og give mulighed for aktindsigt.
 Notatpligten sikrer herudover kommunens  

 mulighed for skabe sig overblik over og dokumentation for oplysninger og  

 sagsforløb.  

 Dette er bl.a. væsentligt ved sagsbehandlerskift.
 4.3.3 Skøn Forvaltningsloven §24 Mange  

 bestemmelser i de sociale love giver dig mulighed for at foretage et skøn.
Med skøn forstås, at du har foretaget en  

 afvejning, hvor resultatet ikke kan læses direkte ud af fx loven eller ud af  

 offentliggjort praksis.
Du foretager en konkret vurdering af, om en borger  

 har ret  

 til hjælp og i givet fald hvordan hjælpen mere konkret skal udmøntes.
Selv om en lovbestemmelse giver dig mulighed  

 for at foretage et skøn, betyder det ikke, at skønnet kan foretages  

 fuldstændigt  

 frit.
Der er ikke i den sociale lovgivning eksempler på et frit skøn.
Dit  

 skøn  

 vil altid være mere eller mindre bundet.
Det vil sige, at lovgivnings- og  

 forvaltningsretlige principper eller praksis beskriver, hvilke forhold du  

 skal  

 lade indgå i vurderingen og eventuelt også, hvilke forhold du skal lægge mest  

 vægt på.
 Når der i afgørelsen indgår et skøn, skal du i  

 begrundelsen angive de hovedhensyn, som har været bestemmende for dit skøn.
 Under De juridiske krav i opskriften, punkt  

 2.3.3, kan du finde eksempler på konkrete vurderinger.
4.4 Særligt om partens synspunkter 4.4.1  

 Partshøring og muligheden for at få udsat afgørelsen Forvaltningsloven §§  

 19-21  

 At partshøre betyder, at borgeren får tilsendt eller udleveret dokumenter i  

 sagen, som borgeren ikke forventes at kende indholdet af, eller som borgeren  

 ikke  

 er bekendt med indgår i sagen.
Først når fristen for at komme med kommentarer  

 er udløbet, kan du træffe afgørelse i sagen.
 Reglerne om partshøring har til formål:   at  

 sikre et korrekt oplysningsgrundlag   at sikre borgernes medvirken til  

 sagsbehandlingen  

   at styrke borgernes tillid til forvaltningen.
 Ved en parthøring skal parten dels have  

 mulighed for at sætte sig ind i de nye oplysninger, dels have mulighed for at  

 komme med bemærkninger til oplysningerne inden for en frist, som kommunen  

 fastsætter.
Det praktiske udgangspunkt er, at kommunen  

 skal partshøre over alle oplysninger, som parten ikke selv har bidraget med  

 til  

 sagen.
De undtagelser fra partshøring, som står i reglerne, skal bruges med  

 stor  

 forsigtighed.
Reglerne om partshøring er retsgarantier, det  

 vil sige, at det er regler for sagsbehandlingen, som skal bidrage til, at  

 afgørelser bliver lovlige og rigtige.
Hvis kommunen glemmer at partshøre, er  

 udgangspunktet  

 derfor, at afgørelsen er ugyldig.
 Parten har under hele sagsforløbet også en  

 mulighed for at anmode kommunen om, at sagens afgørelse udsættes, hvis parten  

 fx ønsker at komme med en udtalelse eller ønsker at komme med supplerende  

 oplysninger.
 4.4.2 Tidsfrister for sagsbehandlingen Retssikkerhedsloven  

 § 3 Kommunen skal behandle spørgsmål om hjælp så hurtigt som muligt med  

 henblik  

 på at afgøre, om der er ret til hjælp og i så fald hvilken.
I sager, hvor borgeren har søgt om en ydelse,  

 har kommunen desuden en pligt til at fastsætte en frist for, hvor lang tid  

 der  

 må gå, inden der skal være truffet en afgørelse.
Hvis denne frist ikke kan  

 overholdes,  

 skal borgeren skriftligt have besked om, hvornår der kan forventes en  

 afgørelse.
Der er tale om generelle frister, det vil sige, at der ikke skal  

 fastsættes frister for den enkelte sag.
Fristerne fastsættes ud fra  

 sagstyper.
 I de enkelte sociale love findes der desuden lovbestemte  

 tidsfrister for sagsbehandling.
 Undtagelsesvis vil en meget lang  

 sagsbehandlingstid kunne sidestilles med et afslag på hjælp, og borgeren vil  

 derfor kunne klage over den lange sagsbehandlingstid, som om der var truffet  

 afgørelse  

 om afslag.
 4.4.3 Vejledning Forvaltningsloven § 7 og  

 Retssikkerhedsloven § 5 På det sociale område har kommunen en udvidet  

 vejledningsforpligtelse.  

 Af retssikkerhedsloven fremgår det, at rådgivning og vejledning er en social  

 ydelse, og at kommunen også skal være opmærksom på, om der kan søges om hjælp  

 hos en anden myndighed eller efter anden lovgivning.
 Flere speciallove, fx serviceloven, har  

 særlige bestemmelser om vejledning.
Vejledning skal ske med udgangspunkt i den enkelte  

 borgers behov og forudsætninger.
Svage grupper i samfundet kan have et  

 særligt  

 vejledningsbehov, og kommunen skal være opmærksom på, at der gælder en særlig  

 vejledningspligt, hvis kommunen træffer en indgribende afgørelse.
 Følgen af en forkert vejledning kan være, at  

 en ydelse skal tilkendes med tilbagevirkende kraft, så borgeren stilles på  

 den  

 måde, som en korrekt vejledning ville have medført.
 Hvis borgeren ønsker at klage over  

 sagsbehandlingstid, personalets optræden mv., skal du vejlede om, at klagen  

 skal behandles af ledelsen, dvs.
 borgmesteren eller kommunalbestyrelsen.
5. LOVTEKSTER Forvaltningsloven Forvaltningsloven  

 indeholder en række regler, som offentlige myndigheder skal følge, når de  

 skal behandle  

 og træffe afgørelse i sager.
Der findes blandt andet regler om   Vejledning  

 og  

 repræsentation   Partshøring   Begrundelse   Klagevejledning  

 Offentlighedsloven  

 Offentlighedsloven gælder for hele den offentlige forvaltning, og indeholder  

 regler om   Notatpligt   Aktindsigt.
 Retssikkerhedsloven Retssikkerhedsloven  

 supplerer forvaltningslovens regler om myndigheders behandling af sager.  

 Retssikkerhedsloven  

 gælder for sager, der skal behandles efter den social- og  

 beskæftigelsesmæssige  

 lovgivning, og indeholder blandt andet regler om   Officialprincippet  

 Helhedsvurdering  

   Frister   Medvirken   Vejledning Forvaltningsloven Vejledning § 7 § 7. En  

 forvaltningsmyndighed skal i fornødent omfang yde vejledning og bistand til  

 personer, der retter henvendelse om spørgsmål inden for myndighedens  

 sagsområde.
 Stk. 2. Modtager en forvaltningsmyndighed en skriftlig  

 henvendelse, som ikke vedrører dets sagsområde, videresendes henvendelsen så  

 vidt muligt til rette myndighed.
 Efter forvaltningsloven skal borgeren vejledes  

 i fornødent omfang om spørgsmål inden for kommunens sagsområde.
Parter og Partsrepræsentation § 8 § 8. Den,  

 der er part i en sag, kan på ethvert tidspunkt af sagens behandling lade sig  

 repræsentere eller bistå af andre.
Myndigheden kan dog kræve, at parten  

 medvirker  

 personligt, når det er af betydning for sagens afgørelse.
 Stk. 2. Bestemmelsen i stk. 1, 1. pkt., gælder  

 ikke, hvis partens interesse i at kunne lade sig repræsentere eller bistå  

 findes at burde vige for væsentlige hensyn til offentlige eller private  

 interesser,  

 eller hvor andet er fastsat ved lov.
Partshøring §§ 19-20 §  

 19. Kan en part i en sag ikke antages at være bekendt med, at myndigheden er  

 i  

 besiddelse af bestemte oplysninger vedrørende faktiske omstændigheder, må der  

 ikke træffes afgørelse, før myndigheden har gjort parten bekendt med  

 oplysningerne  

 og givet denne lejlighed til at fremkomme med en udtalelse.
Det gælder dog  

 kun,  

 hvis oplysningerne er til ugunst for den pågældende part og er af væsentlig  

 betydning for sagens afgørelse.
Myndigheden kan fastsætte en frist for  

 afgivelsen  

 af den nævnte udtalelse.
 Stk. 2. Bestemmelsen i stk. 1 gælder ikke,  

 hvis 1) det efter oplysningernes karakter og sagens beskaffenhed må anses for  

 ubetænkeligt at træffe afgørelse i sagen på det foreliggende grundlag, 2)  

 udsættelse vil medføre overskridelse af en lovbestemt frist for sagens  

 afgørelse, 3) partens interesse i, at sagens afgørelse udsættes, findes at  

 burde vige for væsentlige hensyn til offentlige eller private interesser, der  

 taler imod en sådan udsættelse, 4) parten ikke har ret til aktindsigt efter  

 reglerne i kapitel 4 med hensyn til de pågældende oplysninger, 5) den  

 påtænkte  

 afgørelse vil berøre en videre, ubestemt kreds af personer, virksomheder  

 m.v., eller  

 hvis forelæggelsen af oplysningerne for parten i øvrigt vil være forbundet  

 med  

 væsentlige vanskeligheder, eller 6) der ved lov er fastsat særlige  

 bestemmelser, der sikrer parten adgang til at gøre sig bekendt med grundlaget  

 for den påtænkte afgørelse og til at afgive en udtalelse til sagen, inden  

 afgørelsen træffes.
 Stk. 3. Vedkommende minister kan efter  

 forhandling med justitsministeren fastsætte regler om, at nærmere angivne  

 sagsområder,  

 hvor bestemmelserne i stk. 2, nr. 1 eller 5, i almindelighed vil finde  

 anvendelse, ikke skal være omfattet af bestemmelsen i stk. 1.
 § 20. I sager, hvor myndigheden efter  

 anmodning fra en part kan ændre afgørelsen, kan myndigheden undlade at  

 foretage  

 partshøring, hvis sagens karakter og hensynet til parten selv taler for det.
 Stk. 2. Er partshøring undladt i medfør af  

 stk. 1, skal afgørelsen ledsages af de oplysninger, som parten ellers skulle  

 være gjort bekendt med efter bestemmelsen i § 19. Parten skal samtidig gøres  

 bekendt  

 med adgangen til at få sagen genoptaget.
 Myndigheden kan fastsætte en frist for  

 fremsættelse af begæring om genoptagelse.
Stk. 3. Hvor adgangen  

 til at påklage den trufne afgørelse til en anden forvaltningsmyndighed er  

 tidsbegrænset  

 og begæringen om sagens genoptagelse fremsættes inden klagefristens udløb,  

 afbrydes  

 klagefristen.
Klagefristen løber i så fald videre fra det tidspunkt, hvor den  

 nye afgørelse er meddelt parten, dog med mindst 14 dage.
 Partens ret til at få udsat afgørelsen § 21 §  

 21. Den, der er part i en sag, kan på ethvert tidspunkt af sagens behandling  

 forlange,  

 at sagens afgørelse udsættes, indtil parten har afgivet en udtalelse til  

 sagen.  

 Myndigheden kan fastsætte en frist for afgivelsen af den nævnte udtalelse.
 Stk. 2. Bestemmelsen i stk. 1 gælder ikke,  

 hvis 1) udsættelse vil medføre overskridelse af en lovbestemt frist for  

 sagens  

 afgørelse, 2) partens interesse i, at sagens afgørelse udsættes, findes at  

 burde vige for væsentlige hensyn til offentlige eller private interesser, der  

 taler imod en sådan udsættelse, eller 3) der ved lov er fastsat særlige  

 bestemmelser, der sikrer parten adgang til at afgive en udtalelse til sagen,  

 inden afgørelsen træffes.
 Begrundelser og krav om skriftlige afgørelser §§  

 22-24 § 22. En afgørelse skal, når den meddeles skriftligt, være ledsaget af  

 en  

 begrundelse, medmindre afgørelsen fuldt ud giver den pågældende part medhold.
§ 23. Den, der har fået en afgørelse meddelt mundtligt,  

 kan forlange at få en skriftlig begrundelse for afgørelsen, medmindre  

 afgørelsen fuldt ud giver den pågældende part medhold.
En begæring herom skal  

 fremsættes over for myndigheden inden 14 dage efter, at parten har modtaget  

 underretning om afgørelsen.
Stk. 2. En begæring om skriftlig begrundelse  

 efter stk. 1 skal besvares snarest muligt.
Hvis begæringen ikke er besvaret  

 inden 14 dage efter, at begæringen er modtaget af vedkommende myndighed, skal  

 denne underrette parten om grunden hertil samt om, hvornår begæringen kan  

 forventes besvaret.
§ 24. En begrundelse for en afgørelse skal  

 indeholde en henvisning til de retsregler, i henhold til hvilke afgørelsen er  

 truffet.
I det omfang, afgørelsen efter disse regler beror på et  

 administrativt  

 skøn, skal begrundelsen tillige angive de hovedhensyn, der har været  

 bestemmende for skønsudøvelsen.
 Stk. 2. Begrundelsen  

 skal endvidere om fornødent indeholde en kort redegørelse for de oplysninger  

 vedrørende  

 sagens faktiske omstændigheder, som er tillagt væsentlig betydning for  

 afgørelsen.
 Stk. 3. § 24, stk. 1, 2. pkt., og stk. 2,  

 gælder ikke i de sager, der er nævnt i § 9, stk. 4. Begrundelsens indhold kan  

 i  

 øvrigt begrænses i det omfang, hvori partens interesse i at kunne benytte  

 kendskab  

 til denne til varetagelse af sit tarv findes at burde vige for afgørende  

 hensyn  

 til den pågældende selv eller til andre private eller offentlige interesser,  

 jf. § 15.
 En begrundelse er en sand og rigtig forklaring  

 på, hvorfor en afgørelse har fået et bestemt indhold.
 Klagevejledning §§ 25-26 § 25. Afgørelser, som  

 kan påklages til anden forvaltningsmyndighed, skal, når de meddeles  

 skriftligt,  

 være ledsaget af en vejledning om klageadgang med angivelse af klageinstans  

 og  

 oplysning om fremgangsmåden ved indgivelse af klage, herunder om eventuel  

 tidsfrist.  

 Det gælder dog ikke, hvis afgørelsen fuldt ud giver den pågældende part  

 medhold.
 Stk. 2. Vedkommende minister kan efter  

 forhandling med justitsministeren fastsætte regler om, at klagevejledning på  

 nærmere angivne sagsområder, hvor særlige forhold gør sig gældende, kan  

 undlades  

 eller ske på anden måde end nævnt i stk. 1.
§ 26. Afgørelser, der kun kan indbringes for  

 domstolene under iagttagelse af en lovbestemt frist for sagens anlæg, skal  

 være  

 ledsaget af oplysning herom.
En klagevejledning skal fortælle borgeren om de  

 regler, som gælder i forhold til at klage over den afgørelse, som kommunen  

 har  

 truffet.
 Offentlighedsloven Notatpligten § 6 § 6. I  

 sager, hvor der vil blive truffet afgørelse af en forvaltningsmyndighed, skal  

 en myndighed, der mundtligt modtager oplysninger vedrørende en sags faktiske  

 omstændigheder, der er af betydning for sagens afgørelse, eller som på anden  

 måde  

 er bekendt med sådanne oplysninger, gøre notat om indholdet af oplysningerne.  

 Det gælder dog ikke, såfremt oplysningerne i øvrigt fremgår af sagens  

 dokumenter.
 Stk. 2. Justitsministeren kan for nærmere  

 angivne områder af forvaltningsvirksomhed fastsætte regler om opbevaring m.v.  

 af meddelelser, der udfærdiges eller modtages ved hjælp af elektronisk  

 databehandling.
 Stk. 3. Vedkommende minister kan efter  

 forhandling med justitsministeren fastsætte regler om notatpligt for nærmere  

 angivne  

 grupper af sager om udøvelse af anden forvaltningsvirksomhed end nævnt i stk.  

 1.
 Retssikkerhedsloven Borgerinddragelse § 1 og §  

 4 § 1. Formålet med denne lov er at 1) sikre borgernes rettigheder og  

 indflydelse, når de sociale myndigheder behandler sager, 2) fremhæve, at de  

 sociale myndigheder har pligt til at tilrettelægge en tidlig  

 helhedsorienteret hjælp,  

 3) forebygge, at personer, der har eller kan få vanskeligheder ved at  

 fastholde  

 et arbejde, får behov for hjælp til forsørgelse, og 4) fastlægge struktur og  

 grundlæggende principper for administration af sociale sager.
§ 4. Borgeren skal have mulighed for at  

 medvirke ved behandlingen af sin sag.
Kommunen og amtskommunen tilrettelægger  

 behandlingen af sagerne på en sådan måde, at borgeren kan udnytte denne  

 mulighed.
 Tidsfrister for sagsbehandlingen § 3 § 3.  

 Kommunen og amtskommunen skal behandle spørgsmål om hjælp så hurtigt som  

 muligt  

 med henblik på at afgøre, om der er ret til hjælp og i så fald hvilken.
 Stk. 2. Kommunen eller amtskommunen fastsætter  

 en frist for, hvor lang tid, der må gå, inden der skal være truffet  

 afgørelse.  

 Hvis denne frist kan overholdes, skal ansøgeren skriftligt have besked om,  

 hvornår ansøgeren kan forvente en afgørelse.
Vejledning og helhedsvurdering §§ 5-7 § 5. Kommunen  

 og amtskommunen skal behandle ansøgninger og spørgsmål om hjælp i forhold til  

 alle de muligheder, der findes for at give hjælp efter den sociale  

 lovgivning,  

 herunder også rådgivning og vejledning.
Kommunen og amtskommunen skal desuden  

 være opmærksom på, om der kan søges om hjælp hos en anden myndighed eller  

 efter  

 anden lovgivning.
 § 6. Hvis en borger har brug for at få hjælp i  

 en længere tid, skal kommunen og amtskommunen tidligt i forløbet tilstræbe at  

 tilrettelægge hjælpen ud fra en samlet vurdering af pågældendes situation og  

 behov på længere sigt.
 § 7. Senest 8 uger efter første henvendelse om  

 løbende hjælp til forsørgelse skal kommunen foretage en vurdering efter § 6.  

 Dette gælder dog ikke for personer, der er omfattet af et kontaktforløb efter  

 kapitel 7 i lov om en aktiv beskæftigelsesindsats.
 Stk. 2. Ansøgeren skal skriftligt have besked  

 om kommunens vurdering efter stk. 1.
 Official- eller oplysningsprincippet § 10 §  

 10. Myndigheden har ansvaret for, at sager, der behandles efter denne lov, er  

 oplyst  

 i tilstrækkeligt omfang til, at myndigheden kan træffe afgørelse.
 Orienteringspligt og pligt til at medvirke §§  

 11-11b og 12 § 11. Myndigheden kan anmode personer, der søger om eller får  

 hjælp, om 1) at medvirke til at få de oplysninger frem, som er nødvendige for  

 at afgøre, hvilken hjælp de er berettiget til, og 2) at lade sig undersøge  

 hos  

 en læge eller blive indlagt til observation og behandling som led i  

 sagsbehandlingen.
 Stk. 2. Personer, der får hjælp, har pligt til  

 at oplyse om ændringer, der kan have betydning for hjælpen.
§ 11 a.
Myndigheden kan efter forudgående samtykke  

 fra den, der søger om eller får hjælp, forlange, at andre offentlige  

 myndigheder, uddannelsesinstitutioner, sygehuse, læger, psykologer,  

 autoriserede  

 sundhedspersoner i øvrigt og personer, der handler på disses ansvar,  

 arbejdsløshedskasser, pengeinstitutter, arbejdsgivere og private, der udfører  

 opgaver for det offentlige, giver oplysninger om den pågældende, der er  

 nødvendige  

 for at behandle sagen.
Dette gælder også oplysninger om en persons rent  

 private  

 forhold og andre fortrolige oplysninger, ligesom myndigheden kan indhente  

 lægejournaler, sygehusjournaler eller udskrifter heraf.
Myndigheden kan  

 forlange, at der optages retsligt forhør i overensstemmelse med  

 retsplejelovens  

 § 1018, hvis oplysningerne ikke videregives.
 Stk. 2. Myndigheden kan uden samtykke til brug  

 for behandlingen af en enkelt sag eller til brug for generel kontrol kræve  

 oplysninger om økonomiske forhold om den, der ansøger om eller får hjælp, og  

 dennes ægtefælle, fra andre offentlige myndigheder samt fra  

 arbejdsløshedskasser.
 Oplysningerne kan indhentes, selv om den person,  

 som oplysningerne vedrører, ikke bor i den kommune eller amtskommune, som  

 indhenter oplysningerne.
 Stk. 3. Ved klage til det sociale nævn eller  

 Den Sociale Ankestyrelse og ved behandlingen af sager i Den Sociale  

 Sikringsstyrelse kan samtykke til at indhente oplysninger efter § 11 a, stk.  

 1,  

 indhentes ved, at borgeren i den skriftlige bekræftelse af, at en klage er  

 modtaget, bliver gjort opmærksom på, hvilke typer af oplysninger det kan  

 blive  

 nødvendigt at indhente, og får en frist til eventuelt at gøre indsigelse imod  

 dette.
§ 11 b.
Hvis borgeren ikke medvirker, jf. §  

 11, stk.
 1, nr. 1 og 2, eller ikke giver samtykke til,  

 at myndigheden kan indhente oplysninger, jf. § 11 a, stk. 1, skal myndigheden  

 behandle sagen om hjælp på det foreliggende grundlag, medmindre oplysningerne  

 kan  

 indhentes uden samtykke, jf. § 11 a, stk. 2, og § 11 c.
§ 11 c.
Hvis det er nødvendigt for sagens behandling,  

 kan kravet om samtykke efter § 11 a, stk. 1 og 3, fraviges i sager om 1)  

 særlig  

 støtte til børn og unge efter kapitel 8 i lov om social service, hvor  

 myndighederne kan påbegynde en sag eller træffe afgørelse uden forældrenes  

 samtykke,  

 2) førtidspension, hvor myndigheden kan påbegynde en sag eller træffe  

 afgørelse  

 i en sag, uden at den pågældende person selv har rettet henvendelse herom,  

 jf.  

 § 17, stk. 2, i lov om social pension, 3) frakendelse af førtidspension  

 tilkendt efter de fra 1. januar 2003 gældende regler og nedsættelse eller  

 frakendelse af pension tilkendt efter de indtil den 1. januar 2003 gældende  

 regler, jf.
 lov om social pension, og 4) tilbagebetaling  

 af sociale ydelser.
Stk. 2. Hvis det er nødvendigt for  

 behandlingen af en sag efter stk. 1, nr. 1, kan myndigheden desuden uden  

 samtykke anmode private, der har kendskab til forholdene, om at give  

 oplysninger, der er nødvendige for at behandle sagen.
Myndigheden skal ved  

 anmodningen gøre opmærksom på, at den adspurgte ikke er forpligtet til at  

 svare.
 Stk. 3. I sager efter stk. 1, nr. 1, kan  

 myndigheden uden samtykke forlange oplysninger efter § 11 a, stk. 1, og  

 indhente oplysninger efter § 11 c, stk. 2, om person er, der er part i sagen,  

 samt om forældremyndighedsindehaverens samlever eller ægtefælle.
 Stk. 4. Myndigheden skal uanset adgangen til  

 at indhente oplysninger uden samtykke, jf. stk. 1-3, forsøge at få samtykke  

 til  

 at indhente oplysningerne.
 § 12. Myndigheden skal give borgeren skriftlig  

 besked om 1) myndighedens adgang til at indhente oplysninger efter §§ 11 a og  

 11 c til at foretage kontrol efter § 12 a, 2) konsekvenserne, hvis borgeren  

 ikke medvirker, jf. § 11b, 3) hvilke typer af ændringer, der kan have  

 betydning  

 for hjælpen og 4) muligheden for, at borgeren kan blive mødt med et  

 tilbagebetalingskrav og eventuelt blive tiltalt for bedrageri efter  

 straffelovens § 279 og efter § 12 b i denne lov, hvis borgeren ikke oplyser  

 om  

 ændringerne, jf. § 11, stk. 2.
 6. HVIS DU VIL VIDE MERE Om Den Sociale  

 Ankestyrelses praksis Se Ankestyrelsens hjemmeside www.dsa.dk under  

 afgørelser/praksis.
Om retssikkerhedsloven Se Socialministeriets  

 hjemmeside www.sm.dk under lovgivning.
Socialministeriets vejledning til  

 retssikkerhedsloven  

 kan også findes her.
Om persondataloven Se Datatilsynets hjemmeside  

 www.datatilsynet.dk under lovgivning.
Datatilsynets vejledning til  

 persondataloven  

 kan også findes her.
Om forvaltningsloven Se Justitsministeriets  

 hjemmeside www.jm.dk under lovgivning.
Justitsministeriets vejledning til  

 forvaltningsloven  

 kan også findes her.
Om offentlighedsloven Se Justitsministeriets  

 hjemmeside www.jm.dk under lovgivning.
Justitsministeriets vejledning til  

 offentlighedsloven  

 kan også findes her.
 Om Folketingets Ombudsmand Se Ombudsmandens  

 hjemmeside www.ombudsmanden.dk OVERSKRIFT   Vi har modtaget Deres brev af...
 Kommunen har truffet afgørelse i Deres sag om...
 RESULTAT   Deres samvær med børnene skal  

 foregå på et neutralt sted.
De har ret til folkepension fra 1. november 2003.  

 Kommunen vil efterfølgende oplyse Dem om størrelsen af pensionen, som De har  

 ret til.
De har pligt til at give socialforvaltningen besked, hvis der sker  

 ændringer i Deres og Deres ægtefælles/samlevers økonomiske eller personlige  

 forhold.
 De har ikke ret til personligt tillæg efter  

 den 1. november 2003. De får derfor udbetalt personligt tillæg for sidste  

 gang  

 for oktober 2003.
 BEGRUNDELSE Kommunens konkrete vurdering  

 Kommunen vurderer, at der ikke er dokumentation for, at din lidelse er varig.
 Kommunen vurderer, at der ikke længere er behov  

 for aflastning i samme omfang som hidtil.
 Vi vurderer, at De er i stand til at benytte  

 offentlige transportmidler eller individuel befordring.
 Oplysninger, der er lagt vægt på   Vi har lagt  

 vægt på, at du fortsat er i behandling, og at din læge skønner, at  

 behandlingen  

 vil bedre din tilstand.
Vi har lagt vægt på, at der nu er etableret aflastning  

 til Deres søn hver anden weekend på aflastningsinstitution.
Det giver et  

 frirum  

 til resten af familien.
Desuden er det oplyst, at Deres søn nu er faldet til  

 i  

 sit skoletilbud.
 Vi har lagt vægt på, at De har en god  

 gangdistance, og at De cykler og kan gå på trapper.
 De har også fri bevægelighed, ingen kraftnedsættelse  

 eller lammelser og ingen føleforstyrrelse.
Vi har lagt vægt på, at De har en friværdi i  

 Deres sommerhus, og at restgælden ikke forhindrer, at De kan optage lån til  

 at  

 dække det ansøgte.
Et lån medfører ikke, at De behøver at sælge sommerhuset.
 De juridiske krav   Efter lov om social  

 service er det en forudsætning for ret til et hjælpemiddel, at du har varigt  

 nedsat fysisk eller psykisk funktionsevne.
 Kommunen skal efter loven kun udbetale personligt  

 tillæg, hvis de økonomiske forhold er særligt vanskelige.Vi har foretaget en  

 samlet  

 vurdering af dine økonomiske forhold og har sammenholdt dine indtægter og  

 formue med størrelsen af dine rimelige og nødvendige udgifter.
Vi har lagt vægt på en afgørelse, som Den Sociale  

 Ankestyrelse har offentliggjort.
Det fremgår af afgørelsen, at... Til din  

 orientering vedlægges afgørelsen, (social meddelelse, SM P-12-99)   Ifølge  

 aktivloven er det en forudsætning for hjælp, at tandbehandlingen ikke kan  

 dækkes efter anden lovgivning, og at ansøger ikke har økonomisk mulighed for  

 at  

 betale udgiften.
 Desuden skal behandlingen være nødvendig og  

 helbredsmæssigt velbegrundet.
 I Ankestyrelsens praksis er der taget stilling  

 til spørgsmålet, om kommunen skal yde hjælp til implantater, eller om  

 kommunen kan  

 nøjes med at yde hjælp til en billigere tandbehandling, fx i form af  

 protese.Af  

 denne praksis fremgår, at der ved den konkrete vurdering bl.a. kan lægges  

 vægt  

 på omfanget af de manglende tandanlæg og ansøgerens unge alder.
 Det fremgår af serviceloven, at der ved afgørelse  

 om vilkår for, hvor samvær mellem forældre og anbragte børn skal finde sted,  

 at  

 der skal lægges særlig vægt på hensynet til barnet eller den unge og formålet  

 med anbringelsen.
 Ankestyrelsens har ved en afgørelse om, at samvær  

 skulle foregå på et neutralt sted, lagt vægt på oplysninger om, at barnet  

 havde  

 behov for at trække sig under samværet, og at der tidligere har været  

 problemer  

 ved samvær i barnets plejehjem.
SÆRLIGT OM PARTENS SYNSPUNKTER   De mener, at  

 De ikke kan deltage i arbejdsprøvningen, fordi De har en transporttid på 1  

 time  

 hver vej.Vi er ikke enige med Dem i, at transporttiden er en hindring for at  

 gennemføre arbejdsprøvningen.
Når arbejdsprøvningen tilrettelægges, vil der  

 blive taget hensyn til, at De også skal klare transporttiden.
De har til sagen oplyst, at Deres udgifter  

 til medicin vil stige væsentligt i de næste måneder.
Hvis Deres udgifter  

 stiger  

 væsentligt i forhold til det beløb, som vi er kommet frem til, så vil De have  

 mulighed for på ny at søge kommunen om hjælp til medicinudgifter.
 EKSEMPLER   De har under behandlingen af Deres  

 sag flere gange fremført det synspunkt, at flere naboer får denne hjælp til  

 etablering.Afgørelsen om hjælp til etablering træffes efter en konkret  

 vurdering i hvert enkelt tilfælde.
 Vi kan på grund af tavshedspligten ikke kommentere,  

 hvilke konkrete forhold, der har ført til, at andre ansøgere har fået hjælp  

 til  

 etablering.
 REGLER OG PRAKSIS   Deres ansøgning om bil er  

 bedømt efter § 1 og § 2, stk. 1, nr. 3, samt stk. 2, i Socialministeriets  

 bekendtgørelse  

 nr. 122 af 19. februar 1998 om støtte til køb af bil efter servicelovens §  

 99.Vi har vedlagt reglerne.
 Deres sag om merudgiftsydelse er bedømt efter  

 lov om social service, lovbekendtgørelse nr. 755 af 9. december 2002, § 113  

 og  

 § 28, stk. 1 og 3, samt Socialministeriets vejledning nr. 43 af 5. marts 1998  

 om sociale tilbud til børn og unge med handicap, pkt.
 49. Bestemmelserne er citeret nedenfor.
 Deres ansøgning om personligt tillæg er bedømt  

 efter § 17, stk. 2, i lov om social pension, jf. lovbekendtgørelse, nr. 615  

 af  

 26.
 juni 2001. I medfør af § 6, stk. 4, i lov nr.  

 285 af 25. april 2001 gælder disse regler stadig for personer, der har fået  

 tilkendt pension mv. før 1. januar 2003.Ved afgø-relsen har vi endvidere  

 taget  

 hensyn til en tidligere afgørelse fra Den Sociale Ankestyrelse.
 Afgørelsen vedrørte retten til personligt tillæg  

 for en person med friværdi i et sommerhus.
Den er offentliggjort i sociale meddelelser (SM)  

 P-12-99, som vedlægges til Deres orientering KLAGEVEJLEDNING   Hvis De er  

 utilfreds med kommunens afgørelse, kan De klage til Statsamtet... , Det  

 sociale  

 nævn.
Klagen skal De sende til kommunen, adresse  De kan vælge at klage  

 mundtligt  

 eller skriftligt, gerne med henvisning til sagens journalnummer.
De kan i  

 klagen  

 oplyse, hvorfor De er utilfreds med afgørelsen.
 Vi skal have modtaget en eventuel klage senest  

 den ... klokken ...
Når kommunen har modtaget Deres klage, vil vi  

 se på Deres sag igen og tage stilling til, om vi kan give Dem helt eller  

 delvis  

 medhold i Deres klage.
Hvis kommunen ændrer afgørelsen, vil De få besked om  

 det  

 inden 4 uger.
Hvis vi ikke ændrer afgørelsen, sender vi Deres klage inden 4  

 uger til det sociale nævn sammen med papirerne i sagen.
Hvis De har spørgsmål  

 til afgørelsen eller er i tvivl om, hvordan De skal klage, er De velkommen  

 til  

 at kontakte os.
