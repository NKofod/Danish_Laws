 Udtalt, at det ved vedtægtsbestemt ledighed i kommunalbestyrelsens  

 valgperiode af en plads som medlem i et boligselskabs bestyrelse efter § 28,  

 stk. 1, i den kommunale styrelseslov tilkommer den gruppe i  

 kommunalbestyrelsen, der har indvalgt den pågældende påny at besætte den  

 ledigblevne plads.
 I skrivelse af 21. juli 1983 har De klaget over, at tilsynsrådet for  

 Storstrøms amt ikke har fundet anledning til at kritisere den fremgangsmåde,  

 som Næstved byråd den 22. marts 1983 benyttede ved valg af medlemmer til  

 Næstved Boligselskabs bestyrelse.
Som det er Dem bekendt, har indenrigsministeriet anmodet tilsynsrådet om  

 en udtalelse over Deres klage.
Tilsynsrådet har den 1. september 1983  

 meddelt, at der ikke foreligger nye oplysninger i sagen, der medfører en  

 ændret stillingtagen fra tilsynsrådets side.
Det fremgår af sagen, at Næstved Boligselskab i overensstemmelse med  

 selskabets vedtægter den 10. marts 1983 anmodede Næstved byråd om at vælge 4  

 medlemmer til selskabets bestyrelse for perioden 1. maj 1983 til 30. april  

 1985. På byrådets møde 22. marts 1983 genvalgtes de 4 medlemmer, der var på  

 valg til selskabets bestyrelse.
Dette valg fandt sted som forholdstalsvalg  

 efter § 25, jfr. § 24, i lov om kommunernes styrelse.
Ifølge selskabets vedtægter består selskabets bestyrelse af 7 medlemmer,  

 hvoraf 5 vælges af Næstved byråd.
I vedtægternes § 4, stk. 5, bestemmes:  

 »Hvert andet år afgår formanden.
Af bestyrelsens øvrige medlemmer afgår  

 halvdelen hvert år.
Afgangsordenen bestemmes for samtlige valgte medlemmer  

 ved lodtrækning og ellers ved den rækkefølge, i hvilken medlemmerne er valgt.  

 Genvalg kan finde sted.« De har over for indenrigsministeriet gjort gældende, at »det  

 lodtrækningsbestemte tiltrædelsestidspunkt i henhold til et selvejende  

 boligselskabs normalvedtægter (ikke) kan sætte samtidigheden ved  

 forholdstalsvalgmetoden ud af kraft.
Byrådet må vælge sine 5 medlemmer på en  

 gang og lade dem tiltræde i henhold til vedtægterne«.
 I denne anledning skal man udtale følgende:
I medfør af § 25 i lov om kommunernes styrelse foretages  

 kommunalbestyrelsens valg af to eller flere medlemmer til udvalg,  

 kommissioner, bestyrelser o.lign. som forholdstalsvalg.
Normalt sker valg til  

 et boligselskab, som i det anførte tilfælde i tilknytning til andre valg, i  

 forbindelse med kommunalbestyrelsens konstituering i videste forstand.
Hvis  

 en valgt repræsentant herefter opgiver den plads, hvortil vedkommende er  

 valgt, enten fordi den pågældende forlader kommunalbestyrelsen, eller fordi  

 den pågældende selv af andre grunde ønsker at blive fritaget, tilkommer det i  

 henhold til § 28, stk. 1, i den kommunale styrelseslov den gruppe inden for  

 kommunalbestyrelsen, der har indvalgt den pågældende, påny at besætte den  

 ledigblevne plads.
Dette princip må efter indenrigsministeriets opfattelse  

 også gælde i tilfælde, hvor ledigheden er opstået som følge af  

 vedtægtsbestemt afgang.
 P.M.V.
 E.B.
Johan Erichsen (* 1) Indenrigsministeriets afgørelser og udtalelser om kommunale forhold  

 1983 1.11.
