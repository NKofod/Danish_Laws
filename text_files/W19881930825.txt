 Spørgsmål om fastsættelse af tidsmæssig begrænsning af  

 tilbagebetalingskrav i henhold til bistandslovens § 26, stk. 1, nr.
 1.
Bistandsloven giver ikke mulighed for at fastsætte tidsmæssig begrænsning af tilbagebetalingskravet vedrørende kontanthjælp, der ydes som følge af en ansøgers ubegrundede vægring ved at påtage sig eller fortsætte med at arbejde.
Tilbagebetalingspligten efter bistandslovens § 26, stk. 1, nr. 1, vedvarer og kan først bringes til ophør, når ansøgeren efter en konkret vurdering i det enkelte tilfælde har udfoldet reelle bestræbelser for påny at komme i arbejde, jf. bistandslovens § 40, stk. 1.
 Ankestyrelsen har behandlet 2 sager vedrørende spørgsmålet:
I sagen 20107-86 fik M udbetalt kontanthjælp mod tilbagebetaling i henhold til  

 bistandslovens § 26, stk. 1, nr. 1, med virkning fra 2. august 1984 indtil  

 han påny kom i arbejde den 18. marts 1985.
 M fandtes fra slutningen af januar 1985 at have udfoldet sådanne reelle  

 bestræbelser på at komme i arbejde, at tilbagebetalingspligten måtte anses  

 for ophørt på dette tidspunkt.
 Ved vurderingen af om tilbagebetalingsperioden burde tidsbegrænses lagde  

 Ankestyrelsen endvidere vægt på, at M havde modtaget kontanthjælp i en  

 forholdsvis lang periode, og at der således var tale om tilbagebetaling af et  

 forholdsvis stort beløb.
 Ankestyrelsen henviste endvidere til, at når det sociale udvalg ikke havde  

 pligt til at kræve tilbagebetaling, kunne udvalget beslutte at indskrænke  

 tilbagebetalingspligten til kun at omfatte en del af det beløb, der var  

 mulighed for at kræve tilbagebetalt i sin helhed.
 I sagen 20167-88 fik K udbetalt kontanthjælp mod tilbagebetaling i henhold  

 til bistandslovens § 26, stk. 1, nr. 1, som følge af ubegrundet opgivelse af  

 et jobtilbud, der blev påbegyndt den 29. juli 1985. Hjælpen ophørte pr. 31.  

 august 1986.
 K søgte efterfølgende om bortfald af tilbagebetalingspligten.
 Ankestyrelsen fandt ikke, at K i den omhandlede hjælpsperiode havde  

 udfoldet sådanne reelle bestræbelser på at få arbejde som kunne bevirke, at  

 tilbagebetalingspligten bringes til ophør.
 Betingelserne for at kræve tilbagebetaling efter bistandslovens § 26, stk.  

 1, nr. 1, fandtes således også at have været opfyldt i tiden efter udløbet af  

 9 måneders perioden den 29. april 1986, idet K's behov for kontanthjælp  

 fortsat skyldtes ubegrundet opgivelse af arbejde.
 Redegørelse for de enkelte sager:
 1. J.nr. 20107-86.
 En ung mand M søgte den 2. august 1984 socialforvaltningen om  

 kontanthjælp.
 M havde senest været i arbejde fra 24. april 1984. Han sygemeldte sig den  

 8. maj 1984 til arbejdsgiveren.
 M blev den 21. maj 1984 opsagt fra sit arbejde, da han ikke havde ladet  

 høre fra sig under sygefraværet.
Det sociale udvalg bevilgede M hjælp til underhold og betaling af  

 fagforeningskontingent.
M havde ikke andre faste udgifter.
 Hjælpen blev ydet med tilbagebetalingspligt i henhold til bistandslovens §  

 26, stk. 1, nr. 1.
M fik i oktober 1984 bevilget hjælp til dækning af en boligudgift på 750  

 kr. pr. måned.
Hjælpen blev fortsat ydet med tilbagebetalingspligt i henhold  

 til bistandslovens § 26, stk. 1, nr. 1.
M blev den 29. januar 1985 via arbejdsformidlingen henvist til en  

 ansættelsessamtale.
M fik ikke arbejdet.
 M fik den 18. marts 1985 arbejde.
 M's gæld til det sociale udvalg udgjorde da ca. 37.000 kr.
 AFGØRELSEN, DER KLAGES OVER:
 Amtsankenævnet tiltrådte det sociale udvalgs afgørelse, hvorefter den  

 kontanthjælp, M havde modtaget i tiden fra 2. august 1984 til 18. marts 1985,  

 var udbetalt med tilbagebetalingspligt i henhold til bistandslovens § 26,  

 stk. 1, nr. 1.
 Amtsankenævnet begrundede sin afgørelse med, at M selv havde givet  

 anledning til fyringen den 21. maj 1984, idet han ikke havde dokumenteret sit  

 fortsatte sygefravær med en lægeerklæring eller lignende.
 Nævnet lagde endvidere vægt på, at der forelå tilbagebetalingserklæringer  

 underskrevet af M, hvoraf fremgik, at M var orienteret om  

 tilbagebetalingskravet.
 Genoptagelse af sagen:
 Ankestyrelsen afviste den 11. februar 1986 at behandle sagen, da sagen  

 ikke fandtes at være af principiel betydning.
M's fagforening klagede til Folketingets Ombudsmand.
Fagforeningen  

 anførte, at spørgsmålet om længden af den periode, hvori der kunne ydes  

 kontanthjælp imod tilbagebetaling, var af principiel karakter.
Fagforeningen  

 tilføjede, at den ofte var stødt på problemet i forbindelse med hjælp til  

 medlemmerne.
 Folketingets Ombudsmand anførte bl.a. i sin udtalelse af 26. maj 1987:
»og så fordi anvendelsen af bestemmelsen i bistandslovens § 26, stk.  

 1, nr. 1, er fakultativ (valgfri) for det sociale udvalg, kan der rejses  

 spørgsmål om, hvorvidt udvalget selv (oprindelig eller på et senere  

 tidspunkt) kan fastsætte en tidsbegrænset tilbagebetalingsperiode.« LOVGRUNDLAG:
 Bistandslovens § 26, stk. 1, nr. 1, § 37, § 38 (nu bistandslovens § 40).
 Pkt. 36 i Socialministeriets cirkulære nr. 140 af 15. august 1975 om  

 bistandslovens almindelige bestemmelser, som ændret ved Socialministeriets  

 cirkulære af 20. december 1982.
 ANKESTYRELSENS AFGØRELSE:
Bestemmelsen i bistandslovens § 26, stk. 1, nr. 1, giver det sociale  

 udvalg hjemmel til at træffe beslutning om tilbagebetaling.
Bestemmelsen  

 giver imidlertid ikke det sociale udvalg pålæg om at kræve tilbagebetaling af  

 hjælp, når betingelserne i bestemmelsen er opfyldt.
 Da det sociale udvalg ikke havde pligt til at kræve tilbagebetaling, fandt  

 Ankestyrelsen, at udvalget kunne beslutte at indskrænke  

 tilbagebetalingspligten til kun at omfatte en del af det beløb, der var  

 mulighed for at kræve tilbagebetalt i sin helhed.
 Ved vurderingen af om tilbagebetalingsperioden burde tidsbegrænses, måtte  

 det tages i betragtning, at M havde modtaget kontanthjælp i en forholdsvis  

 lang periode, og at der således var tale om tilbagebetaling af et forholdsvis  

 stort beløb.
Ankestyrelsen henviste endvidere til bistandslovens § 38 (nu  

 bistandslovens § 40, stk. 1), hvorefter ydelse af hjælp forudsatte, at den,  

 der søgte hjælpen, havde udnyttet sine arbejdsmuligheder.
Der måtte således  

 lægges vægt på, om M havde udfoldet reelle bestræbelser på at få et arbejde.
Ankestyrelsen fandt, at M fra slutningen af januar 1985, hvor han efter  

 henvisning fra arbejdsformidlingen havde en ansættelsessamtale om et arbejde  

 - som han dog ikke fik - havde udfoldet sådanne reelle bestræbelser på at  

 komme i arbejde.
Tilbagebetalingspligten måtte derfor anses for ophørt på  

 dette tidspunkt.
Det vil sige, at M ikke havde pligt til at tilbagebetale  

 kontanthjælp, der var ydet ham efter den 29. januar 1985.
 Ankestyrelsen hjemviste sagen til det sociale udvalg til beregning af den  

 tilbagebetalingspligtige del af kontanthjælpen i overensstemmelse med, at  

 tilbagebetalingspligten var ophørt for hjælp ydet efter den 29. januar 1985.
 Ankestyrelsen ændrede således afgørelsen fra amtsankenævnet.
 2. J.nr. 20167-88.
 En 22-årig kvinde K påbegyndte den 29. juni 1985 et job som langtidsledig  

 i et privat firma.
 Hun blev senere afskediget på grund af udeblivelse.
 K fik herefter udbetalt kontanthjælp fra sin daværende bopælskommune.
 Hjælpen blev ydet med tilbagebetalingspligt i henhold til bistandslovens §  

 26, stk. 1, nr. 1 som følge af det misligholdte arbejdstilbud.
K flyttede pr. 1. februar 1986 til den nuværende bopælskommune,der  

 fortsatte udbetalingen af kontanthjælp med tilbagebetalingspligt.
Hjælpen  

 ophørte pr. 1. september 1986.
K søgte den 2. juli 1987 den nuværende bopælskommune om frafald af  

 tilbagebetalingspligten vedrørende den kontanthjælp, der var udbetalt hende  

 af kommunen i perioden 3. februar til 31. august 1986 med ialt 23.822 kr.
K  

 begrundede sin ansøgning med, at hun havde planer om at påbegynde et  

 uddannelsesforløb af mindst 5 års varighed, og at hun derfor ikke ville have  

 midler til at tilbagebetale i denne periode.
Det sociale udvalg meddelte afslag på ansøgningen med henvisning til, at  

 den hjælp, der var ydet K i den ovennævnte periode, var en fortsættelse af  

 hjælp ydet af den tidligere bopælskommune, der havde fastsat  

 tilbagebetalingspligt efter bistandslovens § 26, stk. 1, nr. 1, på grund af  

 misligholdt arbejdstilbud.
K havde endvidere efterfølgende fået karantæne i  

 sin arbejdsløshedskasse og kunne på grund af manglende opfyldelse af  

 beskæftigelseskravet i arbejdsløshedsforsikringslovens § 55 ikke genindtræde  

 i retten til arbejdsløshedsdagpenge, før hun opnåede 1040 timers  

 beskæftigelse.
Det sociale udvalg fandt ikke, at der i K's ansøgning var oplyst forhold,  

 der ændrede grundlaget for fastsættelse af tilbagebetalingspligt.
Efter  

 udvalgets opfattelse kunne den omstændighed, at K planlagde et  

 uddannelsesforløb ikke i sig selv bevirke, at beløbet på daværende tidspunkt  

 kunne betragtes som uerholdeligt.
 AFGØRELSEN, DER KLAGES OVER:
 Amtsankenævnet pålagde det sociale udvalg at ophæve  

 tilbagebetalingspligten for den del af tilbagebetalingskravet, der lå efter  

 udløbet af jobtilbudsperioden (dvs. fra 29. april 1986).
 Nævnet begrundede sin afgørelse med, at betingelserne for fastsættelse af  

 tilbagebetalingspligt efter bistandslovens § 26, stk. 1, nr. 1, kun havde  

 foreligget opfyldt for den del af kontanthjælpen, som var udbetalt K i den  

 periode, hvor hun ville have haft indtægter fra sit job som langtidsledig  

 (29. juli 1985 - 29. april 1986). Efter dette tidspunkt skyldes K's behov for  

 kontanthjælp, at hun havde fået karantæne fra sin arbejdsløshedskasse,  

 hvilket ikke kunne henføres under bistandslovens § 26, stk. 1, nr. 1.
 Nævnet anførte efterfølgende overfor det sociale udvalg, at det afgørende  

 for nævnets vurdering af begrænsningen af tilbagebetalingspligten var, at et  

 9 måneders arbejdstilbud efter lov om arbejdstilbud til ledige betragtes som  

 begrænset til dette tidsrum, og som sådan vil der ikke bevisligt stå noget  

 arbejdstilbud åbent for medlemmet efter de 9 måneder.
 KLAGEN TIL ANKESTYRELSEN:
 Sagen blev anket af det sociale udvalg, der henviste til, at afslaget på  

 frafald af tilbagebetalingskravet for den hjælp, der var ydet af kommunen i  

 perioden 3. februar til 31. august 1986 var begrundet i, at forudsætningerne  

 for fastsættelse af tilbagebetalingspligten fortsat var ubegrundet opgivelse  

 af et arbejde, og dette grundlag var ikke ændret siden tildelingen af hjælp.
 For så vidt angik varigheden af det konkrete arbejdstilbud, var det  

 udvalgets opfattelse, at lov om arbejdstilbud til ledige ikke lægger op til,  

 at arbejdstilbuddets længde nødvendigvis er begrænset til 9 måneder.
 LOVGRUNDLAG:
 Bistandslovens § 26, stk. 1, nr. 1, § 38 (nu § 40, stk. 1).
 Pkt. 36 i Socialministeriets cirkulære nr. 140 af 15. august 1975 om  

 bistandslovens almindelige bestemmelser, som ændret ved Socialministeriets  

 cirkulære af 20. december 1982.
 ANKESTYRELSENS AFGØRELSE:
 Ankestyrelsen lagde til grund, at bistandsloven ikke giver mulighed for at  

 fastsætte tidsmæssige begrænsninger af tilbagebetalingskravet vedrørende  

 kontanthjælp, der ydes som følge af en ansøgers ubegrundede vægring ved at  

 påtage sig eller fortsætte med et arbejde.
 Ankestyrelsen fandt herefter, at tilbagebetalingspligten efter  

 bistandslovens § 26, stk. 1, nr. 1, vedvarer og først kan bringes til ophør,  

 når ansøgeren efter en konkret vurdering i det enkelte tilfælde har udfoldet  

 reelle bestræbelser for påny at komme i arbejde, jf. herved bistandslovens §  

 38 (nu bistandslovens § 40, stk. 1), hvorefter ydelse af hjælp forudsætter,  

 at den, der søger hjælpen, har udnyttet sine arbejdsmuligheder.
 Efter oplysningerne i sagen fandt Ankestyrelsen det ikke godtgjort, at K i  

 den omhandlede hjælpsperiode havde udfoldet sådanne reelle bestræbelser på at  

 få arbejde, som kunne bevirke, at tilbagebetalingspligten blev bragt til  

 ophør.
 Ankestyrelsen fandt derfor, at betingelserne for at kræve tilbagebetaling  

 efter bistandslovens § 26, stk. 1, nr. 1, havde været opfyldt også i tiden  

 efter udløbet af 9 måneders perioden den 29. april 1986, idet K's behov for  

 kontanthjælp fortsat skyldtes ubegrundet opgivelse af arbejde.
 Ankestyrelsen ændrede således amtsankenævnets afgørelse.
 Den ændrede afgørelse skulle ikke medføre, at det sociale udvalg kunne  

 genpålægge tilbagebetalingspligt for den del af den ydede kontanthjælp, for  

 hvilken amtsankenævnet havde ophævet tilbagebetalingskravet.
