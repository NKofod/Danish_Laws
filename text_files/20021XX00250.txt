Skriftlig fremsættelse (29. januar  

 2003) Økonomi- og erhvervsministeren Herved tillader jeg mig for Folketinget at  

 fremsætte:
Forslag til lov om ændring af lov om  

 Handelsflådens Velfærdsråd (Justering af de  

 søfarendes og redernes bidrag til rådet) (Lovforslag nr.
L 146).
Lovforslaget har til formål at gennemføre et  

 enigt søfartserhvervs ønske om en forhøjelse af deres  

 del af velfærdsafgiften fra 100 øre til 140 øre pr.  

 søfarende, der er forhyret med et dansk handelsskib.  

 Velfærdsafgiften skal fortsat fordeles ligeligt mellem den  

 søfarende og rederen, og princippet om, at økonomi- og  

 erhvervsministeren yder et tilskud til velfærdsarbejdet, der  

 højst kan svare til den afgift, der samlet er pålagt rederne og  

 de søfarende, bevares.
Fastsættelsen af økonomi- og  

 erhvervsministerens tilskud til velfærdsarbejdet vil som hidtil ske i  

 forbindelse med de årlige finanslovsforhandlinger.
 Afgiften blev senest reguleret for godt 12 år siden.  

 En forhøjelse af velfærdsafgiften vil sikre en  

 videreførelse af velfærdsarbejdet for søfarende på  

 det hidtidige niveau.
 Jeg henviser i øvrigt til lovforslaget og de  

 bemærkninger, der ledsager det og anbefaler forslaget til Folketingets  

 velvillige behandling.
