Betænkning afgivet af Erhvervsudvalget den 7. december 2004 Betænkning over Forslag til lov om ændring af lov om Det  

 Centrale Virksomhedsregister  

  

 (Ajourføring af  

 kompetencefordeling, styrkelse af reklamebeskyttelse, frivillig registrering  

 af  

  

 foreninger, øget digitalisering m.v.) [af  

 økonomi‑ og erhvervsministeren (Bendt Bendtsen)] 1. Udvalgsarbejdet Lovforslaget blev fremsat den 11. november 2004 og var til 1.  

 behandling den 30. november 2004. Lovforslaget blev efter 1. behandling  

 henvist  

 til behandling i Erhvervsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 21. oktober 2004 dette  

 udkast til udvalget, jf. alm. del - bilag 28. Den 22. november 2004 sendte  

 økonomi- og erhvervsministeren de indkomne høringssvar samt et notat herom  

 til  

 udvalget.
Spørgsmål Udvalget har stillet 1 spørgsmål til økonomi- og  

 erhvervsministeren, som denne har besvaret.
Spørgsmålet og økonomi- og  

 erhvervsministerens svar herpå er optrykt som bilag 2 til betænkningen.
2. Indstillinger Udvalget  

  

 indstiller  

 lovforslaget til  

  

 vedtagelse uændret.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Else Winther Andersen (V)   

 Kim Andersen (V)   

 Svend Erik Hovmand (V)  

  

  fmd.  

  

 Christian Lund Jepsen (V)   

 Colette L.
Brix (DF)  

  

  nfmd.  

  

 Poul Fischer (DF)   

 Carina Christensen (KF)   

 Lars Barfoed (KF)   

 Jann Sjursen (KD)   

 Frode Sørensen (S)   

 Jan Trøjborg (S)   

 Jens Peter Vernersen (S)   

 Ole Vagn Christensen (S)   

 Peder Sass (S)   

 Poul Henrik Hedeboe (SF)   

 Naser Khader (RV)   

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 94 Bilagsnr.
Titel 1 Høringsnotat og høringssvar, fra økonomi- og  

 erhvervsministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 1. udkast til betænkning 5 2. udkast til betænkning Oversigt over spørgsmål og svar vedrørende L 94 Spm.nr.
Titel 1 Spm. om kommentarer til Danmarks Statistiks høringssvar,  

 til økonomi- og erhvervsministeren, og ministerens svar herpå Bilag 2 Et af udvalgets spørgsmål til økonomi- og  

 erhvervsministeren og dennes svar herpå Spørgsmål 1 og økonomi- og erhvervsministerens svar herpå  

 er optrykt efter ønske fra udvalget.
 Spørgsmål 1:
Som nævnt under folketingets 1. behandling den 30. november 2004  

 af lovforslag L 94 (Det Centrale Virksomhedsregister) bedes ministeren  

 kommentere høringssvaret fra Danmarks Statistik, herunder særligt oplysningen  

 om, at omlægningerne vil medføre betydelige omkostninger.
Ministeren bedes  

 også  

 i sit svar orientere udvalget om, hvordan ministeren sikrer, at dette vigtige  

 omlægningsprojekt, der har bred tilslutning, ikke forsinkes og/eller  

 nedtrappes  

 på grund af mangel på ressourcer.
 Svar:
Danmarks Statistik har efter afgivelse af høringssvaret  

 tilkendegivet, at der er tale om et meget overordnet og usikkert skøn, som  

 ikke  

 bygger på konkrete omkostningsberegninger.
Derfor har Danmarks Statistik  

 inden  

 fremsættelse af lovforslaget taget til efterretning, at det i de almindelige  

 bemærkninger mere overordnet blev angivet, at der kunne komme udgifter til  

 systemmæssige tilpasninger hos de myndigheder, der benytter data fra og  

 leverer  

 data til registret.
En konkret vurdering kan først foretages, når der i samarbejde  

 med de berørte myndigheder er udarbejdet et forslag til en ændret definition  

 af  

 produktionsenheder.
Arbejdet hermed varetages af en arbejdsgruppe, der blandt  

 andet omfatter Danmarks Statistik og de øvrige medlemmer af den nuværende  

 CVR-styregruppen.
Det kan derfor ikke for nærværende siges hvilke  

 omkostninger,  

 der vil være forbundet ved en eventuel omdefinering af produktionsenhederne,  

 herunder i forhold til de administrative fordele, som en omlægning forventes  

 generelt at medføre.
 Lovforslagets bemærkninger anfører imidlertid, at der i  

 forbindelse med en ændring af definitionen af produktionsenheder kan blive  

 tale  

 om omkostninger.  

 Omkostningerne skal  

 som udgangspunkt dækkes af de enkelte myndigheders løbende drift, men  

 lovbemærkningerne  

 lægger dog også op til, at der konkret efter forhandling vil være mulighed  

 for  

 at aftale en dækning af sådanne merudgifter indenfor rammerne af den samlede  

 CVR-finansiering.
Som anført i de almindelige bemærkninger til lovforslaget vurderes  

 det, at de samfundsmæssige fordele, der opnås ved omlægningen samlet set  

 væsentligt overstiger de nævnte omkostninger.
I forbindelse med den endelige  

 udformning af definitionen af produktionsenheder vil man naturligvis være  

 opmærksom på, at der samlet set økonomisk opnås en afbalanceret løsning,  

 således at omlægningsprojektet ikke nedtrappes på grund af mangel på  

 ressourcer.
