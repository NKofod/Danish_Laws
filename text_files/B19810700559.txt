§ 1 Vedtægtens område omfatter det farvand, der er beliggende inden for (vest  

 for) følgende linjer: En linje fra Anslet Hage over østpynten på Linderum og  

 nordspidsen af Årø Kalv til det punkt, hvor denne linje skærer Tvingsbjerg  

 fyrlinje.
Fra dette skæringspunkt en linje over Halk Hoved og østpynten af  

 Barsø til Varnæs Hoved, jfr. bilag.
§ 2 Den, som een gang lovligt har indtaget eller efter lodtrækning har fået  

 overladt en bundgarnsplads i henhold til den tidligere gældende vedtægt,  

 bevarer fortrinsretten fra år til år for livstid, når pladsen for redskabets  

 hoveddel afmærkes hvert år inden 15. marts, for så vidt isforholdene tillader  

 det, og når pladsen derefter benyttes på de tider af året, da almindeligt  

 fiskeri med bundgarn foregår på vedtægtsområdet, uden anden afbrydelse end  

 deen, eventuel reparation og tørring af garnet måtte medføre, jfr. dog denne  

 vedtægts § 4.
 Stk. 2.  Er fortrinsretten til at benytte en  

 bundgarnsplads fortabt eller opgivet, kan pladsen benyttes af alle og enhver  

 under iagttagelse af de for fiskeriets udøvelse almindelig givne regler til  

 den nærmest påfølgende 31. december.
§ 3 Plads til åleruser eller åleruserække skal anses for vedtægtsmæssig  

 indtaget, når der den 1. juli, eller hvis denne dag er en søndag eller en  

 helligdag, da den først påfølgende hverdag, gøres skriftlig anmeldelse til  

 fiskerikontrollen, som da om fornødent lader foretage lodtrækning.
Berettiget  

 til at deltage i lodtrækning er enhver, som i rette tid, har gjort anmeldelse  

 til fiskerikontrollen.
 Stk. 2.  Den fisker, som lovligt har indtaget eller fået  

 overladt plads til åleruser, og som derefter benytter pladsen til fiskeri med  

 åleruser i september og oktober måneder, bevarer fortrinsretten til pladsen i  

 en periode som måtte være fastlagt i den til enhver tid gældende lov om  

 saltvandsfiskeri.
Stk. 3.  Fortrinsretten til at benytte en åleruseplads  

 fortabes, når den ikke benyttes personlig af den, som er rette indehaver.  

 Brugsretten til at benytte en åleruseplads fortabes, når pladsen ikke  

 besættes med fiskedygtigt redskab i de forannævnte to måneder, eller når der  

 benyttes redskab af en sådan konstruktion, at det ikke kan komme ind under  

 begrebet åleruse.
Er fortrinsretten til at benytte en åleruseplads fortabt  

 eller opgivet, kan pladsen benyttes af enhver under iagttagelse af de i  

 nærværende vedtægt og for fiskeriet i almindelighed givne regler til den  

 nærmest påfølgende 30. november, hvorefter ny indtagelse af pladsen finder  

 sted på den i stk. 1 angivne måde.
 Stk. 4.  Retten til ålerusepladsen bevares fra år til år  

 for livstid for den, der lovligt har indtaget pladsen i henhold til tidligere  

 gældende vedtægt og i øvrigt iagttager ovenanførte vilkår.
§ 4 I tiden fra den 1. august til 30. november skal alt andet redskab,  

 bundgarn i visse tilfælde undtaget, jfr. stk. 2, vige pladsen for redskaber  

 bestemt til fangst af blankål, dog forudsat at rusepladsen er indtaget på  

 lovlig og vedtægtsmæssig måde.
 Stk. 2.  Bundgarn skal i samme tidsrum vige pladsen, men  

 kun på de steder, hvor en fortrinsret til redskabsplads er løbende på det  

 tidspunkt, da bundgarnspladsen blev indtaget, og i så tilfælde skal en  

 flytning ikke berøre bundgarnets erhvervede fortrinsret til pladsen for  

 forårs-fiskesæsonens vedkommende.
§ 5 Bundgarn må ikke sættes lovligt indtagne ålerusepladser nærmere end 200  

 meter til siden.
Stk. 2.  Mellem bundgarn, hvis længde beregnes som  

 afstanden imellem hovedpælen og den inderste radpæl, fastsættes en  

 sideafstand af 500 meter.
Sideafstanden måles mellem radernes midtpunkter på  

 tværs af længderetningen.
Hvor bundgarn på grund af kystens form ikke står i  

 samme kompasretning, fastsættes afstanden mellem hovedpælene lig med 1/4 af  

 de to nærmeste bundgarns samlede længde.
Sættes et bundgarn uden for anden  

 mands bundgarn, fastsættes en afstand af mindst 20 meter mellem det yderste  

 garns inderste radpæl og det inderste garns hovedpæl, og hvor afstanden  

 mellem de nævnte pæle er under 190 meter, skal det yderste garn sættes i  

 samme kompasretning som det inderste.
 Stk. 3.  Redskaber, der er tjenlige til fangst af sild  

 og anden stimfisk, skal holdes i en afstand af 140 meter til siden af udsatte  

 bundgarn og i en afstand af 40 meter uden for.
§ 6 Sideafstanden mellem kasteruser (sommerruser) skal være 30 meter.
 Stk. 2.  Sideafstanden mellem torskeruser skal være 60  

 meter.
 Stk. 3.  Torskeruser skal vige for bundgarn, dog ikke  

 udover 70 meter.
§ 7 Brug af skovltrawl er forbudt på de i det følgende nærmere angivne dele af  

 vedtægtens område.
 1. Vest for linjen fra nordspidsen af bøgeskov ved  

 Avnevig over østpynten på Linderum, videre over nordspidsen af Årø Kalv til  

 det punkt, hvor linjen skærer Tvingsbjerg fyrlinje, og fra dette  

 skæringspunkt til Halk Hoved.
 2. Det område af Kjeldstrup bugt, der mod syd  

 begrænses af linjen fra skoven på Knivsbjerg til Revshalen, samt området  

 rundt om Revshalen til Halk Hoved på landgrunden ud til 20 meters vanddybde.
 3. Genner Fjord inden for linjen Sønderballe  

 Hoved-Knudshoved.
 4. Åbenrå Fjord syd og vest for en linje fra Skærrev  

 til badehotellet i Varnæsvig.
§ 8 Brug af snurpenot er forbudt på vedtægtens område.
§ 9 For så vidt lovgivningen tillader det, og i øvrigt under hensyn til de  

 derom givne bestemmelser, må brislingeskovltrawl anvendes på de dele af  

 vedtægtens område, hvor brug af skovltrawl er tilladt.
§ 10 Ålestangning fra isen er forbudt overalt på vedtægtens område.
§ 11 Ved tidsangivelse i denne vedtægt medregnes såvel den førstnævnte som den  

 sidstnævnte dag.
§ 12 For alle forhold, hvorom der ikke i denne vedtægt er givet særlige  

 bestemmelser, gælder bestemmelserne i den til enhver tid gældende almindelige  

 lov om saltvandsfiskeri.
§ 13 Overtrædelse af bestemmelserne i §§ 4, 5, 6, 7, 8, 9 og 10 straffes med  

 bøde.
 Stk. 2.  Bestemmelserne i §§ 4, 5 og 6 er undergivet  

 privat påtale.
§ 14 Foranstående i henhold til lov nr. 195 af 26. maj 1965 om saltvandsfiskeri  

 med senere ændringer udarbejdede vedtægt stadfæstes herved således, at den  

 træder i kraft den 1. oktober 1981, fra hvilket tidspunkt den under 27.  

 februar 1945 stadfæstede vedtægt bortfalder.
FISKERIMINISTERIET, DEN 1. SEPTEMBER  

 1981 KARL HJORTNÆS /G.Schoubye Bilag 1.
 1. Anslet hage 55 grader 20' 4 n. br. - 9 grader 39' 0  

 ø. lg.
 2. Linderum 55 grader 17' 4 n. br. - 9 grader 43' 0 ø.  

 lg.
 3. Tvingsbjerg-punktet 55 grader 15' 9 n. br. - 9  

 grader 49' 3 ø. lg.
 4. Halk Hoved 55 grader 11' 8 n. br. - 9 grader 41' 8  

 ø. lg.
 5. Østsiden af Barsøe 55 grader 07' 1 n. br. - 9  

 grader 34' 5 ø. lg.
 6. Varnæs Hoved 55 grader 02' 7 n. br. - 9 grader 34'  

 9 ø. lg.
 7. Nordspidsen af Årø Kalv 55 grader 16' 6 n. br. - 9  

 grader 46' 5 ø. lg.
 8. Avne Vig 55 grader 18' 9 n. br. - 9 grader 38' 6 ø.  

 lg.
 9. Revshalen 55 grader 10' 5 n. br. - 9 grader 37' 8  

 ø. lg.
 10. Sydsiden af Knivsbjerg skov 55 grader 08' 0 n. br.  

 - 9 grader 28' 6 ø. lg.
 11. Sønderballe Hoved 55 grader 07' 7 n. br. - 9  

 grader 31' 3 ø. lg.
 12. Knudshoved 55 grader 05' 4 n. br. - 9 grader 33' 2  

 ø. lg.
 13. Skærrev 55 grader 02' 8 n. br. - 9 grader 30' 2 ø.  

 lg.
 14. Badehotellet i Varnæs Vig 55 grader 02' 0 n. br. -  

 9 grader 34' 3 ø. lg.
