(Til samtlige statsamter, herunder  

 Københavns Overpræsidium, Rigsombudsmanden i Grønland og  

 Rigsombudsmanden på Færøerne.) De vejledende retningslinier for fastsættelse af højere børnebidrag end  

 normalbidraget og fastsættelse af uddannelsesbidrag er senest blevet  

 reguleret pr. 1. januar 1996. Normalbidraget blev dengang forhøjet til 8.676  

 kr. årligt, og det blev lagt til grund, at den gennemsnitlige årsindtægt for  

 en almindelig arbejder i 1996 ville være et beløb i størrelsesordenen af  

 225.000 kr.
 Ved Socialministeriets bekendtgørelse nr. 1013 af 2. december 1996 om  

 størrelsen af ydelser efter børnetilskudsloven pr. 1. januar 1997, er  

 normalbidraget pr. 1. januar 1997 forhøjet til 8.700 kr. årligt.
Ved reguleringen af de vejledende retningslinier for fastsættelse af  

 højere bidrag end normalbidraget og fastsættelse af uddannelsesbidrag har  

 Civilretsdirektoratet i år anvendt den beregningsmetode, som anvendes ved  

 regulering af indtægtsgrænserne ved fri proces, jf. retsplejelovens § 330a.  

 Herefter er retningslinierne for forhøjelse af børnebidrag og for  

 fastsættelse af uddannelsesbidrag blevet ændret med 2,0 % tillagt eller  

 fratrukket tilpasningsprocenten for det pågældende finansår.
I år skal  

 retningslinierne reguleres med 1,5 %.
 Under henvisning hertil finder Civilretsdirektoratet, at der med virkning  

 fra den 1. januar 1997 ved fastsættelse af disse bidrag bør tages  

 udgangspunkt i følgende retningslinier:
 Retningslinierne for fastsættelse af uddannelsesbidrag i 1997 vil være et  

 beløb i størrelsesordenen af 228.000 kr.
 Disse retningslinier for forhøjelse af børnebidrag og for fastsættelse af  

 uddannelsesbidrag er alene vejledende, idet bidragsfastsættelsen som hidtil i  

 overensstemmelse med sædvanlige udmålingsprincipper må ske efter et konkret  

 skøn over samtlige omstændigheder i den enkelte sag.
