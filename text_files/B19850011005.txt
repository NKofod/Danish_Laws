 I henhold til § 1, stk. 12, i skattestyrelsesloven, jfr. lovbekendtgørelse  

 nr. 573 af 14. november 1984 fastsættes følgende forretningsorden for  

 ligningskommissioner uden for København.
Valg af ligningskommission § 1.  Den kommunale ligningsmyndighed består af en  

 ligningskommission,hvis medlemmer og stedfortrædere i henhold til § 1 i  

 skattestyrelsesloven vælges af kommunalbestyrelsen på det konstituerende  

 møde.
Valg af formand og næstformand § 2.  Den nyvalgte ligningskommission afholder snarest  

 muligt efter funktionsperiodens begyndelse første møde.
Indkaldelse til mødet  

 foretages af det medlem, der længst har været medlem af ligningskommissionen,  

 eller, hvis flere har været medlem lige længe, af den ældste af disse.
Stk. 2.  På det første møde vælger ligningskommissionen  

 blandt sine medlemmer en formand.
Valget ledes af det medlem, der har  

 indkaldt til mødet og har gyldighed for hele funktionsperioden.
Stk. 3.  Til valg af formand kræves ved første  

 afstemning absolut stemmeflertal af ligningskommissionens tilstedeværende  

 medlemmer.
Opnås sådant flertal ikke, foretages ny afstemning.
Opnår en  

 kandidat absolut flertal ved anden afstemning, eller afgives der ved denne  

 kun stemmer på en kandidat, er den pågældende valgt.
Bringer anden afstemning  

 heller ikke nogen afgørelse, foretages bundet valg mellem de to, der ved  

 anden afstemning har fået flest stemmer, således at det ved stemmelighed  

 afgøres ved lodtrækning, på hvilke to, der ved det bundne valg (tredie  

 afstemning) skal stemmes.
Står stemmerne lige ved tredie afstemning, træffes  

 afgørelsen ved lodtrækning.
Stk. 4.  Så snart valget af formand har fundet sted,  

 vælger ligningskommissionen blandt sine medlemmer en eller to næstformænd til  

 at fungere i formandens forfald.
Valgene ledes af den nyvalgte formand eller  

 i hans forfald af det medlem, der har ledet formandsvalget og foregår i  

 øvrigt efter samme regler som dette.
 Stk. 5.  Ligningskommissionen kan efter anmodning  

 fritage formand og næstformænd for deres hverv for resten af funktionstiden.  

 Når en formand eller en næstformand fritages for sit hverv, dør eller  

 udtræder af ligningskommissionen, foretages nyt valg efter reglerne i stk. 3  

 for resten af ligningskommissionens funktionstid.
Indkaldelse af stedfortræder § 3.  Når et medlem har forfald, skal han underrette  

 formanden herom, og formanden afgør, om stedfortræderen skal indkaldes.
Hvis  

 det medlem, der har forfald, forlanger det, skal stedfortræderen indkaldes.  

 Stedfortræderen skal endvidere indkaldes, hvis medlemmet har forfald i mindst  

 2 måneder.
 Stk. 2.  Når et medlem er forhindret i at deltage i det  

 første møde, jfr. § 2, skal stedfortræderen indkaldes.
 Stk. 3.  Den, der indkaldes som stedfortræder for  

 formanden eller en næstformand, deltager som almindeligt medlem i  

 ligningskommissionens afgørelser.
Sekretariatsbistand § 4.  Den kommunale skatteadministration er  

 sekretariat for ligningskommissionen.
Skatteadministrationen skal - uden  

 stemmeret - være repræsenteret i alle ligningskommissionens møder og skal  

 udarbejde forslag til alle ligningskommissionens afgørelser.
Ligningsplan § 5.  Inden det årlige ligningsarbejde påbegyndes,  

 udarbejder skatteadministrationen en ligningsplan, der forelægges til  

 godkendelse i ligningskommissionen, og som løbende ajourføres.
Ligningsplanen  

 udarbejdes under behørig hensyntagen til ligningsrådets og  

 statsskattedirektoratets retningslinier.
 Stk. 2.  Ligningsplanen udarbejdes således, at der  

 tilrettelægges en løbende arbejdsgang med henblik på, at ansættelsen kan være  

 foretaget senest 31. marts i det andet kalenderår efter det indkomstår,  

 ansættelsen vedrører.
 Stk. 3.  Af hensyn til fristerne for klagebehandling ved  

 andre klageinstanser bør arbejdet tilrettelægges således, at udtalelser til  

 brug for disse fremmes mest muligt.
Ligningskommissionens møder § 6.  Ligningskommissionen udøver sin virksomhed i  

 møder.
Stk. 2.  Formanden fastsætter tid og sted for  

 ligningskommissionens møder og foretager indkaldelse hertil.
Mødeindkaldelsen  

 skal såvidt muligt fremsendes med mindst 7 dages varsel.
 Stk. 3.  Når mindst 1/3 af medlemmerne forlanger det,  

 skal formanden inden 14 dage indkalde til møde.
 Stk. 4.  Formanden fastsætter mødets dagsorden, der skal  

 udsendes samtidig med mødeindkaldelsen.
 Stk. 5.  For de sager, der skal behandles på et møde,  

 skal det fornødne materiale til sagens bedømmelse - medmindre det forinden er  

 tilsendt medlemmerne - være tilgængeligt i skatteadministrationen i mindst 2  

 hverdage inden mødet.
Beslutningsdygtighed § 7.  For at den samlede ligningskommission kan træffe  

 nogen afgørelse, skal mindst halvdelen af kommissionens medlemmer eller deres  

 stedfortrædere deltage deri.
Formanden eller, hvor denne har forfald, en  

 næstformand skal deltage i alle afgørelser.
Stk. 2.  Ligningskommissionen kan i forbindelse med  

 tilrettelæggelsen af den årlige ligning opdele sig i besluttende led  

 bestående af mindst 3 medlemmer, deriblandt formanden.
Ved opdelingen skal de  

 besluttende led så vidt muligt sikres en alsidig sammensætning.
Ethvert  

 medlem af ligningskommissionen skal have sæde i et besluttende led.
Et medlem  

 kan sidde i mere end et besluttende led, såfremt det skønnes hensigtsmæssigt.
Stk. 3.  For at et besluttende led skal kunne træffe  

 nogen afgørelse, skal mindst 3 medlemmer eller deres stedfortrædere deltage i  

 afgørelsen.
Formanden eller, hvor denne har forfald, en næstformand skal  

 deltage i alle afgørelser.
Når et andet medlem end formanden er forhindret i  

 at deltage i et møde i et besluttende led, kan det pågældende led, såfremt  

 det skønnes hensigtsmæssigt, og der blandt medlemmerne er enighed om det,  

 supplere sig med et medlem fra et andet besluttende led.
Stk. 4.  Selv om ligningskommissionen er delt op i  

 besluttende led, har alle kommissionens medlemmer ret til at deltage i  

 ethvert møde.
Et medlem af ligningskommissionen kan over for formanden  

 fremsætte begæring om at få tilsendt indkaldelser til møder i besluttende  

 led, hvoraf han ikke selv er medlem.
De kommissionsmedlemmer, der ikke er  

 medlem af det besluttende led, har ikke stemmeret, men har som de øvrige  

 medlemmer ret til at udtale sig og til at forlange sager forelagt til  

 afgørelse for den samlede ligningskommission.
Habilitet § 8.  Ligningskommissionen træffer beslutning om,  

 hvorvidt et medlems interesse i en sag er af en sådan beskaffenhed, at han  

 efter skattestyrelseslovens § 1, stk. 9, er udelukket fra at deltage i  

 ligningskommissionens forhandling og afstemning om sagen.
I bekræftende fald  

 skal den pågældende under forhandling og afstemning om sagen forlade lokalet,  

 hvorimod han ikke er afskåret fra at deltage i ligningskommissionens  

 forhandling og afstemning om, hvorvidt han skal vige sit sæde under den  

 pågældende sags behandling.
 Stk. 2.  Et medlem skal underrette ligningskommissionens  

 formand, hvis der foreligger forhold, der kan give anledning til tvivl om  

 medlemmets habilitet.
Mødeledelse og afstemning § 9.  Formanden for ligningskommissionen leder såvel  

 den samlede kommissions som eventuelle besluttende leds møder.
Når formanden  

 er forhindret i at deltage i et møde, leder næstformanden mødet, og i  

 ligningskommissioner, der har konstitueret sig med 2 næstformænd, træder 2.  

 næstformand i funktion, når såvel formanden som 1. næstformand har forfald.
Stk. 2.  Ligningskommissionen træffer sine afgørelser  

 ved afstemning.
Afstemningen foregår ved håndsoprækning og afgøres ved  

 stemmeflerhed.
I tilfælde af stemmelighed er formandens eller, hvor denne har  

 forfald, næstformandens stemme afgørende.
Undlader et  

 ligningskommissionsmedlem at stemme, anses han for at have stemt for det  

 forslag, der er til afstemning.
Stk. 3.  Skønner formanden, at kommissionens stilling  

 til et forslag er så utvivlsom, at en afstemning er overflødig, meddeler han  

 dette med oplysning om den opfattelse han har af kommissionens stilling til  

 spørgsmålet.
Forlanges der herefter ikke afstemning om forslaget, kan  

 formanden erklære sagen for afgjort i overensstemmelse med den af ham angivne  

 opfattelse.
Forhandlingsprotokol § 10.  Ligningskommissionens beslutninger, herunder om  

 delegation og ligningsplan, skal indføres i en forhandlingsprotokol.
Stk. 2.  I protokollen skal indføres oversigter, der kan  

 danne tilstrækkeligt grundlag for identifikation af samtlige de i  

 ligningskommissionens møder trufne afgørelser samt af afgørelser truffet  

 efter § 11, stk. 1. Protokollatet skal indeholde den skattepligtiges navn,  

 adresse, CPR/CIR-nummer samt selvangiven eller ansat indkomst og formue.
Det  

 skal fremgå, om der er tale om en klagebehandling, og skatteadministrationens  

 indstilling skal anføres tillige med oplysning om, hvorvidt kommissionens  

 afgørelse afviger herfra.
 Stk. 3.  Såfremt et medlem af ligningskommissionen ikke  

 billiger en af kommissionen foretagen ansættelse, kan han kræve sine  

 indvendinger imod ansættelsen tilført forhandlingsprotokollen og kan  

 endvidere kræve afskrift af protokollatet indsendt til  

 statsskattedirektoratet.
Stk. 4.  Protokollen skal ved hvert mødes afslutning  

 underskrives af samtlige tilstedeværende medlemmer.
Medlemmerne kan ikke  

 under henvisning til deres stemmeafgivning eller andre grunde vægre sig ved  

 at underskrive protokollen.
Delegation § 11.  Ligningskommissionen kan bemyndige formanden  

 til på kommissionens vegne at træffe afgørelse i sager, der ikke giver  

 anledning til tvivl.
Dog kan ethvert medlem af kommissionen, inden der er  

 truffet en afgørelse, forlange en nærmere angiven sag forelagt til afgørelse  

 i et kommissionsmøde.
Stk. 2.  Ligningskommissionen kan bemyndige  

 skatteadministrationen til at træffe afgørelse på kommissionens vegne.
Dog  

 kan ethvert medlem af kommissionen, inden der er truffet afgørelse, forlange  

 en sag forelagt til afgørelse i et kommissionsmøde.
Det skal fremgå af  

 underretningen til den skattepligtige om en påtænkt eller gennemført  

 ansættelse, hvorvidt ansættelsen foretages af ligningskommissionen selv eller  

 af skatteadministrationen efter bemyndigelse.
 Stk. 3.  Erklæringssager samt udtalelser, der ikke giver  

 anledning til tvivl, eller hvor der foreligger en fast praksis, foranlediger  

 formanden ekspederet på kommissionens vegne.
 Stk. 4.  Hvis andre myndigheder anmoder  

 ligningskommissionen om at lade sig repræsentere under behandling af en sag,  

 bestemmer ligningskommissionens formand, hvem der skal repræsentere  

 kommissionen.
Forhandling med skatteyderen § 12.  I tilfælde, hvor der foreligger behørig  

 selvangivelse, skal ligningskommissionen, forinden den foretager en  

 ansættelse til et andet beløb end selvangivet, give den skattepligtige  

 lejlighed til at ytre sig skriftligt eller ved mundtlig forhandling med  

 skatteadministrationen med henblik på administrationens udarbejdelse af  

 indstilling til ligningskommissionen.
Den skattepligtige skal underrettes om  

 den påtænkte ansættelse, om begrundelsen for denne og om, at han kan forlange  

 mundtlig forhandling med ligningskommissionen, forinden denne træffer  

 afgørelse i sagen.
Stk. 2.  Har den skattepligtige ikke inden for en  

 nærmere angivet frist benyttet sig af en af de angivne muligheder for at ytre  

 sig, kan ligningskommissionen foretage ansættelsen uden yderligere  

 underretning.
Har den skattepligtige benyttet sig af sin adgang til at ytre  

 sig forud for ansættelsen, skal der gives underretning om den foretagne  

 ansættelse med begrundelse for denne samt oplysning om klageadgang,  

 klagefrist og klagemyndighed.
 Stk. 3.  Foretager ligningskommissionen en ansættelse,  

 uden at der foreligger behørig selvangivelse, skal den skattepligtige  

 underrettes om ansættelsen, om begrundelsen for denne og om klageadgang,  

 klagefrist og klagemyndighed.
Genoptagelse og efteransættelse § 13.  Ligningskommissionen kan tage en tidligere  

 foretagen ansættelse op til fornyet behandling og eventuel ændring i det  

 omfang, der ikke af skatterådet, amtsligningsrådet, ligningsrådet eller  

 landsskatteretten er taget stilling til ansættelsen. Ændring af en ansættelse  

 kan dog ikke foretages, når ansættelsen er under behandling ved en højere  

 skattemyndighed.
Den fornyede behandling skal være afsluttet senest 31. marts  

 i det andet kalenderår efter det indkomstår, som ansættelsen vedrører, jfr.  

 skattestyrelseslovens § 3, stk. 5.
 Stk. 2.  Kommer ligningskommissionen eller  

 skatteadministrationen i besiddelse af nye oplysninger, som kan være af  

 betydning for en sag, der er påklaget til skatterådet eller  

 landsskatteretten, skal oplysningerne straks videregives til klageinstansen  

 til brug for dennes behandling af sagen.
 Stk. 3.  Efter udløbet af den i stk. 1 nævnte frist kan  

 ligningskommissionen tage en ansættelse op til prøvelse og ændring i det  

 omfang, der ikke af landsskatteretten, ligningsrådet, et amtsligningsråd  

 eller et skatteråd er taget stilling til ansættelsen.
 Stk. 4.  Efter udløbet af den i stk. 1 nævnte frist kan  

 ligningskommissionen foretage nye ansættelser, hvor sådanne med urette ikke  

 er foretaget tidligere.
 Stk. 5.  Ligningskommissionen er i de i stk. 3 og stk. 4  

 omhandlede tilfælde pligtig at iagttage bestemmelserne i § 1 i bekendtgørelse  

 nr. 318 af 13. juni 1984 om henlæggelse af visse beføjelser til  

 ligningskommissionerne, skyldrådene og vurderingsrådene.
Klagebehandling § 14.  Klage over ligningskommissionens afgørelser  

 skal indgives inden 4 uger efter, at der er givet den skattepligtige  

 underretning om afgørelsen, eller hvor en sådan underretning ifølge § 12,  

 stk. 2, er undladt, efter modtagelsen af årsopgørelsen.
Ligningskommissionen  

 kan se bort fra overskridelse af fristen, når kommissionen skønner, at der  

 foreligger undskyldende omstændigheder.
For skattepligtige, der er omfattet  

 af lov om indkomstbeskatning af aktieselskaber m.v., og for dødsboer regnes  

 fristen fra modtagelsen af den til årsopgørelsen svarende skatteopgørelse.  

 Ligningskommissionen kan behandle klager over egne afgørelser, uanset at  

 ligningsfristen efter skattestyrelseslovens § 3, stk. 5, er udløbet.
Klageren  

 kan dog forlange uafsluttede klagesager indbragt for skatterådet, hvor  

 ligningsfristen er udløbet, og der er forløbet mere end 3 måneder, fra klagen  

 er indbragt for ligningskommissionen.
 Stk. 2.  Forinden der træffes en afgørelse, der ikke  

 fuldt ud imødekommer klagerens påstand, skal klageren have lejlighed til  

 mundtlig forhandling med skatteadministrationen med henblik på  

 administrationens udarbejdelse af indstilling til ligningskommissionen.  

 Klageren skal endvidere gøres bekendt med, at han kan forlange mundtlig  

 forhandling med ligningskommissionen, forinden denne træffer afgørelse i  

 sagen.
 Stk. 3.  I de tilfælde, hvor ligningskommissionen ikke  

 fuldt ud imødekommer klagerens påstand, skal klageren underrettes om  

 afgørelsen med begrundelse for denne samt oplysning om klageadgang,  

 klagefrist og klagemyndighed.
Tavshedpligt § 15.  Ligningskommissionens medlemmer skal under  

 ansvar efter straffelovens § 152 udvise ubetinget tavshed overfor  

 uvedkommende med de oplysninger, som de kommer til kundskab om under  

 varetagelse af deres hverv som ligningskommissionsmedlemmer.
Tavshedspligten  

 ophører ikke med medlemshvervets ophør.
 § 16.  Bekendtgørelsen træder i kraft den 1. april  

 1985. Samtidig ophæves bekendtgørelse nr. 133 af 28. marts 1978 som ændret  

 ved bekendtgørelse nr. 601 af 22. november 1982.
