Ingen lempelse for skat af aktieoptioner  

 udnyttet under ophold i Hong Kong Spørgsmål 1. Vil Danmark  

 alene beskatte en forholdsmæssig del af optionerne, beregnet som den  

 forholdsmæssige  

 del af optionerne der vedrører perioden, inden spørgeren fraflyttede Danmark,  

 når optionerne udnyttes, mens spørgeren er bosiddende i Hong Kong? Såfremt  

 Skatterådet besvarer spørgsmål 1 benægtende, bedes Skatterådet tage stilling  

 til følgende spørgsmål:
2. Kan spørgeren  

 få fuld lempelse efter ligningslovens §  

 33 A  

 for den del af fortjenesten ved udnyttelsen af  

 optionerne, som forholdsmæssigt vedrører perioden efter flytningen til Hong  

 Kong? Svar 1. Nej.
Se  

 indstilling og begrundelse.
2. Nej.
Se  

 indstilling og begrundelse.
Beskrivelse af de faktiske forhold I marts 2003 tildelte  

 X A/S optioner til en række ansatte i X A/S og i datterselskaber til X A/S.  

 Optionerne  

 er tildelt som led i et ansættelsesforhold, og er tildelt vederlagsfrit.
En option er en  

 ret til at købe eksisterende aktier i X A/S og betegnes i skatteretten også  

 som  

 køberetter.
De tildelte optioner er unoterede.
 Derudover gælder  

 følgende, hvis medarbejderens ansættelsesforhold med X A/S eller med det  

 selskab  

 i X-koncernen, som medarbejderen er ansat i, ophører:
Som led i sin  

 ansættelse i X A/S blev spørgeren den 15. marts 2003 tildelt 1.575 optioner  

 af  

 X A/S.
Optionerne er tildelt efter betingelserne i "Share Option  

 Programme  

 2003".
 I 2004 blev  

 spørgeren udstationeret til X A/S' datterselskab, X Hong Kong Ltd. i Hong  

 Kong,  

 og fraflyttede i den forbindelse Danmark den 15. juni 2004.
Spørgeren har  

 siden fraflytningen den 15. juni 2004 været fuldt skattepligtig til Hong  

 Kong.  

 Ved fraflytningen fra Danmark bibeholdt spørgeren rådigheden over sin bolig i  

 Danmark, og har derfor ligeledes bibeholdt sin fulde skattepligt til Danmark  

 efter fraflytningen.
Spørgeren har siden fraflytningen til Hong Kong opfyldt  

 betingelserne for at opnå lempelse for lønindkomst erhvervet under arbejde  

 udført i Hong Kong, jf. reglerne i Ligningslovens § 33A, stk. 1.
Vælger spørgeren  

 at udnytte optionerne, mens han er bosiddende i Hong Kong, beskatter Hong  

 Kong  

 ifølge en udtalelse fra et revisionsfirma i Hong Kong den del af optionerne,  

 der hidrører fra arbejde udført for X Hong Kong Ltd., mens spørgeren har  

 været  

 bosiddende i Hong Kong.
Hong Kong beskatter den del af fortjenesten, der  

 hidrører fra arbejde udført i Hong Kong som almindelig lønindkomst.
 På baggrund af  

 oplysningerne i optionsprogrammet har revisionsfirmaet i Hong Kong oplyst, at  

 Hong Kong på udnyttelsestidspunktet beskatter ca. 58% af de tildelte  

 optioner,  

 mens der ikke sker beskatning af de resterende ca. 42% i Hong Kong.
Det skyldes, at  

 Hong Kong anser 42% af optionerne for at hidrøre fra ansættelsesforholdet i X  

 A/S i Danmark, mens de resterende ca. 58% hidrører fra ansættelsen i X Hong  

 Kong Ltd. i Hong Kong.
De 58%, der beskattes i Hong Kong, er beregnet som:
antal dage i  

 vesting perioden hvor spørgeren har været bosat i HK  

  

 totale antal dage i vesting perioden Vesting perioden  

 ("Optjeningsperioden") opgøres som perioden fra tildeling af  

 optionerne, til optionerne første gang kan udnyttes.
 Som det fremgår  

 af vedlagte optionsprogram, kan spørgeren udnytte optionerne fra  

 offentliggørelsen  

 af X A/S' årsrapport for perioden 1. januar 2005 til 31. december 2005,  

 hvilket  

 skete den 15. marts 2006.
 Da spørgeren  

 således - i en række forud fastsatte "udnyttelsesvinduer" - kan  

 udnytte de tildelte optioner, ønsker han at få afklaret de skattemæssige  

 konsekvenser af en sådan udnyttelse.
Spørgers eventuelle opfattelse ifølge anmodning Til støtte for  

 første spørgsmål Det fremgår af  

 optionsaftalen, at spørgeren kan udnytte de tildelte optioner fra den 15.  

 marts  

 2006 og i de efterfølgende 5 år.
Udnyttelsen er betinget af, at spørgeren  

 ikke  

 har opsagt sin stilling inden 15. marts 2006.
 Opsiger  

 medarbejderen sit ansættelsesforhold, eller bliver han afskediget som følge  

 af  

 misligholdelse af ansættelsesforholdet, vil optionerne således bortfalde helt  

 eller delvis.
Opsiger  

 spørgeren ansættelsesforholdet i det første år efter tildelingen af  

 optionerne,  

 bortfalder samtlige tildelte optioner.
Opsiger han ansættelsesforholdet i det  

 andet år efter tildelingen af optionerne, bortfalder 2/3 af de tildelte  

 optioner, mens 1/3 af de tildelte optioner bortfalder, hvis spørgeren opsiger  

 ansættelsesforholdet i det tredje år efter tildelingen af optionerne.
 Det er oplyst,  

 at skattemyndighederne i Hong Kong vil anse ca. 58% af de tildelte optioner  

 for  

 at hidrøre fra ansættelsesforholdet i Hong Kong og derfor lønbeskatte  

 fortjenesten på disse optioner på udnyttelsestidspunktet.
 Da spørgeren som  

 følge af sin bolig i Danmark fortsat er fuldt skattepligtig til Danmark, vil  

 Danmark  

 som udgangspunkt beskatte samtlige de tildelte optioner på  

 udnyttelsestidspunktet.
 Der vil derfor  

 som udgangspunkt ske dobbeltbeskatning af de 918 optioner (58,28%), som  

 hidrører fra den periode, hvor spørgeren har været bosat og arbejdet i Hong  

 Kong.
Havde Danmark og  

 Hong Kong indgået en dobbeltbeskatningsoverenskomst, ville man forsøge at  

 løse  

 dette dobbeltbeskatningsproblem ved hjælp af  

 dobbeltbeskatningsoverenskomsten.  

 Som det fremgår nedenfor, er udgangspunktet i OECD's modeloverenskomst, at  

 optionerne skal beskattes i den stat, hvor medarbejderen har udført det  

 arbejde, der berettiger til optionerne.
I dette tilfælde ville  

 beskatningsretten således tilfalde det land, hvor optionerne er  

 "optjent", og Danmark ville således ikke kunne beskatte den del af  

 optionerne, der hidrører fra arbejde udført i Hong Kong.
 I tilfælde som  

 med Hong Kong, hvor Danmark ikke har indgået en  

 dobbeltbeskatningsoverenskomst,  

 bør Danmark efter vores vurdering fortolke dansk ret i overensstemmelse med  

 kommentarerne til OECD's modeloverenskomst.
Dette støttes  

 blandt andet af Skatteretten 3, af Jens Olav Engholm Jacobsen m.fl., 3.  

 udgave,  

 side 70, hvor det fremgår, at kommentarerne til OECD's modeloverenskomst ved  

 fortolkningen af dansk ret kan tillægges værdi også udover, hvad der kan  

 begrundes ud fra en henvisning til sædvanlige retskilder.
Der kan endvidere  

 henvises til TfS 1993,7 H, hvor Højesterets flertal henviste til OECD's  

 modeloverenskomst med kommentarer ved afgørelsen af, om det faste driftssted  

 i  

 medfør af interne danske skatteregler havde fradrag for rentebetalinger til  

 sit  

 udenlandske hovedkontor.
 Beskatningsretten  

 til optioner og anden aktieløn er ikke særlig reguleret i OECD's  

 modeloverenskomst.  

 Derfor offentliggjorde OECD i efteråret 2002 en revideret udgave af en  

 rapport,  

 der behandler beskatningen af optioner, der nu er indarbejdet i kommentarerne  

 til Modeloverenskomstens artikel 15.
 Heraf fremgår  

 det, at optioner beskattes som lønaccessorium, hvorfor de som udgangspunkt er  

 omfattet  

 af OECD's modeloverenskomsts artikel 15 vedrørende vederlag for personligt  

 arbejde i tjenesteforhold (eller artikel 16 vedrørende vederlag for arbejde  

 som  

 bestyrelsesmedlem). Det er dog nødvendigt at afgrænse gevinsten over for  

 kapitalgevinst og anden indkomst.
OECD's rapport  

 foreslår, at gevinster på optioner beskattes som lønindkomst frem til det  

 tidspunkt,  

 hvor medarbejderen afstår, udnytter eller på anden vis overdrager optionerne.  

 Først herefter kan gevinst og tab beskattes efter reglerne for  

 kapitalgevinster.
Hvis de pågældende lande beskatter på et andet tidspunkt  

 end  

 udnyttelsestidspunktet, kan arbejdslandet dog ikke beskatte en større gevinst  

 end den, der stammer fra optionerne.
Som udgangspunkt  

 vil kun gevinst, der er opnået, efter at optionerne er udnyttet eller  

 afstået,  

 skulle beskattes som kapitalgevinst.
Det gælder også, selvom optionen  

 udnyttes  

 efter ophøret af ansættelsesforholdet.
 Udgangspunktet i  

 OECD's modeloverenskomst er, at lønvederlag beskattes i den stat, hvor  

 medarbejderen  

 har udført det arbejde, der berettiger til lønnen/optionerne (arbejdslandet).
Har en  

 medarbejder skiftet arbejdsgiver, skal det vurderes hvilken arbejdsgiver,  

 aktielønnen kan henføres til.
Udgangspunktet er, at det vurderes konkret,  

 hvilke ansættelsesforhold medarbejderen optjener aktielønnen i.
 Udgangspunktet i  

 OECD-rapportens bemærkninger er, at medarbejderen optjener optionerne i  

 perioden  

 fra tildelingstidspunktet til udløbet af den periode, der kræves for at opnå  

 retten til at udnytte optionerne ("Optjeningsperioden"). Kun i  

 særlige tilfælde, hvor det er klart, at optionerne vedrører belønning af en  

 tidligere  

 periodes arbejdsindsats, kan ansættelsesforholdet i en forudgående periode  

 inddrages.
OECD-rapporten  

 angiver retningslinier for, hvordan gevinsten ved optioner skal fordeles  

 mellem  

 flere lande, hvis arbejdsindsatsen er ydet i flere lande.
Gevinsten ved  

 medarbejderens udnyttelse, salg eller på anden vis overdragelse af optionen  

 skal beskattes i forhold til antallet af dage, medarbejderen har arbejdet i  

 de  

 forskellige lande.
Danmark  

 anerkender, at arbejdsvederlag for arbejde udført i to eller flere stater kan  

 fordeles forholdsmæssigt mellem de lande, hvor arbejdet er blevet udført.  

 Dette  

 princip fremgår af en afgørelse afsagt af Landsskatteretten, ff.
TfS  

 1988.677.  

 Sagen vedrørte en tysk lastbilchauffør, som var bosiddende i Tyskland, og som  

 var ansat af en dansk arbejdsgiver.
Lastbilchaufføren leverede varer til og  

 fra  

 Danmark.
Landsskatteretten fandt, at indkomsten skulle fordeles mellem de  

 lande,  

 hvor chaufføren havde udført arbejdet.
 Ovennævnte bør  

 efter vores vurdering ikke ændres af, at optionerne efter de danske  

 ansættelsesretlige regler i funktionærlovens §  

 17 A  

 muligvis kan anses for erhvervet allerede på  

 tildelingstidspunktet, jf. blandt andet U 2005.671 H (Intel), men modsat Sø-  

 og  

 Handelsrettens dom af 8. marts 2006 (Saxo-Bank).
 Denne vurdering  

 understøttes af, at OECD's modeloverenskomst ikke tager stilling til  

 retserhvervelsestidspunktet (der kan være forskelligt fra land til land) ved  

 fordelingen af beskatningsretten til optionerne, men alene på hvor optionerne  

 er optjent.
 Som nævnt er udgangspunktet  

 i OECD's modeloverenskomst, at optionerne skal beskattes i den stat, hvor  

 medarbejderen har udført det arbejde, der berettiger til optionerne  

 (arbejdslandet).  

 Uanset, at Danmark efter interne regler anser optionerne for erhvervet  

 allerede  

 på tildelingstidspunktet, må en forholdsmæssig del af optionerne (ca. 58%)  

 fortsat anses for erhvervet på baggrund af arbejde udført i Hong Kong for X  

 Hong Kong Ltd.
 På baggrund af  

 ovenstående er det vores opfattelse, at spørgsmål 1 skal besvares  

 bekræftende.
Til støtte for  

 andet spørgsmål Spørgeren har  

 siden fraflytningen fra Danmark i 2004 opfyldt betingelserne i Ligningslovens  

 §  

 33 A, stk.1, for at  

 opnå fuld lempelse for lønindkomst erhvervet ved personligt arbejde i  

 forbindelse  

 med ansættelsesforholdet i X Hong Kong Ltd.
 Af oplysningerne  

 fra vores skattekollegaer fra Hong Kong fremgår det, at gevinsten på den del  

 af  

 optionerne, som spørgeren har optjent efter fraflytningen til Hong Kong,  

 beskattes som almindelig lønindkomst i Hong Kong.
 Som nævnt  

 ovenfor under "Til støtte for første spørgsmål" fremgår det af  

 bemærkningerne til OECD's Modeloverenskomst, at optioner som udgangspunkt  

 optjenes i perioden fra tildelingstidspunktet til udløbet af den periode, der  

 kræves for at opnå retten til udnytte optionerne, og således kun i ganske  

 særlige tilfælde kan henføres til ansættelsesforholdet i en forudgående  

 periode.
 Skulle  

 Skatterådet være af den opfattelse, at spørgeren som følge af de  

 ansættelsesretlige regler har erhvervet ret til samtlige tildelte optioner på  

 fraflytningstidspunktet, ændrer det ikke ved, at optionerne i henhold til  

 bemærkningerne i OECD's Modeloverenskomst skal beskattes i den stat, hvor  

 medarbejderen har udført det arbejde, der berettiger til optionerne  

 (arbejdslandet).
Da optionerne  

 således optjenes i en periode efter tildelingen, må en forholdsmæssig del  

 (ca.  

 58%) af de tildelte optioner anses for erhvervet på baggrund af arbejde  

 udført  

 i Hong Kong.
Da indkomsten beskattes som lønindkomst i Hong Kong, er  

 spørgeren  

 berettiget til lempelse for denne del af indkomsten, jf.
Ligningslovens §  

 33 A, stk. 1.
 På baggrund af  

 ovenstående er det vores opfattelse, at spørgsmål 2 skal besvares  

 bekræftende.
SKATs indstilling og begrundelse I det følgende  

 er det forudsat, at de omhandlede aktieoptioner er omfattet af ligningslovens  

 §  

 28, således at beskatningen af værdien af de modtagne aktieoptioner først  

 indtræder på det tidspunkt, hvor køberetten udnyttes eller afstås.  

 Beskatningen  

 sker på grundlag af aktieoptionens værdi på udnyttelsestidspunktet  

 henholdsvis  

 afståelsestidspunktet som personalegode, jf. ligningslovens § 16.
 Da spørgerens  

 skattepligt efter kildeskattelovens § 1 ikke er ophørt, og da Danmark ikke  

 har  

 indgået dobbeltbeskatningsoverenskomst med Hong Kong, der dækker den  

 omhandlede  

 indkomst, skal beskatningen af aktieoptionerne ske efter danske regler.
SKAT er af den  

 opfattelse, at der ikke kan ske fordeling af beskatningsretten som foreslået  

 af  

 spørgeren, idet skatten skal beregnes efter interne danske regler.
Der ses  

 således ikke at være hjemmel til at anvende kommentarerne til  

 OECD-modeloverenskomsten til undgåelse af en eventuel dobbeltbeskatning, når  

 Danmark ikke har indgået overenskomst med Hong Kong.
På baggrund af  

 den seneste praksis fra Højesteret vedrørende retserhvervelsestidspunktet for  

 aktieoptioner i ansættelsesretlig henseende, senest U 2006.2887H, er det  

 SKAT's  

 opfattelse, at de omhandlede aktieoptioner skal anses for retserhvervet ved  

 tildelingen, idet de må anses for en del af spørgerens samlede vederlæggelse  

 i  

 ansættelsesforholdet hos X A/S og dets datterselskaber og omfattet af den  

 dagældende funktionærlovs §  

 17 a.
Højesteret  

 henviser i dommen til Højesterets dom af 11. marts 2004 (U 2004.1480H) og  

 Højesterets dom af 23. november 2004 (U 2005.671H), hvor det er fastslået, at  

 aktieoptioner har en økonomisk værdi på tildelingstidspunktet, og at de i  

 deres  

 helhed ved anvendelsen af funktionærlovens §  

 17 a  

 må anses for erhvervet på dette tidspunkt, også når  

 tildelingen sker med henblik på personalefastholdelse.
 Det bemærkes, at  

 aktieoptionerne ikke er omfattet af Lov om brug af køberet eller tegningsret  

 til aktier m.v. i ansættelsesforhold (Lov nr. 309 af 5. maj 2004), som gælder  

 for tildelinger, der er sket efter 1. juli 2004.
Spørgeren har  

 således efter dansk ret erhvervet ret til aktieoptionerne, inden han flyttede  

 til Hong Kong.
Dette betyder, at Hong Kong ikke kan anses som kildeland i  

 relation til nogen del af den indkomst, som hidrører fra aktieoptionerne.
Der  

 vil derfor ikke være hjemmel til at indrømme lempelse efter ligningslovens §  

 33  

 for en eventuel skat betalt til Hong Kong, idet det er en forudsætning for  

 lempelse efter denne bestemmelse, at der er tale om indkomst fra kilder i  

 fremmed stat, Grønland eller Færøerne.
 SKAT indstiller  

 med den anførte begrundelse af svare nej til spørgsmål 1.
 Med hensyn til  

 spørgsmål 2 indstilles det ligeledes at svare nej, idet lempelse efter  

 ligningslovens §  

 33 A  

 forudsætter, at  

 indkomsten er optjent under ophold uden for riget.
Som anført  

 ovenfor anses aktieoptionerne efter dansk ret for retserhvervet ved  

 tildelingen  

 i 2003 inden spørgerens flytning til Hong Kong.
Det medfører, at den  

 indkomst,  

 der kan henføres til optionerne, anses for optjent i Danmark og dermed ikke  

 berettiger til lempelse efter ligningslovens §  

 33 A.
Spørgers  

 bemærkninger til indstilling og begrundelse Det kan  

 tiltrædes, at det følger af retspraksis på området, at retserhvervelsen til  

 aktieoptionerne er sket allerede ved tildelingen, idet optionerne må anses  

 for  

 omfattet af dagældende § 17a i funktionærloven.
 Optionsordningens  

 bestemmelser om hel eller delvis bortfald af de tildelte optioner ville  

 således  

 formentlig kunne tilsidesættes, såfremt spørgeren havde opsagt sit  

 ansættelsesforhold før 15. marts 2006, hvor optionerne kunne udnyttes første  

 gang.
 Det  

 ansættelsesretlige retserhvervelsestidspunkt har imidlertid ikke haft nogen  

 betydning i spørgerens tilfælde, hvor han er forblevet i sit  

 ansættelsesforhold  

 og kan udnytte optionerne i henhold til optionsordningens vilkår.
Optionsordningen  

 er baseret på en optjeningsperiode på 3 år fra tildelingstidspunktet, og det  

 kan først ved udnyttelsen opgøres, hvilken værdi aktieoptionerne har for  

 spørgeren.
Det er derfor mest naturligt at fordele værdien over alle 3 år og  

 dermed også anerkende, at en del af værdien (fra fraflytningstidspunktet den  

 15. juni 2004 til 15. marts 2006) er optjent i Hong Kong og dermed berettiger  

 til nedslag efter ligningslovens §  

 33 A.
Spørgerens  

 kontante løn udbetales p.t. med nedslag efter ligningslovens §  

 33 A.
 Det bemærkes, at  

 nægtelse af nedslag vil betyde dobbeltbeskatning for spørgeren, idet Hong  

 Kong  

 må formodes at stå fast på sin beskatning af en forholdsmæssig del af  

 indkomsten ved udnyttelse af aktieoptionerne.
 Den danske  

 opfattelse af retserhvervelsestidspunktet adskiller sig fra den gængse  

 opfattelse  

 i international skatteret og vil derfor volde problemer, i hvert fald når der  

 ikke er indgået en dobbeltbeskatningsoverenskomst med det pågældende land.
Opgørelsen af  

 den forholdsmæssige fordeling over optjeningsperioden Det er spørgers  

 opfattelse, at der skal foretages en forholdsmæssig fordeling af gevinsten  

 beregnet over hele optjeningsperioden.
Optjeningsperioden skal efter spørgers  

 opfattelse beregnes fra tildelingstidspunktet og frem til tidspunktet, hvor  

 der  

 første gang kan ske udnyttelse af optionerne.
 Denne periode er  

 36 måneder fra 15. marts 2003 til 15. marts 2006, hvoraf de 15 måneder fra  

 15.  

 marts 2003 til 15. juni 2004 vedrører perioden, hvor spørger udfører arbejde  

 for dansk arbejdsgiver og de 21 måneder fra 15. juni 2004 til 15. marts 2006,  

 hvor arbejdet udføres for arbejdsgiveren i Hong Kong.
 Det er spørgers  

 vurdering, at fordelingen skal foretages som en forholdsmæssig fordeling over  

 hele perioden, således af Danmark kan beskatte 15/36 (svarende til ca. 42%)  

 og  

 Hong Kong 21/36 (svarende til ca. 58%). De 58% svarer til den forholdsmæssige  

 andel af gevinsten, der i følge vores kollegaer beskattes i Hong Kong.
Af  

 optionsaftalen fremgår det, at hvis medarbejderen efter det første år af  

 optjeningsperioden opsiger sit ansættelsesforhold bevares retten til 1/3 af  

 optioner.
Opsiges ansættelsesforholdet efter det andet år af  

 optjeningsperioden  

 bevares retten til 2/3 af optionerne og efter det tredje år bevares retten  

 til  

 samtlige optioner.
En sådan bestemmelse har til formål at sikre medarbejderen  

 en forholdsmæssig del af de tildelte optioner ved ansættelsesforholdets  

 ophør,  

 og ændrer efter spørgers opfattelse ikke på optjeningsperioden.
SKAT har på et  

 møde den 26. marts 2007 givet udtryk for den opfattelse, at hvis der skal  

 foretages  

 en fordeling efter samme model som den, der fremgår af kommentarerne til  

 OECD-modellen, skal dette ske ved at se på optionerne i tre blokke af 525  

 optioner, således at optjeningsperioden (fra tildelingstidspunktet til  

 modningstidspunktet) for den første 1/3 er det første år, optjeningsperioden  

 for den anden 1/3 er de første to år og optjeningsperioden for den sidste 1/3  

 er alle tre år.
Ved modningstidspunktet forstås det tidspunkt, hvor alle  

 betingelser, herunder ansættelsesbetingelsen, er opfyldt.
 En sådan forholdsmæssig  

 beregning medfører, at ca. 68% af gevinsten skal anses for optjent i Danmark,  

 således at der alene skal gives nedslag efter ligningslovens §  

 33 A  

 for ca. 32% af den skattepligtige værdi.
Spørger er uenig  

 i SKATs måde at opgøre den forholdsmæssige andel på, da fordelingen bør ske  

 på  

 baggrund af hele optjeningsperioden.
Bestemmelsen, der sikrer medarbejderen  

 retten til at en andel af optionerne ved ansættelsesforholdets ophør har ikke  

 betydning for den forholdsmæssige fordeling over optjeningsperioden, men har  

 alene til formål at sikre medarbejderen den del af optionerne, der vedrører  

 den  

 periode, hvor han har været ansat.
 Den  

 forholdsmæssige fordeling af beskatningsretten til optionerne bør derfor  

 basere  

 sig på den 3-årige optjeningsperiode, således at Danmark har  

 beskatningsretten  

 til 42% (15/36) og Hong Kong til 58% (21/36).
 SKAT fastholder  

 den ovenfor nævnte indstilling og begrundelse, idet aktieoptionerne må anses  

 for optjent senest på retserhvervelsestidspunktet, som efter retspraksis er  

 tildelingstidspunktet.
Skatterådets afgørelse og begrundelse Skatterådet  

 tiltræder SKAT's indstilling og begrundelse.
Svaret er bindende for skattemyndighederne i følgende periode 5 år fra  

 afgørelsens dato.
