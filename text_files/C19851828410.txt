Til samtlige vurderingsformænd og vurderingssekretariater Ved lov nr. 251 af 6. juni 1985 om ændring af lov om beskatning til  

 kommunerne af faste ejendomme er indført en ny bestemmelse - § 29A -  

 hvorefter der ydes en godtgørelse til ejere af ejendomme, der tilbageføres  

 til landzone i henhold til den nye bestemmelse i § 2A i lov om by- og  

 landzoner. 6Godtgørelsen ydes for en del af den kommunale og amtskommunale  

 grundskyld, som har været svaret af arealerne, samt for statsgrundskyld for  

 skatteåret 1980.
 Ifølge nævnte § 29A, stk. 3, bliver det vurderingsrådets opgave i tilfælde  

 af tilbageførelse af arealer til landzone for hvert skatteår i  

 godtgørelsesperioden at ansætte et beløb, der skal angive forskellen mellem  

 den afgiftspligtige grundværdi, som ejendommen må skønnes at ville være  

 blevet ansat til, hvis den havde ligget i landzone - og den faktisk ansatte  

 grundværdi.
Da vurderingsrådet på forhånd er i besiddelse af det pågældende areals  

 grundværdiansættelse i byzone/sommerhusområde i de relevante skatteår, bliver  

 det således vurderingsrådets opgave at finde arealets landbrugsmæssige  

 grundværdi for de nævnte skatteår.
Denne grundværdi vil kunne ansættes med  

 vejledning i grundværdien for de omkringliggende landbrugsmæssigt vurderede  

 arealer.
Det må i praksis anses for sjældent forekommende, at byzoneejendomme, som  

 er beliggende indesluttet i byzone og således uden landbrugsmæssige  

 ansættelser i nabolaget, vil blive tilbageført til landzone.
I disse tilfælde  

 må vurderingsrådet foretage et egentligt nyt skøn over den landbrugsmæssige  

 grundværdi.
 Den ovenfor nævnte ansættelse, der forudsætter en henvendelse herom fra  

 den kommunale forvaltning, er ikke årsomvurderingsgrund.
 Udgiften ved ansættelsen afholdes af kommunen, jf. § 29A, stk. 8.
 Kopi af lov nr. 251 af 6. juni 1985 vedlægges.
 e.b.
