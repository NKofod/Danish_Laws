Betænkning afgivet af Transport-, Bygnings- og Boligudvalget den 18. februar 2019 Betænkning over Forslag til lov om ændring af lov om Sund og Bælt Holding A/S (Justering af selskabets retlige rammer) [af transport-, bygnings- og boligministeren (Ole Birk Olesen)]:
1. Dispensation fra Folketingets forretningsorden Udvalget indstiller, at der dispenseres fra bestemmelsen i Folketingets forretningsordens § 8 a, stk. 2, om, at der skal gå 2 dage fra offentliggørelsen af betænkningen, til lovforslaget kommer til 2. behandling.
2. Indstillinger Udvalget indstiller lovforslaget til vedtagelse uændret.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Socialdemokratiet, Dansk Folkeparti, Venstre, Liberal Alliance og Radikale Venstre Socialdemokratiets, Dansk Folkepartis, Venstres, Liberal Alliances og Radikale Venstres medlemmer af udvalget er enige om at videreføre intentionerne i lovforslag nr.
L 129 (Forslag til lov om ændring af lov om trafikselskaber og jernbaneloven) om at skabe et sammenhængende transportsystem ved at stille offentlige billetter til rådighed for videresalg gennem tredjepart.
Formålet er at udnytte de digitale mobilitetstjenester til gavn for forbrugeren.
Digitaliseringen, som muliggøres med lovforslag nr.
L 130, kan gøre det nemmere at være trafikant, da det vil blive muligt at samle betaling af parkering, vejafgifter, broafgifter, færgebilletter etc. i én løsning og vælge mellem forskellige løsninger.
Partierne ønsker derfor, at Sund & Bælt Holding A/S ligesom DSB og andre trafikselskaber i lovforslag nr.
L 129 (Forslag til lov om ændring af lov om trafikselskaber og jernbaneloven) skal stille betaling af billetter til deres betalingsinfrastruktursystemer til rådighed for videresalg gennem tredjepart.
For S, DF, V, LA og RV er det afgørende, at Danmark er medvirkende til at sikre åben adgang til den offentlige betalingsinfrastruktur, derfor er det et politisk ønske fra disse partier, at Sund & Bælt Holding A/S, herunder BroBizz A/S, på vegne af Danmark er medvirkende til at øge mobiliteten, og at der ikke sker forskelsbehandling mellem offentligt etablerede virksomheder og private virksomheder.
 Formålet er at understrege, at Sund & Bælt Holding A/S og/eller Brobizz A/S er forpligtet til at give mulighed for videresalg af billetter gennem tredjepart, og derfor ønsker et flertal i udvalget, at Sund & Bælt Holding A/S og/eller BroBizz A/S af egen drift åbner for muligheden for videresalg af deres billetter, herunder billetter tilknyttet PayByPlate-systemet, gennem tredjepart.
 Partierne foreslår således, at Sund & Bælt Holding A/S, jf. det foreslåede § 7, stk. 2 »Selskabet kan indgå samarbejdsaftaler med virksomheder, offentligretlige organer, myndigheder m.v.«, stiller deres billetter, herunder billetter tilknyttet deres PayByPlate-system, til rådighed for videresalg/opkrævning gennem tredjepart på rimelige og transparente vilkår til gavn for brugeren.
 På den baggrund ønsker S, DF, V, LA og RV, at Sund & Bælt Holding A/S og/eller dets datterselskab BroBizz A/S inviterer tredjeparter ind for at håndtere opkrævninger fra slutbrugere på vegne af og igennem Sund & Bælt Holding A/S systemer, så mulighederne for forbrugervenlige betalingsløsninger øges i forhold til Sund & Bælt Holding A/S og BroBizz A/S betalingsinfrastruktursystemer.
Socialdemokratiet I tillæg hertil mener Socialdemokratiets medlemmer af udvalget, det er vigtigt at sikre, at finansieringen af sammenlægningen ikke kommer til at påvirke kvaliteten af den kollektive trafik negativt.
Derfor mener Socialdemokratiet, at der løbende skal holdes øje med, om de effektiviseringsgevinster, som finansieringen beror på, kan realiseres.
Enhedslisten Enhedslistens medlemmer af udvalget støtter lovforslaget og bemærker, at EL føler sig betrygget i forhold til de bekymringer, som EL udtrykte ved 1. behandling vedrørende salg af data til og på et kommercielt marked.
Ministerens svar på spørgsmål på spørgsmål 1 til lovforslaget siger klart, at der ikke er tale om personfølsomme data, men at data i lovforslaget skal forstås som vedligeholdelsesdata.
3. Udvalgsarbejdet Lovforslaget blev fremsat den 19. december 2018 og var til 1. behandling den 18. januar 2019. Lovforslaget blev efter 1. behandling henvist til behandling i Transport-, Bygnings- og Boligudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Høringssvar Et udkast til lovforslaget har inden fremsættelsen været sendt i høring, og transport-, bygnings- og boligministeren sendte den 25. oktober 2018 dette udkast til udvalget, jf.
TRU alm. del  bilag 26. Den 19. december 2018 sendte transport-, bygnings- og boligministeren høringssvarene og et høringsnotat til udvalget.
Bilag Under udvalgsarbejdet er der omdelt 6 bilag på lovforslaget.
Spørgsmål Udvalget har under udvalgsarbejdet stillet 7 spørgsmål til transport-, bygnings- og boligministeren til skriftlig besvarelse, som ministeren har besvaret.
Kim Christiansen (DF) nfmd.
Merete Dea Larsen (DF) Claus Kvist Hansen (DF) Mette Hjermind Dencker (DF) Jan Erik Messmann (DF) Henrik Brodersen (DF) Kristian Pihl Lorentzen (V) Hans Andersen (V) Hans Christian Schmidt (V) Jane Heitmann (V) Louise Schack Elholm (V) Carsten Kissmeyer (V) Leif Mikkelsen (LA) Villum Christensen (LA) Brigitte Klintskov Jerkel (KF) Christian Rabjerg Madsen (S) Erik Christensen (S) Kaare Dybvad (S) Lennart Damsbo-Andersen (S) fmd.
Magnus Heunicke (S) Rasmus Prehn (S) Mette Reissmann (S) Daniel Toft Jakobsen (S) Henning Hyllested (EL) Eva Flyvholm (EL) Roger Courage Matthisen (ALT) Andreas Steenberg (RV) Karsten Hønge (SF) Kirsten Normann Andersen (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
