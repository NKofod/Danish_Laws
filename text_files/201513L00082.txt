Vedtaget af Folketinget ved 3. behandling den 26. april 2016 Forslag til Lov om ændring af lov om ændring af lov om planlægning og lov om naturbeskyttelse (Ophævelse af forbud mod gødskning og sprøjtning på § 3-beskyttede arealer) § 1 I lov nr. 179 af 24. februar 2015 om ændring af lov om planlægning og lov om naturbeskyttelse (Opfølgning på dele af Naturplan Danmark om etablering af et Grønt Danmarkskort, forbud mod gødskning og sprøjtning på § 3-beskyttede arealer og indførelse af et vejlende bødeniveau for overtrædelse af naturbeskyttelsesloven m.v.) foretages følgende ændring:
 1. § 2, nr. 2-6, og § 5, stk. 2, ophæves.
§ 2 Loven træder i kraft den 1. juli 2016.
