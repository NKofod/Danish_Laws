 Efter klage fra besætning over kostforplejningen om bord indskærpedes  

 det over for skibets fører, at reglerne for kostforplejningen i danske skibe  

 skulle overholdes.
 Besætningsmedlemmer i dansk skib klagede over, at kosten var dårlig,  

 utilstrækkelig, ensformig, og at der var for få forskellige slags pålæg, men  

 som en af de søfarende forklarede, »den fejlede dog ikke noget«.
 Kosten levede derfor næppe fuld ud op til kravene om, at »kosten skal  

 være velsmagende, varieret mest muligt og fremtræde indbydende« eller  

 til, at »kosten skal tilbydes i et sådant omfang, at alle ombordværende  

 kan blive mætte«.
 Søfartsstyrelsen havde i sine overvejelser om tiltalerejsning over for  

 skibets fører medinddraget rapporten over kontrolsyn i det pågældende skib,  

 og på det foreliggende grundlag fandt Styrelsen ikke, at der burde rejses  

 tiltale mod skibets fører med krav om bødestraf efter sømandslovens § 66, nr.  

 1, litra b for overtrædelse af lovens § 55, men derimod at det indskærpedes  

 over for skibets fører at overholde de gældende regler for kostforplejningen  

 i danske skibe.
