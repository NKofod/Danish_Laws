Ligningsrådet har truffet afgørelse om, at en helårsbolig ikke kunne  

 afstås skattefrit efter »sommerhusreglen« i  

 ejendomsavancebeskatningslovens § 8 stk. 2 Spørgsmål Vil et salg af et eenfamilieshus falde ind under reglerne i  

 ejendomsavancebeskatningslovens § 8, således at et påtænkt salg kan ske  

 skattefrit? Svar Nej. fortjeneste ved et eventuelt salg vil være omfattet af  

 ejendomsavancebeskatningslovens § 1. Fortjenesten vil være kapitalindkomst,  

 jf. personskattelovens § 4, stk. 1, nr. 16.
Sagsfremstilling og begrundelse En skatteyder erhvervede den 1. april 1986 sin moders ejendom beliggende i  

 Hobro.
Erhvervelsen skete delvis ved gave fra moderen.
I forbindelse med  

 handlen fik moderen livsvarig brugsret til ejendommen.
Denne brugsret blev  

 udnyttet frem til den 10. april 1996, hvor moderen flyttede på plejehjem.
 Siden den 10. april 1996 har ejeren af ejendommen anvendt den som  

 feriebolig. anvendelsen frem til forespørgselsdatoen er opgjort således:
 Ejeren har således anvendt ejendommen som feriebolig i 11 uger i alt.  

 Hertil kommer forlængede weekend-ophold.
Ejerens repræsentant har på forespørgsel oplyst, at der ikke er søgt om  

 tilladelse til at anvende ejendommen som sommerbolig, samt at man ikke på  

 noget tidspunkt har overvejet, om dette var nødvendigt.
Hobro kommune har i  

 november 1997 oplyst, at en sådan tilladelse ikke er nødvendig.
 I indkomståret 1996 har ejendommens ejer selvangivet lejeværdi af egen  

 bolig for perioden 11. april - 31. december 1996.
Det er oplyst, at ejendommen, der har et grundareal på 1.123 (m2), er  

 registreret som helårsbeboelse med 1 lejlighed.
Ejendommen påtænkes solgt, og  

 ejeren ønsker i den forbindelse oplyst, om den opnåde fortjeneste er  

 skattepligtig.
 Fortjeneste ved afståelse af fast ejendom medregnes til den skattepligtige  

 indkomst, jfr. ejendomsavancebeskatningslovens § 1. Avancen er  

 kapitalindkomst, jfr. personskattelovens § 4, stk. 1, nr. 16.
Ejendomsavancebeskatningslovens § 8, stk. 1, indeholder regler om  

 skattefrit salg af een- og tofamilieshuse mv.
Bestemmelsen kan kun anvendes,  

 hvis ejendommen har tjent som bolig for ejeren eller dennes husstand i  

 en del af eller hele ejerperioden.
Desuden stilles der krav til ejendommens  

 grundareal mv.
Ejendomsavancebeskatningslovens § 8, stk. 2, indeholder tilsvarende en  

 regel om skattefrit salg af sommerhusejendomme o. lign.
Bestemmelsen kan kun  

 anvendes, hvis ejeren eller dennes husstand har benyttet ejendommen til  

 privat formål i en del af eller hele ejerperioden.
Også her stilles der  

 krav til ejendommens grundareal mv.
Birkerød kommune udtaler videre: »Fritagelsesbestemmelsen i  

 ejendomsavancebeskatningslovens § 8, stk. 2, findes ej heller at kunne  

 anvendes.
Ejerens benyttelse af ejendommen til ferie- og weekendophold  

 medfører ikke, at ejendommen får karakter af sommerhusejendom eller lignende.  

 Det er herefter skatteafdelingens opfattelse, at en eventuel fortjeneste ved  

 afståelse af ejendommen er skattepligtig i medfør af  

 ejendomsavancebeskatningslovens § 1.
Told- og Skatteregion Helsingør udtaler, at regionen kan tiltræde Birkerød  

 kommunes udtalelse.
Regionen nævner i den forbindelse, at begrebet  

 »husstand« i ejendomsavancebeskatningslovens § 8, stk. 1, fortolkes  

 snævert.
Ejerens moder er således ikke omfattet af ejerens husstand.
Ligningsrådet kan tiltræde de afgivne udtalelser.
Rådet skal dog tilføje,  

 at skattefrit salg af et helårshus som udgangspunkt kan ske i medfør af  

 ejendomsavancebeskatningslovens § 8, stk. 1. Det er dog ikke udelukket, at et  

 helårshus kan afstås skattefrit efter »sommerhusreglen« i  

 ejendomsavancebeskatningslovens § 8, stk. 2, hvis det dokumenteres, at huset  

 er købt som og anvendt som sommerbolig.
Udfra det i sagen oplyste anses dette  

 ikke for dokumenteret i denne sag.
 Fortjeneste ved afståelse af omtalte ejendom vil herefter være  

 skattepligtig i henhold til ejendomsavancebeskatningslovens § 1.
