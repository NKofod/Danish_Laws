Erstatningsansvarslovens § 26 - forbrydelser mod kønssædeligheden mv., nævnets j.nr. 14-520-04884 Ansøger søgte nævnet om tortgodtgørelse som følge af et overfald, hvor skadevolder havde taget fat om ansøgers mund med sin ene hånd bagfra og skubbet ansøger ned på jorden, hvorefter skadevolder lagde sig oven på ansøger, fastholdt hende og forsøgte at kysse hende på munden.
Da dette ikke lykkedes, slikkede han hende på den ene kind.
Forholdet var fastslået ved dom.
Nævnet fandt, at ansøger var berettiget til en tortgodtgørelse på 5.000 kr.
Nævnet lagde vægt på hændelsesforløbet, herunder at ansøger undgik at blive kysset på munden, og at skadevolder blev dømt efter straffelovens § 232 vedrørende blufærdighedskrænkelse.
