 Sundhedsstyrelsens Misdannelsesregister blev oprettet i 1973 og har siden  

 været baseret på lægers pligt til at anmelde alle medfødte misdannelser, der  

 diagnosticeres ved fødslen eller i barnets første leveår, samt alle spontane  

 aborter efter 15. svangerskabsuge.
Da såvel misdannelser som sene aborter behandles på landets sygehuse,  

 registreres diagnoserne i Landspatientregistret.
Den særskilte anmeldelse på  

 blanketter er således en unødvendig og tidskrævende dobbeltregistrering.
En undersøgelse af indberetningshyppigheden af misdannelser og sene  

 spontane aborter i henholdsvis Misdannelsesregistret og Landspatientregistret  

 har vist, at der trods anmeldelsespligten ikke er fuldstændig registrering i  

 Misdannelsesregistret.
Registrering ved overførelse af data fra  

 Landspatientregistret vil blive mere komplet, og data til  

 Misdannelsesregistret vil derfor fremtidigt blive indhentet herfra og  

 suppleret med data fra andre kilder.
 Lægers pligt til at anmelde medfødte misdannelser og sene aborter til  

 Sundhedsstyrelsen ophæves derfor ved udgangen af 1994.
 Pligten til at anmelde patienter med gane- og/eller læbespalte til statens  

 taleinstitutter ændres ikke.
