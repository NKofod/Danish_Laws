(Til alle amtsråd og  

 kommunalbestyrelser) I det af regeringen den 16. august 1976 indgåede forlig med en række  

 politiske partier om den økonomiske politik m.v. indgår forskellige  

 arbejdsmarkedspolitiske foranstaltninger.
En af disse tager sigte på at øge  

 mulighederne for deltidsbeskæftigelse i den offentlige sektor inden for de  

 givne aftalemæssige rammer.
 På baggrund heraf har finansminsteriet efter forhandling med  

 tjenestemændenes centralorganisationer i cirkulæreskrivelse af 21. januar  

 1977 fastsat retningslinier for deltidsbeskæftigelse af tjenestemænd, jfr.  

 tjenestemandslovens § 58, stk. 3.
 Det bemærkes, at der ikke ved de nye regler er tilsigtet nogen ændring i  

 den hidtidige anvendelse af forskellige ansættelsesformer.
 På de følgende sider er gengivet de retningslinier i finansministeriets  

 cirkulæreskrivelse, som også er gældende for folkeskolens tjenestemænd.
 Ad punkt A.7. bemærkes, at bestemmelsen i undervisningsministeriets  

 cirkulære af 22. juni 1976 om tjenestefrihed og nedsat tjenestetid for  

 folkeskolens tjenestemænd m.fl., § 12, stk. 1, hvorefter der kan ydes en  

 tjenestemand nedsat tjenestetid, såfremt det er foreneligt med tjenestens  

 tarv, fremtidig må ses i sammenhæng med punkt A.1., hvorefter en anmodning om  

 tjenestetidsnedsættelse bør imødekommes, medmindre vægtige tjenstlige,  

 praktiske, økonomiske eller ligende hensyn taler derimod, jfr. endvidere  

 punkt A.3.
 Undervisningsministeriet, den 5. maj  

 1977.
P.
M.
V.
E.
B.
J.
Verner eksp.sekr.
A.
Tjenestetidsnedsættelse under ansættelse 1. Anmodninger fra tjenestemænd om  

 tjenestetidsnedsættelse mod tilsvarende lønreduktion bør imødekommes,  

 medmindre vægtige For overordnede stillinger bedømmes mulige ulemper ved  

 deltidsbeskæftigelse konkret, bl.a. under hensyntagen til opgaver af ledende  

 og instruktionsmæssig karakter.
 Hvor flere ansatte begærer tjenestetidsnedsættelse og kun en del af  

 anmodningerne kan imødekommes, jfr. ovenfor, kan styrelsen kræve, at  

 anmodningerne begrundes, før endelig afgørelse træffes.
 2. Omfanget af deltidsbeskæftigelsen,der normalt skal  

 være mindst 15 timer ugentlig, og de tidspunkter, inden for hvilke  

 deltidsbeskæftigelsen skal udføres, fastsættes af styrelsen, dog således at  

 der tages hensyn til den ansattes ønsker, for så vidt det er foreneligt med  

 den bedst mulige udnyttelse af personale, lokaler, maskiner m.v., og såfremt  

 betjeningen af publikum tillader det.
 Ovennævnte hensyn kan medføre, at det bliver nødvendigt for styrelsen at  

 krave, at to medarbejdere, der ønsker nedsat tjenestetid, deler en hel  

 tjeneste.
 3. Det påhviler styrelsen at begrunde såvel afslag på  

 ansøgning om deltidsbeskæftigelse som hel eller delvis nægtelse af at  

 imødekomme den ansattes ønsker, jfr. pkt. 2.
 4. Ved besættelse af en stilling, som i henhold til  

 pkt. 1 ikke kan varetages af en deltidsbeskæftiget, skal en eventuel  

 deltidsbeskæftiget ansøger ligestilles med andre ansøgere, dersom vedkommende  

 erklærer sig villig til at overgå til fuldtidsbeskæftigelse.
 5. For så vidt angår optjening af lønanciennitet  

 gælder de i cirkulære nr. 11 af 11. december 1974 om lønanciennitet m.v. for  

 tjenestemænd i staten samt de i undervisningsministeriets cirkulære nr. 236  

 af 16. december 1975 om lønanciennitet for folkeskolens tjenestemænd  

 fastsatte regler.
 6. Vedrørende optjening af pensionsalder gælder de i  

 lov nr. 292 af 18. juni 1969 om tjenestemandspension, § 4, stk. 4, fastsatte  

 regler.
 7. For tjenestemænd i folkeskolen finder nærværende  

 cirkulæreskrivelse anvendelse i det omfang det er foreneligt med reglerne i  

 undervisningsministeriets cirkulære af 22. juni 1976 om tjenestefrihed og  

 nedsat tjenestetid for folkeskolens tjenestemænd m.fl.
B.
Nedsat tjenestetid ved ansættelse 8. Ved opslag af ledige stillinger skal  

 ansættelsesmyndigheden i opslaget anføre, hvis stillingen kan besættes på  

 deltid.
 9. Er det i opslaget af en stilling anført, at  

 stillingen kan besættes på deltid, skal ansøgere, der ønsker  

 deltidsbeskæftigelse, ligestilles med ansøgere, der ønsker  

 fuldtidsbeskæftigelse, jfr. dog økonomi- og budgetministeriets bekendtgørelse  

 nr. 96 af 20. marts 1972, undervisningsministeriets bekendtgørelse af 21.  

 november 1973 og kirkeministeriets bekendtgørelse nr. 465 af 20. oktober 1972  

 om ansættelse af tjenestemænd på prøve i henholdsvis staten, folkeskolen og  

 folkekirken med senere varig ansættelse for øje.
C.
Andre bestemmelser 10. Har en ansat opnået nedsat tjenestetid uden  

 tidsbegrænsning i henhold til pkt. 1, vil overgang til fuldtidsbeskæftigelse  

 kunne finde sted, når der fremkommer en ledig fuldtidsstilling eller flere  

 ledige deltidsstillinger, der ved sammenlægning udgør en fuldtidsstilling.
 I tilfælde, hvor nedsat tjenestetid er givet for en afgrænset periode,  

 påhviler det vedkommende styrelse at drage omsorg for, at der ved periodens  

 udløb er en fuldtidsstilling til rådighed.
11. (Gælder ikke for folkeskolens tjenestemænd) 12. Nærværende cirkulæreskrivelse berører ikke  

 ansattes adgang til nedsættelse af tjenestetid på grund af sygdom, jfr.  

 økonomi- og budgetministeriets cirkulære nr. 163 af 5. juli 1973 om  

 statstjenestemænds forhold i forbindelse med sygdom samt  

 undervisningsministeriets cirkulære af 19. april 1974 om forhold i  

 forbindelse med sygdom for folkeskolens tjenestemænd.
