Bekendtgørelse om sundhedsrådgivningsaftaler for  

 akvakulturanlæg I medfør af § 7 a, stk. 7, 8,10 og 11 og § 19, stk. 3, i  

 lov om dyrlægegerning m.v., jf. lovbekendtgørelse nr. 43 af 23. januar 2003,  

 fastsættes:
 § 1.  

  

 Bekendtgørelsen vedrører aftaler om sundhedsrådgivning i akvakulturanlæg i  

 henhold til dyrlægelovens § 7 a, stk. 11.
 § 2.  

  

 En  

 sundhedsrådgivningsaftale skal indgås mellem ejeren af akvakulturanlægget  

 eller  

 dennes repræsentant og én dyrlæge (besætningsdyrlægen).
 Stk. 2.  

  

 Ved ejeren af  

 akvakulturanlægget eller dennes repræsentant forstås den person, der ejer, er  

 drifts- eller på anden måde juridisk ansvarlig for anlægget.
 Stk. 3.  

  

 Aftalen skal  

 indgås i skriftlig form ved anvendelse af den i bilag 1 indsatte  

 standardkontrakt og skal kunne opsiges af begge parter med 1 måneds varsel.
 Stk. 4.  

  

 Besætningsdyrlægen  

 skal ved indkøb eller receptordinering af lægemidler på apoteket benytte det  

 praksisnummer, der fremgår af sundhedsrådgivningsaftalen.
 Stk. 5.  

  

 Ændring af  

 besætningsdyrlægens praksisnummer skal inden 8 dage skriftligt meddeles  

 fødevareregionen, hvorunder anlægget hører.
 § 3.  

  

 Der  

 kan indgås sundhedsrådgivningsaftaler for selvstændige, fysisk adskilte  

 akvakulturanlæg, som er registreret hver for sig som selvstændige anlæg i det  

 Centrale Husdyrbrugsregister (CHR).
 Stk. 2.  

  

 En  

 sundhedsrådgivningsaftale kan kun omfatte ét CHR-nummer.
 § 4.  

  

 Besætningsdyrlægen skal inden 8 dage  


  

 fra  

 datoen for en sundhedsrådgivningsaftales indgåelse fremsende kopi af den  

 indgåede aftale til den fødevareregion, hvorunder anlægget hører, samt til  

 Sektion for Akvakultur, Fødevareregion Vejle.
 Stk. 2.  

  

 Opsigelse af en  

 sundhedsrådgivningsaftale skal af den opsigende part inden 8 dage meddeles de  

 i  

 stk. 1 nævnte fødevareregioner.
§ 5.  

  

 En  

 sundhedsrådgivningsaftale skal omfatte mindst 6 årlige rådgivningsbesøg,  

 hvoraf  

 mindst 5 skal gennemføres af besætningsdyrlægen.
Besætningsdyrlægen kan  

 træffe  

 aftale med anden dyrlæge (stedfortræder) om varetagelse af et af de 6 årlige  

 rådgivningsbesøg.
 Stk. 2.  

  

 Mindst 4  

 rådgivningsbesøg skal aflægges i perioden 1. april til 31. august med et  

 interval af mindst 20 og højst 35 dage.
 Stk.3.  

  

 På et CHR-nummer,  

 hvor der i en del af året ikke findes akvakulturdyr, kan Fødevaredirektoratet  

 efter ansøgning meddele dispensation fra kravet om 6 årlige rådgivningsbesøg.
 Stk. 4.  

  

 På et  

 CHR-nummer, for hvilket det kan dokumenteres, at sygdom overvejende  

 forekommer  

 i en anden periode end 1. april til 31. august, kan Fødevaredirektoratet  

 efter  

 ansøgning meddele dispensation til at aflægge de i stk. 2 nævnte  

 rådgivningsbesøg i en anden periode af året.
 § 6.  

  

 Et  


  

 rådgivningsbesøg skal mindst omfatte  

 det i bilag 2 anførte indhold.
 Stk. 2  

  

 . Et  

 rådgivningsbesøg kan kun gennemføres, såfremt ejeren eller dennes  

 repræsentant  

 er tilstede.
 § 7.  

  

 På  

 grundlag af sundhedsrådgivningsaftalen kan besætningsdyrlægen eller dennes  

 stedfortræder receptordinere eller udlevere receptpligtige lægemidler til  

 ejeren af akvakulturanlægget eller dennes repræsentant, jf. dyrlægelovens § 7  

 a, stk. 11, forudsat bestemmelserne i nærværende bekendtgørelse er overholdt.
 Stk. 2.  

  

 Såfremt en anden  

 dyrlæge end besætningsdyrlægen eller dennes stedfortræder receptordinerer  

 eller  

 udleverer lægemidler til behandling af sygdom i besætningen, skal denne  

 dyrlæge  

 straks underrette besætningsdyrlægen herom.
§ 8.  

  

 Ejeren af akvakulturanlægget eller dennes repræsentant skal mellem  

 rådgivningsbesøgene foretage optegnelse over medicinanvendelse,  

 sygdomstilfælde  

 og dødsfald i anlægget.
I perioder uden månedlige rådgivningsbesøg skal  

 optegnelserne samles månedsvis.
 Stk. 2.  

  

 Optegnelser skal  

 forelægges besætningsdyrlægen eller dennes stedfortræder ved det  

 førstkommende  

 rådgivningsbesøg.
 § 9.  

  

 Besætningsdyrlægen  

 eller dennes stedfortræder afslutter hvert rådgivningsbesøg i anlægget med en  

 skriftlig besøgsrapport. Én gang årligt kan en besøgsrapport dog erstattes af  

 en statusrapport, jf. § 10, stk. 1.
 Stk. 2.  

  

 Besøgsrapporten  

 skal indeholde:
1)  

 	  

    

 beskrivelse af  

 udbredelsen af de på besøgsdagen diagnosticerede sygdomme i alle afsnit af  

 anlægget med angivelse af kg behandlingskrævende dyr pr. afsnit, 2)  

 	  

    

 beskrivelse og  

 vurdering af andre forhold af betydning for den aktuelle sundhedstilstand,  

 jf.  

 bilag 2, 3)  

 	  

    

 vurdering af  

 iværksatte tiltag i henhold til aftalte handlingsplaner beskrevet i seneste  

 besøgsrapport, 4)  

 	  

    

 vurdering af  

 medicinforbruget på baggrund af punkterne 1 og 2 samt besætningsejerens  

 optegnelser siden sidste rådgivningsbesøg og 5)  

 	  

    

 aftalte  

 handlingsplaner, herunder vaccinationsprogram, for den kommende periode på  

 baggrund af punkterne 1-4.
Stk. 3.  

  

 Besøgsrapporten  

 skal senest 8 dage efter rådgivningsbesøget udleveres til ejeren af  

 akvakulturanlægget eller dennes repræsentant i underskrevet stand.
Med sin  

 underskrift bekræfter ejeren eller dennes repræsentant samtidig at have  

 deltaget i rådgivningsbesøget og have accepteret de aftalte handlingsplaner.  

 Dyrlægen skal opbevare kopi af besøgsrapporten jf. § 11, stk. 2, nr. 6.
 § 10.  

  

 På  

 baggrund af besøgsrapporterne fra det seneste år skal besætningsdyrlægen med  

 højst 12 måneders interval udarbejde en statusrapport for anlægget.
 Stk. 2.  

  

 Statusrapporten  

 skal give en samlet beskrivelse af de forhold, som har haft betydning for den  

 sundhedsmæssige status i anlægget, herunder sygdomsforekomst, vand- og  

 bassinforhold, fodring og drift.
 Stk. 3.  

  

 Statusrapporten  

 skal indeholde en evaluering af effekten af de gennemførte behandlinger og af  

 det samlede medicinforbrug samt øvrige tiltag i henhold til handlingsplanerne.  

                                                                            Eva  

 Evalueringen skal sammenholdes med målsætningerne opstillet i sidste års  

 statusrapport.
 Stk. 4.  

  

 Statusrapporten  

 skal indeholde målsætninger for det kommende år med henblik på at reducere  

 sygdomsforekomst og optimere medicinanvendelse.
 Stk. 5.  

  

 Statusrapporten  

 underskrives af besætningsdyrlægen og udleveres til ejeren eller dennes  

 repræsentant, der ved sin underskrift bekræfter at have modtaget rapporten.
 § 11.  

  

 Besætningsdyrlægen eller dennes stedfortræder skal føre en journal med  

 optegnelser for hver kontakt med akvakulturanlægget.
 Stk. 2.  

  

 Journalen skal  

 indeholde:
1)  

 	  

    

 oplysninger om  


  

 receptordinerede og udleverede  

 lægemidler, herunder præparatnavne, mængder og dosering, samt til hvilke  

 sygdomme, lægemidlerne skal anvendes, 2)  

 	  

    

 oplysninger om de  

 tilbageholdelsestider, der er meddelt over for besætningsejeren eller dennes  

 repræsentant, 3)  

 	  

    

 kopi af ejerens  

 optegnelser eller en månedsopgørelse udfærdiget på baggrund af optegnelserne  

 samt oplysninger om status med hensyn til ikke forbrugte lægemidler, 4)  

 	  

    

 ejerens eller dennes  

 repræsentants skriftlige bekræftelse af de i punkt 3 anførte oplysningers  

 rigtighed, 5)  

 	  

    

 resultater af  

 laboratorieundersøgelser og anden dokumentation, som danner baggrund for  

 rådgivningsarbejdet, 6)  

 	  

    

 kopi af  

 besøgsrapporter og 7)  

 	  

    

 kopi af  

 statusrapporter.
Stk. 3.  

  

 Den i stk. 1 og  

 2 omhandlede journal skal opbevares af besætningsdyrlægen i mindst 5 år.  

 Ejeren  

 af akvakulturanlægget eller dennes repræsentant skal opbevare de i stk. 2,  

 nr.  

 6 og 7, anførte besøgsrapporter og statusrapporter i 5  


  

 år.
På forlangende skal den originale journal umiddelbart  

 forevises og udleveres til kontrolmyndigheden.
 Stk. 4.  

  

 I forbindelse  

 med hvert rådgivningsbesøg skal der til ejeren eller dennes repræsentant  

 udleveres kopi af de oplysninger, der er tilført journalen.
 § 12.  

  

 Ved rådgivningsbesøg udført af en stedfortræder for besætningsdyrlægen skal  

 stedfortræderen senest 8 dage efter rådgivningsbesøget fremsende kopi af  

 besøgsrapporten og øvrige journaloptegnelser til besætningsdyrlægen.
 § 13.  

  

 Ejeren  

 af akvakulturanlægget eller dennes repræsentant er pligtig til at efterleve  

 de  

 handlingsplaner, som er aftalt ved rådgivningsbesøgene og som fremgår af  

 besøgsrapporterne.
 § 14.  

  

 Overtrædelse af § 2, stk. 1 eller stk. 4-5, § 3, stk. 2, §§ 4-13 eller vilkår  

 fastsat i medfør af § 5, stk. 3 eller 4 straffes med bøde.
 Stk. 2.  

  

 Straffen kan  

 efter § 19, stk. 3 i lov om dyrlægegerning m.v. stige til fængsel i indtil 2  

 år, hvis:
1)  

 	  

    

 overtrædelsen er  

 begået med forsæt eller grov uagtsomhed, og der ved overtrædelsen er forvoldt  

 skade på menneskers eller dyrs sundhed eller fremkaldt fare herfor eller 2)  

 	  

    

 overtrædelsen er  

 begået med forsæt, og der ved overtrædelsen er opnået eller tilsigtet opnået  

 en  

 økonomisk fordel for den pågældende selv eller andre, herunder ved  

 besparelse.
 Stk. 3.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 15.  

  

 Bekendtgørelsen træder i kraft den 10. maj 2004.
Fødevaredirektoratet, den 29. april  

 2004 P.D.V.Preben Willeberg /Anders Pabian Bilag 1 Aftale om sundhedsrådgivning for akvakulturanlæg jf. bekendtgørelse om sundhedsrådgivningsaftaler for  

 akvakulturanlæg.
(Skal udfyldes med blokbogstaver) Akvakulturanlæg Anlæggets  

 navn:
 Adresse:
 CHR-nr.:
 Tlf.nr.:
Besætningsdyrlæge Navn:
 Adresse:
 Autorisationsnummer:
 Tlf.nr.:
 Praksisnummer:
 Sundhedsrådgivningen  

 omfatter et akvakulturanlæg med dyrearten/-arterne:        ...
 På  

 tidspunktet for aftalens indgåelse omfatter produktionen pr. år følgende:
Moderfisk ton Æg tusinde Æg til konsum kg Yngel ton Sættefisk ton Portionsfisk ton Store spisefisk ton Rognfisk til slagtning ton Undertegnede  

 har den      indgået aftale om sundhedsrådgivning i henhold til  

 bekendtgørelse om sundhedsrådgivningsaftaler for akvakulturanlæg.
Ejer af anlægget/  

 dennes repræsentant Besætningsdyrlæge Navn:
 Navn:
 Adresse:
 Adresse:
 . .
 ...
underskrift underskrift Bilag 2 Rådgivningsbesøgets indhold Rådgivningsbesøgets  

 indhold:
A.
Besætningsgennemgangen omfatter:
Gennemgang af den besætningsansvarliges  

 optegnelser siden sidste rådgivningsbesøg, jf. bekendtgørelsens § 8 Gennemgang af dyrlægens optegnelser i journal  

 siden sidste rådgivningsbesøg, jf. bekendtgørelsens § 11 En klinisk vurdering af den aktuelle  

 sundhedstilstand i alle produktionsafsnit Vurdering af mulige fejl og mangler vedrørende  

 fodring, vaccinationsprogram,  


  

 vand-  

 og bassinforhold samt drift B.
Gennemgang og vurdering af de for  

 rådgivningen relevante tilgængelige data for besætningen:
Relevante produktionstal og kg dyr pr. afsnit på  

 besøgstidspunktet Resultater fra undersøgelser for smitsomme  

 sygdomme Eventuelle andre registreringer, herunder  

 eventuelle slagtefund C.
Identifikation af eventuelle  

 besætningsproblemer:
 På baggrund af punkterne A og B foretages en  

 samlet vurdering med henblik på at identificere eventuelle  

 besætningsproblemer.
 Det vurderes, hvorvidt der er behov for  

 yderligere oplysninger, herunder obduktioner, laboratorieundersøgelser og  

 supplerende registreringer.
D.
Besøgsrapport:
 Rådgivningsbesøget afsluttes med en skriftlig besøgsrapport,  

 jf. bekendtgørelsens § 9.
