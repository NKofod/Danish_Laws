Skriftlig fremsættelse (6. oktober 2004) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
 Forslag til lov  

 om ændring af  

 lov om retssikkerhed og administration på det sociale område og andre love.  

 (Bemyndigelse til socialministeren til  

 at fastsætte regler om anvisning af statsrefusion og statstilskud,  

 regnskabsaflæggelse og revision).
(Lovforslag nr.
L 10).
 I dag har beskæftigelsesministeren, ministeren for flygtninge,  

 indvandrere og integration samt socialministeren udstedt hver deres  

 bekendtgørelse med regler om statsrefusion og tilskud, regnskab og revision.
 Med lovforslaget tilvejebringes en bemyndigelse til  

 socialministeren til at fastsætte regler på Beskæftigelsesministeriets,  

 Ministeriet for Flygtninge, Indvandrere og Integrations og Ministeriet for  

 Familie- og Forbrugeranliggenders ressortområder vedrørende reglerne om  

 regnskab og revision på området for statsrefusion og -tilskud.
Målet med hjemlen er således, at der udstedes en fælles  

 bekendtgørelse for de fire ministerområder.
Bekendtgørelsen skal bestå af en  

 sammenskrivning af de tre eksisterende bekendtgørelser, således at  

 bekendtgørelsen  

 indeholder såvel de regler, som er fælles for ministerområderne som de  

 regler,  

 der er særlige for de enkelte ministerområder.  

 På sigt giver den fælles bekendtgørelse mulighed for at søge reglerne  

 samordnet i videre omfang.
Med sammenskrivningen af bekendtgørelserne skabes et mere  

 overskueligt regelsæt for kommunerne at administrere efter, idet alle  

 regnskabs- og revisionsregler samles.
Endvidere sikres ensartede regler på  

 området  

 for statsrefusion uafhængigt af hvilket ministerium, der administrerer  

 reglerne.
Området bliver derfor ikke påvirket af ressortomlægninger.
 Med disse bemærkninger skal jeg indstille lovforslaget til  

 Folketingets velvillige behandling.
