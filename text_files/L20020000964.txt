Bekendtgørelse af ændringer i  

 tillægget til Konventionen af  

 9. april 1965 om lettelse af international samfærdsel ad  

 søvejen I tilslutning til Udenrigsministeriets bekendtgørelse nr. 105 af  

 27. november 1970 og efterfølgende bekendtgørelser, senest nr.  

 87 af 27. juli 1995, Lovtidende C, meddeles det, at tillægget til den i  

 London den 9. april 1965 udfærdigede Konvention om lettelse af  

 international samfærdsel ad søvejen i medfør af Den  

 Internationale Søfartsorganisations (IMO) resolution FAL 5(24) af 11.  

 januar 1996 er blevet ændret som følger:
Oversættelse ÆNDRINGER AF 1996 I TILLÆGGET TIL KONVENTIONEN  

 OM LETTELSE AF INTERNATIONAL SAMFÆRDSEL AD SØVEJEN, 1965, SOM  

 ÆNDRET 1 Afsnit 2   Skibets ankomst, ophold og afgang 1	Anbefalet fremgangsmåde 2.7.4 ændres, som  

 følger:
»2.7.4 Anbefalet fremgangsmåde.
En fortegnelse affattet  

 af rederier til eget brug bør godtages i stedet for passagerlisten,  

 forudsat at den i det mindste indeholder de oplysninger, der kræves i  

 henhold til anbefalet fremgangsmåde 2.7.3 og er dateret og underskrevet  

 eller legaliseret i overensstemmelse med standardregel 2.7.5.« 2	I standardregel 2.7.6 tilføjes følgende  

 anmærkning:
»Anm.:	Underretning om blindpassagerer kan for eksempel foretages ved  

 en notering under »Bemærkninger« i den almindelige deklaration eller  

 ved anvendelse af en passagerliste eller besætningsliste, hvis titel  

 ændres til »blindpassagerliste«.« 2 Afsnit 6 - Forskellige bestemmelser Anbefalet fremgangsmåde 6.12 ændres, som  

 følger:
»6.12 Anbefalet fremgangsmåde.
For at anspore til  

 vedtagelse og gennemførelse af forholdsregler til lettelse af  

 samfærdslen bør enhver kontraherende regering etablere en  

 national søfartskomite eller en lignende national koordinerende  

 instans med repræsentanter for statsinstitutioner, -organer eller andre  

 organisationer, der beskæftiger sig med eller er ansvarlige for  

 forskellige aspekter af international samfærdsel ad søvejen,  

 samt havnemyndigheder og skibsredere.
Anm.:	Ved etableringen af en national søfartskomite eller  

 lignende national koordinerende instans henstilles det, at de kontraherende  

 regeringer er opmærksomme på de i FAL. 5/Circ. 2 indeholdte  

 retningslinier.« 3 Afsnit 4 - Afgivelse af oplysninger før import Anbefalet fremgangsmåde 4.7 ændres, som følger:
»4.7 Anbefalet fremgangsmåde.
Offentlige myndigheder  

 bør udforme fremgangsmåder, herunder elektronisk  

 dataoverførsel (EDI), til afgivelse af oplysninger før  

 ladningens ankomst, således at der kan anvendes  

 udvælgelsesteknikker, herunder risikoanalyser, til at lette  

 toldklareringen.« 4 Afsnit 3 - Krydstogtpassagerer Standardregel 3.32 ændres, som følger:
»3.32 Standardregel.
Krydstogtpassagerer skal normalt  

 være fritaget for at afgive en skriftlig erklæring  

 vedrørende deres personlige ejendele.
Dog kan der kræves en  

 skriftlig erklæring og en sikkerhedsstillelse i tilfælde af  

 genstande, der indebærer betydelige toldafgifter og andre skatter og  

 afgifter.« 5 Afsnit 3 - Personer, der ikke opfylder betingelserne for  

 indrejse Følgende nye standardregler tilføjes:
1	»3.3.2 Standardregel.
Med henblik på undersøgelse  

 skal kontraherende regeringer modtage en person, der er blevet tilbagesendt  

 fra den havn, hvor han er gået fra borde, efter at være fundet  

 ikke at opfylde indrejsebetingelserne, hvis denne person er gået om  

 bord i deres territorium.
Kontraherende regeringer skal ikke tilbagesende en  

 sådan person til det land, hvor han tidligere blev fundet ikke at  

 opfylde indrejsebetingelserne.
Anm. 1:	Det er ikke hensigten med denne standardregel at hindre  

 offentlige myndigheder i at foretage videre undersøgelser af en  

 tilbagesendt person, der ikke opfylder indrejsebetingelserne, med henblik  

 på at afgøre, om han eventuelt kan modtages i staten, eller med  

 henblik på at træffe foranstaltninger vedrørende hans  

 overdragelse, fjernelse eller deportation til en stat, hvor han er  

 statsborger eller på anden vis kan modtages.
Når en person, der  

 er fundet ikke at opfylde betingelserne for indrejse, har mistet eller  

 destrueret sine rejsedokumenter, vil en kontraherende regering i stedet  

 acceptere et dokument, der attesterer omstændighederne omkring  

 ombordstigning og ankomst, som er udstedt af de offentlige myndigheder i den  

 kontraherende stat, hvor personen er fundet ikke at opfylde  

 indrejsebetingelserne.
Anm. 2:	Intet i denne standardregel eller i anmærkning 1 skal  

 tolkes som værende i modstrid med bestemmelserne i FN's konvention om  

 flygtninges retsstilling af 28. juli 1951 og FN's protokol vedrørende  

 flygtninges retsstilling af 31. januar 1967, som vedrører forbud mod  

 deportation eller tilbagesendelse af flygtninge.« 2	»3.3.3 Standardregel.
En skibsreders forpligtelse til at  

 transportere en person bort fra en stats territorium ophører fra det  

 øjeblik, hvor denne person endeligt er blevet tilladt indrejse i den  

 pågældende stat.« 3	»3.3.4 Standardregel.
Kontraherende regeringer og skibsredere  

 skal, når det er praktisk muligt, samarbejde med henblik på at  

 fastslå gyldigheden og pålideligheden af pas og visa.« 6 Afsnit 3 - Ekspedition af immigrationssager før  

 ankomst Følgende nye anbefalede fremgangsmåde  

 tilføjes:
»3.49 Anbefalet fremgangsmåde.
Offentlige myndigheder  

 skal foreskrive et system vedrørende ekspedition før ankomst,  

 således at besætningen på skibe, der ofte lægger til  

 i deres havne, på forhånd kan opnå tilladelse til  

 midlertidig landlov.
Når et skib ikke har nogen ugunstige tidligere  

 immigrationssager og er stedligt repræsenteret af en skibsreder eller  

 af en agtet agent for skibsrederen, bør de offentlige myndigheder  

 normalt efter en tilfredsstillende gennemgang af de af dem ønskede  

 oplysninger give skibet tilladelse til at sejle direkte til kajplads, idet  

 det ikke bør underkastes yderligere rutinemæssige  

 immigrationsformaliteter, medmindre andet kræves af de offentlige  

 myndigheder.« Ændringerne trådte i henhold til konventionens  

 artikel VII, stk. 2 b, i kraft den 1. maj 1997.
 Efterfølgende er tillægget til den i London  

 den 9. april 1965 udfærdigede Konvention om lettelse af international  

 samfærdsel ad søvejen i medfør af Den Internationale  

 Søfartsorganisations (IMO) resolution FAL 6(27) af 9. september 1999  

 blevet ændret som følger :
ÆNDRINGER AF 1999 I TILLÆGGET TIL  

 KONVENTIONEN OM LETTELSE AF INTERNATIONAL SAMFÆRDSEL AD SØVEJEN,  

 1965, SOM ÆNDRET Afsnit 1   Definitioner og almindelige bestemmelser C.
Elektroniske databehandlingsteknikker 1	Anbefalet fremgangsmåde 1.4 ændres til en standardregel,  

 og ændres som følger:
»1.4 Standardregel.
Når der introduceres elektroniske  

 dataoverførselsteknikker (EDI) for at lette ekspeditionsprocedurer,  

 skal kontraherende regeringer opfordre offentlige myndigheder og andre  

 berørte parter (skibsredere, ekspeditører, havne og/eller  

 agenter m.v.) til at udveksle data i overensstemmelse med relevante  

 FN-standarder, inklusiv FN s standarder for Elektronisk udveksling af  

 dokumenter til administrations-, handels- og transportformål  

 (UN/EDIFACT).« 2	Standard 1.5 ændres som følger:
»1.5 Standardregel.
Offentlige myndigheder skal godtage ethvert  

 af de dokumenter, som er påkrævet i papirformat til brug for  

 ekspeditionsprocedurerne, når disse er frembragt ved  

 databehandlingsteknikker på et almindeligt stykke papir, forudsat at  

 dokumenterne er læselige, at de er overensstemmende med layoutet  

 på dokumenter indeholdt i Konventionen om lettelse af international  

 samfærdsel ad søvejen, og at de indeholder den  

 påkrævede information.« 3	Standard 1.6 ændres som følger:
»1.6 Standardregel.
Offentlige myndigheder skal, når  

 elektroniske dataoverførselsteknikker (EDI) introduceres til brug ved  

 ekspeditionsprocedurer, begrænse mængden af den information, der  

 kræves af skibsrederen og andre berørte parter til de  

 informationer, der foreskrives i Konventionen om lettelse af international  

 samfærdsel ad søvejen«.
 4	Indledningen til anbefalet fremgangsmåde 1.7 ændres som  

 følger:
»1.7 Anbefalet fremgangsmåde.
Når offentlige  

 myndigheder planlægger, introducerer eller modificerer elektroniske  

 databehandlingsteknikker til brug for ekspeditionsprocedurer skal de:« 5	Standard 1.8 ændres som følger:
»1.8 Standardregel.
Når offentlige myndigheder  

 introducerer elektroniske dataoverførselsteknikker (EDI) til brug for  

 ekspeditionsprocedurer, skal de opfordre maritime operatører og andre  

 berørte parter til at anvende disse, dog må niveauet af den  

 service som er tilgængelig for operatører, som ikke anvender  

 sådanne teknikker ikke reduceres.« 6	Et nyt kapitel D tilføjes.
Ulovlig handel med narkotika:
»D.
Ulovlig handel med narkotika 1.9 Anbefalet fremgangsmåde.
Offentlige myndigheder  

 bør søge at etablere samarbejdsarrangementer med skibsredere og  

 andre berørte parter for at forbedre deres evne til at bekæmpe  

 smugling af narkotika, dog således, at der ydes forøget lettelse  

 i forbindelse med samarbejdet.
Sådanne arrangementer kan baseres  

 på Toldsamarbejdsrådets1) aftalememoranda og de  

 dertil knyttede retningslinier.
1.10 Standardregler.
Når offentlige myndigheder,  

 skibsredere og andre berørte parter som led i et samarbejdsarrangement  

 gives adgang til følsomme kommercielle eller andre oplysninger, skal  

 disse oplysninger behandles fortroligt.
1.11 Anbefalet fremgangsmåde.
Offentlige myndigheder  

 bør anvende risikoanalyser for at forbedre deres evne til at  

 udøve en målrettet indsats mod ulovlig narkotikatrafik, for  

 derved at lette den lovlige trafik af personer og varer.« Afsnit 2   Skibets ankomst, ophold og afgang B.
Indhold af og formål med dokumenter 1	I anbefalet fremgangsmåde 2.3.1 indsættes ordene  

 »container identifikation, hvor det anses for passende;« før ordene  

 »mærker og numre;« i henholdsvis punkt 5 under afsnit a. og punkt 4 i  

 afsnit b.
 2	I anbefalet fremgangsmåde 2.3.1 tilføjes følgende  

 anmærkning:
»Anm:	For tilstrækkelig nøjagtigt at kunne beskrive  

 antallet af pakninger og disses art på ladningsangivelsen bør  

 skibsredere og andre berørte parter sikre, at ladningens udvendige  

 emballeringsenhed anvendes.
Hvis ladningen er stuvet på paller  

 bør antallet og arten af pakninger på pallerne fremgå.  

 Hvis ladningen på pallerne ikke er i pakninger, bør kvantiteten  

 og en beskrivelse af ladningen på pallerne fremgå.« 3	Anbefalet fremgangsmåde 2.5.2 ændres som  

 følger:
»2.5.2 Anbefalet fremgangsmåde.
Offentlige myndigheder  

 bør normalt kun forlange detaljerede oplysninger om de af  

 besætningens ejendele, som ikke er fritaget for told og skat, eller som  

 kan være forbudte eller underlagt begrænsninger«.
 4	I FAL formular 4 ændres teksten i punkt 2 som  

 følger:
»Ejendele, som ikke er fritaget for told og skat, eller som er  

 forbudte eller underlagt begrænsninger.« Afsnit 3 - Personers ankomst og afrejse A.
Personers ankomst og afrejse 1	Der tilføjes en ny Standardregel 3.3.3 og en ny anbefalet  

 fremgangsmåde 3.3.4 som følger:
»3.3.3 Standardregler.
Indtil passagerer og besætning kan  

 undersøges med henblik på indrejsetilladelse til en stat,  

 forbliver ansvaret for deres varetægt og pleje hos skibsrederen.
3.3.4 Anbefalet fremgangsmåde.
Når en  

 undersøgelse, betinget eller ubetinget, af passagerer og  

 besætning med henblik på indrejsetilladelse er påbegyndt,  

 og hvis disse er underlagt de offentlige myndigheders fysiske kontrol, er de  

 offentlige myndigheder ansvarlige for passagerers og besætnings  

 varetægt og pleje indtil disse har opnået indrejsetilladelse  

 eller er blevet nægtet indrejse.« 2	Eksisterende Standardregel 3.3.3 ændres til 3.3.5 og der  

 tilføjes en ny Standardregel 3.3.6 som følger:
»3.3.6 Standardregel.
Når en person er blevet  

 nægtet indrejse skal de offentlige myndigheder uden unødig  

 forsinkelse informere skibsrederen herom og rådføre sig med  

 skibsrederen om udsendelsesarrangementer.
Skibsrederen er ansvarlige for  

 omkostningerne ved udsendelse af en person, som er nægtet indrejse, og  

 såfremt personen returneres til skibsrederens varetægt er  

 skibsrederen ansvarlig for at forestå dennes udrejse til:
-	det land, hvor personen kom om bord på skibet  

 (embarkationsstaten); eller -	et hvilket som helst andet land, hvor personen kan opnå  

 indrejsetilladelse.« 3	Eksisterende Standardregel 3.3.4 ændres til 3.3.7.
B.
Forholdsregler til lettelse af ekspeditionen af ladning, passagerer,  

 besætning og bagage 1	Standardregel 3.15.1 ændres som følger:
»3.15.1 Standardregel.
Offentlige myndigheder skal opfordre  

 skibsredere til at træffe foranstaltninger i ombordstigningshavnen med  

 henblik på at sikre, at passagerer er i besiddelse af alle  

 fornødne dokumenter foreskrevet af modtager- eller transitstater.« 2	Der tilføjes en ny Standardregel 3.15.2 som følger:
»3.15.2 Standardregel.
Når en person er blevet  

 nægtet indrejsetilladelse og udsendelse fra statens territorium har  

 fundet sted, skal skibsrederen ikke være udelukket fra at få alle  

 omkostninger, pådraget i forbindelse med afslaget på indrejse,  

 godtgjort fra denne person.« 3	Eksisterende anbefalet fremgangsmåde 3.15.2 ændres til  

 3.15.3.
Afsnit 4   Ladning og andre genstandes ankomst, ophold og afgang A.
Generelt 1	Anbefalet fremgangsmåde 4.3 ændres som følger:
» 4.3 Anbefalet fremgangsmåde.
Offentlige myndigheder  

 bør opfordre ejere og/eller operatører af terminaler til brug  

 for opbevaring af skibsgods til, i det omfang det er passende, at udstyre dem  

 med opbevaringsfaciliteter til særligt gods (f.eks. værdifuldt  

 gods, fordærvelige varer, menneskelige efterladenskaber, radioaktivt og  

 andet farligt gods, såvel som levende dyr); de områder af  

 terminaler til brug for skibsgods, hvor generelt og særligt gods og  

 post opbevares før afskibning bør til enhver tid være  

 beskyttet mod indtrængen af uautoriserede personer.« 2	Der tilføjes en ny Standardregel 4.4 som følger:
»4.4 Standardregel.
En kontraherende regering som  

 fortsætter med at kræve eksport-, import- og omskibningslicenser  

 eller tilladelser for særlige typer gods, skal etablere enkle  

 procedurer hvorigennem sådanne licenser eller tilladelser hurtigt kan  

 tildeles og fornyes.« 3	Der tilføjes en ny anbefalet fremgangsmåde 4.5 som  

 følger:
»4.5 Anbefalet fremgangsmåde.
Når en last kan  

 være af interesse for forskellige ekspeditionsmyndigheder, f.eks.  

 toldmyndigheder og veterinær- eller sundhedsmyndighederne, bør  

 kontraherende regeringer delegere den overordnede myndighed for  

 ekspeditionsproceduren til toldmyndighederne eller en af de andre myndigheder  

 eller, hvor dette ikke er muligt, træffe alle nødvendige  

 foranstaltninger for at sikre, at ekspeditionsprocedurerne udføres  

 samtidigt på det samme sted og med mindst mulig forsinkelse.« 4	Anbefalet fremgangsmåde 4.4 ændres til 4.6.
B.
Toldklarering af eksportgods 1	Overskrifterne »B.
Toldklarering af eksportgods« og »C.
Toldklarering  

 af importgods« ændres til følgende overskrift: »B.
Toldklarering  

 af gods«.
 2	Eksisterende overskrifter »D«, »E« og »F« ændres til »C«, »D«  

 og »E«.
 3	Eksisterende anbefalet fremgangsmåde 4.7 ændres som  

 følger:
»4.7 Anbefalet fremgangsmåde.
Offentlige myndigheder  

 bør udarbejde procedurer, ifølge hvilke oplysninger modtaget  

 før godsets ankomst kan anvendes til at lette behandlingen af  

 tolddeklarationer og til at muliggøre klarering af gods før  

 dets ankomst.« 4	Tilføj følgende nye standardregler og anbefalede  

 fremgangsmåder til afsnit 4B:
»4.8 Anbefalet fremgangsmåde.
Offentlige myndigheder  

 bør foreskrive procedurer for klarering af gods baseret på de  

 relevante bestemmelser i og tilhørende vejledninger til den  

 internationale Konvention om forenkling og harmonisering af regler om  

 toldbehandling   Kyoto-konventionen.
4.9. Standardregel.
Offentlige myndigheder  

 bør begrænse fysisk indgriben til det mindst mulige, som er  

 nødvendigt for at sikre overholdelse af loven, gennem anvendelse af  

 risikovurderinger ved udtagelsen af gods til undersøgelse.
4.10 Anbefalet fremgangsmåde.
I det omfang  

 ressourcerne tillader det, bør offentlige myndigheder på  

 baggrund af en gyldig anmodning herom udføre fysiske  

 undersøgelser af gods, når dette er nødvendigt, når  

 godset lastes på det relevante transportmiddel, og mens lastningen  

 pågår enten på havneområdet eller, for så vidt  

 angår gods pakket i enheder, på det sted, hvor containeren lastes  

 og tillukkes.
4.11 Standardregel.
Offentlige myndigheder skal sikre,  

 at krav om indsamling af statistiske oplysninger ikke mindsker effektiviteten  

 i handel ad søvejen væsentligt.
4.12 Anbefalet fremgangsmåde.
Offentlige  

 myndigheder bør anvende elektroniske dataudvekslingsteknikker (EDI)  

 til indhentning af oplysninger med henblik på at fremskynde og forenkle  

 klareringsprocessen.« 5	Nummereringen af de eksisterende standardregler og anbefalede  

 fremgangsmåder nr. 4.5 til 4.15 ændres i overensstemmelse  

 hermed.
 Ændringerne trådte i henhold til konventionens  

 artikel VII, stk. 2 b, i kraft den 1. januar 2001 for samtlige af  

 konventionens parter med undtagelse af Tyskland og Italien.
