Ifølge Sundhedsministeriets bekendtgørelse nr. 305 af 13. maj 1993 om gratis vaccination mod visse sygdomme mv. omfatter det danske  

 vaccinationsprogram tilbud om gratis vaccination mod 1. Generelt om vaccination Sundhedsstyrelsen skal anbefale, at vaccinationerne så vidt muligt følger  

 de profylaktiske børneundersøgelser og gives efter følgende skema:
Der er nu udviklet kighostevacciner, som kun indeholder bestanddele af  

 kighostebakterien (acellulær vaccine). Disse vacciner erstatter den tidligere  

 anvendte kighostevaccine (helcelle vaccine), der indeholdt dræbte  

 kighostebakterier.
De nye vacciner er mere effektive og har færre  

 bivirkninger end den tidligere anvendte kighostevaccine, der nu vil udgå.
 For at få børnene vaccineret på den hurtigste og mest hensigtsmæssige  

 måde, anbefales vaccinationsplanen så vidt muligt overholdt.
 For børn hvis vaccination er påbegyndt i udlandet gælder, at supplerende  

 vaccination gives efter det danske program.
De forskellige vacciner kan gives samtidigt.
Hvis vaccinerne ikke gives  

 samtidigt, bør der inden næste vaccination gå 4 uger efter levende vacciner  

 (vacciner mod mæslinger, fåresyge og røde hunde samt den orale poliovaccine)  

 og 1 uge efter dræbte vacciner (vacciner mod kighoste, difteri, tetanus og  

 Hæmophilus influenzae type b samt den inaktiverede poliovaccine).
Børn, der har feber, bør ikke vaccineres.
Almindelig forkølelse uden feber  

 giver ikke anledning til at udskyde vaccination.
 Vedrørende kontraindikationer i øvrigt, bivirkninger, administrationsmåde,  

 dosering, opbevaring og holdbarhed samt tilsætningsstoffer henvises til de  

 brugsanvisninger, der følger med de enkelte vacciner.
2. Registrering af bivirkninger og komplikationer I medfør af Sundhedsstyrelsens bekendtgørelse af 11. december 1996 om  

 lægers anmeldelse af vaccinationskomplikationer skal uventede eller kraftige  

 bivirkninger samt komplikationer til de omtalte vaccinationer indberettes til  

 Sundhedsstyrelsens Lægemiddelafdeling.
Til den skriftlige anmeldelse anvendes  

 skema til brug ved indberetning om mistænkt lægemiddelbivirkning til  

 Bivirkningsnævnet.
Herudover er der i medfør af § 3, stk. 1 i lov nr. 82 af 8. marts 1978 om  

 erstatning for vaccinationsskader fastsat indberetningspligt for enhver læge,  

 som i sin virksomhed bliver bekendt med skader, som må antages at kunne  

 medføre ydelser efter loven.
Indberetning herom skal ske til  

 Arbejdsskadestyrelsen.
3. Rekvisition, betaling og honorering Rekvisition Til vaccinationerne anvendes vacciner, der rekvireres fra Statens Serum  

 Institut, jf. § 2 i Sundhedsministeriets bekendtgørelse af 13. maj 1993 om  

 gratis vaccination mod visse smitsomme sygdomme mv.
Honorering Honorarer for vaccination betales af amtskommunerne og Københavns og  

 Frederiksberg kommuner, jf. § 3, stk. 2 i Sundhedsministeriets bekendtgørelse  

 af 13. maj 1993 om gratis vaccination mod visse smitsomme sygdomme mv.
Betaling af vaccine Vaccinerne betales af amtskommunerne og Københavns og Frederiksberg  

 kommuner, jf. § 3, stk. 3 i Sundhedsministeriets bekendtgørelse af 13. maj  

 1993 om gratis vaccination mod visse smitsomme sygdomme mv.
4. Ikrafttræden Denne vejledning træder i kraft 31. december 1996. Samtidig bortfalder  

 Sundhedsstyrelsens vejledning af 4. december 1995 om gratis vaccination mod  

 visse smitsomme sygdomme mv.
