 I medfør af sønæringsloven, jf. lovbekendtgørelse nr. 586 af 29.
september 1988 og bekendtgørelse nr. 570 af 26. september 1988 fastsættes:
§ 1.  Den i sønæringsloven omhandlede syns- og  

 høreprøve omfatter undersøgelse af synsstyrke, synsfelt for fingerbevægelser,  

 farvesans og hørelse.
Undersøgelsen foretages i øvrigt i overensstemmelse med  

 de nedenfor angivne regler.
 Stk. 2.  Den undersøgte skal godtgøre sin identitet ved  

 søfartsbog eller anden af offentlig myndighed udstedt legitimation, der er  

 forsynet med fotografi.
§ 2.  Afstand ved synsprøven skal være 6 m.
Ved brug  

 af Snellens tavle kan 5 m benyttes.
 § 3.  Den undersøgte skal, evt. med korrektion, have  

 en synsstyrke på enten højre eller venstre øje eller for begge anvendt  

 samtidig som anført i nr. 1, 2 eller 3:
 § 4.  Synsfeltet for fingerbevægelser  

 (konfrontationsmetoden) skal være normalt på det bedst seende øje.
Stk. 2.  Farvesansen skal være normal.
Prøven skal  

 foretages ved hjælp af Ishiharas »Test for Colourblindness Complete  

 Edition«.
En fejllæsning er tilladt.
 Stk. 3.  Mørkesynsevnen skal være normal, og den  

 undersøgte attesterer ved sin underskrift ikke at have bemærket  

 vanskeligheder ved orientering i nedsat belysning.
 § 5.  Finder den undersøgende læge, at den undersøgte  

 lider af en øjensygdom, synsfeltsdefekt eller refraktionsanomali, der  

 nedsætter, eller kan formodes senere at ville nedsætte synsfunktionen, eller  

 opstår der i øvrigt tvivl om, hvorvidt den undersøgte er i besiddelse af den  

 fornødne synsfunktion, skal lægen oplyse dette i sin erklæring.
 § 6.  Den undersøgte skal kunne forstå almindelig  

 talestemme på 4 meter afstand, begge ører prøvet under et uden anvendelse af  

 høreapparat.
 § 7.  Er der tvivl om, hvorvidt syns- og høreprøven  

 kan anses for bestået, kan spørgsmålet af den undersøgende læge eller af den  

 undersøgte forelægges for Søfartsstyrelsen, der træffer afgørelse i sagen,  

 eventuelt efter at en fornyet undersøgelse ved Sundhedsstyrelsens  

 foranstaltning har fundet sted.
 Stk. 2.  Såfremt tvivlen er begrundet i oplysning om  

 nedsat synsevne, usikker farvesans eller svækket mørkesyn, skal der ved  

 eventuel forelæggelse for Søfartsstyrelsen vedlægges øjenlægeerklæring.
 Stk. 3.  Honorar for undersøgelser foretaget ved  

 Sundhedsstyrelsens foranstaltning betales af Søfartsstyrelsen.
 § 8.  Syns- og høreprøve for søfarende kan her i  

 landet kun aflægges for en speciallæge i oftalmologi eller for sådanne andre  

 læger, der af Sundhedsstyrelsen er autoriseret dertil.
Stk. 2.  I udlandet kan syns- og høreprøve kun aflægges  

 for en oftalmolog.
Den af oftalmologen udfærdigede attest skal påtegnes af  

 den stedlige danske udenrigsrepræsentation om, at den undersøgende læge er en  

 på stedet autoriseret oftalmolog.
Stk. 3.  Såfremt den undersøgte har anvendt  

 kontaktlinser ved synsprøven, skal vedkommende under tjeneste om bord altid  

 have et sæt briller med samme korrigerende virkning som kontaktlinserne til  

 sin rådighed.
Den undersøgte attesterer ved sin underskrift at være bekendt  

 hermed.
Stk. 4.  Syns- og høreprøveattest for søfarende skal  

 udfærdiges på en særlig blanket, som fremstilles ved Søfartsstyrelsens  

 foranstaltning.
Ved undersøgelser i udlandet skal benyttes en på engelsk  

 affattet blanket, som kan fås ved henvendelse til Søfartsstyrelsen.
 § 9.  Ved erhvervelse af rettigheder, hvortil der  

 kræves syns- og høreprøve for søfarende, må der ikke anvendes nogen syns- og  

 høreprøveattest, som er ældre end 36 måneder.
 Stk. 2.  Syns- og høreprøveattester udstedt i henhold  

 til bekendtgørelse nr. 431 af 23. september 1985 kan inden for et tidsrum af  

 3 år fra udstedelsesdagen at regne benyttes ved erhvervelse af de i stk. 1  

 nævnte rettigheder.
 § 10.  Bekendtgørelsen træder i kraft den 1. oktober  

 1989.
 Stk. 2.  Bekendtgørelse nr. 431 af 23. september 1985 om  

 syns- og høreprøve for søfarende ophæves.
