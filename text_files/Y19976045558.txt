Derimod kan kommuner og amtskommuner efter de nævnte  

 grundsætninger uden lovhjemmel varetage informationsmæssige  

 opgaver ved at orientere borgerne om kommunale og amtskommunale forhold og  

 opgaver, f.eks. i informationsaviser, annoncer m.v.
Kommuner og amtskommuner  

 kan efter de nævnte grundsætninger også uden lovhjemmel yde  

 støtte til nærdemokratiske aktiviteter, herunder indrykke  

 annoncer med det formål generelt at øge interessen for at  

 deltage i de kommunale valg.
 Det afgørende ved vurderingen af, om en kommunal  

 informationsvirksomhed er lovlig, er, om denne er af neutralt oplysende  

 karakter.
 De annoncer vedrørende miljøet, som en amtskommune i den  

 konkrete sag havde indrykket i forbindelse med et kommunalvalg, indeholdt en  

 redegørelse for det pågældende område og de  

 problemstillinger, der gjorde sig gældende på området, samt  

 en opfordring til at stemme ved amtsrådsvalget for at få  

 indflydelse på, den pågældende opgavevaretagelse.
 Indenrigsministeriet fandt ikke grundlag for at antage, at amtskommunen  

 havde varetaget ulovlige formål med annoncerne, herunder partipolitiske  

 formål.
 Indenrigsministeriet fandt på den baggrund ikke, at det var  

 ulovligt, at amtskommunen havde indrykket de pågældende  

 annoncer.
 (Indenrigsministeriets brev af 18. december 1997 til en række  

 landboforeninger - 2. k.kt. j.nr. 1997/1110/080-1).
Udtalelse afgivet af Indenrigsministeriet om  

 en amtskommunes adgang til at indrykke annoncer i forskellige aviser i  

 forbindelse med et kommunalvalg Resumé af Indenrigsministeriets brev af 18.  

 december 1997 8. ANDRE UDTALELSER OG AFGØRELSER Om en amtskommunes adgang til at indrykke annoncer i forskellige aviser i  

 forbindelse med et kommunalvalg.
 I breve af 20., 24. og 26. november og 3. december 1997,  

 som Tilsynsrådet for Nordjyllands Amt med breve af 28. november og 8.  

 december 1997 har sendt til videre foranstaltning i Indenrigsministeriet, har  

 henholdsvis Aalborg Amts Landboforening, Hjørring Amts  

 Landøkonomiske Selskab, Hobro og Omegns Landboforening og Himmerlands  

 Samvirkende Landboforeninger klaget over to annoncer, som Nordjyllands  

 Amtskommune har indrykket i dagspressen den 10. november 1997.
 Der er tale om to af i alt fem annoncer, som Nordjyllands  

 Amtskommune har indrykket i forbindelse med kommunalvalget den 18. november  

 1997. De fem annoncer omhandler emnerne psykiatrien, sygehusene,  

 voksenuddannelsescentrene og miljøet i Nordjylland.
 De to enslydende annoncer, som der er klaget over i  

 ovennævnte breve, omhandler miljøet.
 I annoncerne er anført bl.a. følgende:
"Valget er dit   også når det  

 gælder det nordjyske miljø Mariager fjord og store dele af Limfjorden døde i  

 sommer på grund af iltsvind.
Vandboringer er blevet lukket på  

 grund af forurening.
Og flere af de berømte kilder i Himmerland er  

 forurenet af plantegifte og nitrat.
Selvom der er gjort meget for at  

 begrænse forureningen, har 1997 vist, at der stadig er alvorlige  

 miljøproblemer i Nordjylland.
 Amtet er i centrum, når det gælder  

 miljøet.  .
 Også derfor er det vigtigt, hvem der sidder i  

 amtsrådet.   En del af de emner, det nyvalgte amtsråd vil  

 møde de kommende fire år, præsenteres her.
Nyt liv i Mariager fjord Det ødelæggende iltsvind i Mariager fjord har  

 givet genlyd over hele landet.
Udvaskning af kvælstof og fosfor fra  

 landbrugsjorden var hovedårsagen til iltsvindet.
Skal fjorden sikres  

 mod en ny katastrofe, må noget gøres for at nedbringe  

 udvaskningen.   I løbet af 1998 vil politikerne sikkert skulle tage  

 stilling til, hvilke løsningsforslag der giver mest miljø for  

 pengene og derfor skal gennemføres.
Limfjorden har brug for en hånd Danmarks største fjord var i 1997 udsat for det  

 værste iltsvind nogen sinde.
Byer og industrier renser deres spildevand effektivt.  

 Også i Limfjorden er landbrugets udledning af næringsstoffer det  

 væsentligste problem.
Hvordan man løser det problem på en  

 måde, der tilgodeser både landbrug og miljø, vil  

 amtsrådet skulle forholde sig til.
Ådalene   naturens egne renseanlæg Miljøvenligt jordbrug   også amtets bord Rent grundvand   ikke længere en selvfølge Er det emner, der interesserer dig? Vil du gerne have indflydelse på, hvordan de bliver  

 løst? Så brug din stemme, når der er  

 amtsrådsvalg i Nordjylland." Aalborg Amts Landboforening har i brevet af 20. november  

 1997 anført, at der i ovennævnte annoncer rettes nogle helt  

 udokumenterede angreb mod nordjysk landbrug.
Det anføres, at  

 årsagen til iltsvindet i Mariager Fjord behandles ensidigt, idet  

 hverken klimatiske forholds betydning for iltsvindet, eller at det er  

 registreret, at iltsvind i danske farvande er forekommet siden 1100-tallet,  

 nævnes i annoncerne.
Foreningen henviser herved bl.a. til en kronik fra  

 Dagbladet Politiken den 11. november 1997 af dr. scient.
Henrik  

 Breuning-Madsen.
Foreningen henviser endvidere til kronikker i  

 Jyllands-Posten den 15. september 1997 og Aalborg Stiftstidende den 8.  

 september 1997 af henholdsvis dr. scient., ph. d.
Niels K.
Højerslev  

 og cand. agro.
Jens Juul Jensen, som begge peger på andre forhold end  

 landbrugets kvælstofudledning som årsag til iltsvindet.
Jens Juul  

 Jensen nævner fx tørke, høje temperaturer og langvarigt  

 stille vejr i juli og august i år, som årsag til iltsvindet.
Idet  

 de omhandlede annoncer ikke oplyser om bl.a. disse forhold som årsag  

 til iltsvindet, er det foreningens opfattelse, at annoncerne er usaglige og  

 et politisk angreb på landbruget samt et skattefinansieret  

 partsindlæg i valgkampen.
 Hjørring Amts Landøkonomiske Selskab og  

 Hobro og Omegns Landboforening har i brevene af 24. og 26. november 1997  

 støttet ovennævnte klage, herunder bl.a. anført, at  

 beskyldningerne mod landbruget vedrørende iltsvind ikke på nogen  

 måde er dokumenteret, og at eksperterne på området ikke er  

 enige om årsagen til iltsvindet.
 Himmerlands Samvirkende Landboforeninger har i brevet af  

 3. december 1997 tilsluttet sig ovennævnte klagepunkter samt  

 anført bl.a., at det er yderst alvorligt, når en offentlig  

 myndighed på den måde tager part i en politisk debat.
 I den anledning skal Indenrigsministeriet udtale  

 følgende:
Det tilsyn, som Indenrigsministeriet udøver over  

 for amtskommunerne, er retligt tilsyn.
Tilsynet omfatter kun  

 spørgsmål om, hvorvidt der er sket en tilsidesættelse af  

 lovgivningen, herunder offentligretlige grundsætninger, jf. § 61 i lov  

 om kommunernes styrelse (lovbekendtgørelse nr. 615 af 18. juli  

 1995).
 Indenrigsministeriet kan ikke tage stilling til, om  

 amtskommunernes sagsbehandling er rimelig eller hensigtsmæssig, eller  

 til spørgsmål vedrørende skønsudøvelse,  

 så længe skønnet udøves inden for de rammer, der er  

 fastsat i lovgivningen.
Efter almindelige kommunalretlige grundsætninger om  

 kommuners og amtskommuners opgavevaretagelse kan kommuner og amtskommuner  

 ikke uden lovhjemmel varetage partipolitiske formål.
En kommune eller  

 en amtskommune kan derfor ikke uden lovhjemmel indrykke partipolitiske  

 annoncer i dagblade mv.
Derimod kan kommuner og amtskommuner efter de nævnte  

 grundsætninger uden lovhjemmel varetage informationsmæssige  

 opgaver ved at orientere borgerne om kommunale og amtskommunale forhold og  

 opgaver, f.eks. i informationsaviser, annoncer m.v.
Kommuner og amtskommuner  

 kan efter de nævnte grundsætninger også uden lovhjemmel yde  

 støtte til nærdemokratiske aktiviteter, herunder indrykke  

 annoncer med det formål generelt at øge interessen for at  

 deltage i de kommunale valg.
 Det afgørende ved vurderingen af, om en kommunal  

 informationsvirksomhed er lovlig, er, om denne er af neutralt oplysende  

 karakter.
 Annoncerne vedrørende miljøet, som  

 Nordjyllands Amtskommune har indrykket i forbindelse med kommunalvalget,  

 indeholder en redegørelse for det pågældende område  

 og de problemstillinger, der gør sig gældende på  

 området, samt en opfordring til at stemme ved amtsrådsvalget for  

 at få indflydelse på, hvorledes den pågældende opgave  

 skal varetages.
Annoncerne giver efter Indenrigsministeriets opfattelse  

 ikke udtryk for nogen bestemte partipolitiske holdninger til  

 spørgsmålet om, hvorledes miljøproblemer skal  

 håndteres.
Endvidere giver det forhold, at amtskommunen ikke i  

 annoncerne har redegjort for andre årsager til iltsvind end landbrugets  

 udledning af kvælstoffer mv., ikke Indenrigsministeriet grundlag for at  

 antage, at amtskommunen herved har varetaget usaglige formål.  

 Indenrigsministeriet bemærker herved, at annoncerne med opfordringen  

 til at stemme til amtsrådsvalget har vedrørt flere af  

 amtskommunens opgaveområder, at annoncerne vedrørende  

 miljøet omtaler en række andre miljøproblemer end  

 iltsvindet i fjordene, samt at annoncernes summariske form i sig selv  

 indebærer en naturlig begrænsning af omfanget og nuanceringen af  

 de deri indeholdte oplysninger.
 Indenrigsministeriet finder således ikke grundlag  

 for at antage, at amtskommunen har varetaget ulovlige formål med  

 annoncerne, herunder partipolitiske formål.
 Indenrigsministeriet finder på den baggrund ikke, at  

 det er ulovligt, at Nordjyllands Amtskommune har indrykket de omhandlede  

 annoncer.
 Der vedlægges til orientering en kopi af  

 indenrigsministerens besvarelse af 25. november 1997 af et  

 spørgsmål stillet af et folketingsmedlem vedrørende de  

 omhandlede annoncer.
 Kopi af dette brev er sendt til Nordjyllands Amtskommune,  

 Hjørring amts Landøkonomiske Selskab, Hobro og Omegns  

 Landboforening samt Himmerlands Samvirkende Landboforeninger.
