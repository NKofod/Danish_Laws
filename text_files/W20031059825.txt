Klage  

 over mangelfuld behandling af mavesmerter Nævnet fandt ikke grundlag for at kritisere lægens  

 behandling af patienten og lagde herved vægt på, at patienten først i marts  

 2001 henvendte sig med egentlige mavesmerter, hvor hun blev henvist til  

 rektoskopi og røntgenundersøgelse af tyktarmen.
Da der i ventetiden blev  

 påvist  

 tegn på infektionsforhold og en lav blodprocent, foranledigede lægen  

 hasteindlæggelse på medicinsk afdeling.
Nævnet lagde endvidere vægt på, at  

 operationen med fjernelse af svulsten i tyktarmen blev anset for helbredende,  

 og efterbehandling ikke var nødvendig.
Herudover lagde nævnet vægt på, at  

 lægen  

 i oktober 2001 foretog en undersøgelse af mave og flanker, som intet abnormt  

 viste og intensiverede smertebehandlingen.
Patientklagenævnet fandt endvidere ikke grundlag for  

 kritik af lægens journalføring.
Nævnet lagde vægt på, at lægen havde  

 foretaget  

 sådanne notater og anmærkninger til journalen, at denne indeholdt ordnede  

 optegnelser over behandlingen og over, hvad der i øvrigt blev iagttaget  

 vedrørende patientens sygeforløb.
For så vidt angår uoverensstemmelserne mellem  

 patientens udsagn og oplysningerne i lægens journal vedrørende sygeforløbet,  

 fandt nævnet, at der var tale om subjektive skøn og vurderinger, som lægen  

 har  

 foretaget.
Disse vurderinger var vigtige elementer i behandlingen af en  

 person  

 med en lang række divergerende symptomer, idet der indgår en vurdering af  

 patientens fysiske og psykiske tilstand, som var nødvendig for behandlingen.
