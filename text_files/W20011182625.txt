Klageren klagede endvidere over, at det i artiklerne blev antydet, at  

 sønnens død skyldtes indtagelse af ecstasy.
Nævnet fandt,  

 at der ikke var anledning til at bringe de ikke nærmere  

 efterprøvede, rygtevise formodninger om dødsårsagen.  

 Derfor og fordi bladet ikke søgte at indhente en kommentar fra  

 klageren, var god presseskik tilsidesat.
Da der var stemmelighed, var  

 formandens stemme afgørende, og Pressenævnet udtalte derfor  

 på dette punkt kritik af bladet.
Det blev pålagt bladet at  

 offentliggøre resumeet. (Dissens).
Kendelse fra Pressenævnet i sag nr.  

 124/2000 [K] har ved brev af 31. oktober 2000 klaget til  

 Pressenævnet over artikler bragt i Lolland-Falsters Folketidende den 5.  

 og 6. oktober 2000, idet hun mener, at god presseskik er tilsidesat.
Af artiklen bragt den 5. oktober 2000 med overskriften  

"Ung mands død ryster by" fremgår, at "Mistanke om at dødsfaldet skyldes ecstasy-piller  

 kan hverken be- eller afkræftes.
Retsmedicinerne har en  

 redegørelse klar i morgen.
Rødby  En dybt personlig og  

 menneskelig tragedie har ramt Rødbys socialdemokratiske viceborgmester Natten til lørdag døde hendes 24-årige  

 søn [B] efter en tilsyneladende glad aften og nat sammen med tre  

 venner i diskoteksmiljøet i Rødbyhavn.
Politiet frygter, at  

 hans pludselige død kan skyldes ecstasy, men hverken ligsyn eller en  

 foreløbig obduktion har givet en forklaring på  

 dødsfaldet.
 Rygterne om det mystiske dødsfald har sendt dybe  

 rystelser ud i lokalsamfundet, hvor almindelige borgere længe har haft  

 en opfattelse af, at der var hårde stoffer i omløb blandt  

 unge.
Afviste problemer At der skulle være et sådant problem er  

 kategorisk blevet afvist af den lokale SSP-gruppe.
Det har ikke i dag været muligt at få en  

 kommentar fra SSP-samarbejdets leder  Aksel  Poulsen.
Han er optaget af  

 møde på Rødby kommune.
 For nogle måneder siden ønskede Lions Club  

 Sydlolland at gå aktivt og økonomisk ind i en  

 forebyggelseskampagne, men på et møde afviste både  Aksel  

  Poulsen og ungdomsskoleinspektør  Jørn  Larsen, at der skulle  

 være problemer med narko i Rødby og Holeby-området.  

 24-årige [B] og hans venner blev hentet af en taxa ved Lalandia om  

 natten og kørt til Rødbyhavn, hvor de blev sat af.
 Politiet skal nu i gang med at kortlægge de unges  

 færden, og hvem de i øvrigt har været sammen med.
 Efter at have spist morgenmad hos en ven lørdag  

 morgen lagde han sig til at sove, men da kammeraten få timer senere  

 ville vække ham, var han død.
- Jeg fatter det ikke.
Da jeg hentede [B] og hans venner  

 ved Lalandia var han både frisk og glad, som han plejer.  

 Selvfølgelig var stemningen løftet, fortæller den  

 taxachauffør, der kørte selskabet til Rødbyhavn.
 Forinden besøget i Lalandias diskotek havde [B] og  

 nogle venner været på "Slap af" i Rødbyhavn.
 Her er han set forsvinde ud af lokalet sammen med en lokal  

 både kendt og frygtet forhandler af hårde stoffer for senere at  

 vende tilbage i opløftet stemning.
Afventer obduktion Med en vægt på omkring 115 kilo var [B] en  

 sværvægter, men de mange kilo generede ham ikke på  

 dansegulvet den aften.
 [B] var ifølge jævnaldrende kendt for  

 både at kunne drikke øl og tage stoffer   eksempelvis speed og  

 lignende.
 Både alkoholen og eventuelle stoffer kan have  

 belastet hans hjertefunktion, men retsmedicinerne venter tidligst i morgen,  

 at kunne give en forklaring på hans pludselige død.
Og politiet vil afvente den redegørelse før  

 der foretages yderligere afhøringer og undersøgelser." Af artiklen bragt den 6. oktober 2000 med overskriften  

"Øget mystik om ung mands død" fremgår, at "[B] var til fest og venner, men han var ikke bruger af  

 nogen former for narkotika, skriver fem af hans venner i dag i  

 Folketidende.
 Retsmedicinernes rapport er endnu ikke klar.
Rødby   [B] var på alle måder en  

 sød og åben ven, som vi alle holdt meget af.
Vi vil gerne som  

 nære venner af [B] dementere, at han skulle have været bruger af  

 nogen former for narkotika.
 Sådan skriver fem navngivne nære venner i dag  

 på Rødby-siden om den 24-årige unge mand, der  

 lørdag blev fundet død i Rødbyhavn efter at have festet  

 på "Slap af" og på Lalandias diskotek.
 Over for det står forklaringen fra en anden yngre  

 rødbynit, der aftenen før dødsfaldet havde set [B]  

 forsvinde en stund sammen med en mand, der lokalt er kendt som  

 leverandør af hårde stoffer og blandt andet også ecstasy,  

 og det spor fulgte politiet og retsmedicinerne, som i dag ventes at  

 offentliggøre resultatet af obduktionen.
 Rødby svirrer med rygter og divergerende  

 opfattelser omkring den unge mands tragiske død.
 Nu rejses der endda tvivl om hvilket af de to  

 taxaselskaber i byen, der kørte [B] fra Lalandia til  

 Rødbyhavn.
 I går kunne vi citere en chauffør, som sagde  

 at han havde kørt for selskabet og at [B] var både frisk og  

 glad.
 I dag siger vognmanden i byens andet taxaselskab, at det  

 var hans chauffør, der hentede [B] på p-pladsen ved Lalandia og  

 kørte ham til Karlstoftevænget. [B] var ifølge den  

 chauffør så træt, at han faldt i dyb søvn allerede  

 inden taxaen nåede Syltholmsparken.
 Selv om dødsårsagen endnu ikke er klarlagt  

 ringede alarmklokkerne allerede i går hos lederen af det lokale  

 SSP-samarbejde i Rødby, Aksel Poulsen:
-Uanset udfaldet af denne sag vil vi intensivere vort  

 arbejde i og uden for klubberne.
Det er ikke givet, at [B] har taget stoffer,  

 men når nogle af de venner han omgiver sig med fortæller, at det  

 er nemt at få fat i stoffer og også i ecstasy, så må  

 vi se på sagen med alvor, siger Aksel Poulsen.
-Jeg kendte udmærket [B], selv om han  

 aldersmæssigt nu var faldet uden for vores regi og jeg kendte ham da  

 også fra hans job i Aldi, hvor han altid var sød og venlig og  

 smilende.
Jeg forstår ikke noget, hvis han skulle have haft problemer  

 som beskrevet, siger Aksel Poulsen.
[B]'s navngivne venner i dagens avis er ikke i tvivl.
De  

 mener oplysningerne om, at han skulle have taget stoffer, er et falsum.
-[B] havde mange interesser, men var især til fest  

 og venner.
Og han var altid en flittig gæst på dansegulvet  

 såvel som i baren, skriver de.
 Og de er aldeles uforstående over for det billede,  

 der tegnes af [B].
Kun retsmedicinernes undersøgelse kan  

 klarlægge dødsårsagen.
Den ventes i dag.
Ved redaktionens slutning i dag var  

 undersøgelsesresultatet endnu ikke givet fri. " Klageren har anført, at de presseetiske regler er  

 overtrådt, idet hun i artiklen den 5. oktober 2000 er omtalt med navn  

 og titel som viceborgmester.
Sønnens navn fremgår også af  

 artiklen.
Dette finder klageren meget uvæsentlig i forbindelse med  

 sønnens dødsfald, og det er efter klagerens opfattelse en  

 krænkelse af privatlivets fred i en situation, hvor man er særlig  

 sårbar.
Klagerens person, politiske holdning og hverv som  

 viceborgmester burde ikke have været omtalt i artiklen, idet det ikke  

 er relevant i forhold til den personlige tragedie, der har ramt klageren og  

 hendes familie.
Herudover er det aldeles uinteressant, hvad den afdøde  

 hedder, og hvem man er søn af, når der skal bringes en artikel  

 om et dødsfald.
Klageren har oplyst, at bladet ikke har kontaktet hende  

 personligt inden omtalen i artiklen.
Det antydes i denne, at sønnen er  

 død efter indtagelse af ecstasy, hvilket ikke er bevist.
Artiklerne  

 baseret på en mistanke.
Klagerens søn kommer til at  

 fremstå i et meget uheldigt lys, hvilket ikke er værdigt, hverken  

 for hans eftermæle eller over for familien.
Så vidt klageren  

 bekendt har sønnen aldrig tidligere indtaget narkotiske stoffer,  

 hvilket bladet kunne have fået oplyst ved at rette henvendelse til  

 klageren.
Flere af sønnens venner har senere i et læserbrev  

 taget afstand fra mistanken om, at sønnens dødsfald skyldes  

 ecstasy, og klageren finder derfor, at omtalen   som udelukkende kører  

 på rygtedannelser   heller ikke på dette punkt overholder de  

 presseetiske regler.
Klageren har desuden henvist til, at  

 taxachaufføren, som kørte sønnen hjem den  

 pågældende aften, er citeret i artiklerne.
Klageren har  

 efterfølgende kontaktet den pågældende  

 taxachauffør, som har oplyst, at han ikke er blevet kontaktet af  

 pressen.
Bladet har oplyst, at man onsdag den 4. oktober 2000  

 modtog de første rygter om, at en ung mand i den forgangne weekend  

 havde mistet livet under mystiske omstændigheder i Rødbys  

 natteliv.
Da intet kunne bekræftes, besluttede bladet at arbejde videre  

 med sagen og ikke bringe noget i bladet samme dag.
Om aftenen oplyste TV2  

 Øst imidlertid, at en ung mand i Rødby var død -  

 muligvis efter indtagelse af ecstasy.
Torsdag morgen oplyste DR Regionalen i  

 Næstved, at [B] var død   muligvis efter indtagelse af ecstasy.  

 Bladet besluttede herefter at bringe historien den 5. oktober 2000. Bladet  

 bragte navnet på den unge mand for at undgå yderligere  

 rygtedannelse om, hvem den pågældende var.
Det var med politiet  

 som kilde, at teorien om ecstasy blev offentliggjort.
 Bladet har desuden oplyst,  at meddelelsen i artiklen den  

 5. oktober 2000 om, at [B] var kendt for "både at kunne drikke  

 øl og tage stoffer   eksempelvis speed og lignende", blev dementeret  

 på bladets forside den 6. oktober 2000. Her blev det endvidere  

 slået fast, at politiet fortsat arbejdede med ecstasy-teorien, men at  

 intet var afgjort.
 Bladet har begge dage talt med taxachauffører, der  

 anonymt udtalte sig som citeret i artiklerne.
 Bladet har herudover oplyst, at klageren på intet  

 tidspunkt er blevet kontaktet for at få en kommentar til den tragiske  

 sag, idet det kunne opfattes som at gå meget tæt på den  

 personlige sorg.
 I sagens behandling har følgende  

 nævnsmedlemmer deltaget:
 Axel Kierkegaard, Tage Clausen, Ole Askvig og Aage  

 Lundgaard.
 Pressenævnet udtaler:
Pressenævnet bemærker indledningsvis, at det i  

 overensstemmelse med det almindelige princip om redaktørens ret til at  

 redigere mediet tilkommer redaktøren at beslutte, hvad der skal  

 bringes i mediet.
Ved oplysninger om personlige eller private forhold  

 bør denne beslutning træffes ud fra relevante  

 nyhedskriterier.
 Tre medlemmer af nævnet - Axel Kierkegaard, Tage  

 Clausen og Aage Lundgaard - finder ud fra en samlet vurdering ikke grundlag  

 for at kritisere bladets beslutning om at nævne klagerens navn og titel  

 samt sønnens navn.
Et medlem af nævnet - Ole Askvig   finder i  

 overensstemmelse med flertallet ikke grundlag for at kritisere bladets  

 beslutning om at nævne sønnens navn.
Det er imidlertid ikke  

 relevant at bringe klagerens navn og titel i forbindelse med artiklerne om  

 sønnens død.
Dette medlem finder, at bladet herved har  

 tilsidesat god presseskik.
 I overensstemmelse med flertallet udtaler  

 Pressenævnet på dette punkt ikke kritik af bladet.
 Pressenævnet bemærker endvidere, at  

 oplysninger, som kan være skadelige, krænkende eller virke  

 agtelsesforringende for nogen, skal efterprøves i særlig grad,  

 inden de bringes, først og fremmest ved forelæggelse for den  

 pågældende.
To medlemmer af nævnet - Axel Kierkegaard (formand)  

 og Ole Askvig   finder, at der ud fra en aktualitetsvurdering ikke var  

 anledning til i artiklerne den 5. og 6. oktober 2000 at bringe de ikke  

 nærmere efterprøvede, rygtevise formodninger om  

 dødsårsagen.
Af denne grund, og fordi bladet ikke søgte  

 at indhente en kommentar fra klageren, har bladet tilsidesat god  

 presseskik.
To medlemmer af nævnet - Tage Clausen og Aage  

 Lundgaard  - finder, at bladet trods undladelse af at indhente en kommentar  

 fra klageren har haft rimelig anledning til at bringe rygterne om  

 dødsårsagen i artiklerne den 5. og 6. oktober 2000. Rygterne  

 blev blandt andet bragt efter, at andre medier allerede havde oplyst, at  

 sønnens død muligvis skyldtes indtagelse af ecstasy.
Herudover  

 er det oplyst, at politiet ligeledes arbejdede ud fra en teori om, at ecstasy  

 muligvis var indblandet i dødsfaldet.
Disse medlemmer finder på  

 den baggrund ikke anledning til at anse god presseskik tilsidesat og til at  

 udtale kritik af bladet.
 Da der er stemmelighed, er formandens stemme  

 afgørende, og Pressenævnet udtaler derfor på dette punkt  

 kritik af bladet.
 I medfør af Medieansvarslovens § 49  

 pålægges det herefter den ansvarshavende redaktør af  

 Lolland-Falsters Folketidende at offentliggøre følgende:
 "Kendelse fra Pressenævnet:
 Pressenævnet udtaler sin delvise kritik af  

 Lolland-Falsters Folketidende i anledning af artikler bragt i bladet den 5.  

 og 6. oktober 2000.
Artiklerne, som omhandlede [K]'s søns død,  

 indeholdt blandt andet oplysninger om hendes titel og navn samt  

 sønnens navn. [K] har klaget til Pressenævnet over, at  

 oplysningerne om hende og sønnen blev bragt, og at bladet ikke  

 kontaktede hende, inden artiklerne blev offentliggjort.
Desuden har [K]  

 klaget over, at det i artiklerne antydes, at sønnens død  

 skyldtes indtagelse af ecstasy.
Pressenævnet bemærker indledningsvis, at  

 det i overensstemmelse med det almindelige princip om redaktørens ret  

 til at redigere mediet tilkommer redaktøren at beslutte, hvad der skal  

 bringes i mediet.
Ved oplysninger om personlige eller private forhold  

 bør denne beslutning træffes ud fra relevante  

 nyhedskriterier.
 Tre medlemmer af nævnet - Axel Kierkegaard, Tage  

 Clausen og Aage Lundgaard   finder ud fra en samlet vurdering ikke grundlag  

 for at kritisere bladets beslutning om at nævne klagerens navn og titel  

 samt sønnens navn.
Et medlem af nævnet - Ole Askvig   finder i  

 overensstemmelse med flertallet ikke grundlag for at kritisere bladets  

 beslutning om at nævne sønnens navn.
Det er imidlertid ikke  

 relevant at bringe klagerens navn og titel i forbindelse med artiklerne om  

 sønnens død.
Dette medlem finder, at bladet herved har  

 tilsidesat god presseskik.
 I overensstemmelse med flertallet udtaler  

 Pressenævnet på dette punkt ikke kritik af bladet.
 Pressenævnet bemærker endvidere, at  

 oplysninger, som kan være skadelige, krænkende eller virke  

 agtelsesforringende for nogen, skal efterprøves i særlig grad,  

 inden de bringes, først og fremmest ved forelæggelse for den  

 pågældende.
To medlemmer af nævnet - Axel Kierkegaard (formand)  

 og Ole Askvig   finder, at der ud fra en aktualitetsvurdering ikke var  

 anledning til i artiklerne den 5. og 6. oktober 2000 at bringe de ikke  

 nærmere efterprøvede, rygtevise formodninger om  

 dødsårsagen.
Af denne grund, og fordi bladet ikke søgte  

 at indhente en kommentar fra klageren, har bladet tilsidesat god  

 presseskik.
To medlemmer af nævnet - Tage Clausen og Aage  

 Lundgaard   finder, at bladet trods bladets undladelse af at indhente en  

 kommentar fra klageren, har haft rimelig anledning til at bringe rygterne om  

 dødsårsagen i artiklerne den 5. og 6. oktober 2000. Rygterne  

 blev blandt andet bragt efter, at andre medier allerede havde oplyst, at  

 sønnens død muligvis skyldtes indtagelse af ecstasy.
Herudover  

 er det oplyst, at politiet ligeledes arbejdede ud fra en teori om, at ecstasy  

 muligvis var indblandet i dødsfaldet.
Disse medlemmer finder på  

 den baggrund ikke anledning til at anse god presseskik tilsidesat og til at  

 udtale kritik af bladet.
 Da der er stemmelighed, er formandens stemme  

 afgørende, og Pressenævnet udtaler derfor på dette punkt  

 kritik af bladet.
 København den 19. marts 2001.
Axel Kierkegaard, Tage Clausen, Ole Askvig og Aage  

 Lundgaard." Afsagt den 19. marts 2001.
