Nr LSF 280 Forslag til Lov om ændring af personskatteloven (Ligningsrådets  

 dispensationsbeføjelse for mindre udlejningsvirksomheder) Fremsat af skatteministeren (Fogh Rasmussen) den 30. april 1992 Vedtaget ved tredjebehandling den 19. juni 1992 Lov nr. 492 af 24/06/1992 § 1 I lov om indkomstskat og formueskat for personer m.v.  

 (personskatteloven), jf. lovbekendtgørelse nr. 582 af 7. august 1991, som  

 senest ændret ved lov nr. 234 af 8. april 1992, foretages følgende ændring:
 § 4, stk. 1, nr. 12, 2. pkt., affattes således:
 »Ligningsrådet kan tillade, at denne regel ikke skal anvendes for  

 afskrivningsberettiget fast ejendom og inventar heri, når det efter rådets  

 skøn må anses for godtgjort, at udlejningen ikke udgør en del af en fælles  

 udlejning for ejerne, og omstændighederne i øvrigt taler derfor,».
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning for indkomst fra udlejning af aktiver,  

 som den skattepligtige anskaffer den 30. april 1992 eller senere.
Oprindeligt fremsat forslag § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 582 af 7. august 1991, som senest ændret ved lov  

 nr. 234 af 8. april 1992, foretages følgende ændring:
 § 4, stk. 1, nr. 12, 2. pkt., affattes således:
 »Ligningsrådet kan tillade, at denne regel ikke skal anvendes for  

 afskrivningsberettiget fast ejendom og inventar heri, når det efter rådets  

 skøn må anses for godtgjort, at udlejningen ikke udgør en del af en fælles  

 udlejning for ejerne, og omstændighederne i øvrigt taler derfor,».
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning for indkomst fra udlejning af aktiver,  

 som den skattepligtige anskaffer den 30. april 1992 eller senere.
Bemærkninger til lovforslaget Almindelige bemærkninger 1. Det foreslås at justere anpartsreglerne for mindre  

 udlejningsvirksomheder.
Lovforslaget har til formål at give Ligningsrådet et friere skøn ved  

 afgørelse af anmodning om dispensation fra personskattelovens § 4, stk. 1,  

 nr. 12, for mindre udlejningsvirksomhed i de tilfælde, hvor formidlingen  

 eller administrationen af udlejningen varetages af en anden virksomhed for  

 flere end 10 personer.
Det foreslås samtidig at begrænse Ligningsrådets  

 dispensationsadgang til kun at gælde for udlejning af afskrivningsberettiget  

 fast ejendom og inventar heri.
Dette er en stramning i forhold til gældende  

 regler.
Ligningsrådet skal efter forslaget ikke længere være bundet til at give  

 dispensation i tilfælde, hvor Ligningsrådet finder det godtgjort, at der ikke  

 foreligger fælles udlejning.
Selv om der ikke er tale om fælles udlejning,  

 skal rådets afgørelse derfor afhænge af, om omstændighederne efter rådets  

 skøn i øvrigt taler for en dispensation.
2. Ved lov nr. 364 af 6. juni 1991 blev anpartsreglerne for mindre  

 udlejningsvirksomheder ændret.
Reglerne for mindre udlejningsvirksomheder,  

 der er afgrænset som virksomheder med 1 - 10 ejere, er fastsat i  

 personskattelovens § 4, stk. 1, nr. 12 og 13.
Ved lovændringen blev anvendelsesområdet for reglerne indsnævret.
De  

 dagældende regler, der blev gennemført i forbindelse med anpartsindgrebet i  

 1989, havde vist sig vanskelige at administrere for de skattepligtige og  

 kontrollere for skattemyndighederne.
Der var endvidere rejst kritik af, at  

 reglerne var for vidtgående og ikke havde noget at gøre med den form for  

 investering i anpartsprojekter, som det måtte antages at være hensigten at  

 ramme med anpartsindgrebet.
Reglerne i personskattelovens § 4, stk. 1, nr. 12 og 13, blev derfor i  

 lovforslag nr.
L 4 af 27. december 1990 foreslået begrænset til at omfatte  

 tilfælde, hvor en persons anskaffelse og udlejning af aktiver udgør en del af  

 et fælles udlejningsprojekt for flere end 10 personer.
Ved et ændringsforslag  

 blev bestemmelsen i nr. 12 udformet som en dispensationsbeføjelse for  

 Ligningsrådet.
Bestemmelsen i nr. 12 indebærer, at skattepligtige, der får  

 formidlingen eller administrationen af udlejning varetaget af en anden  

 virksomhed for flere end 10 personer, er omfattet af anpartsreglerne,  

 medmindre Ligningsrådet giver dispensation, fordi der ikke er tale om fælles  

 udlejning for ejerne.
I bemærkningerne til lovforslag nr.
L 4 er angivet en række eksempler på,  

 hvornår der er tale om fælles udlejning for flere end 10 personer.
Om der  

 foreligger fælles udlejning beror på en række konkrete forhold, der enkeltvis  

 ikke er afgørende.
Fælles udlejning vil normalt foreligge, når der til en  

 bred kreds af investorer på samme tid udbydes aktiver til salg, der samlet  

 formidles udlejet, eller udlejningen administreres samlet.
Der foreligger  

 derimod som hovedregel ikke fælles udlejning, blot fordi den samme virksomhed  

 på samme tid formidler udlejning af aktiver for flere end 10 af hinanden  

 uafhængige personer.
Der foreligger heller ikke fælles udlejning, blot fordi  

 en virksomhed administrerer udlejning for flere end 10 af hinanden uafhængige  

 personer.
 Hvis ejerne uafhængigt af hinanden og uden kendskab til de andres  

 udlejning foretager udlejning gennem den samme virksomhed, foreligger der  

 ikke fælles udlejning.
Ved afgørelsen af, om der foreligger fælles udlejning af aktiver for flere  

 ejere, kan der også lægges vægt på, om aktiverne er identiske eller har samme  

 værdi.
Ved afgørelsen af, om der foreligger fælles udlejning for ejerne, kan  

 endvidere indgå, om vilkår for formidling eller administration af udlejningen  

 er ensartede.
Ligningsrådet er alene beføjet til at tage stilling til, om der foreligger  

 fælles udlejning for ejerne efter de nævnte retningslinjer.
Er der efter  

 rådets skøn ikke tale om fælles udlejning for ejerne, er Ligningsrådet  

 forpligtet til at give skatteyderen dispensation.
 3. Med nærværende lovforslag ændres bestemmelsen om Ligningsrådets  

 dispensationsbeføjelse.
Det foreslås, at Ligningsrådet for udlejning af afskrivningsberettiget  

 fast ejendom kan tillade, at anpartsreglerne ikke skal finde anvendelse, når  

 det efter rådets skøn må antages, at der ikke er tale om fælles udlejning, og  

 at omstændighederne i øvrigt taler for dispensation.
Sådanne særlige  

 omstændigheder kan være, at ejernes udlejning efter Ligningsrådets skøn ud  

 fra en samlet helhedsbedømmelse af de faktiske omstændigheder ikke har  

 karakter af at være et investeringsprojekt for passive investorer, hvor  

 skattemæssige overvejelser må antages at have en væsentlig betydning for  

 anskaffelsen.
Ligningsrådet kan i denne vurdering lade indgå, om projektet er udformet  

 som et sale and lease back arrangement, der eventuelt kan tale imod  

 dispensation.
Ved et sale and lease back arrangement sælger ejeren aktivet  

 til en anden, der herefter lejer aktivet tilbage til sælgeren.
Den faktiske  

 anvendelse af aktivet er uændret, medens afskrivningsretten er overført til  

 den ny ejer.
Er der ikke tale om et sale and lease back projekt, vil  

 Ligningsrådet kunne lægge vægt på, om udlejningen sker til en lejer, hvor  

 ejeren (udlejeren) har en bestemmende indflydelse på lejerens handlemåde.
For udlejning af driftsmidler og skibe, herunder lystbåde skal  

 Ligningsrådet efter forslaget ikke længere kunne give dispensation fra  

 anpartsreglerne.
Det indebærer, at skattepligtige, der får en anden  

 virksomhed til at formidle eller administrere udlejning af driftsmidler eller  

 skibe for i alt flere end 10 personer, omfattes af anpartsreglerne.
Økonomiske og administrative konsekvenser De foreslåede stramninger af reglerne om Ligningsrådets  

 dispensationsadgang vedrørende anpartsreglerne skønnes at medføre et meget  

 beskedent merprovenu.
 Lovforslaget skønnes ikke at medføre nævneværdige administrative  

 konsekvenser for de statslige told- og skattemyndigheder.
Spaltehenvisninger Lov om indkomstskat og formueskat for personer m.v. (personskatteloven)  

 er senest ændret ved lov nr. 234 af 8. april 1992, jf.
Folketingstidende  

 1991-92, sp. 3555, 3984, 7685, 8315; tillæg A, 3409; tillæg B, 705.
Til lovforslagets enkelte bestemmelser Til § 1 Det foreslås, at Ligningsrådets adgang til at give dispensation fra  

 anpartsreglerne begrænses til kun at gælde udlejning af  

 afskrivningsberettiget fast ejendom.
Dette indebærer, at formidling eller  

 administration af andre aktiver end fast ejendom gennem en anden virksomhed  

 for flere end 10 personer fører til, at anpartsreglerne skal finde  

 anvendelse.
Dette svarer til retstilstanden fra før lov nr. 364 af 6. juni  

 1991.
Det foreslås endelig, at Ligningsrådet for udlejning af  

 afskrivningsberettiget fast ejendom kan dispensere fra anpartsreglerne, når  

 rådet skønner, at der ikke er tale om fælles udlejning, og omstændighederne i  

 øvrigt taler for dispensation.
I lovforslagets almindelige bemærkninger er  

 anført forskellige forhold, som Ligningsrådet kan lægge til grund for  

 afgørelsen.
Til § 2 Det foreslås, at lovændringen får virkning for indkomst fra udlejning af  

 aktiver, som den skattepligtige anskaffer den 30. april 1992 eller senere.
Dette indebærer, at for udlejningsvirksomheder anskaffet før denne dato  

 gælder ikrafttrædelsesreglerne i lov nr. 364 af 6. juni 1991 fortsat.
Efter  

 disse regler gælder affattelsen af bestemmelsen i personskattelovens § 4,  

 stk. 1, nr. 12, ved lov nr. 364 af 6. juni 1991, for indkomst fra selvstændig  

 erhvervsvirksomhed, som den skattepligtige anskaffer den 12. maj 1989 eller  

 senere.
 Skattepligtige, der har anskaffet en udlejningsvirksomhed, hvis formidling  

 eller administration varetages af en virksomhed for flere end 10 personer, i  

 perioden 12. maj 1989 - 29. april 1992 skal derfor som hidtil have  

 dispensation fra Ligningsrådet for at undgå at blive omfattet af  

 anpartsreglerne efter de regler, der er fastsat ved lov nr. 364 af 6. juni  

 1991.
Det fremgår af § 3 i lov nr. 364 af 6. juni 1991, at har den  

 skattepligtige anskaffet en virksomhed i perioden fra den 12. maj 1989 og  

 indtil den 8. juni 1991, finder reglerne, som affattet ved lov nr. 388 af 7.  

 juni 1989 anvendelse, såfremt disse bestemmelser fører til en lempeligere  

 beskatning end de ved lov nr. 364 af 6. juni 1991 gennemførte regler.
Denne  

 overgangsregel foreslås ikke ændret.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 582 af 7. august 1991, som senest ændret ved lov  

 nr. 234 af 8. april 1992, foretages følgende ændring:
 § 4, stk. 1, nr. 12, 2. pkt., affattes således:
 »Ligningsrådet kan tillade, at denne regel ikke skal anvendes for  

 afskrivningsberettiget fast ejendom og inventar heri, når det efter rådets  

 skøn må anses for godtgjort, at udlejningen ikke udgør en del af en fælles  

 udlejning for ejerne, og omstændighederne i øvrigt taler derfor,».
