Nr LSF 99 Forslag til lov om ændring af lov om afgift af gas Fremsat af ministeren for skatter afgifter den 4. december 1985 § 1 I lov om afgift af gas, jfr. lovbekendtgørelse nr. 519 af 28. oktober 1983, som ændret ved § 18 i lov nr. 149 af 11. april 1984, ændres i § 1, stk. 2, litra a, »48 øre« til: »58 øre« og i  

 litra b »47 øre« til: »80 øre«.
§ 2 Stk. 1. Loven træder i kraft den 1. januar 1986, og den forhøjede afgift finder anvendelse på gas, som fra og med denne dato udleveres fra eller forbruges i registrerede virksomheder eller angives til fortoldning.
Stk. 2. For løbende leverancer, for hvilke afregningsperioden påbegyndes inden lovens ikrafttræden og afsluttes efter dette tidspunkt, beregnes den forhøjede afgift af så stor en del af leverancen, som tidsrummet fra lovens ikrafttræden til afregningsperiodens slutning udgør i forhold til den samlede afregningsperiode.
Med toldvæsenets tilladelse kan der foretages afrunding ved opgørelse af den brøkdel af leverancerne, hvorefter fordelingen skal foretages.
Oprindeligt fremsat lovforslag Blad nr 242 § 1 I lov om afgift af gas, jfr. lovbekendtgørelse nr. 519 af 28. oktober 1983, som ændret ved § 18 i lov nr. 149 af 11. april 1984, ændres i § 1, stk. 2, litra a, »48 øre« til: »58 øre« og i  

 litra b »47 øre« til: »80 øre«.
§ 2 Stk. 1. Loven træder i kraft den 1. januar 1986, og den forhøjede afgift finder anvendelse på gas, som fra og med denne dato udleveres fra eller forbruges i registrerede virksomheder eller angives til fortoldning.
Stk. 2. For løbende leverancer, for hvilke afregningsperioden påbegyndes inden lovens ikrafttræden og afsluttes efter dette tidspunkt, beregnes den forhøjede afgift af så stor en del af leverancen, som tidsrummet fra lovens ikrafttræden til afregningsperiodens slutning udgør i forhold til den samlede afregningsperiode.
Med toldvæsenets tilladelse kan der foretages afrunding ved opgørelse af den brøkdel af leverancerne, hvorefter fordelingen skal foretages.
BEMÆRKNINGER TIL LOVFORSLAGET Afgiften af gas er ændret ved lov nr. 271 af 8. juni 1983.
 Forarbejderne til denne lov findes i Folketingstidende 1982-83.
 Loven er senest bekendtgjort som lovbekendtgørelse nr. 519 af 28.
oktober 1983 og senest ændret ved § 18 i lov nr. 149 af 11. april 1984.
Ved lovforslaget er det foreslået at forhøje afgifter af autogas med 10 øre pr. liter og afgiften af anden flaskegas med 33 øre pr. kg.
Afgiften anslås at give 45 mill. kr. i indeværende finansår og 45 mill. kr. i det kommende finansår.
Den foreslåede afgiftsforhøjelse vil under forudsætning af uændret forbrug give en årlig merindtægt på ca. 23 mill. kr.
For 1986 anslås merindtægten til 21 millioner kr.
Toldvæsenets administrationsomkostninger ved lovens gennemførelse anslås til 40.000 kr.
