 Bekendtgørelse om ændring af bekendtgørelse om kommunernes låntagning og meddelelse af garantier m.v.
(Delvis suspension af lånebegrænsning på vand- og spildevandsområdet for 2009) § 1 I bekendtgørelse nr. 1097 af 19. november 2008 om kommunernes låntagning og meddelelse af garantier m.v. foretages følgende ændringer:
 1. I § 2 indsættes som stk. 6:
»Stk. 6. Uanset bestemmelsen i stk. 5, er en kommunes låneadgang efter stk. 1, nr. 1 og 5, for regnskabsåret 2009 alene begrænset til investeringsudgiften med fradrag af opkrævede drifts- og anlægsindtægter, for hvilke der ikke er afholdt udgifter.« 2. I § 3, stk. 1, nr. 4, affattes 1. pkt. således:
»Lån optaget af andre institutioner end de, der hører under stk. 1, nr. 1, 2 og 3, og som efter aftale med kommunen stiller pladser til rådighed med henblik på at løse opgaver efter lov om social service, lov om dag-, fritids-, og klubtilbud m.v. til børn og unge eller lov om aktiv socialpolitik.« § 2 Bekendtgørelsen træder i kraft den 27. september 2009.
