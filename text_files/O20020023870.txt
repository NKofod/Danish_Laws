Resumé En grundejer klagede til ombudsmanden over bl.a.  

  

 at  

 Miljø-  

 og Energiministeriet havde varetaget vindmølleindustriens privatøkonomiske  

 interesser i forbindelse med et landsplandirektiv der gjorde det muligt at  

 etablere en national prøvestation for store vindmøller,  

  

 at  

 ministeriet  

 havde fejlinformeret borgerne om muligheden for økonomisk kompensation for  

 gener fra prøvestationen, og  

  

 at  

 ministeriet havde afvist at yde  

 økonomisk kompensation.
 Ombudsmanden mente at Miljø- og Energiministeriet  

 havde den fornødne hjemmel til at anvende landsplanbeføjelserne i planlovens  

 §  

 3 idet ministeriet havde varetaget hensynet til den samlede vindmøllebranches  

 erhvervsøkonomiske interesser sammen med andre lovlige hensyn.
 Ombudsmanden kritiserede derimod at Miljø- og  

 Energiministeriet ikke havde givet grundejeren tilstrækkelig information om  

 muligheden for at få erstatning for ulemper som følge af prøvestationen.
Miljø- og Energiministeriet havde først i sin  

 udtalelse til ombudsmanden givet en konkret begrundelse for at afvise kravet  

 om  

 erstatning.
Ombudsmanden henstillede derfor til ministeriet at tage stilling  

 til erstatningsspørgsmålet direkte over for grundejeren. (J.nr.  

 2000-2742-129).
Etablering af national prøvestation for store vindmøller Det fremgik  

 af sagens akter at Miljø- og Energiministeriet i januar 1999 iværksatte en  

 offentlig idéfase om placering af en national prøvestation for store  

 vindmøller  

 ved Røjensø Odde i Sydthy Kommune.
Resultatet af idéfasen blev en beslutning  

 om  

 at gennemføre endnu en idéfase med et forslag om placering af en prøvestation  

 ved Høvsøre i Lemvig Kommune.
 Ved brev af 5. juli 1999  

 meddelte Miljø- og Energiministeriet Ringkjøbing Amtsråd og Lemvig  

 Kommunalbestyrelse at miljø- og energiministeren - i henhold til planlovens §  

 3, stk. 4 - havde besluttet at overtage amtsrådets og kommunalbestyrelsens  

 beføjelser til at udarbejde plangrundlag for en prøvestation for store  

 vindmøller ved Høvsøre.
I perioden fra den 30. juli  

 til den 31. august 1999 gennemførte Miljø- og Energiministeriet den anden  

 offentlige idéfase, herunder et offentligt møde den 24. august 1999.  

 Ministeriet havde forinden udsendt et debatoplæg samt annonceret i Lemvig  

 Folkeblad.
Debatoplægget indeholdt en opfordring til borgerne om at komme med  

 forslag  

 og ideer til prøvestationens placering, krav til dens udformning og størrelse  

 samt vilkår for dens etablering og drift.
I brev af 26. august 1999  

 gjorde advokat A på vegne af sin klient, B, indsigelse mod forslaget om at  

 placere den nationale prøvestation ved Høvsøre.
A anførte bl.a. at  

 prøvestationen ville skade både de landskabelige og kulturelle værdier i  

 området, og A opregnede følgende gener som Bs familie ville blive udsat  

 for,  

 og som der i givet fald ville blive krævet erstatning for:
 værdiforringelse af ejendommen lavere indtægter for udlejning af udlejningshuse støjgener forringelse af jagtmulighederne og af  

 jagtlejeindtægterne gener ved belysning af møllerne driftsmæssige gener samt andre naboretligt regulerede forhold Miljø- og Energiministeriet  

 sendte den 28. januar 2000 en VVM-redegørelse til høring hos lodsejere inden  

 for området, indsigere, organisationer og andre interesserede samt til en  

 række  

 kommunalbestyrelser og amtsråd.
Redegørelsen indeholdt et hovedforslag om  

 placering af en national prøvestation for store vindmøller ved Høvsøre i  

 Lemvig  

 Kommune og en delt alternativ placering ved Rønland i Thyborøn-Harboøre  

 Kommune  

 og Røjensø Odde i Sydthy Kommune.
Desuden var redegørelsen vedlagt forslag  

 til  

 VVM-tilladelse, forslag til landsplandirektiv og forslag til  

 kommuneplantillæg  

 og lokalplan.
Høringsperioden var på 8 uger fra den 31. januar til den 27.  

 marts 2000.
 Af VVM-redegørelsen fremgik  

 bl.a. følgende:
Baggrund og forudsætninger Vindmøller er blevet en af  

 Danmarks store eksportartikler.
Industrien har en milliardomsætning i dag, og  

 over 10.000 mennesker er enten direkte eller indirekte beskæftigede i  

 vindmøllebranchen.
Vindmølleindustriens  

 fortsatte succes afhænger af, om den kan udvikle stadigt mere effektive  

 vindmøller.
Tiden er forbi, hvor konkurrenceevnen kunne øges ved at gøre det  

 billigere for branchen at producere el.
Den mulighed er benyttet, hvad et  

 betragteligt fald i produktionsprisen igennem de seneste 15 år illustrerer.  

 Da  

 også de lette tekniske forbedringer er blevet udnyttet, kræver en  

 fortsat  

 optimering af vindmøller en stadig mere specialiseret udvikling.
Teknikken bag vindmøller har  

 vist sig at være vanskelig, og der opstår løbende nye udfordringer og  

 tekniske  

 problemer.
Det er vigtigt at gøre, hvad der er muligt for at sikre  

 pålideligheden og forbedre sikkerhed på de stadigt større møller, der  

 udvikles.  

 En væsentlig faktor i denne sammenhæng er muligheden for at afprøve møller  

 under ekstreme forhold.
 For at bevare  

 vindmøllesektorens internationale førerposition vurderer Forskningscenter  

 Risø  

 og vindmølleindustrien, at det er af stor betydning, at man i Danmark inden  

 for  

 kort tid etablerer tidssvarende og fremtidssikrede faciliteter, der gør det  

 muligt at afprøve store vindmøller ved høje vindhastigheder.
De eksisterende faciliteter  

 ved Forskningscenter Risø kan ikke længere dække de behov og krav, der i dag  

 stilles om målinger ved høje vindhastigheder.
Derfor er det besluttet at  

 etablere en ny national prøvestation på et sted med optimale vindforhold.  

 Alternativet er, at de danske udviklingsvilkår ikke kan konkurrere med  

 udlandets, og at vindmøllefabrikanterne er nødt til at opstille deres  

 prototyper i udlandet.
Dermed vil know- how og udviklingsaktiviteter blive  

 flyttet til udlandet.
Beslutningen om at etablere en  

 ny national prøvestation er ikke alene truffet af hensyn til  

 vindmøllebranchen.  

 I aftalen mellem de danske el-værker og staten forventes de samfundsmæssige  

 investeringer i store vindmøller på havet at blive på omkring 7-8 mia. kr. i  

 de  

 næste 7-8 år.
En udvikling af vindmøller, der kan forbedre møllernes kvalitet  

 og sikkerhed, har derfor også stor betydning for Danmark.
 Hertil kommer, at en  

 yderligere optimering af el-produktionen fra vindmøller kan:
·  

  

 	  

 give endnu et bidrag til at nedbringe  

 luftforureningen med blandt andet CO2, idet mølleproduceret el  

 fortrænger kul-, olie- eller naturgas-baseret elproduktion ·  

  

 	  

 mindske behovet for nye pladser til  

 vindmøller, og dermed bruge færre arealer, hvor der er konflikt med andre  

 interesser.
Overordnede formål og krav til en prøvestation Formålet med en national  

 prøvestation er at udvikle nye vindmøllekoncepter, at godkende nye  

 vindmølletyper, herunder dokumentere sikkerhed, ydeevne, støjudsendelse og  

 netpåvirkning samt at understøtte forskning i vindenergi.
De tekniske krav til sådan en  

 prøvestation er mange.
Lokaliteter, der kan leve op til disse krav, er få.
En  

 placering af prøvestationen har da også vist sig som en balancegang mellem  

 tekniske krav og hensyn til natur og miljø, herunder landskabsbeskyttelse.
De  

 rent tekniske krav fra nationale og internationale standarder kræver høje  

 vindhastigheder, nærliggende flad topografi og et minimum af terrænelementer.  

 Krav, som har vist sig, kun kan opfyldes ganske få steder i Danmark.
De få  

 områder, som opfylder kravene, ligger i de åbne vestjyske landskaber, hvortil  

 der er knyttet væsentlige beskyttelsesinteresser.
Sammenfattende vurdering Udvælgelsen af den bedst  

 egnede lokalitet til en prøvestation for store vindmøller har været en  

 afvejning af en lang række hensyn til natur og miljø, teknik og lovgrundlag.
 Men natur- og  

 miljøvurderingen viser, at Høvsøre er den eneste lokalitet, der dels opfylder  

 flest mulige af de vindtekniske krav og dels kan rumme alle 5 prøvepladser.  

 Høvsøre er også den lokalitet, som samlet rummer færrest konflikter i forhold  

 til internationale og nationale beskyttelsesinteresser.
 Placeringen ved Høvsøre er  

 ikke uproblematisk, men vurderes trods de landskabelige og  

 naturbeskyttelsesmæssige konflikter at være den bedst egnede placering til en  

 national prøvestation for store vindmøller i Danmark.
Sammenfattende vurdering - konklusion I en samlet vurdering  

 foretrækkes en placering af en national prøvestation altså ved Høvsøre.  

 Nabogenerne i form af støj er her inden for lovens grænser, og et eventuelt  

 problem i forhold til skyggeafkast vil ikke påvirke helårsboliger.
Samtidig  

 er  

 placeringen mindst problematisk for fuglelivet, bl.a. de arter, der har  

 international interesse.
Og mindst problematisk i forhold til det omgivende  

 landskab.
 Høvsøre giver ikke de bedste  

 vindtekniske forhold, terræn- og topografiske forhold er heller ikke de  

 bedste;  

 til gengæld kan man opstille 5 prøvestande.
Samlet konklusion En samlet afvejning af gener  

 i forhold til naboer, tekniske krav og landskabs- og  

 naturbeskyttelsesinteresser  

 betyder, at denne redegørelse peger på, at Høvsøre er den mindst  

 problematiske  

 og dermed bedst egnede placering for en national prøvestation for store  

 vindmøller. Bilag V til VVM-redegørelsen  

 indeholder en liste over en række af de indsigelser som Miljø- og  

 Energiministeriet modtog i offentlighedsfasen vedrørende forslaget om  

 placering  

 af den nationale prøvestation for store vindmøller ved Høvsøre.
Heraf fremgår  

 bl.a. følgende:
Økonomiske forhold Ejendomsværdi En række henvendelser (1, 3,  

 12, 17, 24, 31) anfører, at prøvestationen vil få negative effekter på  

 ejendomsvurderingen i området.
 Kommentar:  

  

 Det er ikke praksis at yde erstatning for gener, der  

 fører til faldende ejendomsværdier for naboerne.
Kompensation til områdets beboere Flere henvendelser (6, 10,  

 16) peger på lokal kompensationsordning etableret i forbindelse med opførelse  

 af Fjaltring vindmøllerne og foreslår lignende ordning ved etablering af  

 prøvestationen.
Kommentar:  

  

 Der ydes ikke økonomisk kompensation til naboer eller en  

 kreds af borgere, fordi der bygges på en naboejendom. I brev af 24. marts 2000  

 uddybede A på vegne af B sin indsigelse af 26. august 1999 mod placering af  

 prøvestationen ved Høvsøre.
A gjorde bl.a. gældende at planlovens § 3, stk.  

 1,  

 alene kan anvendes som hjemmel til varetagelse af landsplanmæssige  

 interesser,  

 og at ønsket om at sikre vindmølleindustriens fortsatte succes som der var  

 henvist til i VVM-redegørelsen, alt andet lige måtte anses for at angå  

 privatøkonomiske interesser.
A anførte endvidere at der i VVM-redegørelsen  

 manglede en vurdering af om Miljø- og Energiministeriet med rette havde  

 anvendt  

 hjemmelen i planlovens § 3, stk. 4, til at overtage amtsrådets og  

 kommunalbestyrelsens planlægningsbeføjelser.
Endelig gjorde A gældende at  

 Miljø- og Energiministeriet havde fejlinformeret borgerne om muligheden for  

 at  

 få økonomisk kompensation idet der i retspraksis fra de senere år var givet  

 erstatning til naboer for gener fra offentlige anlæg ud fra individuelle  

 overvejelser om ejendomsrettens beskyttelse, og at udviklingen i retspraksis  

 var udtryk for at der ikke længere foretages en principiel sondring mellem  

 erstatning på ekspropriationsretligt grundlag og på naboretligt grundlag.
A  

 bad  

 på den baggrund Miljø- og Energiministeriet om en begrundelse for  

 ministeriets  

 afvisning af at yde kompensation til naboerne for de i VVM-redegørelsen  

 anførte  

 gener.
Efter høringsperiodens udløb  

 skrev Miljø- og Energiministeriet den 25. april 2000 til lodsejerne inden for  

 området, indsigere, myndigheder, organisationer og andre interesserede og  

 takkede for bemærkningerne til det udsendte materiale.
Miljø- og  

 Energiministeriet oplyste samtidig at ministeriet nu var i gang med at  

 behandle  

 bemærkningerne til de foreslåede placeringer, og at miljø- og  

 energiministeren  

 herefter ville beslutte om og i givet fald hvor en national prøvestation  

 skulle  

 etableres.
 Den 25. maj 2000 udstedte  

 miljø- og energiministeren et landsplandirektiv med følgende ordlyd:
 Cirkulære om planlægning for  

 etablering af en national prøvestation til afprøvning af store vindmøller ved  

 Høvsøre i Lemvig Kommune, Ringkøbing amt.
(Til Ringkøbing amtsråd og  

 Lemvig kommunalbestyrelse) Cirkulærets baggrund og formål § 1.  

  

 Der er behov for en national prøvestation for store  

 vindmøller, hvor vindmølleproducenter i en periode kan afprøve nye møller  

 under  

 vindforhold, der så vidt muligt svarer til en opstilling på havet.
Efter en  

 række undersøgelser er der valgt en placering af den nationale prøvestation  

 ved  

 Høvsøre.
Konsekvenserne for miljøet af placeringen er belyst i en  

 VVM-redegørelse, der er offentliggjort sammen med forslaget til dette  

 cirkulære.
 § 2.  

  

 Cirkulæret udstedes i medfør af § 3, stk. 1, stk. 2, 1. pkt.,  

 og stk. 4, i lov om planlægning, jf. lovbekendtgørelse nr. 551 af 28. juni  

 1999. De i §§ 3 og 4 fastsatte retningslinier har retsvirkning som  

 regionplan.
 Stk. 2.  

  

 Bestemmelserne i § 2, stk. 2 og 3, § 3, stk. 5, samt § 6,  

 stk. 1, i cirkulære nr. 100 af 10. juni 1999 om planlægning for og  

 landzonetilladelse til opstilling af vindmøller finder ikke anvendelse i  

 relation  

 til de møller, der opstilles på den i § 3 nævnte prøvestation.
Regionplanretningslinier for en national prøvestation Retningslinier for landzoneadministrationen uden for prøvestationens  

 område Lokalplan og kommuneplantillæg samt VVM- tilladelse § 5.  

  

 Lokalplan og kommuneplantillæg for prøvestationsområdet  

 tilvejebringes af miljø- og energiministeren i henhold til § 3, stk. 4, i lov  

 om planlægning.
Miljø- og energiministeren skal også meddele tilladelse til  

 etablering af prøvestationen efter § 8, stk. 1, i bekendtgørelse nr. 428 af  

 2.  

 juni 1999 om supplerende regler i medfør af lov om planlægning  

 (samlebekendtgørelse).
Ikrafttrædelse § 6.  

  

 Cirkulæret træder i kraft den 13. juni 2000. I brev af 7. juni 2000  

 klagede A på vegne af B til Miljø- og Energiministeriet over ministeriets  

 sagsbehandling.
A gjorde gældende at ministeriets sagsbehandling var i strid  

 med de forvaltningsretlige grundsætninger om projektoffentlighed idet  

 ministeriet havde udstedt landsplandirektiv, VVM-tilladelse,  

 kommuneplantillæg  

 og lokalplan uden over for A at have taget stilling til As indsigelser  

 i  

 brevene af 26. august 1999 og 24. marts 2000.
Miljø- og Energiministeriet  

 orienterede i brev af 9. juni 2000 lodsejerne i området, indsigere,  

 myndigheder  

 og organisationer om ministeriets godkendelse af etablering af en national  

 prøvestation for store vindmøller ved Høvsøre.
Ministeriet vedlagde kopi af  

 en  

 annonce som bekendtgjorde godkendelsen, og som senere blev offentliggjort den  

 13. juni 2000.
I brev af 7. juli 2000  

 besvarede Miljø- og Energiministeriet As henvendelser af 24. marts og  

 7. juni  

 2000. Ministeriet anførte bl.a. at de i planloven foreskrevne planprocedurer  

 var blevet overholdt, og at de bemærkninger og indsigelser der var indkommet  

 i  

 høringsperioden fra den 31. januar til den 27. marts 2000, var blevet  

 vurderet  

 grundigt og var indgået i det samlede beslutningsgrundlag før den endelige  

 beslutning om placering af prøvestationen var blevet truffet.
Ministeriet  

 anførte endvidere følgende:
 For så vidt angår Deres brev  

 af 24. marts 2000, hvor De gør indsigelse mod det retlige grundlag for  

 anlæggets etablering, herunder at ministeriet har anvendt et  

 landsplandirektiv,  

 skal Landsplanafdelingen oplyse følgende:
Ministeriet har i den  

 konkrete sag anvendt et landsplandirektiv, der er udstedt med hjemmel i  

 planlovens § 3, stk. 1, og som efter § 3, stk. 2, pkt. 1, har fået tillagt  

 retsvirkning som regionplan.
Ministeriet har endvidere med hjemmel i  

 planlovens  

 § 3, stk. 4, overtaget kommunens kompetence til at tilvejebringe  

 kommuneplanrammer  

 og lokalplan for området samt amtsrådets kompetence som regionplanmyndighed.
Efter planlovens § 3, stk. 1,  

 kan miljø- og energiministeren til varetagelse af landsplanmæssige  

 interesser,  

 herunder sikring af kvalitet i planlægningen, fastsætte regler for  

 anvendelsen  

 af lovens beføjelser og for indholdet af planlægningen efter loven. Efter planlovens § 3, stk. 4,  

 kan miljø- og energiministeren i særlige tilfælde beslutte at overtage  

 Hovedstadens Udviklingsråds, amtsråds og kommunalbestyrelsers beføjelser  

 efter  

 loven i sager, der berører andre myndigheders lovbestemte opgaver eller har  

 større betydning.
Planlovens § 3 indeholder  

 (sammen med § 29, stk. 1, om indsigelse mod regionplanforslag) miljø- og  

 energiministerens landsplanbeføjelser.
Det blev under Folketingets behandling  

 af forslaget til planloven ved et ændringsforslag i Miljø- og  

 Planlægningsudvalgets betænkning præciseret, at anvendelsesområdet for  

 bestemmelsen i § 3, stk. 1, i særlig grad vil være landsplandirektiver,  

 der  

 båret af landsplanhensyn fastsætter krav til region- kommune- og  

 lokalplanlægningen. Det blev endvidere ved  

 ændringsforslag til § 3, stk. 3 og 4, markeret, at ministerens  

 bemyndigelse  

 som efter hidtidig praksis alene tænkes benyttet undtagelsesvis, når  

 væsentlige  

 overordnede interesser tilsiger det. Beføjelserne i planlovens § 3  

 kan således anvendes, når landsplanhensyn, dvs. væsentlige overordnede hensyn  

 begrunder det.
I den konkrete sag er den landsplanmæssige interesse i  

 etableringen af den omhandlede prøvestation begrundet i regeringens  

 energipolitiske mål for reduktion af CO2  

 og et ønske om at fastholde  

 Danmarks førende position inden for produktion af og knowhow om vindmøller.
Det er herudover vurderingen,  

 at der i de nærmeste år formentlig vil være størst behov for at få afprøvet  

 de  

 mølletyper, der skal anvendes til de kommende havbaserede møller.
Der skal  

 foretages meget store investeringer i forbindelse med opsætningen af disse  

 møller.
Det er derfor af afgørende betydning, at den enkelte mølletype er  

 ordentligt gennemprøvet, inden man starter en serieproduktion og opsætning af  

 møllerne til havs.
 Miljø- og energiministeren  

 har således vurderet, at afprøvning af den kommende generation af vindmøller  

 er  

 af en sådan samfundsmæssig, herunder samfundsøkonomisk betydning, at det har  

 været nødvendigt og relevant at udstede et landsplandirektiv som en del af  

 det  

 samlede plangrundlag for etablering af en dansk prøvestation for store  

 vindmøller.
 De efterlyser en begrundelse  

 for, at ministeriet tidligere har afvist krav om kompensation til naboer for  

 eventuelle gener i forbindelse med etableringen af anlægget.
Miljø- og Energiministeriet  

 skal hertil bemærke, at planloven ikke indeholder bestemmelser om  

 kompensation  

 for eventuelle gener som følge af en planlægning efter reglerne i loven, og  

 at  

 eventuelle erstatningskrav derfor må støttes på almindelige  

 erstatningsregler,  

 som efter ministeriets opfattelse ikke giver grundlag for noget  

 erstatningsansvar for ministeriet. Den 13. juli 2000 klagede A  

 til mig og bad mig undersøge bl.a. følgende forhold vedrørende Miljø- og  

 Energiministeriets fremgangsmåde i sagen om etableringen af den nationale  

 prøvestation for store vindmøller ved Høvsøre:
 Har Miljø- og Energiministeriet hjemmel i planlovens §  

 3, stk. 1, § 3, stk. 2, 1. pkt. og § 3, stk. 4, til at gennemføre national  

 prøvestation som den omhandlede? Henset til at lokale lodsejere har fået afslag på  

 opførelse af vindmøller i området, ønskes det oplyst, om ministeriet har  

 gjort  

 sig skyldig i magtfordrejning.
Har Miljø- og Energiministeriet med rette afvist at yde  

 økonomisk kompensation for anlæggets gener til borgere, som berøres heraf? Har Miljø- og Energiministeriet givet borgerne korrekt  

 og fyldestgørende information om mulighederne for at få økonomisk  

 kompensation  

 for anlæggets gener? Har Miljø- og Energiministeriet overholdt de  

 forvaltningsretlige regler ved behandlingen af sagen, herunder om  

 tidsrækkefølge, høring, forvaltningen af høringssvar samt reglerne om  

 projektoffentlighed? Hvad er konsekvensen af Miljø- og Energiministeriets  

 evt. manglende hjemmel til gennemførelse af projektet hhv. tilsidesættelse af  

 andre regler herunder af de forvaltningsretlige regler om sagsbehandling? Kan Miljø- og Energiministeriet med hjemmel i et  

 landsplandirektiv træffe en beslutning, der i realiteten medfører at  

 el-forbrugere i den region, hvor en prøvestation agtes opstillet, får  

 forøgede  

 energiomkostninger.
Dette når særligt henses til at ministeriet efterfølgende  

 -  

 da det viser sig, at ministeriet har glemt, at en sådan investering er  

 påkrævet  

 - beslutter at det lokale elselskab er forpligtet til at etablere et helt nyt  

 højspændingskabel.
Svar på spørgsmålet bedes  

 dels omhandle den manglende medtagelse af forholdet i VVM-redegørelsen samt  

 det  

 forhold, at den region, hvori prøvestationen (som påstås at være en national  

 prøvestation) er beliggende, påføres denne merudgift ved et anlæg anlagt i  

 henhold til et landsplandirektiv. Jeg sendte As klage videre  

 til Miljø- og Energiministeriet den 26. juli 2000 som en anmodning fra A om  

 at  

 ministeriet tog stilling til As indsigelser.
 Miljø- og Energiministeriet  

 svarede således i brev af 1. september 2000:
 Ad 1.  

  

 Dette klagepunkt er besvaret i ministeriets brev af 7. juli  

 2000.
 Ad 2.  

  

 For så vidt angår spørgsmålet om, hvorvidt Miljø- og  

 Energiministeriet har gjort sig skyldig i magtfordrejning under hensyn til,  

 at  

 ministeriet tidligere har gjort indsigelse mod forslag om at opstille  

 kommercielle vindmøller i området ved Høvsøre i Lemvig Kommune, skal  

 ministeriet bemærke følgende:
Der er tidligere gjort  

 indsigelse mod opførelse af kommercielle møller i området.
I 1984 gjorde den  

 daværende Fredningsstyrelse således indsigelse i henhold til den dagældende  

 kommuneplanlovs § 26 mod et forslag til lokalplan for en vindmøllepark i det  

 pågældende område.
Det var dog samtidig Fredningsstyrelsens opfattelse, at  

 der  

 i området burde kunne findes arealer til opførelse af en vindmøllepark, og at  

 styrelsen i givet fald ville deltage i en diskussion af alternative  

 placeringsmuligheder.
Det kan tilføjes, at den pågældende vindmøllepark ville  

 få en beliggenhed parallelt med EF-fuglebeskyttelsesområdet og tættere på  

 området end den sydligste af de møller, der indgår i den nationale  

 prøvestation.
 I 1990 blev Ringkøbing Amts  

 regionplantillæg nr. 1 til regionplan 1985 godkendt under forudsætning af, at  

 bl.a. området til en vindmøllegruppe ved Høvsøre udgik af hensyn til  

 varetagelsen af væsentlige biologiske interesser i de tilstødende områder.  

 Det  

 pågældende forslag til et område til en vindmøllegruppe ved Høvsøre var  

 placeret  

 umiddelbart op til Ramsarområde nr. 4 og EF-fuglebeskyttelsesområde nr. 38.
Det er vurderingen, som  

 ministeriet har redegjort for under besvarelsen af Deres klagepunkt 1, at  

 etablering af anlægget tjener almene samfundsmæssige interesser.
Det er på  

 den  

 baggrund ministeriets opfattelse, at de førnævnte statslige indsigelser mod  

 tidligere planforslag ikke kan sidestilles med eller sammenlignes med  

 beslutningen om at etablere den nationale prøvestation for store vindmøller  

 ved  

 Høvsøre.
Det er i tilknytning hertil  

 væsentligt at understrege, at placeringen af en national prøvestation for  

 store  

 vindmøller er en enkeltstående hændelse.
Beslutningen om at placere anlægget  

 ved Høvsøre i Lemvig Kommune skal ses i lyset af, at der er tale om en samlet  

 interesseafvejning.
Alle tre detailbehandlede forslag til placeringer af  

 prøvestationen (Høvsøre, Rønland og Røjensø Odde) er således gennemført på  

 lokaliteter, som ikke ville kunne komme på tale til opførelse af almindelige  

 kommercielle møller.
 Det forhold, at området ved  

 Høvsøre er udpeget, sker med baggrund i, at andre alternative placeringer  

 inden  

 for landets grænser efter gennemførelsen af de foreskrevne planprocedurer,  

 enten er fundet vindteknisk uegnede, eller er vurderet mere problematiske ud  

 fra en samlet afvejning af en række forhold som eksempelvis hensynet til  

 naboer, natur- og landskabelige værdier.
 Ministeriet finder derfor  

 ikke, at der er tale om magtfordrejning.
 Ad 3.  

  

 Miljø- og Energiministeriet skal henvise til ministeriets  

 besvarelse i brevet til Dem af 7. juli 2000. Planloven indeholder som anført  

 i  

 brevet ikke bestemmelser om kompensation for eventuelle gener som følge af en  

 planlægning efter reglerne i loven, og eventuelle erstatningskrav må derfor  

 støttes på almindelige erstatningsregler, som efter ministeriets opfattelse  

 ikke giver grundlag for noget erstatningsansvar for ministeriet.
 Ad 4.  

  

 I forlængelse af besvarelsen af klagepunkt 3 skal ministeriet  

 bemærke, at spørgsmålet om økonomisk kompensation er blevet behandlet ved  

 besvarelse af spørgsmål i løbet af bl.a. foroffentlighedsfasen ligesom  

 VVM-redegørelsen tager stilling til spørgsmålet.
Spørgsmålet om økonomisk  

 kompensation er ligeledes blevet debatteret på de borgermøder, der er blevet  

 afholdt i forbindelse med sagen.
Miljø- og Energiministeriet behandler  

 endelig  

 spørgsmålet i det oversigtsnotat, der er udsendt til de personer, der har  

 haft  

 bemærkninger i forbindelse med den anden offentlighedsfase.
 Ministeriets oplysninger om,  

 at der ikke er grundlag for noget krav om erstatning eller kompensation for  

 gener er efter ministeriets opfattelse korrekte.
 Ad 6.  

  

 Det er Miljø- og Energiministeriets opfattelse, at  

 ministeriet både har haft den fornødne hjemmel til at godkende anlægget, og  

 at  

 de gældende planprocedurer og forvaltningsretlige regler i forbindelse med  

 behandlingen af den konkrete sag er overholdt.
 A klagede herefter til mig i  

 brev af 7. september 2000 og bad mig på vegne af B, C og D om at tage  

 stilling  

 til de forhold A havde anført i sin tidligere klage af 13. juli 2000 (citeret  

 ovenfor).
 Efter at have indhentet  

 sagens akter fra Miljø- og Energiministeriet og gennemgået dem bad jeg i brev  

 af 8. januar 2001 Miljø- og Energiministeriet om en udtalelse i anledning af  

 As klagepunkter nr. 1-4. Jeg skrev bl.a. til ministeriet:
1) I VVM-redegørelsen (s.  

 7-8) redegøres der indledningsvis for at vindmølleindustriens fortsatte  

 succes  

 afhænger af om den kan udvikle stadigt mere effektive vindmøller, og at det  

 for  

 at bevare vindmølleindustriens internationale førerposition er af stor  

 betydning at man i Danmark inden for kort tid etablerer tidssvarende og  

 fremtidssikrede faciliteter der gør det muligt at afprøve store vindmøller  

 ved  

 høje vindhastigheder.
Herefter anføres det at beslutningen om at etablere en  

 ny  

 national prøvestation ikke er truffet alene af hensyn til vindmøllebranchen,  

 idet de samfundsmæssige investeringer i store vindmøller på havet forventes  

 at  

 blive på omkring 7- 8 mia. kr. i de næste 7-8 år, og at en forbedring af  

 møllernes kvalitet og sikkerhed derfor også har stor betydning for Danmark.  

 Til  

 sidst er det anført at en yderligere optimering af elproduktionen fra  

 vindmøller dels kan give endnu et bidrag til at nedbringe luftforureningen  

 med  

 blandt andet CO2, dels kan mindske behovet for nye pladser til  

 vindmøller og dermed bruge færre arealer hvor der er konflikt med andre  

 interesser.
 Jeg beder Miljø- og  

 Energiministeriet redegøre for i hvilket omfang erhvervsøkonomiske hensyn kan  

 indgå i forbindelse med miljø- og energiministerens varetagelse af  

 landsplanmæssige interesser efter planlovens § 3, stk. 1. Jeg beder ligeledes  

 ministeriet oplyse hvilken vægt ministeriet har lagt på erhvervsøkonomiske  

 hensyn i forhold til de andre hensyn der er opregnet i indledningen til  

 VVM-redegørelsen.
2) Advokat (A) har i brev af  

 24. marts 2000 til Miljø- og Energiministeriet anført at ministeriet har  

 fejlinformeret borgerne om muligheden for at få økonomisk kompensation idet  

 der  

 i retspraksis fra de senere år er blevet givet erstatning til naboer for  

 gener  

 fra offentlige anlæg ud fra individuelle overvejelser om ejendomsrettens  

 beskyttelse, og at udviklingen i retspraksis er udtryk for at der ikke  

 længere  

 foretages en principiel sondring mellem erstatning på ekspropriationsretligt  

 grundlag og på naboretligt grundlag.
Hertil har ministeriet i brev af 1.  

 september 2000 svaret  

  

 at  

  

 planloven  

 ikke indeholder bestemmelser om kompensation for eventuelle gener som følge  

 af  

 planlægning efter reglerne i loven,  

  

 at  

  

 eventuelle erstatningskrav derfor må støttes på almindelige  

 erstatningsregler,  

 og  

  

 at  

  

 almindelige erstatningsregler  

 efter ministeriets opfattelse ikke giver grundlag for noget erstatningsansvar  

 for ministeriet.
Miljø- og Energiministeriet har endvidere i bilag V til  

 VVM-redegørelsen (s. 187) anført at det ikke er praksis at yde erstatning for  

 gener der fører til faldende ejendomsværdier for naboerne.
 Jeg beder Miljø- og  

 Energiministeriet oplyse om ministeriet har taget stilling til hvorvidt  

 advokat  

 (A)s klient (B) kan være berettiget til erstatning efter naboretlige  

 regler.  

 Jeg henviser i den forbindelse til følgende domme: FED 1997.1722 V, UfR  

 1995.466 H, UfR 1996.661 H, UfR 1998.1515 H og UfR 1999.353 H.
Jeg beder endvidere Miljø- og  

 Energiministeriet oplyse nærmere om baggrunden for at den ovenfor nævnte  

 retspraksis ikke er omtalt i ministeriets svar til advokat (A) eller i bilag  

 V  

 til VVM-redegørelsen. Ligeledes i brev af 8. januar  

 2001 orienterede jeg A om min høring af Miljø- og Energiministeriet samtidig  

 med at jeg meddelte A at jeg havde besluttet ikke at gennemføre en egentlig  

 ombudsmandsundersøgelse i anledning af hans klagepunkter nr. 5 og 7.
For så vidt angår klagepunkt  

 nr. 5, anførte jeg at der ikke var udsigt til at jeg kunne kritisere Miljø-  

 og  

 Energiministeriets fremgangsmåde i forbindelse med udstedelsen af  

 landsplandirektivet, herunder at ministeriet først besvarede As  

 indsigelser i  

 breve af 26. august 1999 og 24. marts 2000 efter udstedelse af  

 landsplandirektivet.
Jeg lagde vægt på at ministeriet havde fulgt planlovens  

 procedureregler for tilvejebringelse af planer, og at det ikke af planlovens  

 regler fremgår at en planmyndighed har pligt til at svare særskilt på  

 indsigelser fremkommet i forbindelse med offentlige høringer.
 Med hensyn til As klagepunkt  

 nr. 7 meddelte jeg at der på baggrund af reglerne om udfærdigelse af  

 VVM-redegørelser ikke var udsigt til at jeg kunne kritisere at Miljø- og  

 Energiministeriet ikke havde omtalt spørgsmålet om betaling af den nødvendige  

 netudbygning i VVM-redegørelsen.
 Endelig meddelte jeg A i  

 brevet af 8. januar 2001 at spørgsmålet om konsekvensen af at Miljø- og  

 Energiministeriet eventuelt havde tilsidesat lovgivningens regler, først  

 kunne  

 behandles når der var klarhed over om disse regler var blevet tilsidesat, og  

 at  

 dette punkt derfor måtte afvente min behandling af klagepunkterne nr. 1-4.
 Miljø- og Energiministeriet  

 afgav følgende udtalelse i brev af 13. februar 2001:
 Ad 1.  

  

 For så vidt angår det første spørgsmål om erhvervsøkonomiske  

 hensyn, er det ministeriets opfattelse, at erhvervsøkonomiske hensyn forstået  

 som hensyn til et helt erhvervs udviklingsmuligheder og dermed økonomiske  

 muligheder er en samfundsmæssig interesse, som efter omstændighederne kan  

 begrunde anvendelse af miljø- og energiministerens landsplanbeføjelser.
 I den konkrete sag indgår der  

 i begrundelsen for anvendelsen af et landsplandirektiv såvel et ønske om at  

 styrke vindmølleindustriens udvikling, fordi den har en betydelig  

 samfundsøkonomisk betydning for Danmark, som et ønske om at styrke  

 udviklingen  

 af en miljørigtig energiproduktion.
Med hensyn til den sidste del  

 af begrundelsen kan der henvises til, at regeringen i en årrække har arbejdet  

 for at styrke udviklingen af en miljørigtig alternativ energiproduktion,  

 herunder især vindenergi.
Denne prioritering har bl.a. resulteret i, at  

 Danmark  

 aktuelt indtager en førerposition indenfor produktion af vindmøller (jf.  

 bl.a.  

 VVM-redegørelsens side 7-8). Fastholdelse og udvikling af rammerne for  

 vindmølleindustriens forsknings- og udviklingsaktiviteter har på den baggrund  

 fortsat høj prioritet i den danske energipolitik.
Det kan i tilknytning hertil  

 oplyses, at det er regeringens mål, at CO2  

 -udledningen skal  

 reduceres gennem anvendelse af vedvarende energi.
I Energi 21, Regeringens  

 energihandlingsplan 1996, er det et mål, at CO2  

 -udledningen i år  

 2005 skal være reduceret med 20% i forhold til år 1988. Det langsigtede  

 perspektiv er, at den vedvarende energis andel af energiforsyningen skal  

 forøges til ca. 35% svarende til en halvering af CO2  

 -udledningen i  

 år 2030.
Vindmøller er i dag den mest  

 økonomiske teknologi til fremstilling af miljøvenlig elektricitet.
Det er  

 derfor forudsat, at en stor del af udbygningen med vedvarende energi vil  

 skulle  

 ske med vindmøller.
Hovedparten af denne udbygning forventes at ske til havs,  

 men der vil fortsat kunne udbygges på land, fortrinsvis i forbindelse med  

 renovering  

 af ældre vindmølleområder.
Miljø- og energiministeren  

 orienterede den 17. maj 2000 om disse betragtninger i et oversigtsnotat til  

 Folketingets Energipolitiske Udvalg.
Det blev ved den lejlighed bl.a. oplyst,  

 at det er vurderingen  

  

 at  

  

 anlægget vil  

 kunne bidrage positivt til opnåelse af regeringens mål om at reducere  

 CO2,  

  

 at  

  

 det med den planlagte udbygning  

 med havvindmøller er af væsentlig samfundsøkonomisk betydning at møllerne  

 bliver undersøgt og afprøvet bedst muligt inden opsætning på havet, og  

  

 at  

  

 den nationale prøvestation også  

 etableres af hensyn til køberne af vindmøller, der har en naturlig interesse  

 i,  

 at produktet er afprøvet så godt, det er muligt.
Hertil kommer forventningen  

 om, at etablering af anlægget og de afledte udviklingsarbejder vil kunne  

 bidrage til en forbedret dokumentation af møllekomponenternes holdbarhed og  

 dermed en større viden om møllernes tekniske levetid.
Den forventede  

 optimering  

 af møllernes effektivitet vil som før nævnt alt andet lige indebære en  

 positiv  

 reduktion i luftemissioner.
Etableringen af anlægget vil herudover på længere  

 sigt på grund af de nye møllers større effektivitet formentligt ligeledes  

 kunne  

 bidrage til at reducere antallet af konfliktfyldte forslag om  

 mølleplaceringer  

 på land.
 Det er således ud fra en  

 samlet vurdering ministeriets opfattelse, at etablering af den nationale  

 prøvestation tjener samfundsmæssige interesser først og fremmest gennem  

 anlæggets bidrag til opnåelse af målsætningerne om reduktion af udledningen  

 af  

 CO2. Dernæst er det vurderingen, at anlægget vil kunne bidrage  

 positivt til udvikling af fremtidige vindmøllers kvalitet, effektivitet og  

 sikkerhed.
 Ad 2.  

  

 Det er ministeriets opfattelse, at den foreliggende  

 retspraksis er udtryk for, at der som udgangspunkt ikke er erstatningsansvar,  

 når de gældende offentligretlige regler er overholdt, og at erstatning efter  

 naboretlige regler forudsætter, at der i det konkrete tilfælde er tale om  

 meget  

 betydelige ulemper, jf. således dommen i U. 95.466.
I den konkrete sag er der  

 efter ministeriets opfattelse ikke tale om sådanne særlige forhold af  

 uforudsigelig karakter.
Tværtimod er vindmøller ikke noget fremmedelement i  

 det  

 pågældende landskab.
Ministeriet finder derfor ikke, at der kan være tale om  

 erstatning ud fra naboretlige synspunkter.
 VVM-redegørelsen slår fast,  

 at vindmøller på op til 165 m kan opleves som en gene for naboer, og at visse  

 af generne, herunder bl.a. støj, er reguleret i lovgivningen.
Ved vurderingen af, om (B)  

 eventuelt kan være berettiget til erstatning for gener efter naboretlige  

 regler, har ministeriet ved besigtigelser af området og gennem en række  

 undersøgelser i forbindelse med udarbejdelse af bl.a.
VVM-redegørelsen anlagt  

 en konkret vurdering af karakteren af de eventuelle gener, som etableringen  

 af  

 anlægget måtte indebære for (B).
 Ved denne vurdering har  

 ministeriet for det første lagt til grund, at der fra den nærmeste møllestand  

 (den nordligste) til beboelsesbygningen på (B)s ejendom er mere end 1,5  

 km  

 (jf. kortbilag i tillæg nr. 6 til Lemvig Kommuneplan 1997, side 46 i vedlagte  

 publikation med plandokumenterne). (B)s ejendom ligger bag  

 løvbevoksning og  

 bag driftsbygninger med silo mv.
 I VVM-redegørelsen undersøges  

 bl.a. hvilke gener, anlægget må formodes at få for nabobebyggelserne i form  

 af  

 støj, skyggekast og afmærkningslys.
I VVM-redegørelsen beregnes  

 støjudbredelsen efter retningslinierne i Miljøstyrelsens bekendtgørelse nr.  

 304  

 af 14. maj 1991 om støj fra vindmøller.
Bekendtgørelsen stiller krav om, at  

 støj fra vindmøller ved udendørs opholdsarealer ikke må overstige 40 dB i  

 bebyggede og rekreative områder og 45 dB i åbent land.
Resultatet af  

 støjanalyserne viser, at det beregnede støjniveau ved (B)s ejendom er  

 35 dB  

 (jf.
VVM-redegørelsen side 134).
 VVM-redegørelsen konkluderer,  

 at støjkravene ved Høvsøre, herunder ved (B)s ejendom vil kunne  

 overholdes.
Skyggekast er den  

 genevirkning, der kan opstå, når vindmøllevingerne passerer mellem solen og  

 opholdsarealet.
Genen vil typisk opstå inde i boligen, hvorfor der normalt  

 regnes på et lodret vindue, når det beregnes, hvor ofte skyggekast kan  

 forekomme.
Denne type af gener er i  

 VVM-redegørelsen beregnet ved at tage udgangspunkt i en værst  

 tænkelig  

 forudsætning om, at solen altid skinner, møllen altid kører, og at rotoren er  

 vinkelret på retningen fra nabo mod solen.
VVM-redegørelsen udregner herefter  

 på baggrund af meteorologiske statistikker (DMIs landstal for soltimer)  

 reelle  

 værdital (sandsynlige værdier) for skyggekast.
Den 2. december 1999  

 besigtigede firmaet (E) de foreslåede mølleplaceringer ved bl.a.
Høvsøre for  

 at  

 vurdere gener fra skyggekast.
De relevante naboejendomme, herunder (B)s  

 ejendom blev ved den lejlighed vurderet med hensyn til placering og med  

 hensyn  

 til højder af beplantning og driftsbygninger mellem de projekterede møller og  

 beboelserne.
Desuden blev beboelsernes orientering noteret.
Der er i Danmark ikke fastsat  

 regler, der regulerer disse genevirkninger.
Det kan supplerende oplyses, at  

 der  

 i Tyskland i visse delstater er fastlagt en grænseværdi for skyggekasttid til  

 maksimalt 30 timer årligt i den værst tænkelige situation og højst 30  

 minutter  

 dagligt.
I Sverige er der tilsvarende fastsat en grænseværdi på 10 timer  

 årligt.
Resultatet af disse  

 beregninger viser, at der ved (B)s ejendom vil være skyggekast i  

 september og  

 første halvdel af oktober, mens der stadig er blade på træerne.  

 VVM-redegørelsen fastslår, at der i den værst-tænkelige situation maksimalt  

 vil  

 kunne opstå skyggekast i 18 timer årligt eller 18 minutters skyggekast pr.  

 skyggedag pr. år ved (B)s ejendom.
De beregnede reelle værdier vil  

 tilsvarende  

 være på 3 timer og 48 minutter årligt (jf.
VVM-redegørelsens side 140-143 og  

 182- 184).
 På ovennævnte baggrund  

 konkluderes, at skyggekast fra møllerne ved (B)s ejendom kan være et  

 problem,  

 men at skyggerne i væsentligt omfang vil blive sløret af træbevoksningen  

 omkring godset.
For så vidt angår spørgsmålet  

 om gener fra lysafmærkning af møllerne konstaterer VVM- redegørelsen, at det  

 ikke er muligt at vurdere de faktiske gener, da kravene til afmærkning af  

 møller på mere end 150 m endnu ikke er fastlagt.
Der foregår et  

 udredningsarbejde mellem Forsvaret, Statens luftfartsvæsen og  

 vindmølleindustrien om udformning af endelige mærkningskrav.
Den foreløbige løsning peger  

 på en afmærkning med røde lavintensitetslys oven på møllehattene indtil  

 møllehøjder  

 på 150 m.
Denne løsning vurderes at ville indebære en forholdsvis lille  

 lyseffekt i nærområdet, idet møllehatten ofte vil skygge for lyset set  

 nedefra.  

 Den afmærkningsmulighed for møller på højder på mere end 150 m er etablering  

 af  

 en lysmarkering af møllevingerne i topposition i form af et kort blink.
 VVM-redegørelsen fastslår, at  

 såfremt der i fremtiden kræves højintensitetslys vil lys- og  

 blinkpåvirkningen  

 i det i øvrigt mørke natlandskab, give et markant lysindtryk.
På ovenstående baggrund og  

 med den foreliggende retspraksis har ministeriet ikke fundet, at de i dag  

 kendte gener, som anlægget vil få for (B), er af en sådan karakter, at der er  

 grundlag for at yde erstatning.
Opmærksomheden skal ligeledes henledes på, at  

 der findes ejendomme med en tættere beliggenhed i forhold til anlægget, end  

 det  

 vil blive tilfældet for (B). Det kan oplyses, at ministeriet med bistand fra  

 kammeradvokaten aktuelt overvejer, om der i forbindelse med ekspropriation  

 skal  

 tilbydes disse lodsejere ulempeerstatning.
 Det er samtidig ministeriets  

 opfattelse, at såfremt de berørte naboer finder, at etablering af den  

 nationale  

 prøvestation indebærer væsentlige gener af uforudsigelig karakter, vil  

 spørgsmålet om erstatning kunne prøves ved domstolene.
 A kommenterede ministeriets  

 udtalelse i brev af 6. april 2001. A anførte bl.a. følgende:
Ved besvarelsen af i hvilket  

 omfang erhvervsøkonomiske hensyn kan indgå i forbindelse med miljø- og  

 energiministerens varetagelse af landsplanmæssige interesser, anfører  

 ministeriet indledningsvis, at   erhvervsøkonomiske hensyn forstået som  

 hensyn  

 til et helt erhvervs udviklingsmuligheder og dermed økonomiske muligheder er  

 en  

 samfundsmæssig interesse, som efter omstændighederne kan begrunde anvendelse  

 af  

 miljø- og energiministerens landsplanbeføjelser. Ud over denne sætning  

 berører  

 ministeriet ikke spørgsmålet om, i hvilket omfang erhvervsøkonomiske hensyn  

 kan  

 indgå ved landsplanlægningen.
Svaret må forstås således, at  

 erhvervsøkonomiske  

 interesser efter ministeriets opfattelse i sig selv kan bære et  

 landsplandirektiv.
Dette er efter klagers opfattelse i klar modstrid med  

 planloven.
Herefter anfører ministeriet  

 de forhold, der i den konkrete situation af ministeriet betegnes som  

 samfundsmæssige interesser.
Disse er ønsket om at styrke vindmølleindustriens  

 udvikling og ønsket om at styrke udviklingen af en miljørigtig  

 energiproduktion.
Det er klagers opfattelse, at alene ønsket om at styrke  

 udviklingen af en miljørigtig energiproduktion kan kvalificeres som en  

 samfundsmæssig interesse i planlovens forstand.
 Ministeriet har ved  

 besvarelsen sat lighedstegn mellem landsplanmæssige og samfundsmæssige  

 interesser, hvilket efter klagers opfattelse kan forsvares under forudsætning  

 af, at der ved fortolkningen af begrebet samfundsmæssig interesse tages  

 behørig  

 hensyn til planlovens § 1, hvor begrebet samfundsmæssig interesse afgrænses i  

 planlovens forstand.
 Erhvervsøkonomiske interesser  

 ses ikke nævnt som en del af lovens sigte, hvorfor det kan konkluderes, at  

 ministeriet ikke - i modsætning til ministeriets egen opfattelse af  

 retstilstanden - er berettiget til at udstede et landsplandirektiv, hvor  

 hovedsigtet eller hele formålet er at fremme sådanne privatøkonomiske  

 interesser.
Ministeriet anfører i sin  

 skrivelse til Dem, at der er anlagt en konkret vurdering af, om klager kan  

 være  

 berettiget til en erstatning.
Af VVM- redegørelsen fremgår det imidlertid  

 ikke,  

 at der på nogen måde er foretaget individuelle vurderinger for de enkelte  

 lodsejere, herunder klager, jf. ovenstående.
De betragtninger, som  

 ministeriet  

 nu anfører, må anses for at være udtryk for efterrationaliseringer.
Vedr. spørgsmålet om  

 erstatning vedrører Deres spørgsmål 2) ikke spørgsmålet om, hvorvidt klager  

 konkret er berettiget til erstatning, men derimod om ministeriet har taget  

 stilling hertil.
Ministeriets bemærkninger giver mig dog anledning til at  

 bemærke, at ministeriets opfattelse af retspraksis ikke synes at være i  

 overensstemmelse med de nyeste afgørelser på området.
Ministeriet anfører således,  

 at der som udgangspunkt ikke kan blive tale om erstatning, når de  

 offentligretlige regler er overholdt, og at erstatning forudsætter, at der er  

 tale om meget betydelige ulemper.
Den nyeste højesteretsafgørelse U 1999.353  

 H  

 derimod udtaler, at der skal ydes erstatning, såfremt ulemperne   

  overstiger,  

 hvad der med rimelighed må påregnes som led i den almindelig  

 samfundsudvikling  

 på trafikområdet   Afgørelsen er principiel og led i en generel  

 opblødning af  

 retspraksis.
Der skal ikke herske tvivl om, at den af domstolene vil blive  

 anvendt  

 analogt uden for trafikområdet. Jeg sendte As udtalelse til  

 Miljø- og Energiministeriet den 26. april 2001 med henblik på eventuelle  

 bemærkninger fra ministeriet.
Ministeriet fremkom ikke med bemærkninger til  

 As  

 brev af 6. april 2001.
Ved brev af 11. december 2001  

 rettede A henvendelse til den nye miljøminister med en generel anmodning om  

 genoptagelse af hele sagen om etablering af en national prøvestation for  

 store  

 vindmøller ved Høvsøre.
De indsigelser A anførte i brevet til ministeren, var  

 i  

 væsentligt omfang identiske med klagerne i As brev af 7. september 2000  

 til  

 mig.
På den baggrund indstillede jeg indtil videre min behandling af den  

 foreliggende sag.
Miljøministeren fastholdt i  

 brev af 19. februar 2002 placeringen af den nationale prøvestation ved  

 Høvsøre  

 og afslog at genoptage sagen.
Jeg meddelte herefter A i brev af 3. april 2002  

 at der på den baggrund ikke var noget til hinder for at jeg fortsatte min  

 behandling af sagen.
Ombudsmandens udtalelse 1. Hjemmel til etablering af en national prøvestation for store  

 vindmøller Planloven (lovbekendtgørelse nr. 518 af 11. juni 2000) indeholder følgende  

 bestemmelser i § 1 og § 3, stk. 1, stk. 2, 1. pkt., og stk. 4:
 § 1.  

  

 Loven skal sikre, at den sammenfattende planlægning forener de  

 samfundsmæssige interesser i arealanvendelsen og medvirker til at værne  

 landets natur og miljø, så samfundsudviklingen kan ske på et bæredygtigt  

 grundlag i respekt for menneskets livsvilkår og for bevarelsen af dyre- og  

 plantelivet.
Stk. 2.  

  

 Loven tilsigter særlig, at der ud fra en planmæssig og samfundsøkonomisk helhedsvurdering sker en  

 hensigtsmæssig udvikling i hele landet og i de enkelte amtskommuner og  

 kommuner, at der skabes og bevares værdifulde bebyggelser, bymiljøer og landskaber, at de åbne kyster fortsat skal udgøre en væsentlig natur- og  

 landskabsressource, at forurening af luft, vand og jord samt støjulemper  

 forebygges, og at offentligheden i videst muligt omfang inddrages i  

 planlægningsarbejdet.
 § 3.  

  

 Miljø- og energiministeren kan til varetagelse af landsplanmæssige  

 interesser, herunder sikring af kvalitet i planlægningen, fastsætte regler  

 for  

 anvendelsen af lovens beføjelser og for indholdet af planlægningen efter  

 loven.
Stk. 2.  

  

 Miljø- og energiministeren kan tillægge regler efter stk. 1  

 retsvirkning som regionplaner. ( ) Stk. 4.  

  

 Miljø- og energiministeren kan i særlige tilfælde beslutte  

 at overtage Hovedstadens Udviklingsråds, amtsråds og kommunalbestyrelsers  

 beføjelser efter loven i sager, der berører andre myndigheders lovbestemte  

 opgaver eller har større betydning. Forslag til lov om  

 planlægning blev fremsat af miljøministeren den 23. januar 1991 (lovforslag  

 nr.  

 L 76, Folketingstidende 1990- 91, 2. samling, tillæg A, sp. 1729ff). I  

 lovforslaget havde § 1 samme ordlyd som citeret ovenfor, mens bestemmelserne  

 i  

 § 3 var formuleret således:
 § 3.  

  

 Miljøministeren kan fastsætte regler for anvendelsen af  

 lovens beføjelser og for indholdet af planlægningen efter loven.
Stk. 2.  

  

 Miljøministeren kan tillægge regler efter stk. 1  

 retsvirkning som regionplaner.
Ministeren kan endvidere i særlige tilfælde  

 bestemme, at bygge- og anlægsarbejder, der er forudsat i en regel efter stk.  

 1,  

 kan iværksættes uden kommune- og lokalplan og uden tilladelse efter § 35,  

 stk.  

 1.
 Stk. 3.  

  

 Miljøministeren kan pålægge amtsråd og kommunalbestyrelser  

 at bringe lovens bestemmelser i anvendelse, herunder tilvejebringe en plan  

 med  

 et nærmere bestemt indhold.
Stk. 4.  

  

 Miljøministeren kan beslutte at overtage amtsråds og  

 kommunalbestyrelsers beføjelser efter loven i sager, der berører andre  

 myndigheders  

 lovbestemte opgaver eller har større betydning. I lovforslagets almindelige  

 bemærkninger om landsplanlægningen er bl.a. anført følgende:
 Lovforslaget opretholder  

 lands- og regionplanlovens bestemmelser om landsplanlægningen.
 Landsplanbestemmelserne har  

 således fortsat karakter af formelle regler og rammer, der inden for lovens  

 formål kan udfyldes i overensstemmelse med skiftende tiders behov og  

 politiske  

 vurdering.
Efter lovens  

 formålsbestemmelse skal planlægningen være et redskab i arbejdet for at sikre  

 en bæredygtig udvikling.
Den helhedsvurdering, der karakteriserer den  

 sammenfattende fysiske planlægning frem for planlægningen inden for  

 enkeltområder, får dermed øget betydning.
 ...
Decentraliseringen af  

 planlægningsopgaverne må afbalanceres med nogle statslige indgrebsmuligheder,  

 som kan anvendes, når overordnede interesser skal sikres.
Erfaringerne har  

 vist, at der er behov for, at staten kan gribe ind i sager om lokalisering af  

 samfundsnødvendige projekter, som de lokale myndigheder ikke vil eller kan  

 løse.
Forslaget indeholder derfor  

 hjemmel for miljøministeren til at pålægge de kommunale myndigheder at  

 tilvejebringe en plan eller selv overtage amtsråds og kommunalbestyrelsers  

 beføjelser efter loven.
Dette indebærer, at landsplandirektiver m.v. kan  

 blive  

 direkte bindende for planlægningen på alle niveauer.
De nævnte påbuds- og  

 indkaldebeføjelser skal kun anvendes i de undtagelsestilfælde, hvor  

 overordnede  

 interesser gør det nødvendigt at bryde lovens almindelige  

 opgavefordeling. I lovforslagets bemærkninger  

 til § 1 er anført følgende:
Bestemmelsens indledning er  

 udformet efter samme princip i alle de fremsatte lovforslag.
Hensynet til en  

 bæredygtig udvikling og levevilkårene for mennesker, dyr og planter er  

 grundlæggende for arealplanlægningen og natur- og miljøbeskyttelsen.
Stk. 2 omhandler de særlige  

 hensyn, som skal varetages ved planlovgivningen, og svarer indholdsmæssigt  

 til  

 den gældende lovgivning, dog er ordene om fremme af en ligelig  

 udvikling  

 udgået.
Der henvises nærmere til de almindelige bemærkninger. I lovforslagets bemærkninger  

 til § 3 er bl.a. anført følgende:
 Stk. 1 giver miljøministeren  

 beføjelse til at fastsætte bindende regler for anvendelsen af loven og for  

 indholdet af planlægningen på de forskellige niveauer, herunder  

 landsplandirektiver.
 Stk. 2 omhandler  

 miljøministerens ret til at tillægge et konkret landsplandirektiv  

 videregående  

 retsvirkninger.
Stk. 4 er udtryk for en  

 styrkelse af landsplanbeføjelserne.
Udtrykket berører andre  

 myndigheders  

 lovbestemte opgaver omfatter alle opgaver inden for en myndigheds  

 kompetence.  

 Bestemmelsen giver miljøministeren mulighed for at overtage amtsråds og  

 kommunalbestyrelsers beføjelser efter loven.
Ministeren får således mulighed  

 for at træffe afgørelser i sager, hvor enten amtsrådet eller  

 kommunalbestyrelsen har kompetencen, f.eks. afgørelser om tilladelse efter  

 landzonebestemmelserne.
Bestemmelsen giver tillige  

 miljøministeren kompetence til at udarbejde konkrete planer. Under Folketingets behandling  

 af lovforslaget fremsatte miljøministeren forslag til ændring af § 3.  

 Ændringsforslaget er trykt i Miljø- og Planlægningsudvalgets betænkning  

 afgivet  

 den 27. maj 1991 (Folketingstidende 1990-91, tillæg B, sp. 1641ff) og havde  

 følgende ordlyd:
 I  

  

 stk. 1  

  

 indsættes efter Miljøministeren kan ordene: til varetagelse  

 af  

 landsplanmæssige interesser, herunder sikring af kvalitet i  

 planlægningen,.
 I  

  

 stk. 3  

  

 indsættes efter Miljøministeren kan ordene: i særlige  

 tilfælde.
 I  

  

 stk. 4  

  

 indsættes efter Miljøministeren kan ordene: i særlige  

 tilfælde.
 I bemærkningerne til  

 ændringsforslaget anføres følgende:
Til nr. 1 Ændringsforslaget tilsigter  

 at tydeliggøre, at det fremtidige anvendelsesområde for bestemmelsen i særlig  

 grad vil være landsplandirektiver, der båret af landsplanhensyn fastsætter  

 krav  

 til region-, kommune- og lokalplanlægningen.
Til nr. 2 og 3 Ændringsforslagene skal  

 markere, at ministerens bemyndigelse som efter hidtidig praksis alene tænkes  

 udnyttet undtagelsesvis, når væsentlige overordnede interesser tilsiger  

 det. Af betænkningen fremgår  

 endvidere at miljøministeren gav udvalget tilsagn om at han en gang årligt  

 ville redegøre for den allerede gennemførte samt den planlagte anvendelse af  

 bemyndigelsesbestemmelserne i loven, navnlig § 3.
 Som bilag til betænkningen er  

 følgende spørgsmål nr. 21 fra udvalget til miljøministeren og dennes svar  

 herpå  

 gengivet:
 Spørgsmål nr. 21:
 Ministeren bedes give  

 eksempler på, hvorledes han påtænker at anvende bemyndigelsesbestemmelserne i  

 planloven.
 Svar:
 ...
4.  

  

 Bestemmelser, der giver ministeren mulighed for at gribe ind i  

 konkrete sager Lovforslagets §§ 3, 5, stk. 3, og 29,  

  

 giver miljøministeren  

 mulighed for i særlige tilfælde at give påbud om gennemførelse af planer med  

 et  

 bestemt indhold, for at kalde et planforslag ind til godkendelse, kræve  

 bestemte oplysninger eller nedlægge veto mod bestemte planforslag.
 Alle beføjelserne har  

 karakter af særlige undtagelsesregler, hvorefter miljøministeren kan gribe  

 ind  

 over for den kommunale planlægning m.v., når væsentlige overordnede  

 interesser  

 gør det nødvendigt.
Der kan ikke siges noget om  

 reglernes fremtidige anvendelse, men de tilsvarende beføjelser i gældende  

 lovgivning har netop kun været anvendt i sjældne undtagelsessituationer.  

 Bestemmelsen om veto mod regionplanforslag, der skal træde i stedet for den  

 nuværende godkendelsesordning, må dog forventes anvendt i et vist omfang,  

 idet  

 miljøministeren i disse sager handler på alle ministeriers vegne. Lovforslaget blev vedtaget af  

 Folketinget ved tredjebehandlingen den 31. maj 1991 (lov nr. 388 af 6. juni  

 1991).
I den konkrete sag om  

 placering af en national prøvestation for store vindmøller ved Høvsøre har  

 Miljø- og Energiministeriet anvendt beføjelsen i planlovens § 3, stk. 1, til  

 at  

 udstede et landsplandirektiv og efter § 3, stk. 2, 1. pkt., tillagt det  

 retsvirkning som regionplan.
Ministeriet har endvidere i henhold til § 3,  

 stk.  

 4, overtaget kommunens kompetence til at tilvejebringe kommune- og lokalplan  

 for området samt amtsrådets kompetence som regionplanmyndighed.
De har ønsket  

 min vurdering af om Miljø- og Energiministeriet har haft den fornødne hjemmel  

 i  

 de nævnte bestemmelser til det omhandlede projekt.
 Det fremgår af ordlyden og  

 forarbejderne til planlovens § 3 at miljø- og energiministerens bemyndigelse  

 til at udstede landsplandirektiver og overtage amtsråds og  

 kommunalbestyrelsers  

 beføjelser kan ske undtagelsesvis når væsentlige overordnede interesser  

 (landsplanhensyn) gør det nødvendigt.
Området for Miljø- og  

 Energiministeriets bemyndigelse til at anvende landsplandirektiver og  

 overtage  

 de øvrige planmyndigheders kompetence er således meget bredt formuleret.
En  

 nærmere fastlæggelse af hvilke kriterier der lovligt kan lægges til grund i  

 forbindelse med Miljø- og Energiministeriets anvendelse af beføjelserne i §  

 3,  

 må derfor ske på baggrund af planlovens formålsbestemmelse i § 1, jf. således  

 også lovforslagets almindelige bemærkninger hvori det er anført at  

 landsplanbestemmelserne har karakter af formelle regler og rammer der  

 inden  

 for lovens formål kan udfyldes i overensstemmelse med skiftende tiders behov  

 og  

 politiske vurdering (citeret ovenfor).
Planlovens § 1 afgrænser i  

 brede vendinger de formål som kan og skal varetages i planlægningen efter  

 loven.
Det fremgår heraf at der ved administration af lovens bestemmelser  

 lovligt kan inddrages bl.a. en afvejning af planmæssige (areal- og  

 naturressourcemæssige) og samfundsøkonomiske hensyn, miljøhensyn samt  

 bevarings- og beskyttelseshensyn.
Jeg henviser til Anne Birte Boeck, Lov om  

 planlægning med kommentarer (1994), s. 45ff og s. 127.
De bagvedliggende hensyn for  

 Miljø- og Energiministeriets udstedelse af landsplandirektivet om etablering  

 af  

 en national prøvestation for store vindmøller ved Høvsøre er opregnet i  

 VVM-redegørelsens kapitel 1, s. 7-8. Det anføres her at beslutningen om  

 etablering  

 af en national prøvestation for store vindmøller vurderes at være nødvendig  

 for ·  

  

 	  

 at bevare vindmøllebranchens internationale  

 førerposition, ·  

  

 	  

 at optimere elproduktionen for vindmøller  

 for derigennem at nedbringe luftforureningen med bl.a.
CO2  

 fra traditionel  

 elproduktion, og ·  

  

 	  

 at mindske behovet for nye pladser til  

 vindmøller og dermed bruge færre arealer hvor der er konflikt med andre  

 interesser.
 De har i sagen gjort gældende  

 at Miljø- og Energiministeriet med henvisning til ønsket om at sikre  

 vindmøllebranchens  

 fortsatte succes har varetaget privatøkonomiske interesser og herved lagt  

 afgørende vægt på et ikkelovligt kriterium i forbindelse med anvendelsen af  

 landsplanbeføjelserne i planlovens § 3.
Det er givet at rene  

 privatøkonomiske formål som f.eks. hensyn til en enkelt privat virksomheds  

 økonomiske interesser ikke kan varetages ved udøvelsen af beføjelser efter  

 planlovgivningen.
Jeg henviser til en dom afsagt af Østre Landsret den 28.  

 september 1989 og omtalt i Ugeskrift for Retsvæsen 1990, s. 106. Det fremgår  

 af  

 dommen at en kommune ikke kunne anvende sine beføjelser efter planloven til  

 at  

 varetage egne eller en grundejers privatøkonomiske interesser hvorfor  

 bestemmelser i en lokalplan blev erklæret ugyldige.
I den foreliggende sag er der  

 ikke tale om at Miljø- og Energiministeriet har varetaget hensyn til en  

 enkelt  

 privat virksomhed.
Ministeriet har i VVM-redegørelsen og i sit svar af 7.  

 juli  

 2000 til Dem som begrundelse for at anvende landsplanbeføjelserne til  

 etablering af en prøvestation for store vindmøller henvist til ønsket om at  

 fastholde den samlede vindmøllebranches førende internationale position inden  

 for produktion og knowhow om vindmøller.
 På baggrund af planlovens  

 formålsbestemmelse kan varetagelse af forhold af mere overordnet  

 erhvervsøkonomisk  

 karakter alene varetages i sammenhæng med planmæssige hensyn (jf. ordlyden af  

 planlovens § 1, stk. 2, nr. 1, en planmæssig og samfundsøkonomisk  

 helhedsvurdering). Varetagelse af hensyn til en hel branches  

 overordnede  

 erhvervsøkonomiske interesser kan efter min opfattelse ikke i sig selv  

 begrunde  

 anvendelse af landsplanbeføjelserne i planlovens § 3 uanset hvilken gavnlig  

 samfundsøkonomisk effekt en sådan varetagelse vil have.
Varetagelse af et hensyn til  

 den samlede vindmøllebranche som sikrer at branchen får mulighed for  

 økonomisk  

 og teknisk at udvikle større og mere effektive møller, indebærer ikke alene  

 et  

 hensyn til branchens erhvervsøkonomiske interesser, men også et miljømæssigt  

 aspekt idet den vedvarende energiproduktion herved fremmes.
Et sådant hensyn  

 til den samlede vindmøllebranche kan derfor efter min opfattelse indgå ved  

 anvendelsen af landsplanbeføjelserne som et blandt flere lovlige kriterier.
Som det fremgår af  

 VVM-redegørelsen og svaret af 7. juli 2000 til Dem, er ministeriets  

 anvendelse  

 af landsplanbeføjelserne ikke kun båret af hensyn til vindmøllebranchens  

 erhvervsøkonomiske interesser og hensyn til at sikre branchen mulighed for  

 økonomisk og teknisk at udvikle større og mere effektive møller.
Disse hensyn  

 er varetaget i kombination med dels miljøhensyn (nedbringelse af  

 luftforureningen), dels areal- og naturressourcemæssige hensyn (mindske  

 behovet  

 for nye pladser til vindmøller og dermed bruge færre arealer hvor der er  

 konflikt med andre interesser).
 De sidstnævnte miljømæssige  

 samt de areal- og naturressourcemæssige hensyn må efter min opfattelse uden  

 tvivl karakteriseres som væsentlige overordnede interesser omfattet af  

 planlovens formål, og disse hensyn tilhører derfor kredsen af kriterier som  

 lovligt kan varetages ved anvendelse af landsplanbeføjelserne.
 Hensynet til den samlede  

 vindmøllebranches erhvervsøkonomiske interesser og i den forbindelse hensynet  

 til at sikre branchen mulighed for økonomisk og teknisk at udvikle større og  

 mere effektive møller er således varetaget i sammenhæng med nogle andre  

 hensyn  

 som klart tilhører kredsen af lovlige kriterier, og på den baggrund har jeg  

 ikke grundlag for at udtale at Miljø- og Energiministeriet ikke har haft den  

 fornødne hjemmel til at anvende landsplanbeføjelserne i planlovens § 3 til  

 etablering af en national prøvestation for store vindmøller ved Høvsøre.
2. Forskelsbehandling De har bedt  

 mig undersøge om Miljø- og Energiministeriet har gjort sig skyldig i  

 magtfordrejning når det tages i betragtning at lokale lodsejere ved Høvsøre  

 tidligere har fået afslag på opførelse af vindmøller i området.
Miljø- og Energiministeriet  

 har i brev af 1. september 2000 til Dem redegjort for hvorfor den daværende  

 Fredningsstyrelse i 1984 og ministeriet i 1990 har gjort indsigelse mod  

 planforslag om opstilling af kommercielle vindmøller ved Høvsøre.
Det er  

 ministeriets opfattelse at indsigelserne mod tidligere planforslag ikke kan  

 sidestilles med eller sammenlignes med beslutningen om at etablere den  

 nationale prøvestation for store vindmøller ved Høvsøre.
 Det fremgår af ministeriets  

 brev at det ene af de tidligere forslag om placering af private møller  

 vedrørte  

 et areal beliggende parallelt med EF-fuglebeskyttelsesområdet og tættere på  

 området end den sydligste af de møller der indgår i den nationale  

 prøvestation,  

 mens det andet tidligere forslag vedrørte et areal umiddelbart op til  

 Ramsarområde nr. 4 og EF-fuglebeskyttelsesområde nr. 38.
I den nationale prøvestation  

 for store vindmøller er møllerækken placeret vinkelret på  

 EF-fuglebeskyttelsesområde nr. 38/Ramsarområde nr. 4 og EF-habitatområde nr.  

 58, jf.
VVM-redegørelsen, s. 75. Jeg må derfor lægge til grund at der i de  

 tidligere tilfælde vedrørende placering af private møller var tale om delvis  

 andre arealer end det areal hvorpå den nationale vindmøllestation skal  

 placeres.
Hertil kommer at der i de tidligere forslag har været tale om  

 almindelige kommercielle vindmøller, hvorimod der i det foreliggende projekt  

 er  

 tale om store vindmøller der skal opsættes på forsøgsbasis.
Jeg må endvidere forstå Miljø-  

 og Energiministeriets brev af 1. september 2000 således at der i de tidligere  

 omtalte situationer har været tale om en afvejning af på den ene side hensyn  

 til private lodsejeres mulighed for at kunne opstille vindmøller over for  

 hensyn til væsentlige biologiske interesser.
I den foreliggende situation  

 vedrørende etablering af en national prøvestation for store vindmøller er der  

 foretaget en samlet afvejning af gener i forhold til naboer, tekniske krav  

 samt  

 landskabs- og naturbeskyttelsesinteresser (jf.
VVM-redegørelsen, s. 17) over  

 for de væsentlige overordnede interesser (landsplanhensyn) som Miljø- og  

 Energiministeriet har begrundet anvendelsen af landsplanbeføjelserne med, og  

 som jeg ikke har grundlag for at kritisere, jf. ovenfor under pkt. 1.
 Ved en sammenligning af de  

 tidligere situationer hvor der fra statslig side er fremsat indsigelser mod  

 at  

 give lokale lodsejere mulighed for opstilling af vindmøller, med den  

 foreliggende hvor Miljø- og Energiministeriet har besluttet at etablere en  

 national prøvestation for store vindmøller, kan det således konstateres at  

 der  

 har været tale om et forskelligt faktum, og at der i afvejningen af hensyn er  

 indgået en kreds af ikke-sammenlignelige kriterier.
 På den baggrund er det min  

 opfattelse at der ikke har været tale om en usaglig forskelsbehandling, og  

 jeg  

 kan derfor ikke kritisere at Miljø- og Energiministeriet har truffet  

 beslutning  

 efter planlovens § 3 om etablering af en national prøvestation for store  

 vindmøller ved Høvsøre selv om der fra statslig side tidligere er fremsat  

 indsigelser mod at give lodsejere i området mulighed for opstilling af  

 private  

 vindmøller.
3. Vejledning om erstatningsspørgsmålet De har i  

 sagen gjort gældende at Miljø- og Energiministeriet har undladt at give  

 borgerne en korrekt og fyldestgørende information om mulighederne for at få  

 økonomisk kompensation for anlæggets gener.
Efter § 7, stk. 1, i  

 forvaltningsloven (lov nr. 571 af 19. december 1985 som nu senest ændret ved  

 lov nr. 382 af 6. juni 2002) har myndighederne en almindelig vejledningspligt  

 over for borgerne.
Bestemmelsen har følgende ordlyd:
  

  

 § 7.  

  

 En forvaltningsmyndighed skal i fornødent omfang yde  

 vejledning og bistand til personer, der retter henvendelse om spørgsmål inden  

 for myndighedens sagsområde. Myndigheden har også  

 vejledningspligt over for en borger som myndigheden er i forbindelse med,  

 selv  

 om vedkommende ikke direkte eller indirekte har bedt om vejledning, eventuelt  

 i  

 form af supplerende oplysninger mv. i anledning af den sag som har givet  

 anledning til kontakten mellem myndighed og borger (jf.
John Vogter,  

 Forvaltningsloven med kommentarer, 3. udgave (1999), s. 204).
Vejledningen bør bl.a. sikre  

 at borgeren får tilstrækkelig orientering om de regler der gælder på det  

 pågældende forvaltningsområde, og om den eventuelle praksis der følges af  

 myndigheden.
Vejledningen skal naturligvis være juridisk korrekt og så  

 omfattende og detaljeret at det konkrete informationsbehov imødekommes på en  

 rimelig måde (jf.
Jon Andersen, Juridisk Grundbog, bind IV (1989), s. 102).  

 Er  

 borgeren repræsenteret af en person som må formodes at have særligt kendskab  

 til det pågældende regelgrundlag, indsnævres vejledningspligten (jf.
Jon  

 Andersen mfl., Forvaltningsret (1994), s. 261).
Med hensyn til spørgsmålet om  

 erstatning for gener til naboer til den nationale prøvestation for store  

 vindmøller har Miljø- og Energiministeriet i VVM-redegørelsens bilag V (s.  

 187f) anført at det ikke er praksis at yde erstatning for gener der fører til  

 faldende ejendomsværdier for naboerne, og at der ikke ydes økonomisk  

 kompensation til naboer eller en kreds af borgere fordi der bygges på en  

 naboejendom.
Ministeriet har endvidere i brevet af 7. juli 2000 til Dem  

 anført  

 at planloven ikke indeholder bestemmelser om kompensation for eventuelle  

 gener  

 som følge af planlægning efter reglerne i loven, og at eventuelle  

 erstatningskrav derfor må støttes på almindelige erstatningsregler som efter  

 ministeriets opfattelse ikke giver grundlag for noget erstatningsansvar for  

 ministeriet.
I min høring af 8. januar  

 2001 til Miljø- og Energiministeriet har jeg henvist til en række  

 erstatningsretlige domme.
I det følgende gives et kort resume af de enkelte  

 domme, og der omtales endvidere en nyere dom som er afsagt efterfølgende.  

 Alle  

 dommene vedrører krav om erstatning efter naboretlige regler.
FED 1997.1722 V En vindmølle med en navhøjde  

 på 30 meter og et vingefang på 19 meter der var placeret 120 meter fra en  

 naboejendom, fandtes uanset påviste gener i form af støj og lyseffekter og  

 ejendommens formodede reducerede salgsværdi ikke at overskride tålegrænsen  

 efter naboretlige regler.
Landsretten lagde vægt på at møllens dominerende  

 virkning ikke rakte ud over hvad der var påregneligt i området og derfor  

 måtte  

 tåles i naboforhold.
Endvidere overskred møllens støjniveau ikke de af  

 Miljøstyrelsen  

 fastsatte grænseværdier, og lysvirkningerne forekom kun i et begrænset antal  

 timer i nogle få måneder om året.
Efter en samlet vurdering fandt landsretten  

 derfor ikke at ejerne af naboejendommen var påført sådanne ulemper ved  

 møllens  

 placering at der var grundlag for erstatning efter naboretlige regler.
UfR 1995.466 H Et rensningsanlæg blev  

 udvidet ved opfyldning af et areal af søterritoriet og delvis placering af  

 anlægget herpå.
Højesteret vurderede at en så omfattende udvidelse af  

 rensningsanlægget  

 havde været helt uforudsigelig, og at der var påført ejerne af  

 naboejendommene  

 meget betydelige ulemper i form af forringet udsigt og risiko for lugtgener  

 mv.  

 med en forringelse af ejendommenes salgsværdi til følge.
Der forelå således  

 sådanne ganske særlige forhold at ejerne af naboejendommene havde krav på  

 erstatning efter naboretlige regler.
UfR 1996.661 H I forbindelse med bygningen  

 af Storebæltsbroen blev der eksproprieret et areal på ca. 87 ha fra et gods  

 beliggende nord for Korsør, og der blev fastsat en erstatning på  

 ekspropriationsretligt grundlag.
En særskilt matrikuleret ejendom som lå  

 omsluttet af godset, havde ikke afgivet noget areal, men jernbanelinjen ville  

 blive ført tæt forbi huset på ejendommen.
Et flertal i Højesteret (tre ud af  

 fem  

 dommere) lagde vægt på at jernbanelinjen, der ville blive stærkt trafikeret,  

 blev ført forbi huset i en afstand af kun 30 meter, og at det derfor måtte  

 anses for utvivlsomt at der herved blev påført ejendommen meget betydelige  

 ulemper, navnlig i form af støj.
Flertallet lagde endvidere vægt på at huset  

 tidligere havde ligget i fredelige og landlige omgivelser.
Der forelå derfor  

 sådanne ganske særlige forhold at ejendommens ejer efter naboretlige regler  

 havde krav på erstatning for ejendommens værdiforringelse.
UfR 1998.1515 H Der blev etableret en 400 kV  

 højspændingsledning tæt forbi en ejendom således at afstanden fra  

 beboelsesbygningen til den nærmeste faseledning var 33 meter.
Ejendommen var  

 ikke omfattet af ekspropriation.
Idet ejeren havde erhvervet ejendommen før  

 ledningens etablering, og idet den offentlige debat om helbredsrisiko ved at  

 bo  

 tæt på højspændingsledninger var i gang da ledningen blev anlagt, fandt  

 Højesteret at der forelå sådanne ganske særlige forhold at ejendommens ejer  

 havde krav på erstatning efter naboretlige regler.
UfR 1999.353 H I forbindelse med anlæggelsen  

 af en motorvej mellem Århus og Randers fremsatte ejerne af en mindre  

 landbrugsejendom krav om tilkendelse af erstatning for værdiforringelse af  

 ejendommen som følge af gener ved motorvejens nærhed.
Ejendommens bygninger  

 lå  

 85-100 meter fra motorvejen.
Ejendommen var ikke omfattet af ekspropriation.  

 Højesteret udtalte følgende:
Efter hidtidig praksis er  

 det ved afgørelsen af spørgsmålet om erstatning for ulemper i form af støj og  

 lignende fra nye større vejanlæg tillagt betydning, om der er foretaget  

 ekspropriation eller ej fra den støjramte ejendom.
Støjgener fra et vejanlæg  

 er  

 imidlertid typisk ikke afhængige af, om ejendommen har afgivet areal til  

 anlægget.
Lighedssynspunkter taler derfor for, at erstatning for sådanne  

 ulemper ydes efter samme kriterier, uanset om der er foretaget  

 ekspropriation.
Såfremt ulemperne overstiger,  

 hvad der med rimelighed må påregnes som led i den almindelige  

 samfundsudvikling  

 på trafikområdet, bør der ydes erstatning.
Ved bedømmelsen af, om denne  

 grænse  

 er overskredet, må der foretages en konkret vurdering på grundlag af bl.a.  

 støjniveauet, bygningernes afstand til vejanlægget, trafikintensiteten,  

 områdets karakter samt ejendommens beliggenhed og karakter.
I det omfang,  

 ulemperne overstiger denne grænse, skal der ydes erstatning for tabet herved.
 Ud fra en samlet vurdering  

 fandt Højesteret at generne fra motorvejsanlægget oversteg grænsen for hvad  

 der  

 må tåles uden erstatning.
Højesteret lagde vægt på at den stærkt trafikerede  

 motorvej var anlagt på en ca. 5 meter høj dæmning forbi den omhandlede  

 ejendom  

 som lå i et naturskønt område, og at den støjmæssige belastning på 66-70 dB  

 var  

 meget betydelig.
UfR 2001.929 V På en ejendom blev der opstillet  

 tre vindmøller i henhold til en lokalplan som gav mulighed for opstilling af  

 fire møller med en rotordiameter på 44 meter og en navhøjde på maks. 50  

 meter.  

 Fra naboejendommen var der knap 300 meter til den nærmeste mølle, og ejeren  

 af  

 naboejendommen fremsatte krav om erstatning på naboretligt grundlag.
En sådan  

 erstatning blev ikke tilkendt med følgende begrundelse fra landsretten:
Det må antages, at der ved  

 kommunens beslutninger om lokalplan og byggetilladelse, efter en afvejning af  

 de modstridende interesser, i alt væsentligt er taget hensyn til graden af de  

 ulemper, som vindmøllerne påfører appellanten.
Dette udelukker dog ikke, at  

 der, såfremt ganske særlige forhold gør sig gældende, kan foreligge et  

 ansvarsgrundlag for de indstævnte på naboretligt grundlag.
Det bemærkes i den  

 forbindelse, at den retspraksis, der har udviklet sig i forbindelse med anlæg  

 af motorveje og højspændingsledninger, ikke uden videre kan overføres til  

 tilfælde, hvor der opføres vindmøller.
 Efter det, der er fremkommet  

 under bevisførelsen, herunder at den nærmeste vindmølle er rejst knap 300  

 meter  

 fra appellantens ejendom, finder landsretten ikke, at appellanten har  

 godtgjort, at der foreligger sådanne særlige forhold, at det fornødne  

 ansvarsgrundlag er til stede.
 De refererede domme viser at  

 domstolene anlægger en meget konkret vurdering ved stillingtagen til krav om  

 erstatning efter naboretlige regler.
Retspraksis med hensyn til erstatning  

 for  

 ulemper som skyldes vindmøller, er endvidere sparsom, og retstilstanden er  

 ikke  

 ganske klar, jf. den meget konkrete vurdering domstolene anlægger, og  

 landsrettens bemærkning i UfR 2001.929 V om at den retspraksis der har  

 udviklet  

 sig i forbindelse med anlæg af motorveje og højspændingsledninger, ikke uden  

 videre kan overføres til tilfælde hvor der opføres vindmøller.
 Når retstilstanden på et  

 område ikke er ganske klar, forpligter det efter min opfattelse myndighederne  

 til at give en mere nuanceret vejledning.
 Miljø- og Energiministeriet  

 har i VVM-redegørelsen og i brevet af 7. juli 2000 til Dem meget kortfattet  

 afvist at der kan blive tale om at yde erstatning til naboer for ulemper som  

 følge af den nationale prøvestation for store vindmøller.
På baggrund af den ovenfor  

 refererede domspraksis burde Miljø- og Energiministeriet have givet en mere  

 omfattende og detaljeret vejledning om erstatningsspørgsmålet, herunder  

 oplysninger om relevant domspraksis vedrørende erstatning efter naboretlige  

 regler.
At Deres klient er repræsenteret af Dem som advokat, indsnævrer efter  

 min opfattelse ikke vejledningspligten således at ministeriet fritages  

 herfor.
 Jeg har derfor kritiseret  

 Miljø- og Energiministeriet for ikke at have givet en tilstrækkelig  

 fyldestgørende information om muligheden for at få erstatning for ulemper som  

 følge af den nationale prøvestation for store vindmøller.
 De har i Deres klage af 7.  

 september 2000 spurgt mig om hvilke konsekvenser Miljø- og Energiministeriets  

 eventuelle manglende overholdelse af forvaltningsretlige regler vil have.  

 Efter  

 min opfattelse får ministeriets mangelfulde vejledning om  

 erstatningsspørgsmålet ingen konsekvenser.
4. Erstatning Deres brev af  

 24. marts 2000 til Miljø- og Energiministeriet indeholdt en anmodning om en  

 uddybende begrundelse for ministeriets afvisning af at yde kompensation for  

 de  

 gener som en prøvestation for store vindmøller vil påføre bl.a.
Deres klient.  

 Miljø- og Energiministeriet har imidlertid først i sin udtalelse af 13.  

 februar  

 2001 til mig givet en konkret begrundelse for at afvise Deres klients krav om  

 erstatning.
På den baggrund er det min  

 opfattelse at Miljø- og Energiministeriet i hvert fald på tidspunktet for  

 besvarelsen af Deres henvendelse af 24. marts 2000 burde have taget konkret  

 stilling til spørgsmålet om Deres klients krav på erstatning.
Jeg har derfor  

 henstillet til Miljøministeriet nu at tage stilling til  

 erstatningsspørgsmålet  

 direkte over for Deres klient.
 Det fremgår af Miljø- og  

 Energiministeriets udtalelse af 13. februar 2001 til mig at spørgsmålet om  

 lysafmærkning af prøvestationens vindmøller af hensyn til sikkerheden for  

 luftfartstrafikken på daværende tidspunkt ikke var endeligt afklaret idet der  

 foregik et udredningsarbejde mellem Forsvaret, Statens Luftfartsvæsen og  

 vindmølleindustrien om udformningen af de endelige krav til afmærkningen.
