Skriftlig fremsættelse (2. oktober 2013) Ministeren for forskning, innovation og videregående uddannelser (Morten Østergaard)::
 Herved tillader jeg mig for Folketinget at fremsætte:
 Forslag til lov om ændring af lov om professionshøjskoler for videregående uddannelser og lov om Danmarks Evalueringsinstitut og om ophævelse af lov om uddannelsen til professionsbachelor som pædagog. (Ændringer som følge af ny pædagoguddannelse).
(Lovforslag nr.
L 17).
Med lovforlaget ophæves lov om uddannelsen til professionsbachelor som pædagog.
Samtidig foretages konsekvensændringer i lov om professionshøjskoler for videregående uddannelser og lov om Danmarks Evalueringsinstitut.
 Pædagoguddannelsen vil på linje med de øvrige professionsbacheloruddannelser fremover blive reguleret ved en bekendtgørelse udstedt med hjemmel i lov om erhvervsakademiuddannelser og professionsbacheloruddannelser.
 Intentionen i stemmeaftalen af 26. september 2013 mellem regeringen (Socialdemokraterne, Det Radikale Venstre og Socialistisk Folkeparti), Venstre, Dansk Folkeparti, Enhedslisten, Liberal Alliance og Det Konservative Folkeparti er en reform af pædagoguddannelsen.
 Pædagoguddannelsen styrkes på fire områder:
 Højere faglighed og kvalitet  Handlekompetencer og bedre sammenhæng til praksis  Øget specialisering med mere arbejdsmarkedsrelevans  Styrkede tværprofessionelle kompetencer Pædagoguddannelsen vil fortsat være en enhedsuddannelse med en fælles grundfaglighed, men der indføres tre specialiseringer, som den studerende kan vælge imellem:
 Dagtilbudspædagogik  Skole- og fritidspædagogik  Social- og specialpædagogik Det foreslås, at loven træder i kraft den 1. juni 2014.
 Idet jeg i øvrigt henviser til lovforslaget med de tilhørende bemærkninger, tillader jeg mig at anbefale lovforslaget til velvillig behandling i det Høje Ting.
