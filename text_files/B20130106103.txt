Anordning om udmøntning af temamønter VI MARGRETHE DEN ANDEN, af Guds Nåde Danmarks Dronning, gør vitterligt:
 I medfør af § 2, stk. 1 og 3, i lov nr. 817 af 21. december 1988, møntloven, og efter forhandling med Danmarks Nationalbank fastsættes:
 § 1. Som en samlet serie af temamønter med gengivelse af videnskabelige teorier udarbejdet af danske videnskabsmænd som motiv udmøntes disse fire mønter, der skal udsendes i begrænset oplag sideløbende med de almindeligt cirkulerende mønter.
 Stk. 2. Der udmøntes mønter lydende på 20 kroner af aluminiumsbronze (92 vægtdele kobber, 6 vægtdele aluminium og 2 vægtdele nikkel) og af følgende størrelse og vægt:
 Mønterne skal have følgende præg:
 1) På forsiden:
Hendes Majestæt Dronningens portræt i højrevendt profil.
Langs randen MARGRETHE II DANMARKS DRONNING.
Mellem II og DANMARKS er indskudt møntmærket, et hjerte.
Forneden: Udmøntningsårstallet.
 2) På bagsiden:
 Den første mønt viser en gengivelse af stjernebilledet Cassiopeia med fremhævelse af stjernen Stella Nova og en angivelse af årstallet 1572. Langs randen, foroven: TYCHO BRAHE  STELLA NOVA, forneden: 20 KRONER.
 Den anden mønt viser en gengivelse af Ole Rømers tegning til beskrivelse af lysets hastighed og en angivelse af årstallet 1675. Langs randen, foroven: OLE RØMER  LYSETS HASTIGHED, forneden: 20 KRONER.
Den tredje mønt viser en gengivelse af elektromagnetisme karakteriseret ved en kompasnåls udslag ved nærhed med strømførende ledning og en angivelse af årstallet 1820. Langs randen, foroven: H.
C. ØRSTED  ELEKTROMAGNETISME, forneden: 20 KRONER.
 Den fjerde mønt viser en grafisk gengivelse af elektroners bane om en atomkerne og en angivelse af årstallet 1913. Langs randen, foroven: NIELS BOHR - ATOMTEORI, forneden: 20 KRONER.
 3) Mønterne præges med afbrudt rifling.
 Stk. 3. Der udmøntes mønter lydende på 500 kroner af finsølv (999 0/00 Ag) og af følgende størrelse og vægt:
 Mønterne skal have følgende præg:
 1) På forsiden:
Hendes Majestæt Dronningens portræt i højrevendt profil.
Langs randen MARGRETHE II DANMARKS DRONNING.
Mellem II og DANMARKS er indskudt møntmærket, et hjerte.
Forneden: Udmøntningsårstallet.
 2) På bagsiden:
 Den første mønt viser en gengivelse af stjernebilledet Cassiopeia med fremhævelse af stjernen Stella Nova og en angivelse af årstallet 1572. Langs randen, foroven: TYCHO BRAHE  STELLA NOVA, forneden: 500 KRONER.
 Den anden mønt viser en gengivelse af Ole Rømers tegning til beskrivelse af lysets hastighed og en angivelse af årstallet 1675. Langs randen, foroven: OLE RØMER  LYSETS HASTIGHED, forneden: 500 KRONER.
Den tredje mønt viser en gengivelse af elektromagnetisme karakteriseret ved en kompasnåls udslag ved nærhed med strømførende ledning og en angivelse af årstallet 1820. Langs randen, foroven: H.
C. ØRSTED  ELEKTROMAGNETISME, forneden: 500 KRONER.
 Den fjerde mønt viser en grafisk gengivelse af elektroners bane om en atomkerne og en angivelse af årstallet 1913. Langs randen, foroven: NIELS BOHR - ATOMTEORI, forneden: 500 KRONER.
 3) Mønterne præges med en glat rand.
 § 2. Denne anordning træder i kraft den 9. september 2013.
Givet i Kastrup Lufthavn, den 29. august 2013 Under Vor Kongelige Hånd og Segl MARGRETHE R.
