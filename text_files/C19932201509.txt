(Til alle frie grundskoler) Mellem Finansministeriet og CFU blev der den 19. februar 1993 (som også  

 fremgik af vores Orienteringsbrev nr. 2/93 af 3. marts 1993) indgået aftale  

 om, at lokallønnen i perioden 1. april 1993 til 31. marts 1995 skal anvendes  

 til ydelse af tillæg til de lærere, der lider lønnedgang pr. 1. august 1993  

 som en følge af honorarordningernes bortfald.
1. periode: 1. april 1993 til 31. marts 1994 Undervisningsministeriet har aftalt med Frie Grundskolers Lærerforening  

 (FGL), at lokallønnen for  perioden 1. april 1993 til 31. marts 1994  

 administreres fra Vikarkassen for Friskoler og Private Grundskoler efter  

 følgende retningslinjer:
 Lokallønpuljen for de frie grundskoler anvendes primært til et  

personligt udligningstillæg til de lærere, der lider lønnedgang pr. 1.  

 august 1993 som en følge af honorarordningernes bortfald.
 Da vi påregner, at hele lokallønspuljen i 1. periode anvendes til  

 udligning af lønnedgangen for de omhandlede lærere, gør vi skolerne  

 opmærksomme på, at i perioden 1. april 1993 til 31. marts 1994 , kan  

 skolerne ikke aftale/yde lokalløn til andre end til denne gruppe  

 lærere/børnehaveklasseledere, der lider lønnedgang.
 Bliver der imidlertid overskydende midler efter ordningens første år (dvs.  

 efter 1. april 1994), vil disse midler hovedsaglig skulle anvendes på skoler,  

 hvor der ikke har været ydet honorare til deres lærere i tiden indtil 1.  

 august 1993.
 Undervisningsministeriet vil ikke som tidligere år udmelde  

 lokallønspulje til hver enkelt skole, men vil tilbageholde denne del af  

 skolerne tilskudsbeløb, så skolerne efter ansøgning og dokumentation vil  

 kunne få udlægget godtgjort i Vikarkassen.
 Pr. 1. august 1993 vil skolerne således kunne udbetale et a  

 contobeløb til de omhandlede lærere med forbehold af senere godkendelse i  

 Vikarkassen.
 Det kan oplyses, at vi fra Finansministeriet, Administrations- og  

 Personaledepartementet er blevet orienteret om, at der er med LC er aftalt en  

 beregningsmodel for dette udligningstillæg.
 Denne model går ud på (uanset den pågældendes løntimetal i skoleårene  

 1992/93 og 1993/94):
»Pr. 1. august 1993 beregnes lokallønstillægget pr. måned på grundlag  

 af summen af månedslønnen (for fuld tjenestetid) på det skalatrin,  

 vedkommende er placeret på i marts måned 1993, (det faktiske)  

  undervisningstillæg og det honorar der udbetales for for marts måned 1993.  

 Herfra fratrækkes månedslønnen (for fuld tjeneste) for det skalatrin,  

 vedkommende vil være placeret på i august 1993 tillagt 100 kr.
Beregningerne  

 foretages i lønniveau 31.03.1993.
 Der kan ske modregning i lokalløntillægget (udligningstillægget) af  

 samtlige lønstigninger efter 1. august 1993 med undtagelse af andre  

 tillæg/vederlag, der er ydet af lokallønspuljen.
Lokallønstillægget ydes som en personlig ydelse, så længe det pågældende  

 hverv varetages (af vedkommende) , og indtil tillægget er bortfaldet  

 på grund af lønstigninger, jf. ovenfor.« Det ovenfor citerede i () er til hjælp for beregningen.
Skolerne kan således - ved ydelse af et a contobeløb med forbehold - lægge  

 beløbet ud og herefter i slutningen af 1993 eller begyndelsen af 1994 søge  

 Vikarkassen for de udlagte lønmidler.
Nærmere skemateriale og vejledning vil  

 blive udsendt fra Vikarkassen.
2. periode: 1. april 1994 til 31. marts 1995 Efter 1. periodes udløb vil der træffes aftale mellem  

 Undervisningsministeriet og Frie Grundskolers Lærerforening om principperne  

 for fordeling af de lokallønsmidler, der på det tidspunkt vil være frigjort  

 som følge af lønudligningen.
 Skolerne må således - ud over det nedtrappede udligningstillæg - ikke  

 indgå lokallønsaftale efter 1. april 1994, før retningslinjerne er aftalt  

 centralt og herefter udsendt til skolerne.
 Undervisningsministeriets cirkulære af 24. januar 1991 om lokal løn puljer  

 ved de frie grundskoler (* 1) ophæves hermed.
