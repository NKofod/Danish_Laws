Bekendtgørelse om tilsynet med de anerkendte  

  

 arbejdsløshedskassers administration I medfør af § 88, stk. 2 og 4-6, i lov om  

 arbejdsløshedsforsikring m.v., jf. lovbekendtgørelse nr. 799 af 24. september  

 2002, ændret ved lov nr. 1035 af 17. december 2002 fastsættes efter  

 forhandling  

 med Landsarbejdsrådet:
Anvendelsesområde § 1.  

  

 Arbejdsdirektoratet (direktoratet) fører tilsyn med, at  

 arbejdsløshedskasserne  

 (a-kasserne) administrerer efter lov om arbejdsløshedsforsikring m.v. og  

 efter  

 andre regler, hvor administration og udbetaling af ydelser er eller har været  

 henlagt til a-kasserne ved lov.
 Stk. 2.  

  

 Direktoratets tilsyn skal medvirke til at sikre kvaliteten af a-kassernes  

 administration, herunder at a-kasserne forebygger og standser  

 fejludbetalinger  

 af ydelser til medlemmerne.
A-kassernes forretningsgange § 2.  

  

 A-kasserne skal udarbejde forretningsgange, der skal indeholde alle  

 procedurer,  

 som den enkelte a-kasses medarbejdere skal følge ved administrationen af  

 reglerne efter lov om arbejdsløshedsforsikring m.v. og efter andre regler,  

 hvor  

 administration og udbetaling er henlagt til a-kasserne.
 Stk. 2.  

  

 Forretningsgangene skal altid være ført ajour.
 Stk. 3.  

  

 Forretningsgangene skal også indeholde sikkerhedsprocedurer for udbetalinger.
 Stk. 4.  

  

 Direktoratet skal have adgang til at gøre sig bekendt med forretningsgangene.
Rådighedstilsynet § 3.  

  

 Direktoratet kontrollerer alle positive rådighedsvurderinger fra a-kasserne,  

 hvor medlemmer ikke har fået en sanktion.
Herunder kontrolleres a-kassernes  

 afgørelser, hvor medlemmer ikke kan få dagpenge i en periode.
 Stk. 2.  

  

 Stk. 1  

 omfatter situationer, hvor Arbejdsformidlingen (AF) har underrettet a-kassen  

 om:
1)  

 	  

    

 afslag på formidlet  

 arbejde, 2)  

 	  

    

 afslag på  

 udarbejdelse eller revision af en individuel handlingsplan eller  

 uddannelsesplan  

 eller, 3)  

 	  

    

 afslag eller ophør i  

 aktivering i henhold til en individuel handlingsplan eller uddannelsesplan.
Stk. 3.  

  

 A-kasserne  

 skal sende alt materiale til direktoratet.
Materialet skal bl.a. indeholde  

 dokumentations- og it-materiale, der danner grundlag for a-kassernes  

 rådighedsvurderinger efter stk. 1. A-kasserne skal sende materialet  

 senest  

 1 måned efter, at a-kasserne har afsluttet sagen.
 Stk. 4.  

  

 Direktoratet kan pålægge a-kasserne at sende materialet elektronisk, herunder  

 i  

 hvilken form og på hvilket tidspunkt, jf. § 9 og § 11.
 § 4.  

  

 Direktoratet fører også kontrol med a-kassernes øvrige administration af  

 reglerne om rådighed.
A-kassernes it-systemer og it-sikkerhedspolitik § 5.  

  

 A-kasserne skal have beskrivelser af deres it-systemer.
Beskrivelserne skal  

 altid være ført ajour.
A-kasserne skal også have ajourførte beskrivelser for  

 brugen af it-systemerne.
Stk. 2.  

  

 Beskrivelserne skal indeholde 1)  

 	  

    

 oplysninger om,  

 hvilke funktioner it-systemerne varetager, 2)  

 	  

    

 oplysninger om,  

 hvilke data, der foreligger ved de enkelte funktioner, 3)  

 	  

    

 beskrivelse af de  

 automatiske kontroller, som it-systemerne varetager, 4)  

 	  

    

 oplysning om,  

 hvorvidt it-systemerne er indrettet således, at brugerne skal have et  

 password,  

 og om de registrerer, hvem der har foretaget de enkelte transaktioner, 5)  

 	  

    

 oplysning om, hvilke  

 lister it-systemerne kan udskrive, og 6)  

 	  

    

 kopier af  

 it-systemernes skærmbilleder og eksempler på de lister, som systemerne kan  

 udskrive.
 Stk. 3.  

  

 Kravene til  

 beskrivelsen gælder også for a-kasser, der bruger en databehandler.
 Stk. 4.  

  

 Hvis flere  

 a-kasser bruger et fælles it‑system, skal a-kasserne oplyse, om den  

 enkelte a-kasse bruger hele systemet eller kun en del heraf.
 Stk. 5.  

  

 Hvis en  

 a-kasse kun bruger dele af et it-system, skal den oplyse, hvilke dele den  

 bruger.
 § 6.  

  

 A-kasserne skal have en skriftlig it-sikkerhedspolitik.
 Stk. 2.  

  

 Hvis  

 a-kasserne bruger en databehandler, skal a-kasserne sikre sig, at denne har  

 en  

 it-sikkerhedspolitik, som er forenelig med a-kassernes egne overordnede mål  

 for  

 it-sikkerhed.
 Stk. 3.  

  

 A-kasserne  

 skal vurdere deres it-sikkerhedspolitik, hvis der sker lovmæssige,  

 teknologiske  

 eller organisatoriske forandringer af betydning for it-sikkerheden i  

 a-kassen.  

 A-kasserne skal dog revidere deres it-sikkerhedspolitik mindst 1 gang om  

 året.
A-kassernes statsautoriserede revisorer § 7.  

  

 A-kasserne skal sikre, at deres statsautoriserede revisorer undersøger  

 forretningsgange, jf. §§ 4 og 5.
Stk. 2.  

  

 Undersøgelserne skal omfatte 1)  

 	  

    

 at a-kassernes  

 forretningsgange, beskrivelser af it-systemer og it-sikkerhedspolitikker er  

 ført ajour, 2)  

 	  

    

 at  

 forretningsgangene, beskrivelserne og it-sikkehedspolitikker passer med de  

 faktiske forhold, og 3)  

 	  

    

 at  

 forretningsgangene, beskrivelserne og it-sikkehedspolitikkerne er udformet,  

 så  

 de sikrer en betryggende administration af reglerne efter lov om  

 arbejdsløshedsforsikring m.v. og andre områder, hvor udbetaling af ydelser  

 ved  

 lov er henlagt til a-kasserne.
Påbud til a-kasserne § 8.  

  

 For  

 at undgå fejludbetalinger, eller at a-kasserne administrerer på en måde, der  

 ikke er hensigtsmæssig for forsikringssystemet, kan direktoratet give  

 a-kasserne påbud om at ændre 1)  

 	  

    

 deres struktur og  

 administration, herunder forretningsgangene, 2)  

 	  

    

 de personalemæssige  

 ressourcer, 3)  

 	  

    

 it-systemerne,  

 herunder brug og funktioner samt 4)  

 	  

    

 it-sikkerhedspolitikken.
 Stk. 2.  

  

 Direktoratet kan  

 også i konkrete tilfælde give en enkelte a-kasse påbud om de i stk. 1  

 nævnte ændringer.
 § 9.  

  

 Direktoratet kan påbyde a-kasserne at bruge bestemte standardmaterialer samt  

 åbne standarder for elektronisk udveksling af information m.v.
§ 10.  

  

 Direktoratet kan give påbud om, at a-kasserne til direktoratet skal sende alt  

 materiale om de udbetalinger og medlemsrettigheder, som direktoratet vil  

 undersøge.
Materialerne omfatter også dokumentations‑ og it-materiale.
 Stk. 2.  

  

 Ved  

 tilsynsbesøg skal a-kasserne give direktoratets repræsentanter adgang til det  

 i  

 stk. 1 nævnte materiale.
Frister ved a-kassernes behandling af tilsynssager § 11.  

  

 I  

 tilsynssager, hvor direktoratet anmoder a-kassen som 1. instans om at  

 undersøge  

 et forhold (indberetning), skal a-kassen træffe afgørelse hurtigst muligt og  

 inden 3 måneder efter, at a-kasserne har fået indberetning fra direktoratet.
 Stk. 2.  

  

 I sager,  

 der er indberettet til a-kasserne som led i rådighedstilsynet, skal  

 a-kasserne  

 dog træffe afgørelse inden 1 måned efter, at a-kasserne har fået  

 indberetningerne.
Stk. 3.  

  

 A-kasserne  

 skal sende en kopi af afgørelsen og grundlaget herfor til direktoratet.
Dette  

 skal ske, enten når klagefristen er udløbet, eller når medlemmet har klaget.
 Stk. 4.  

  

 Direktoratet kan i enkelte tilfælde tillade, at de i stk.1 og 2 nævnte  

 frister  

 forlænges.
 Ikrafttræden m.v.
§ 12.  

  

 Bekendtgørelsen træder i kraft den 1. juli 2003.  

1) Stk. 2.  

  

 Efter  

 bemyndigelse ophæves Arbejdsministeriets bekendtgørelse nr. 909 af 16.  

 december  

 1986 om tilsynet med de statsanerkendte arbejdsløshedskasser.
 Stk. 3.  

  

 Bekendtgørelse nr. 705 af 22. oktober 1991 om tilsynet med de statsanerkendte  

 arbejdsløshedskassers administration m.v. ophæves.
Arbejdsdirektoratet, den 2. juni  

 2003 Jesper Hartvig Pedersen /Susanne Bærentzen 1)  

 Der udarbejdes en vejledning til bekendtgørelsen.
