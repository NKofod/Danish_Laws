Skriftlig fremsættelse (4. februar 2004) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 ændring af våbenloven (Transport af våben mv. mellem tredjelande) (Lovforslag nr.
L 158).
En arbejdsgruppe under Justitsministeriet har til opgave at  

 gennemgå og vurdere de spørgsmål, som reglerne og praksis for kontrol med  

 udførsel af våben mv. giver anledning til, herunder behovet for regler om  

 transport af våben mellem tredjelande.
Arbejdsgruppen afgav den 5. december  

 2003 en delrapport om transport af våben mellem tredjelande.
Lovforslaget  

 bygger i vidt omfang på arbejdsgruppens delrapport.
Efter gældende dansk ret kan alene juridisk bindende  

 FN-våbenembargoer vedtaget i medfør af FN-pagtens kapitel VII gennemføres i  

 dansk ret ved kongelig anordning.
Ikke juridisk bindende FN-våbenembargoer  

 samt  

 EU- og OSCE-våbenembargoer kan derimod alene håndhæves gennem  

 administrationen  

 af våbenlovens regler.
Våbenlovgivningen indeholder imidlertid ikke regler om  

 transport af våben mellem tredjelande, men alene om udførsel af våben fra  

 Danmark.
Regeringen finder det ikke rigtigt, at danske transportører således  

 i  

 dag lovligt kan transportere våben til lande, som er omfattet af andre  

 internationale våbenembargoer end de juridisk bindende FN-embargoer.
 Lovforslaget har til formål at rette op på denne situation  

 ved at skabe hjemmel til at forbyde danske transportørers medvirken til  

 overførsler af våben til lande, som er omfattet af internationale  

 våbenembargoer, uanset om der er tale om FN-, EU- eller OSCE-embargoer.
Herudover har lovforslaget til formål at gennemføre  

 bestemmelser i FNs våbenprotokol, som indebærer en forpligtelse til at  

 forbyde  

 transport af visse våben mellem lande, der ikke har udstedt de nødvendige  

 tilladelser  

 til henholdsvis udførsel og indførsel.
Protokollen omfatter dog kun  

 skydevåben,  

 samt dele, komponenter og ammunition dertil, og kun transporter mellem lande,  

 som har tiltrådt protokollen.
Desuden forpligter protokollen alene til at  

 kriminalisere forsætlige overtrædelser af forbuddet.
Regeringen finder det imidlertid naturligt, at danske  

 transportører ved deltagelse i våbenoverførsler mellem tredjelande generelt  

 skal respektere de udførsels- og indførselsrestriktioner, som gælder i  

 henholdsvis eksport- og importlandet.
Lovforslaget indeholder derfor et  

 forbud  

 mod transport af alle former for våben og krigsmateriel  og ikke kun de  

 skydevåben mv., som er nævnt i protokollen  mellem alle lande, der ikke  

 har  

 givet de nødvendige tilladelser til udførsel og indførsel.
Herudover  

 indebærer  

 lovforslaget, at ikke kun forsætlige, men også groft uagtsomme overtrædelser  

 straffes.
Da udførsel af våben mv. fra Danmark allerede efter gældende  

 ret er underlagt kontrol, retter lovforslaget sig alene mod transport af  

 våben  

 mellem tredjelande, som ikke sker umiddelbart i forlængelse af en udførsel  

 fra  

 Danmark.
Lovforslaget gælder i øvrigt alle former for transport, dvs. uanset  

 hvilket transportmiddel, som anvendes.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
