Bekendtgørelse om genanvendelse af  

 restprodukter og jord til bygge- og anlægsarbejder I medfør af §§ 7, 7a, 16, 19, stk. 5, 27, stk. 3, 44, 67, 80, 92 og  

 110, stk. 3 i lov om miljøbeskyttelse, jf. lovbekendtgørelse  

 nr. 698 af 22. september 1998 som senest ændret ved lov nr. 447 af 31.  

 maj 2000 og §§ 50 og 51 i lov nr. 370 af 2. juni 1999 om forurenet jord,  

 fastsættes:
Kapitel 1 Bekendtgørelsens område m.v.
 § 1. Denne bekendtgørelse fastsætter  

 regler om genanvendelse af restprodukter og jord til bygge- og  

 anlægsarbejder.
Stk. 2. Bekendtgørelsen omfatter ikke 1)	restprodukter og jord, der er klassificeret som farligt affald,  

 efter Miljø- og Energiministeriets til enhver tid gældende  

 bekendtgørelse om affald, 2)	jord, der er forurenet med andre stoffer end de i bilag 4  

 nævnte, 3)	jord og restprodukter, der tilføres råstofgrave og  

 tidligere råstofgrave med henblik på genanvendelse, og 4)	bygge- og anlægsarbejder på deponeringsanlæg, der  

 er registreringspligtige efter lov om afgift på affald og  

 råstoffer.
 § 2. I denne bekendtgørelse forstås ved:
 1)	Restprodukter: De affaldsfraktioner, der er opført på  

 bilag 1.
 2)	Jord: Jord opført på bilag 1.
 3)	Farligt affald: Ethvert stof og enhver genstand som er defineret som  

 farligt affald i henhold til lovgivningen om affald.
 4)	Bygge- og anlægsarbejder: Etablering af veje, stier, pladser,  

 støjvolde, ramper, diger, dæmninger, jernbaneunderbygning,  

 ledningsgrave, terrænregulering, anlæg på  

 søterritoriet samt opfyldning i gulve og under fundamenter.
 5)	Genanvendelse: Anvendelse af restprodukter og jord til bygge- og  

 anlægsarbejder som erstatning for primære råstoffer og  

 uforurenet jord til opfyldning.
 6)	Affaldsproducent: Den, der frembringer, forbehandler eller  

 importerer restprodukter eller jord.
 7)	Bruger: Den, der anvender eller lader anvende restprodukter til  

 bygge- og anlægsarbejder.
 8)	Faststofindhold: Mængden af et stof bestemt i forhold til  

 tørstofindholdet i den samlede prøve, jf. bilag 5.
 9)	Eluatkoncentration: Koncentrationen af et stof i væsken fra et  

 udvaskningsforsøg.
 § 3. Bekendtgørelsen inddeler jord og  

 restprodukter i kategorier 1, 2 og 3 jf. bilag 4.
Kapitel 2 Genanvendelse af restprodukter og jord § 4. Restprodukter og jord i kategori 1 må  

 uden tilladelse genanvendes til bygge- og anlægsarbejder omfattet af  

 bekendtgørelsen, medmindre andet følger af  

 miljøbeskyttelsesloven og den øvrige lovgivning.
 § 5. Restprodukter og jord i kategori 2 må  

 uden tilladelse genanvendes til bygge- og anlægsarbejder på de i  

 bilag 2 nævnte betingelser.
 Stk. 2. Slagger fra affaldsforbrænding, der  

 overskrider kravværdierne til kategori 2 for klorid, sulfat og natrium  

 op til de kravværdier, der er angivet i bilag 4, tabel 2, kan dog frem  

 til 1. januar 2004 anvendes til pladser på de særlige  

 vilkår, der fremgår af bilag 2. Det er en forudsætning, at  

 øvrige stoffer overholder kravet til kategori 2.
 Stk. 3. Restprodukter og jord i kategori 3 må uden  

 tilladelse genanvendes til bygge- og anlægsarbejder på de i bilag  

 3 nævnte betingelser.
 Stk. 4. Tilladelse til genanvendelse af jord eller  

 restprodukter, der ikke er omfattet af kategori 1, 2 og 3, meddeles efter  

 bestemmelserne i miljøbeskyttelsesloven.
§ 6. Genanvendelse af restprodukter og jord i  

 kategorierne 2 og 3 til bygge- og anlægsarbejder er  betinget  

 af, 1)	at afstanden til indvindingsanlæg for vandforsyning, hvortil  

 der stilles krav om drikkevandskvalitet, er mindst 30 m, 2)	at restprodukter og jord anbringes over højeste  

 grundvandsspejl, og 3)	at udlagt jord er afgrænset med markeringsnet.
§ 7. Amtsrådet kan meddele dispensation fra  

 reglerne om genanvendelsesbegrænsninger i bilag 2 og 3, hvis  

 genanvendelsen er anlægsteknisk begrundet og miljømæssig  

 forsvarlig.
Amtet kan gøre en dispensation betinget af, at  

 nærmere angivne vilkår overholdes.
Kapitel 3 Produkt- og kontrolkrav for restprodukter og jord § 8. Affaldsproducenten skal inden afsætning  

 til genanvendelse lade restprodukter og jord analysere ved  

 repræsentative prøver efter retningslinierne i bilag 5.
Stk. 2. Analyser af jord og restprodukter skal  

 udføres af et akkrediteret laboratorium, jf.
Miljø- og  

 Energiministeriets bekendtgørelse om kvalitetskrav til  

 miljømålinger udført af akkrediterede laboratorier,  

 certificerede personer m.v.
§ 9. Partier af jord fra samme gravearbejde  

 må oplagres samlet.
Det samlede oplag kategoriseres efter den  

 prøve, der medfører den højeste kategori.
Stk. 2. Sammenblanding af partier i øvrigt  

 må kun finde sted på anvendelsesstedet.
Hvis partier af  

 restprodukter og jord i forbindelse med et bygge- og anlægsarbejde  

 sammenblandes, gælder bekendtgørelsens regler for den mest  

 forurenede kategori.
 Stk. 3. Som mest forurenende kategori anses efter denne  

 bekendtgørelse jord og restprodukter i kategori 3 og som mindre  

 forurenende kategori 2. Som mindst forurenende anses jord og restprodukter i  

 kategori 1.
Kapitel 4 Afhændelse af restprodukter og jord § 10. Affaldsproducenten skal, inden restprodukter  

 eller jord afhændes til genanvendelse, udarbejde en deklaration med  

 oplysning om:
 1)	Affaldsproducent, produktionssted samt typen af restprodukt eller  

 jord, jf. bilag 1.
 2)	Den kategori, som restproduktet eller jorden tilhører, jf.  

 bilag 4.
 3)	Eventuel rensning med angivelse af den anvendte proces.
4)	Den anvendte metode for prøveudtagning, anvendte  

 udvaskningstest og analyseresultater, tidspunkt for prøveudtagning og  

 analyse samt analyselaboratorium.
De betegnelser, der er anvendt i bilag 5,  

 skal anvendes.
Stk. 2. Deklarationen skal underskrives af  

 affaldsproducenten og opbevares hos denne i 5 år.
Deklarationen skal  

 på forlangende udleveres til miljømyndighederne.
Kapitel 5 Anmeldelse og midlertidig oplagring af restprodukter og  

 jord § 11. Senest 4 uger før genanvendelse af  

 restprodukter i kategori 1, 2 og 3 og jord i kategori 2 og 3 skal brugeren  

 indgive en skriftlig anmeldelse til amtsrådet, hvor arbejdet agtes  

 udført.
Amtsrådet sender straks efter modtagelsen en kopi af  

 anmeldelsen og medsendt materiale til kommunalbestyrelsen, hvor arbejdet  

 agtes udført.
Anmeldelsen skal indeholde oplysninger om:
 1)	Projektets beliggenhed.
 2)	Datoen for projektets påbegyndelse og afslutning.
 3)	Mængde, typen af restprodukt eller jord og kategorien af  

 restprodukt og jord, der agtes anvendt i projektet.
 4)	Dimensioner/tegninger af projektet.
 5)	Oversigtsplan med angivelse af berørte matr. nr., placering i  

 forhold til drikkevandsboringer og brønde, samt vandløb,  

 søer og havet.
 6)	Oplysning om hvorvidt der vil ske udledning direkte eller via  

 drænsystemer til vandløb, søer og havet.
 Stk. 2. Anmeldelsen skal være vedlagt den i § 10  

 nævnte deklaration.
Stk. 3. Amtsrådet kan, hvis projektet kan  

 medføre forurening eller risiko herfor, inden 4 uger fra modtagelsen  

 af anmeldelse efter stk. 1 bestemme, at iværksættelsen af bygge-  

 og anlægsarbejdet skal udsættes, indtil projektets  

 påvirkning af miljøet er nærmere undersøgt eller  

 vurderet.
Amtsrådet nedlægger forbud mod projektet, hvis det ikke  

 er i overensstemmelse med lovgivningen.
Stk. 4. Amtsrådet kan, på baggrund af den i  

 stk. 3 foretagne konkrete vurdering af hensyn til miljøet, bestemme,  

 at genanvendelsen af restproduktet eller jorden skal ske på bestemte  

 vilkår, herunder tidsfrister for overdækning af udlagte  

 restprodukter og jord.
Amtsrådet kan tillige nedlægge forbud mod  

 projektet på baggrund af vurderingen.
 Stk. 5. Anmeldelsen opbevares af myndighederne og  

 indgår i amtets kortlægning efter lov om forurenet jord.
 Stk. 6. Restprodukter og jord, der opgraves fra  

 eksisterende bygge- og anlægsarbejder i forbindelse med renovering af  

 bygge- og anlægsarbejdet må genanvendes på stedet uden  

 anmeldelse.
 § 12. Restprodukter i kategori 1 kan oplagres  

 på stedet for genanvendelsen i op til 6 måneder regnet fra  

 modtagelsesdatoen af første læs.
Stk. 2. Restprodukter og jord i kategori 2 og 3, kan  

 oplagres på stedet for genanvendelsen i op til 4 uger uden  

 overdækning.
Oplagring kan med tæt overdækning ske i op til  

 6 måneder regnet fra datoen for modtagelse af første  

 læs.
 Stk. 3. Kommunalbestyrelsen kan i forbindelse med bygge-  

 og anlægsarbejder og oplag af restprodukter og jord, der  

 medfører uhygiejniske forhold eller væsentlig forurening, give  

 påbud om, at forureningen skal nedbringes jf. lov om  

 miljøbeskyttelse § 42.
Kapitel 6 Tilsyn og håndhævelse § 13. Kommunalbestyrelsen fører tilsyn med,  

 at reglerne i kapitel 2 og 5 overholdes.
Stk. 2. Kommunalbestyrelsen videresender sager om  

 overtrædelse af afgørelser, som amtsrådet har truffet, til  

 amtsrådet.
Amtsrådet træffer i så fald  

 afgørelse i sagen i overensstemmelse med  

 miljøbeskyttelseslovens øvrige bestemmelser.
 Stk. 3. Den myndighed, der fører tilsynet med  

 affaldsproducenten, fører tilsyn med, at reglerne i kapitel 3 og 4  

 overholdes.
Kapitel 7 Beslutning og klage § 14. Amtsrådets afgørelser efter §  

 11, stk. 4 kan påklages til Miljøstyrelsen.
 Stk. 2. Kommunalbestyrelsens og amtsrådets  

 afgørelser i øvrigt efter denne bekendtgørelse kan ikke  

 påklages til anden administrativ myndighed.
 Stk. 3. Miljøstyrelsens afgørelser efter  

 stk. 1 kan ikke indbringes for anden administrativ myndighed.
Kapitel 8 Straf § 15. Medmindre højere straf er forskyldt  

 efter den øvrige lovgivning, straffes med bøde den,  

 der 1)	ikke overholder de i § 5, jf. bilag 2 og 3 samt § 6 nævnte  

 betingelser for genanvendelse af restprodukter og jord, 2)	genanvender restprodukter eller jord  i strid med § 5 uden at  

 overholde de i bilag 4 fastsatte grænseværdier, 3)	overtræder vilkår fastsat i medfør af §  

 7, 6)	undlader at udarbejde, underskrive, opbevare eller på  

 miljømyndighedens forlangende udlevere den i § 10 nævnte  

 deklaration, 7)	afgiver urigtige eller vildledende oplysninger i forbindelse med den  

 i § 10 nævnte deklaration eller en anmeldelse efter § 11, 8)	påbegynder genanvendelse af restprodukter og jord inden  

 udløbet af den i § 11 nævnte 4 ugers frist, 9)	genanvender restprodukter eller jord i strid med amtsrådets  

 afgørelse efter § 11, stk. 3 og 4, eller 10)	oplagrer restprodukter eller jord i strid med kravene i § 12, stk.  

 1 og 2.
Stk. 2. Straffen kan stige til hæfte eller  

 fængsel i indtil 2 år, hvis overtrædelse er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt skade på miljøet eller fremkaldt fare derfor,  

 eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
 Stk. 3. Der kan pålægges selskaber mv.  

 (juridiske personer) strafansvar efter reglerne i straffelovens 5. kapitel,  

 jf. miljøbeskyttelseslovens § 110, stk. 4 og jordforureningslovens §  

 88, stk. 4.
Kapitel 9 Ikrafttrædelses- og overgangsbestemmelser § 16. Bekendtgørelsen træder i kraft  

 den 1. januar 2001.
 § 17. Miljøministeriets  

 bekendtgørelse nr. 568 af 6. december 1983 om anvendelse af slagger og  

 flyveaske ophæves ved denne bekendtgørelses  

 ikrafttrædelse.
 Stk. 2. Tilladelser, der er meddelt efter  

 bekendtgørelse nr. 568 af 6. december 1983 om anvendelse af slagger og  

 flyveaske, bevarer deres gyldighed.
 Stk. 3. Klager over afgørelser, der er truffet i  

 medfør af den i stk. 1 nævnte bekendtgørelse, der ikke er  

 færdigbehandlet ved denne bekendtgørelses ikrafttrædelse,  

 afgøres efter de hidtil gældende regler.
Miljø- og Energiministeriet, den 27. juni  

 2000 Svend Auken /Helge Andreasen Bilag 1 Restprodukter og jord omfattet af bekendtgørelsen  

 (renset og urenset) Slagger fra affaldsforbrænding: den rest fra forbrænding  

 af affald, der opsamles fra bunden af forbrændingskammeret efter  

 frasortering af jernholdigt materiale, hvor anlægget hovedsageligt er  

 baseret på afbrænding af dagrenovation og dagrenovationsligende  

 affald fra husholdninger, samt affald fra industri og institutioner der har  

 en tilsvarende sammensætning.
Indholdet af TOC (total organisk kulstof)  

 i slaggen fra affaldsforbrænding skal være mindre end 3 %  

 vægt i tør prøve bestemt efter CEN prEN13137, august  

 1999.
 Bundaske fra kulfyrede kraftværker: den rest fra  

 forbrænding af kul, der opsamles fra forbrændingskammeret, hvor  

 anlægget kun er baseret på afbrænding af kul.
Flyveaske fra kulfyrede kraftværker: den rest fra  

 forbrænding af kul, der tilbageholdes fra røggassen, hvor  

 anlægget kun er baseret på afbrænding af kul.
Flyveasken  

 må ikke indeholde afsvovlingsprodukter.
Jord: Forurenet jord og jord fra kortlagte ejendomme, en kortlagt  

 del af en ejendom eller et areal, som anvendes til offentlig vej.
Jorden  

 må kun være forurenet med de stoffer, der er anført i  

 bilag 4.
Bilag 2 Bygge- og anlægsarbejder hvortil restprodukter og  

 jord i kategori 2 kan genanvendes uden tilladelse Bygge- og anlægsarbejde:
 Krav ved genanvendelse af kategori 2.
Veje Fast belægning. h maks. 1 m.
Stier Fast belægning. h maks. 0,3 m.
Pladser Fast belægning. h maks. 1 m.
Pladser Frem til 1. januar 2004 kan slagger fra  

 affaldsforbrændingsanlæg anvendes med tæt belægning  

 og bortledning af overfladevand. h maks. 1 m.
Afstanden til nærmeste  

 indvindingsanlæg for vandforsyning skal være mindst 300 m.
Dog  

 gælder der for klorid, sulfat og natrium de krav der er angivet i bilag  

 4, tabel 2.
Ledningsgrave Fast belægning.
Ramper Fast belægning. h maks. 4 m.
I længderetning mindst 15  

 promilles fald.
Støjvolde Kommunal støjkortlægning der viser behov for  

 støjdæmpning eller i forbindelse med vilkår i  

 miljøgodkendelse af listevirksomheder.
h maks. 5 m.
Fast belægning.
Kronens brede må maksimalt  

 være 2 m.
Sider skal udføres med anlæg på 2 eller  

 mindre.
Der skal etableres eroderingsbeskyttelse ved brug af jord som fast  

 belægning.
Fundamenter og gulve h maks. 1 m under bygninger.
Jord må ikke kunne give anledning til  

 indeklima problemer.
 h er den samlede højde af kategori 2 materialer.
Tæt belægning: Ved tæt belægning forstås  

 asfalt, beton m.m., der reducerer mængden af vand, der vil perkolere  

 gennem belægningen.
Bortledning af overfladevand medfører at  

 højst 10 % af nedbøren vil komme i kontakt med restprodukt  

 eller jord.
 Fast belægning: Ved fast belægning forstås asfalt,  

 beton, fliser, minimum 1 m kategori 1 jord m.m. der sikrer mod kontakt.
Bilag 3 Bygge- og anlægsarbejder hvortil restprodukter og  

 jord i kategori 3 kan genanvendes uden tilladelse Bygge- og anlægsarbejde:
 Krav ved genanvendelse af kategori 3.
Veje Tæt belægning og bortledning af overfladevand. h maks. 1  

 m.
Stier Fast belægning. h maks. 0,3 m.
Ledningsgrave Fast belægning.
Fundamenter og gulve h maks. 1 m under bygninger.
Jord må ikke kunne give anledning til  

 indeklimaproblemer.
 h er den samlede højde af kategori 3 materialer.
Tæt belægning: Ved tæt belægning forstås  

 asfalt, beton m.m., der reducerer mængden af vand, der vil perkolere  

 gennem belægningen.
Bortledning af overfladevand medfører at  

 højst 10 % af nedbøren vil komme i kontakt med restprodukt  

 eller jord.
 Fast belægning: Ved fast belægning forstås asfalt,  

 beton, fliser, minimum 1 m kategori 1 jord m.m. der sikrer mod kontakt.
Bilag 4 Inddeling af restprodukter og jord i kategorier Et parti af restprodukter eller jord kategoriseres efter det stof, der  

 giver anledning til den højeste kategori.
Et stof kategoriseres ved  

 først at undersøge, om det overholder kravene til kategori 1  

 for faststofindhold og koncentration i eluat.
Hvis stoffet ikke kan placeres  

 i kategori 1 undersøges kategori 2 og derefter kategori 3.  

 Bemærk, at farligt affald ikke er omfattet af  

 bekendtgørelsen.
Tabel 1. Indeling i kategorier Kategori 1 Kategori 2 Kategori 3 Faststofindhold mg / kg TS Arsen 0 - 20 > 20 > 20 Bly 0 - 40 > 40 > 40 Cadmium 0 - 0,5 > 0,5 > 0,5 Chrom, total Chrom (VI) 0 - 500 0 - 20 > 500 > 20 > 500 > 20 Kobber 0 - 500 > 500 > 500 Kviksølv 0 - 1 > 1 > 1 Nikkel 0 - 30 > 30 > 30 Zink 0 - 500 > 500 > 500 Koncentration i eluat m  

 g/l Klorid* 0 - 150000 0 - 150000 150000 - 3000000 Sulfat 0 - 250000 0 - 250000 250000 - 4000000 Natrium 0 - 100000 0 - 100000 100000 - 1500000 Arsen 0 - 8 0 - 8 8 - 50 Barium 0 - 300 0 - 300 300 - 4000 Bly 0 - 10 0 - 10 10 - 100 Cadmium 0 - 2 0 - 2 2 - 40 Chrom, total 0 - 10 0 - 10 10 - 500 Kobber 0 - 45 0 - 45 45 - 2000 Kviksølv 0 - 0,1 0 - 0,1 0,1 - 1 Mangan 0 - 150 0 - 150 150 - 1000 Nikkel 0 - 10 0 - 10 10 - 70 Zink 0 - 100 0 - 100 100 - 1500 * Resultatet skal korrigeres for tilsat CaCl2 i forbindelse med  

 udvaskningstesten for jord.
 Analyseresultater skal henføres til tør vægt, for  

 slagger fra affaldsforbrænding efter frasortering af metalemner.
 Tabel 2. Grænseværdier for eluatkoncentration,  

 gældende for slagger fra affaldsforbrænding anvendt til pladser  

 med tæt belægning og bortledning af overfladevand som angivet i  

 bilag 2.
Stof Koncentration i eluat m  

 g/l Klorid 1500000 Sulfat 2000000 Natrium 1000000 Bilag 5 Prøveudtagning, analysehyppighed, analyseparametre  

 samt analysemetoder 1. Generelt Ved analyse af restprodukter, jord og eluater skal detektionsniveauet for  

 de enkelte stoffer højst være en tiendedel af de opsatte  

 grænseværdier.
Den neddelte prøve underkastes batchudvaskningstest (CEN prEN  

 12457-3, udkast af juni 1998, til L/S = 2 l/kg) med efterfølgende  

 analysering af eluat.
For faststofindhold analyseres efter egnet metode efter  

 oplukning i henhold til DS259.
2. Særligt om analyse af restprodukter Fra et parti skal der mængdeproportionalt udtages mindst 50  

 prøver à 2 kg.
Prøverne kan udtages løbende under  

 selve produktionen eller fra lagerplads.
De 50 prøver stikkes sammen  

 til en prøve på 100 kg.
Den videre behandling og neddeling skal  

 finde sted efter de nedenfor nævnte retningslinier.
 2.1 Slagger fra affaldsforbrænding.
 Et parti må maksimalt være på 5000 ton.
 1)	Prøven på 100 kg sigtes gennem en 45 mm sigte.
2)	Fra det på sigten tilbageholdte materiale større end 45  

 mm, fjernes uformalbart materiale som f.eks. metalgenstande.
Mængden  

 registreres.
 3)	Fraktionen med slagger over 45 mm nedknuses til under 45 og  

 tilføres sigten.
 4)	Den sigtede prøve neddeles ved riffeldeling eller anden  

 anerkendt metode til en prøve på 5 kg.
5)	Andet materiale som ikke kan knuses, frasorteres i et omfang  

 så efterfølgende nedknusning bliver mulig.
Frasorteret materiale  

 registreres.
 6)	Prøven på 5 kg nedknuses til en korndiameter på 4  

 mm som beskrevet i prEN 12457 - 3.
 7)	Den nedknuste prøve deles ved riffeldeling eller anden  

 anerkendt metode til 2 lige store prøver.
8)	Den ene prøve bruges til batchudvaksningstesten.
Den anden  

 prøve neddeles inden bestemmelse af TOC efter prEN 13137, bestemmelse  

 af tørstof og faststofanalyse hvor oplukning sker efter DS  

 259.
 De to prøver analyseres for følgende stoffer:
 Faststofanalyse : As, Cd, Cr (total), Cu, Ni, Pb, Zn og TOC.
 Eluatanalyse : Klorid, Sulfat, Ca, Na, As, Cd, Cr (total), Cu, Ni, Pb og  

 Zn.
 Inden konservering af eluatet måles pH og ledningsevne.
2.2 Bundaske fra kulfyrede kraftværker Et parti må maksimalt være på 20.000 tons.
 1)	Prøven på 100 kg neddeles ved riffeldeling eller anden  

 anerkendt metode til en prøve på 5 kg, der efterfølgende  

 nedknuses til en korndiameter på 4 mm, som beskrevet i prEN 12457 -  

 3.
2)	Prøven deles ved riffeldeling eller anden anerkendt metode  

 til 2 lige store prøver.
Den ene af disse anvendes til  

 batchudvaskningstest.
Den anden prøve neddeles igen inden oplukning  

 efter DS259 og bestemmelse af tørstof.
 De to prøver analyseres for følgende stoffer:
 Faststofanalyse : As, Cr og Cu (for sure bundasker suppleret med Cd, Ni og  

 Pb).
 Eluatanalyse : Sulfat, As, Cr, Cu, (for sure bundasker suppleret med Cd,  

 Ni og Pb).
 Inden konservering af eluatet måles pH og ledningsevne.
 Sure bundasker er asker, hvor pH er mindre end 7 målt ved L/S =100  

 efter 30 minutters omrøring med demineraliseret vand under  

 tildækning.
 2.3 Flyveaske fra kulfyrede kraftværker.
 Et parti må maksimalt være på 20.000 tons.
 1)	Prøven på 100 kg neddeles ved riffeldeling eller anden  

 anerkendt metode til en prøve på 5 kg.
2)	Prøven deles ved riffeldeling eller anden anerkendt metode  

 til 2 lige store prøver.
Den ene af disse anvendes til  

 batchudvaskningstest.
 3)	Den anden prøve neddeles inden oplukning efter DS259 og  

 bestemmelse af tørstof.
 De to prøver analyseres for følgende stoffer:
 Faststofanalyse: As og Cr (for sure flyveasker suppleret med Cd, Cu, Ni,  

 og Pb).
 Eluatanalyse: Sulfat, Ca, Na, As, Cr, (for sure flyveasker suppleret med  

 Cd, Cu, Ni, og Pb).
 Inden konservering af eluatet måles pH og ledningsevne.
 Sure flyveasker er asker, hvor pH er mindre end 7 målt ved L/S =100  

 efter 30 minutters omrøring med demineraliseret vand under  

 tildækning.
 3. Jord.
Et parti må maksimalt være på 60 tons jord.
Den videre  

 behandling skal finde sted på følgende måde:
 1)	Fra partiet skal der udtages repræsentative jordprøver.  

 Der skal udtages 10 prøver a 0,2 kg, der stikkes sammen til en  

 prøve på minimum 2 kg.
 2)	Prøven sigtes gennem en 2 mm sigte og homogeniseres.
3)	Prøven deles ved riffeldeling eller anden anerkendt metode  

 til 2 lige store prøver.
Den ene af disse anvendes til  

 batchudvaskningstest.
 4)	Den anden neddeles inden oplukning efter DS259 og bestemmelse af  

 tørstof.
 5)	Stoffer til faststofanalyse og eluatanalyse vælges på  

 baggrund af kendskabet til forureningen.
 Kategorisering kan kun foretages for de stoffer der er angivet i bilag  

 4.
 Hvis flere partier fra det samme gravearbejde oplagres sammen, skal den  

 samlede mængde jord kategoriseres efter det parti, der tilhører  

 den højeste kategori.
 4. Batchtest til L/S=2.
CEN prEN 12457 - 3(første trin), udkast af juni 1998, bruges.
Som  

 udvaskningsmedie bruges:
 Slagger fra affaldsforbrænding: Demineraliseret vand.
 Bundaske fra kulfyrede kraftværker: Demineraliseret vand.
 Flyveaske fra kulfyrede kraftværker: Demineraliseret vand.
 Jord: 0,001M CaCl2-opløsning fremstillet med  

 demineraliseret vand.
 Systematiske oversigt over partistørrelser, testmetode og  

 analyseparametre samt analysemetoder.
Restprodukter og jord jf. bilag 1 Maksimal partistørrelse og mindste antal  

 delprøver Udvaskningstest og udvaskningsmedie Analyseparametre Slagger fra affaldsforbrænding 5.000 tons 50 delprøver á 2 kg (i alt 100 kg) prEN 12457-3 (juni 1998) Demineraliseret vand Faststofanalyse:
 As, Cd, Cr (total), Cu, Ni, Pb, Zn og TOC.
 Eluatanalyse:
 Klorid, sulfat, Na, Ca, As, Cd, Cr (total), Cu, Ni, Pb, Zn samt .
 PH og ledningsevne.
Bundaske fra kulfyring 20.000 tons 50 delprøver á 2 kg (i alt 100 kg) prEN 12457-3 (juni 1998) Demineraliseret vand Faststofanalyse:
 As, Cr, Cu (for sure bundasker suppleret med Cd, Ni og Pb).
 Eluatanalyse:
 Sulfat, As, Cr, Cu (for sure bundasker suppleret med Cd, Ni og Pb) samt pH  

 og ledningsevne.
Flyveaske fra kulfyring 20.000 tons 50 delprøver á 2 kg (i alt 100 kg) prEN 12457-3 (juni 1998) Demineraliseret vand Faststofanalyse:
 As, Cr, Cu (for sure flyveasker suppleret med Cd, Ni og Pb).
 Eluatanalyse:
 Sulfat, As, Cr, Cu (for sure flyveasker suppleret med Cd, Ni og Pb) samt  

 pH og ledningsevne.
Jord 60 tons 10 prøve pr. 0,2 kg (i alt 2 kg) prEN 12457-3 (juni 1998) En 0,001 M CaCl2-opløsning fremstillet med  

 demineraliseret vand Stoffer til faststofanalyse og eluatanalyse vælges på baggrund  

 af kendskabet til forureningen.
 På eluatet måles desuden pH og ledningsevne.
 Ved oplukning af prøver anvendes DS 259.
