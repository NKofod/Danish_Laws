 I medfør af § 82 i lov om luftfart, jfr. lovbekendtgørelse nr. 381 af 10.  

 juni 1969, fastsætter luftfartsdirektoratet hermed beregningsgrundlaget for  

 de mindste sikre flyvehøjder for IFR-flyvning, som iflg. driftsforskrifterne  

 for regelmæssig og ikke-regelmæssig offentlig lufttrafik pkt. 4.2.4 skal  

 findes i et luftfartsselskabs driftshåndbog.
1. Alment 1.1 Den i »Bekendtgørelse om driftsforskrifter for regelmæssig og  

 ikke-regelmæssig offentlig lufttrafik« pkt. 4.2.4 omtalte mindste sikre  

 flyvehøjde må ikke være mindre end højden beregnet efter nærværende  

 forskrifter.
2. Korridor 2.1 Mindste sikre flyvehøjde skal angives for en korridor, der skal have  

 en bredde af mindst 10 NM på hver side af den planlagte flyvevej, og strække  

 sig 10 NM ud over de enkelte ruteafsnits endepunkter.
 2.2 Ved beregning af korridorbredden skal der tages hensyn til det eller  

 de anvendte navigationshjælpemidlers sandlynlige fajlkilder (Overall  

 tolerance), at flyvevejen på en hvilken som helst del af ruten kan holdes  

 inden for de angivne grænser.
3. Flyvehøjde 3.1 Flyvehøjden må ikke ligge under, hvad der måtte være fastsat eller  

 godkendt af den stat, der overflyves, og skal mindst være lig med højeste  

 hindring indenfor den beregnede korridorbredde plus en hindringsfrigang på:
a. 1000 ft såfremt højden af hindringen ikke overstiger 6000 ft, MSL og b. 2000 ft såfremt højden af hindringen overstiger 6000 ft, MSL.
 3.2 Den i pkt. 3.1 nævnte flyvehøjde er gældende fra det punkt, hvor  

 flyvemaskinen opnår den i bestemmelser for »Præstationskrav til  

 luftfartøjer« omtalte en-route højde, og indtil flyvemaskinen er inden  

 for det område, for hvilket mindste sikre flyvehøjde er fastsat for den  

 pågældende flyveplads' anflyvningshjælpemiddel.
 3.3 Ved valg af flyvehøjde skal der altid tages hensyn til de aktuelle og  

 forventede atmosfæriske forhold, således at den foreskrevne hindringsfrigang  

 kan overholdes.
4. Ikrafttræden Denne BL træder i kraft den 1. juli 1972. Samtidig ophæves BL 5-11, 1.  

 udgave af 1. juli 1964.
