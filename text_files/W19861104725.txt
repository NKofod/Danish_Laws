På baggrund af en udtalelse fra Retslægerådet fundet, at oplysninger  

 registreret på baggrund af en tvangsindlæggelse i 1979 må anses for urigtige  

 eller vildledende.
Pålagt oplysningerne om klageren slettet straks.
En sag, som afsluttedes i 1986, vedrørte en klage over registrering  

 hos Livs- og Genforsikringsselskabet DANA A/S i et register, der førtes  

 for Livsforsikringsselskabernes Bedømmelseskomite over personer, hvis  

 begæring om forsikring har været forelagt komiteen på grund af formodning om  

 forringet helbredstilstand.
Registeret føres nu  

 af Foreningen til Bedømmelse af Personforsikringsrisiko.
 Klageren blev i 1983 i forbindelse med begæring om en personforsikring  

 registreret på baggrund af en tvangsindlæggelse i 1979.
 I forbindelse med behandlingen af sagen anmodede Registertilsynet, med  

 henblik på en vurdering af, om der havde været registreret bedømmelser, der  

 måtte anses for urigtige eller vildledende, DANA om at foretage en ny  

 bedømmelse i sagen under forudsætning af, at kla- geren underkastede sig en  

 fornyet undersøgelse af en speciallæge i psykiatri.
 DANA meddelte, at man var villig til at foretage en ny vurdering i sagen  

 i 1989, idet man herved henholdt sig til, at en observationstid på ti år  

 ville være i overensstemmelse med sædvane i den slags sager.
 Klageren underkastede sig herefter en fornyet undersøgelse af en  

 speciallæge i psykiatri og fremsendte dennes udtalelse til DANA, som  

 fastholdt den tidligere trufne afgørelse.
 Registertilsynet fandt det nødvendigt at indhente en udtalelse  

 fra Retslægerådet, inden en afgørelse i sagen blev truffet.
 Retslægerådet udtalte på det foreliggende grundlag, at klageren efter  

 rådets opfattelse havde været rask ved udskrivningen i 1979 samt i tiden  

 derefter, og at rådet i det konkrete tilfælde ikke fandt, at en yderligere  

 observationstid var nødvendig for at vurdere mentalitets- og  

 invaliditetsrisiko, der måtte antages på daværende tidspunkt ikke at fravige  

 fra gennemsnittet.
 Registertilsynet fandt på baggrund af Retslægerådets udtalelse, at de  

 registrerede oplysninger om klageren måtte anses for urigtige eller  

 vildledende, og pålagde i henhold til lov om private registre m.v. § 23, stk.  

 2, Foreningen til Bedømmelse af Personforsikringsrisiko straks at foranledige  

 oplysningerne om klageren slettet.
 Foreningen har efterfølgende meddelt, at sletningen er foretaget, og at  

 meddelelse herom er sendt til tilknyttede selskaber og til klageren.
Registertilsynets årsberetning 1986 s. 64 f.
Lov om private registre m.v.  

 er ændret, se nu J LBK nr. 622 af 2. oktober 1987 § 3, stk. 6.
