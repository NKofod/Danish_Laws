Bekendtgørelse om ændring af bekendtgørelse om eksamens- og prøveafholdelse samt bedømmelse af deltagere ved de maritime uddannelser § 1 I bekendtgørelse nr. 1289 af 14. december 2009 om eksamens- og prøveafholdelse samt bedømmelse af deltagere ved de maritime uddannelser, som ændret ved bekendtgørelse nr. 848 af 16. august 2012, bekendtgørelse nr. 1454 af 16. december 2013 og bekendtgørelse nr. 1601 af 17. december 2014, foretages følgende ændringer efter bemyndigelse:
 1. Indledningen affattes således:
»I medfør af §§ 12 og 24 i lov om maritime uddannelser, jf. lovbekendtgørelse nr. 660 af 16. maj 2015, og § 28, jf. 45, stk. 2, i lov nr. 475 af 12. juni 2009 om radiofrekvenser fastsættes efter bemyndigelse:« 2. I § 41 indsættes efter stk. 3 som nyt stykke:
»Stk. 4. Uddannelsesinstitutionen kan i studieordningen fastsætte, at opfyldelse af deltagelsespligt og aflevering af opgaver og projekter m.v. er en forudsætning for deltagelse i en prøve.« Stk. 4 bliver herefter stk. 5.
 3. I § 41, stk. 4, der bliver stk. 5, ændres »stk. 3« til: »stk. 3 og 4«.
§ 2 Bekendtgørelsen træder i kraft den 1. januar 2016.
