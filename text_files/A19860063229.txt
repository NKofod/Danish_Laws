 Herved bekendtgøres lov nr. 318 af 13. juni 1973 om  

 sterilisation og kastration med de ændringer, der følger af § 4 i lov nr. 254  

 af 12. juni 1975 og lov nr. 280 af 26. maj 1976.
Lovens område § 1.  Loven anvendes på indgreb, hvorved kønskirtlerne  

 fjernes, eller behandlinger, hvorved de varigt sættes ud af funktion  

 (kastration), samt på andre indgreb, der varigt ophæver forplantningsevnen  

 (sterilisation).
 Stk. 2.  Indgreb og behandlinger for at helbrede  

 legemlig sygdom omfattes ikke af loven.
Sterilisation § 2.  Enhver, der er fyldt 25 år og har bopæl her i  

 landet, har ret til at blive steriliseret.
 Stk. 2.  Dette gælder dog ikke personer, der er  

 umyndiggjort i personlig henseende, sindssyge eller åndssvage.
 § 3.  Selv om en kvinde er under 25 år, kan hun blive  

 steriliseret uden særlig tilladelse, hvis det er nødvendigt at forebygge  

 svangerskab for at afværge fare for hendes liv eller for alvorlig og varig  

 forringelse af hendes legemlige eller sjælelige helbred, og denne fare er  

 udelukkende eller ganske overvejende lægeligt begrundet.
 Stk. 2.  Hvis betingelserne i stk. 1 er opfyldt, og  

 kvindens ægtefælle eller samlever er under 25 år, kan han i stedet få  

 tilladelse til sterilisation, jfr. dog § 4, stk. 3.
 § 4.  Er betingelserne i § 2 eller § 3 ikke opfyldt,  

 kan personer, som har bopæl her i landet, få tilladelse til sterilisation,  

 hvis:
Stk. 2.  Ved afgørelsen af, om sterilisation kan  

 tillades, skal der lægges særlig vægt på, om de forhold, der begrunder  

 sterilisationen, kan antages at være af varig karakter, og om der er rimelig  

 udsigt til, at forebyggelse af svangerskab kan opnås på anden måde.
Stk. 3.  

 Sterilisation af personer under 18 år må ikke tillades, medmindre ganske  

 særlige forhold taler derfor.
Samråd og ankenævn § 5.  Sager efter § 3, stk. 2, § 4, § 6, stk. 2, § 7  

 og § 8 afgøres af de samråd, der er oprettet i henhold til lov om  

 svangerskabsafbrydelse.
 Stk. 2.  Et samråds afgørelse kan indbringes for det  

 ankenævn, der er oprettet i henhold til lov om svangerskabsafbrydelse.
 Stk. 3.  Samrådet og ankenævnet tiltrædes af en særligt  

 beskikket dommer ved behandlingen af en ansøgning fra en person, der:
 Stk. 4.  Tilladelse kan kun gives, hvis der er enighed  

 herom i samrådet eller ankenævnet.
 Stk. 5.  Justitsministeren beskikker dommere og  

 stedfortrædere for disse efter stk. 3. Beskikkelsen gælder for 4 år ad gangen  

 og kan omfatte flere samråd.
Fremgangsmåden § 6.  Anmodning om sterilisation skal fremsættes af  

 den, på hvem indgrebet skal foretages.
 Stk. 2.  Er denne på grund af sindssygdom, åndssvaghed  

 eller af anden grund varigt eller for længere tid ude af stand til at forstå  

 betydningen af indgrebet, kan samrådet efter anmodning fra en særligt  

 beskikket værge tillade sterilisation, når omstændighederne taler derfor.  

 Samrådets afgørelse kan af værgen indbringes for ankenævnet.
§ 7.  Er den, på hvem indgrebet skal foretages,  

 umyndig, sindssyg eller åndssvag, eller findes det i øvrigt på grund af  

 ansøgerens sjælelige tilstand, herunder svag begavelse, betænkeligt, at denne  

 på egen hånd anmoder om sterilisation, kan samrådet tillade sterilisation  

 efter anmodning fra den pågældende og forældremyndighedens indehaver eller  

 værgen, eventuelt en særligt beskikket værge.
Samrådets afgørelse kan  

 indbringes for ankenævnet af ansøgeren, forældremyndighedens indehaver og  

 værgen.
 § 8.  Samrådet kan tillade sterilisation efter § 2  

 eller § 4, selv om ansøgeren ikke har bopæl her i landet, hvis den pågældende  

 har en særlig tilknytning hertil.
 § 9.  Anmodning om sterilisation fremsættes over for  

 en læge eller et amtskommunalt socialcenter (i København magistraten og på  

 Frederiksberg det sociale udvalg).
 Stk. 2.  Hvis betingelserne i § 2 eller § 3, stk. 1, er  

 opfyldt, uden at der foreligger omstændigheder som nævnt i § 6, stk. 2, eller  

 § 7, henviser lægen eller amtskommunens socialcenter (magistraten eller det  

 sociale udvalg) den pågældende til et sygehus, jfr. § 10. I modsat fald skal  

 lægen forelægge anmodningen med sin udtalelse for amtskommunens socialcenter  

 (magistraten eller det sociale udvalg).
Stk. 3.  Den, på hvem indgrebet skal foretages, skal af  

 en læge vejledes om indgrebets beskaffenhed og direkte følger samt om den  

 risiko, der må antages at være forbundet med indgrebet.
Det samme gælder den,  

 der skal fremsætte anmodning efter § 6, stk. 2, eller tiltræde anmodningen  

 efter § 7.
 § 10.  Sterilisation må kun foretages af en læge på et  

 statsligt eller kommunalt sygehus eller et dertil knyttet ambulatorium eller  

 på et privat sygehus, der er godkendt hertil af indenrigsministeriet.
Stk. 2.  Sterilisation af en mand kan dog, efter  

 henvisning fra sygehuset og hvis han ønsker det, foretages uden for et  

 sygehus af en læge med fornøden operativ erfaring, der har fået tilladelse  

 hertil af sundhedsstyrelsen.
Tilladelsen, der kan tidsbegrænses, kan kun  

 meddeles, hvis vedkommende amtsråd (Københavns magistrat eller Frederiksberg  

 kommunalbestyrelse) finder, at dets sygehusvæsen ikke har fornøden kapacitet.
 Stk. 3.  Nægter overlægen på vedkommende sygehus eller  

 sygehusafdeling at foretage indgreb, selv om betingelserne i § 2 eller § 3,  

 stk. 1, er opfyldt eller tilladelse til sterilisation foreligger, skal  

 ansøgeren henvises til et andet sygehus eller en anden sygehusafdeling, hvor  

 indgrebet kan foretages.
§ 11.  Udgifterne i anledning af sterilisation  

 afholdes efter de gældende regler for almindelig sygebehandling.
Udgifterne i  

 anledning af sterilisation i medfør af § 10, stk. 2, afholdes som almindelig  

 sygehusudgift af vedkommende amtskommune (Københavns eller Frederiksberg  

 kommune).
 § 12.  Justitsministeren fastsætter regler om  

 anmodning om sterilisation og om behandling af sager herom.
Kastration § 13.  En person, som har bopæl her i landet, kan få  

 tilladelse til kastration, hvis ansøgerens kønsdrift udsætter denne for at  

 begå forbrydelser eller medfører betydelige sjælelige lidelser eller social  

 forringelse.
 Stk. 2.  Kastration af personer under 21 år må ikke  

 tillades, medmindre ganske særlige grunde taler derfor.
 § 14.  Tilladelse til kastration gives af  

 justitsministeren.
Stk. 2.  §§ 6-8 finder tilsvarende anvendelse på  

 ansøgninger om kastration.
De afgørelser, der efter § 6, stk. 2, § 7 og § 8  

 ved sterilisation træffes af et samråd eller ankenævnet, træffes dog ved  

 kastration af justitsministeren.
 Stk. 3.  § 9, stk. 3, og § 10, stk. 1 og 3, finder  

 tilsvarende anvendelse ved kastration.
 § 15.  Udgifter i anledning af kastration afholdes af  

 statskassen.
 § 16.  Justitsministeren kan fastsætte regler om  

 ansøgning om kastration og om behandlingen af sager herom.
 Straf, ikrafttræden m.v.
 § 17.  Den, der ulovligt foretager sterilisation eller  

 kastration, straffes med bøde, medmindre højere straf er forskyldt efter  

 borgerlig straffelov.
 § 18.  Loven træder i kraft den 1. juli 1973.
 Stk. 2.  Lov nr. 234 af 3. juni 1967 om sterilisation og  

 kastration ophæves.
 § 19.  Loven gælder ikke for Færøerne og Grønland.
