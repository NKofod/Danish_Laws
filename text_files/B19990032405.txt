Bekendtgørelse om fleksibel  

 efterløn I medfør af §§ 74 b, stk. 1, 74 c, stk. 3, 74 c,  

 stk. 6, 74 d, stk. 1, 74 g stk. 6, 74 h, 74 i, stk. 9, 74  

 j, stk. 8, 74 k, stk. 5, og 74 l, stk. 2 og 5, i lov om  

 arbejdsløshedsforsikring m.v., jf. lovbekendtgørelse nr. 587 af  

 10. august 1998, som ændret ved lov nr. 1000 af 23. december 1998 og  

 lov nr. 276 af 12. maj 1999, fastsættes efter forhandling med  

 Landsarbejdsrådet:
Kapitel 1 Personkreds § 1. Denne bekendtgørelse gælder for  

 medlemmer, der fylder 60 år den 1. juli 1999 eller senere.
 Stk. 2. Reglerne i denne bekendtgørelse om arbejde i  

 perioden med efterløn gælder endvidere for medlemmer, der er  

 fyldt 60 år før den 1. juli 1999, og som har valgt at arbejde  

 efter reglerne om fleksibel efterløn.
Kapitel 2 Efterlønsbevis § 2. Et medlem, der opfylder kravene i lovens  

 § 74 a, bortset fra stk. 1, nr. 6, har ret til efter  

 ansøgning at få udstedt et efterlønsbevis.
Stk. 2. A-kassen skal senest 2 måneder før, et  

 medlem fylder 60 år, informere skriftligt om retten til at få et  

 efterlønsbevis efter lovens § 74 b.
Samtidig skal medlemmet have  

 tilsendt en blanket til at ansøge om beviset.
 Stk. 3. A-kassen kan udstede et bevis med virkning fra den  

 dato, hvor a-kassen har modtaget ansøgningen fra medlemmet, dog  

 tidligst fra det tidspunkt, hvor medlemmet opfylder betingelserne for  

 efterløn.
 Stk. 4. Datoen efter stk. 3 betegnes som  

 bevistidspunktet.
§ 3. Der skal stå i efterlønsbeviset,  

 hvilke rettigheder beviset giver.
Beviset skal udformes i overensstemmelse  

 med en standardformular, der udarbejdes af Direktoratet for  

 Arbejdsløshedsforsikringen, jf.
Bilag 1 eller 2.
 Stk. 2. A-kassen skal opbevare dokumentation for udstedelse af  

 beviset indtil udgangen af den måned, hvor medlemmet fylder 70  

 år.
 § 4. Inden udstedelsen af et efterlønsbevis  

 skal a-kassen sende en oversigt til medlemmet over alle elektronisk  

 indberettede pensionsbeløb, jf. lovens § 74 i, stk. 3.  

 Medlemmet skal skriftligt bekræfte oplysningerne og samtidig afgive  

 oplysninger om pensioner, der ikke er indberettet elektronisk, herunder  

 pensioner i udlandet.
Stk. 2. A-kassen kan i særlige tilfælde udstede et  

 bevis til et medlem, der ikke har fået indberettet alle oplysninger  

 efter stk. 1, 1. pkt., eller ikke selv har kunnet oplyse om alle sine  

 pensioner efter stk. 1, 2. pkt.
A-kassen skal skriftligt orientere  

 medlemmet om, at de oplyste beløb ikke er endelige.
Kapitel 3 2 års reglen § 5. Et medlem, som tidligst overgår til  

 efterløn mindst 2 år efter bevistidspunktet, og som i den  

 periode har haft lønarbejde eller selvstændig virksomhed som  

 kombinationsforsikret i mindst 3.120 timer, et deltidsforsikret medlem dog  

 mindst 2.496 timer, eller drevet selvstændig virksomhed i  

 væsentligt omfang har ret til:
1)	at få efterløn med den dagpengesats, medlemmet ville  

 være berettiget til i tilfælde af ledighed, dog mindst satsen i  

 efterlønsbeviset, 2)	at få fradrag for pension mv. i efterlønnen udelukkende  

 efter § 14, og 3)	at optjene en skattefri præmie efter § 6.
 Stk. 2. Arbejde til at opfylde kravet i stk. 1,  

 gøres op og dokumenteres efter reglerne om optjening af  

 beskæftigelseskravet i bekendtgørelse om  

 beskæftigelseskrav, dagpengeperiode og aktivperiode samt i  

 bekendtgørelse om kombinationsforsikring, jf. dog stk. 3-4.  

 Medlemmets status som fuldtids- eller deltidsforsikret medlem på  

 bevistidspunktet er afgørende for opgørelsen af kravet i  

 stk. 1.
 Stk. 3. Arbejde i udlandet kan kun medregnes, hvis medlemmet  

 er udsendt for en dansk arbejdsgiver eller arbejder på internationale  

 vilkår ved organisationer m.v., som Danmark er medlem af.
Stk. 4. Et medlem kan medregne timer med dagpenge på  

 grund af sygdom i et ansættelsesforhold.
Også et medlem, der  

 udøver selvstændig virksomhed i væsentligt omfang eller  

 som kombinationsforsikret, kan medregne timer med dagpenge på grund af  

 sygdom.
 Stk. 5. A-kassen kan 2 år efter bevistidspunktet  

 kontakte et medlem med et efterlønsbevis, og som ikke inden da er  

 overgået til efterløn, med henblik på at modtage  

 dokumentation for at opfylde kravet om beskæftigelse til 2 års  

 reglen.
Præmieordningen § 6. Et medlem, der opfylder 2 års reglen i  

 § 5, kan ved at arbejde herudover optjene en skattefri  

 præmie.
Stk. 2. Arbejdet gøres op og dokumenteres efter  

 reglerne om optjening af beskæftigelseskravet i bekendtgørelse  

 om beskæftigelseskrav, dagpengeperiode og aktivperiode samt i  

 bekendtgørelse om kombinationsforsikring, jf. dog stk. 4 - 6.  

 Alle arbejdstimer kan medregnes.
Det gælder også timer før  

 overgangen til efterløn, forudsat at der er udstedt et  

 efterlønsbevis.
 Stk. 3. Præmien optjenes for hver 481 timers arbejde.  

 Det gælder, uanset om medlemmet er fuldtids- eller  

 deltidsforsikret.
 Stk. 4. Arbejde i udlandet kan kun medregnes, hvis medlemmet  

 er udsendt for en dansk arbejdsgiver eller arbejder på internationale  

 vilkår ved organisationer m.v., som Danmark er medlem af.
Stk. 5. Et medlem kan medregne timer med dagpenge på  

 grund af sygdom i et ansættelsesforhold.
Også et medlem, der  

 udøver selvstændig virksomhed i væsentligt omfang eller  

 som kombinationsforsikret, kan medregne timer med dagpenge på grund af  

 sygdom.
 Stk. 6. Alle timer ved godkendt selvstændig virksomhed  

 efter bekendtgørelse om selvstændig virksomhed samtidig med  

 efterløn kan medregnes.
 Stk. 7. A-kassen kan 1 gang om året kontakte medlemmet  

 med henblik på at modtage dokumentation til opfyldelse af kravet om  

 beskæftigelse til præmieordningen.
 § 7. A-kassen udbetaler den skattefri præmie  

 efter reglerne i bekendtgørelse om udbetaling af en skattefri  

 præmie under den fleksible efterlønsordning.
 Stk. 2. En præmieportion for hver 481 timer udgør  

 6 % af dagpengenes højeste beløb på årsbasis i det  

 år, hvor udbetalingen finder sted, jf. lovens § 47 og § 70.  

 Årsbeløbet udgør det ugentlige dagpengebeløb  

 ganget med 52. Medlemmets ret til at modtage efterløn efter lovens §  

 74 j som enten fuldtids- eller deltidsforsikret medlem på tidspunktet  

 for opfyldelsen af 2 års reglen, jf. § 5, er afgørende for  

 opgørelsen af beløbet.
 Stk. 3. Det antal timer, som kan medregnes til optjening af  

 præmie, kan højst udgøre 5772 timer (12 kvartaler  

 á 481 timer) med fradrag for timer, hvor medlemmet har fået  

 udbetalt efterløn eller dagpenge.
 Stk. 4. A-kassen skal opbevare dokumentation, der ligger til  

 grund for at udbetale præmien, i 5 hele regnskabsår efter  

 udbetalingen.
Kapitel 4 Overgang til efterløn § 8. Et medlem, der opfylder betingelserne i  

 lovens § 74 a kan overgå til efterløn efter reglerne i  

 lovens § 74 c.
 Stk. 2. Efterløn ydes efter skriftlig ansøgning  

 og tidligst fra det tidspunkt, hvor a-kassen har fået  

 ansøgningen.
 § 9. Hvis medlemmet på overgangstidspunktet  

 ikke har fået udstedt et efterlønsbevis, skal medlemmet godkende  

 indberettede pensionsoplysninger og selv give oplysninger efter  

 § 4.
 Stk. 2. A-kassen kan i særlige tilfælde  

 udbetale efterløn i en periode på op til 6 måneder til et  

 medlem, der ikke har fået opgjort og indberettet alle sine pensioner  

 efter lovens § 74 i, stk. 3 og 4.
 Stk. 2. Det er en betingelse for at få udbetalt  

 efterløn efter stk. 1, at medlemmet skriftligt erklærer sig  

 villig til at betale den efterløn tilbage, som er udbetalt for meget  

 på grund af den manglende opgørelse af pensionen.
 § 10. Et medlem kan overgå til  

 efterløn i en periode med fuld eller delvis beskæftigelse.  

 Medlemmet er på tidspunktet for overgang til efterløn omfattet  

 af de gældende dagpengeregler om overførsel af overskydende  

 timer.
 § 11. Et medlem, som får udbetalinger i  

 forbindelse med, at der er anmeldt et krav over for Lønmodtagerne  

 Garantifond, eller ydelser, der træder i stedet, kan overgå til  

 efterløn.
 Stk. 2. Et medlem kan overgå til efterløn uanset  

 pågældende er omfattet af en effektiv karantæne, og uanset  

 medlemmet ikke er dagpengeberettiget på grund af de særlige  

 tidsmæssige begrænsninger af retten til dagpenge efter lovens  

 § 58 og § 60.
 Stk. 3. Et medlem kan overgå til efterløn uanset  

 pågældende ikke er dagpengeberettiget på grund af konflikt,  

 eller hvor udbetalingen af dagpenge til a-kassen eller afdelingen er lukket  

 på grund af bestemmelsen i lovens § 61, stk. 3.
 Stk. 4. Et medlem, der opfylder betingelserne i lovens  

 § 74 a, stk. 5, kan overgå til efterløn ved det fyldte  

 60. år, hvis pågældende på tidspunktet for overgang  

 kan anses for at stå til rådighed for arbejdsmarkedet.
Kapitel 5 Beregning af efterløn § 12. Beregning af efterløn og  

 fastsættelsen af efterlønssats efter reglerne for fuldtids-  

 eller deltidsforsikret medlemmer sker efter lovens § 74 j samt reglerne  

 for opgørelse af beregningsgrundlag for lønmodtagere eller  

 selvstændige erhvervsdrivende.
Beregning af efterløn for et  

 kombinationsforsikret medlem sker efter reglerne om beregning af dagpengesats  

 i bekendtgørelse om kombinationsforsikring.
Kapitel 6 Pensioner m.v., der skal medføre fradrag § 13. Alle indberettede pensioner, der  

 medfører fradrag i efterlønnen efter lovens § 74 i,  

 stk. 5, opgøres på årsbasis og det samlede  

 beløb nedsættes med det regulerede bundfradrag på  

 tidspunktet for overgangen til efterløn, jf. lovens § 74 i,  

 stk. 5, 4. pkt.
Bundfradraget satsreguleres løbende i perioden  

 med efterløn.
§ 14. Løbende udbetaling af pension  

 (inklusive tillæg), som er led i et ansættelsesforhold,  

 medfører fradrag i efterlønnen.
Det samme gælder  

 løbende udbetaling fra en tilsvarende pension, som er etableret i  

 forbindelse med en arbejdsperiode i udlandet.
 Stk. 2. Løbende udbetaling af pension og  

 pensionslignende ydelser til tidligere borgmestre, udvalgsformænd,  

 rådmænd m.fl. samt medlemmer af Folketinget eller  

 Europaparlamentet medfører fradrag.
Stk. 3. Løbende udbetaling af beløb fra en  

 tidligere arbejdsgiver, som kan sidestilles med pension, medfører  

 fradrag.
Dette gælder uanset om beløbet udbetales ved  

 arbejdsophør eller som supplement til efterlønnen.
 Stk. 4. Ved overgangen til efterløn, skal medlemmet  

 oplyse a-kassen om alle pensioner, der skal medføre fradrag efter  

 § 14.
§ 15. Hvis medlemmet ved overgangen til  

 efterløn modtager løbende udbetaling af pension, som skal  

 medføre fradrag efter § 14, skal opgørelsen af  

 beløbet efter § 13 reguleres.
Det samme gælder, hvis  

 pension efter § 14 først kommer til udbetaling i løbet af  

 perioden.
 Beregning af fradrag for pensioner mv.
 § 16. Der skal ske fradrag for pensioner efter  

 §§ 13 - 14 før fradrag for øvrige indtægter og  

 arbejde efter denne bekendtgørelse.
 § 17. For et medlem, der går på  

 efterløn før 2 års reglen i § 5 er opfyldt, skal der  

 ske fradrag i efterlønnen med 60 pct. af det beregnede beløb  

 efter § 13, og 50 pct. af den løbende udbetalte pension  

 før skat efter § 14.
 Stk. 2. For et medlem, der er overgået til  

 efterløn fra overgangsydelse, skal der kun ske fradrag for pensioner  

 omfattet af § 14. Fradrag skal ske med 45 pct. af det udbetalte  

 beløb før skat.
 § 18. For et medlem, der på  

 overgangstidspunktet opfylder 2 års reglen i § 5, skal der kun ske  

 fradrag i efterlønnen for løbende udbetaling af pension  

 omfattet af § 14. Fradraget skal ske med 55 pct. af det udbetalte  

 beløb før skat.
§ 19. Det samlede beløb på  

 årsbasis efter § 17 eller § 18, som skal fradrages i  

 efterlønnen, omregnes til et ugebeløb i kroner og ører,  

 der trækkes fra medlemmets efterlønssats om ugen.
Den regulerede  

 ugesats afrundes til nærmeste hele kroner.
 Stk. 2. Medlemmet skal ved overgangen til efterløn  

 skriftligt oplyses om de pensioner, der medfører fradrag i  

 efterlønnen, og om størrelsen af den regulerede individuelle  

 sats i timen.
§ 20. Ydelser fra en udenlandsk social pension,  

 der ikke direkte kan sidestilles med ydelser efter lov om social pension,  

 medfører fradrag krone for krone i efterlønnen.
Det samme  

 gælder, hvis den udenlandske pension er mindre end dansk folkepensions  

 grundbeløb.
 § 21. Ved beregning af fradrag for indtægter  

 omfattet af reglerne i dette kapitel skal den udenlandske udbetaling omregnes  

 med den officielle valutakurs den første hverdag i perioden for  

 udbetalingen af efterløn.
Kapitel 7 Fradrag for arbejde § 22. Lønarbejde, arbejde som selvbygger  

 eller medbygger og godkendt selvstændig virksomhed medfører  

 fradrag efter reglerne om fradrag i dagpenge, supplerende dagpenge,  

 timeoverførsel samt efter reglerne i bekendtgørelse om  

 selvstændig virksomhed samtidig med efterløn.
 Stk. 2. Reglerne om mindsteudbetaling af dagpenge finder  

 tilsvarende anvendelse i perioden med efterløn.
 Stk. 3. Reglerne om en tidsmæssig begrænsning af  

 retten til supplerende dagpenge og om frigørelsesattester gælder  

 ikke i perioden med efterløn.
 § 23. Et medlem har ret til at udføre  

 frivillige ulønnede aktiviteter i Danmark efter reglerne i  

 bekendtgørelse om fradrag i arbejdsløshedsdagpenge.
§ 24. Ved udbetaling af dagpenge efter lov om  

 dagpenge ved sygdom eller fødsel skal der ske fradrag med  

 gennemsnittet af arbejdstimerne i de sidste 4 uger inden sygdommens  

 indtræden.
Hvis et medlem har været beskæftiget hos  

 arbejdsgiveren i mindre end 4 uger, belægges kortet med den  

 gennemsnitlige ugentlige arbejdstid i den tid, medlemmet var  

 beskæftiget hos arbejdsgiveren.
Kapitel 8 Fradrag for andre indtægter mv.
 § 25. Indtægter for at varetage borgerlige  

 ombud og offentlige og private hverv, der ikke anses for arbejde,  

 medfører fradrag efter reglerne i bekendtgørelsen om fradrag i  

 arbejdsløshedsdagpenge.
 § 26. Feriegodtgørelse og ferie med  

 løn medfører fradrag i efterlønnen på det  

 tidspunkt, hvor ferien holdes, jf. dog stk. 3.
Stk. 2. Ferien medfører fradrag i forhold til det antal  

 feriedage, der er optjent, jf. dog stk. 3. Antallet af feriedage ganges  

 med 5/6. Der afrundes til hele eller halve feriedage.
Fradraget foretages  

 på det tidspunkt ferien holdes.
For hver feriedag, medlemmet holder,  

 fratrækkes 1/5 af efterlønnen for en uge.
 Stk. 3. Hvis feriegodtgørelsen eller lønnen i  

 ferieperioden udgør et mindre beløb end fradraget i  

 efterlønnen, kan medlemmet få udbetalt differencen som  

 efterløn.
 § 27. Følgende andre indtægter  

 medfører fradrag i efterlønnen efter reglerne i  

 bekendtgørelse om fradrag i arbejdsløshedsdagpenge:
1)	løn, rådighedsløn mv. for en periode, hvor der  

 ikke udføres arbejde, eller ydelser, der træder i stedet, 2)	indtægter fra genudsendelse, genopførelse og anden form  

 for genanvendelse af bøger, fotografier, teaterstykker, film , og 3)	legater.
 Stk. 2. Dagpengegodtgørelse for 1. og 2.  

 ledighedsdag medfører fradrag i efterlønnen time for time.
 § 28. Ydelser efter lov om en aktiv  

 arbejdsmarkedspolitik eller lov om arbejdsmarkedsuddannelser eller regler  

 udstedt i medfør heraf medfører fradrag krone for krone i  

 efterlønnen.
 § 29. For et medlem, der er omfattet af strejke  

 eller lockout (konflikt), jf. lovens § 61, stk. 2, skal der ske  

 fradrag med gennemsnittet af arbejdstimerne i de sidste 4 uger inden  

 konfliktens begyndelse.
 § 30. Hvis et medlem i perioden med  

 efterløn er omfattet af en karantæne, bortfalder udbetalingen af  

 efterløn i en tilsvarende periode.
Indtægter, der ikke medfører fradrag § 31. Der skal ikke ske fradrag for  

 følgende indtægter:
1)	licensafgifter, biblioteksafgifter, Koda/Gramex-afgifter og  

 lignende, 2)	ydelser efter lov om Arbejdsmarkedets Tillægspension  

 (ATP), 3)	efterlevelsespension efter § 48 i lov om social pension, 4)	erstatninger, herunder erstatning efter lov om forsikring mod  

 følger af arbejdsskade, 5)	krigsskadeserstatning, renteudbetaling til besættelsestidens  

 ofre og hædersgaver, 6)	livsvarige ydelser på finansloven til kunstnere og deres  

 efterladte, 7)	efterløn efter funktionærlovens § 8,  

 efterindtægt efter tjenestemandspensionslovens kap. 6,  

 godtgørelse for usaglig opsigelse efter Hovedaftalens § 4,  

 stk. 3, funktionærlovens § 2 b, mv.,  

 fratrædelsesgodtgørelse efter funktionærlovens § 2 a  

 eller godtgørelse efter ligebehandlingsloven, 8)	indtægt ved salg af erhvervsvirksomhed eller fast ejendom, 9)	forpagtningsafgift, 10)	indtægt ved udlejning, der ikke kan betragtes som  

 erhvervsmæssig, og overskud af egen bolig, 11)	renter, aktieudbytter og lignende, arv, gaver, gevinster, 12)	underholdsbidrag, og 13)	invaliditetsydelse efter lov om social pension.
Kapitel 9 Oplysningspligt og udbetaling af efterløn § 32. Et medlem, der har indtægter ved  

 pension, arbejde, øvrige indtægter eller hverv m.v., som er  

 omfattet af denne bekendtgørelse, har pligt til at oplyse a-kassen  

 herom.
§ 33. A-kassen udbetaler efterløn på  

 baggrund af et medlems erklæring på efterlønskortet om  

 arbejde og indtægter.
Efterlønskortet kan efter aftale mellem  

 den enkelte a-kasse og Direktoratet for Arbejdsløshedsforsikringen  

 erstattes af anden form for afgivelse af oplysninger i elektronisk form.
 Stk. 2. Et medlem skal indsende efterlønskortet ved  

 udløbet af hver udbetalingsperiode, jf. dog stk. 3.
Stk. 3. A-kassen kan beslutte, at medlemmer, der i perioden  

 med efterløn ikke arbejder og alene har indtægter i form af  

 pension efter §§ 13-14, i stedet mindst hver 6. måned afgiver  

 oplysninger efter stk. 1. Oplysningerne kan gives på een  

 erklæring.
Tilsvarende gælder for medlemmer, der på grund  

 af arbejde ikke får udbetalt efterløn.
Kapitel 10 Ophold og arbejde i udlandet § 34. Et medlem kan få udbetalt  

 efterløn under midlertidigt ophold i udlandet i op til sammenlagt 3  

 måneder inden for hvert kalenderår.
 Stk. 2. Ophold på Færøerne eller i  

 Grønland sidestilles med ophold i udlandet.
 Stk. 3. Overstiger opholdet i udlandet sammenlagt 3  

 måneder, eller tager medlemmet fast ophold i udlandet, skal a-kassen  

 standse udbetalingen af efterløn, indtil medlemmet igen tager fast  

 ophold i Danmark.
 Stk. 4. Hvis et medlem har bevaret retten til efterløn  

 under ophold i udlandet lige op til et årsskifte, kan  

 pågældende dog bevare retten til efterløn i en ny 3  

 måneders periode uden forinden at tage ophold i Danmark.
 § 35. Et medlem, der tager ophold i udlandet, skal  

 give a-kassen oplysning om opholdets begyndelses- og  

 afslutningstidspunkt.
 Stk. 2. Det påhviler a-kassen at registrere perioder,  

 hvor et medlem opholder sig i udlandet, og at standse udbetalingen af  

 efterløn i overensstemmelse med reglerne i § 34.
 Stk. 3. A-kassen skal første gang et medlem oplyser om  

 arbejde i udlandet vejlede om eventuelle konsekvenser for retten til at  

 bevare medlemskab af dansk arbejdsløshedsforsikring.
§ 36. Et medlem, der arbejder i udlandet, kan ikke  

 få udbetalt efterløn medmindre arbejdet udføres som  

 lønarbejde for en dansk arbejdsgiver, og medlemmet bevarer sit  

 medlemskab af a-kassen.
Perioden, hvor medlemmet kan få udbetalt  

 efterløn, kan højst udgøre 3 måneder.
 Stk. 2. Hvis et medlem efter stk. 1 fortsat er bosat i  

 Danmark, har medlemmet ret til efterløn uden tidsmæssig  

 begrænsning.
 § 37. Når et medlem tager fast ophold i  

 Danmark efter længere tids ophold i udlandet end nævnt i  

 § 34, kan a-kassen genoptage udbetalingen af efterløn efter  

 begæring fra medlemmet, hvis betingelserne for ret til ydelsen fortsat  

 er opfyldt.
Kapitel 11 Efterløn efter forsikring i et andet  

 EØS-land eller på Færøerne § 38. Retten til efterløn falder bort fra  

 det tidspunkt, et medlem på grund af arbejde i et andet EØS-land  

 eller på Færøerne skal være omfattet af dette lands  

 arbejdsløshedsforsikring.
Stk. 2. Hvis arbejdet efter stk. 1 helt ophører,  

 og medlemmet vender tilbage til Danmark, kan medlemmet igen få  

 efterløn.
Det er en betingelse, at medlemmet optages i en a-kasse  

 efter de særlige regler for personer, der har haft arbejde i et andet  

 EØS-land eller på Færøerne.
 Stk. 3. Efterløn kan tidligst udbetales med virkning  

 fra det tidspunkt, hvor a-kassen har modtaget medlemmets anmodning om  

 optagelse.
 Stk. 4. A-kassen skal ved bortfald af retten til ydelse efter  

 stk. 1 vejlede medlemmet om adgangen til igen at træde ind i  

 efterlønsordningen ved hjemkomst til Danmark.
Kapitel 12 Efterlønnens ophør § 39. Retten til efterløn ophører  

 ved udgangen af den måned, hvor et medlem fylder 65 år.
 Stk. 2. Retten til efterløn bortfalder også, hvis  

 et medlem:
1)	skriftligt meddeler, at pågældende ønsker at  

 træde ud af ordningen, 2)	overgår til ydelser efter lov om social pension eller  

 tilsvarende udenlandsk lovgivning, bortset fra invaliditetsydelse, 3)	afgår ved døden, 4)	bliver udmeldt, eller 5)	slettes som medlem af a-kassen på grund af svig eller  

 kontingentrestance.
 § 40. Hvis et medlem ønsker at træde  

 ud af efterlønsordningen, skal a-kassen skriftligt vejlede om, at der  

 ikke er ret til at træde ind igen, jf. dog § 38.
Kapitel 13 Særlige regler for medlemmer, der overgår  

 til efterløn fra overgangsydelse § 41. Et medlem, der overgår til  

 efterløn fra overgangsydelse, kan vælge:
1)	at arbejde i sammenlagt højst 200 timer inden for et  

 kalenderår uden fradrag i efterlønnen, eller 2)	at arbejde efter reglerne om fleksibel efterløn.
 Stk. 2. Et medlem, der vælger at arbejde efter  

 stk. 1, nr. 1, er omfattet af reglerne i kapitel 3 i  

 bekendtgørelse om arbejde og indtægter mv. i  

 efterlønsperioden for medlemmer, som er fyldt 60 år før  

 1. juli 1999.
 Stk. 3. Et medlem, der vælger at arbejde efter  

 stk. 1, nr. 2, er omfattet af reglerne i denne bekendtgørelse.  

 Valget gælder for resten af efterlønsperioden.
 § 42. Et medlem, der er omfattet af reglerne i  

 § 41, og som efter overgang til efterløn skifter fra at arbejde  

 efter § 41, stk. 1, nr. 1, til at arbejde efter § 41,  

 stk. 1, nr. 2, skal have foretaget fradrag for alt arbejde i  

 kalenderåret.
Stk. 2. Fradrag efter stk. 1 udgør alt tidligere  

 arbejde i kalenderåret inden for 200 timers reglen ganget med  

 medlemmets efterlønssats pr. time.
Medlemmet skal enten indgå et  

 frivilligt forlig med a-kassen om at tilbagebetale det skyldige beløb  

 eller have beløbet modregnet fuldt ud i efterlønnen.
Kapitel 14 Overgangsordninger og ikrafttrædelse § 43. En person, som på grund af sygdom har  

 meldt sig ud af en a-kasse før den 1. juli 1999, og som  

 efterfølgende tilkendes eller er tilkendt en bruttorevalideringsydelse  

 efter reglerne i lov om aktiv socialpolitik, og som efterfølgende  

 optages i en a-kasse, kan medregne tidligere perioder, i hvilke der har  

 været udbetalt bruttorevalideringsydelse, til at opfylde kravene om  

 anciennitet i lovens § 74 a, stk. 1, nr. 2 og 3.
 Stk. 2. Et medlem, der opfylder betingelserne i stk. 1,  

 kan endvidere medregne tidligere medlemsperioder før sygemeldingen til  

 opfyldelse af kravene om uafbrudt medlemskab i lovens § 74 a,  

 stk. 2 og 3.
 Stk. 3. For at opnå rettigheder efter stk. 1 og 2  

 skal medlemmet på optagelsestidspunktet opfylde de gældende krav  

 om optagelse som nyt medlem.
 § 44. Bekendtgørelsen træder i kraft  

 den 1. juli 1999.
Stk. 2. §§ 4 og 9 om elektronisk indberetning af  

 pensionsoplysninger finder ikke anvendelser på medlemmer, der i  

 perioden 1. juli 1999 til 30. september 2000 skal have udstedt et  

 efterlønsbevis eller i perioden overgår til efterløn.
For  

 medlemmer omfattet af 1. pkt. bliver der udstedt nærmere regler om  

 oplysning af pensioner på baggrund af medlemmets egne oplysninger, jf.  

 § 4, stk. 4, i lov nr. 276 af 12. maj 1999 om ændring af lov  

 om arbejdsløshedsforsikring m.v., lov om seniorydelse og lov om en  

 aktiv arbejdsmarkedspolitik.
 Stk. 3. Der udarbejdes en vejledning til  

 bekendtgørelsen.
Direktoratet for Arbejdsløshedsforsikringen,  

 den 28. maj 1999 Lisbeth Lollike /Ulrich Burg Bilag 1 A-kassens navn A-kassens logo Den 26. januar 2000 E F T E R L Ø N S B E V I S Jens Jensen, 050140 - 0000, Vænget 19, 0000  

 X-købing.
 Arbejdsløshedskassen erklærer hermed, at De  

 opfylder betingelserne for at gå på efterløn den 5. januar  

 2000.
De oplysninger, De selv har givet, og a-kassens egne  

 oplysninger viser, at De opfylder betingelserne for efterløn.
Det  

 betyder bl.a., at De har været medlem af en a-kasse i det  

 nødvendige antal år, at De er berettiget til dagpenge, herunder  

 opfylder beskæftigelseskravet og vil kunne stå til rådighed  

 for arbejdsmarkedet.
De skal nu ikke længere betale  

 efterlønsbidrag, men fortsat betale almindeligt kontingent til  

 a-kassen.
*** Dette bevis giver Dem ret til at gå på  

 efterløn, selv om De senere bliver syg og derfor ikke længere  

 kan stå til rådighed for arbejdsmarkedet.
Samtidig giver beviset  

 Dem ret til at få beregnet Deres efterløn ud fra mindst den  

 daglige arbejdsfortjeneste, som De har nu, hvis De bevarer Deres  

 nuværende forsikringsstatus.
Med udgangspunkt i beregningsgrundlaget for Deres  

 efterløn er Deres daglige arbejdsfortjeneste pr. 5. januar 2000  

 opgjort til ... kr.
Deres efterløn vil udgøre ... kr.  

 (højst 91 pct. satsen) på årsbasis, hvis De går  

 på efterløn nu.
Herfra skal trækkes eventuelle fradrag for  

 pension m.v.
Ved overgang til efterløn på et senere  

 tidspunkt skal De opfylde alle andre betingelser for at gå på  

 efterløn.
Det vil sige, at De fortsat skal kunne stå til  

 rådighed for arbejdsmarkedet, medmindre den manglende rådighed  

 skyldes sygdom, og at De skal være medlem af en a-kasse og opfylde  

 beskæftigelseskravet eller i øvrigt have ret til dagpenge.
De  

 skal på det tidspunkt også have fast bopæl i Danmark.
*** Hvis De med virkning fra den 5. januar 2000 udskyder Deres  

 overgang til efterløn i mindst 2 år, og De dokumenterer, at De i  

 denne periode har lønarbejde eller selvstændig virksomhed som  

 kombinationsforsikret i mindst 3.120 arbejdstimer, deltidsforsikrede mindst  

 2.496 timer, eller driver selvstændig virksomhed i væsentligt  

 omfang, får De følgende rettigheder:
1)	mulighed for at få efterløn med højeste  

 maksimale efterlønssats, 2)	mulighed for en mere lempelig pensionsmodregning, og 3)	mulighed for ved fortsat arbejde at optjene en skattefri  

 præmie, som De kan få udbetalt, når De fylder 65  

 år.
Med venlig hilsen Arbejdsløshedskassen Klagevejledning De kan klage over indholdet af efterlønsbeviset til  

 Direktoratet for Arbejdsløshedsforsikringen inden 4 uger efter, at De  

 har fået dette bevis, jf. § 98, stk. 1, i lov om  

 arbejdsløshedsforsikring m.v.
De skal sende klagen til  

 arbejdsløshedskassen.
Bilag 2 A-kassens navn A-kassens logo Den 26. januar 2000 E F T E R L Ø N S B E V I S Jens Jensen, 050140 - 0000, Vænget 19, 0000  

 X-købing.
 Arbejdsløshedskassen erklærer hermed, at De  

 opfylder betingelserne for at gå på efterløn den 5. januar  

 2000.
De oplysninger, De selv har givet, og a-kassens egne  

 oplysninger viser, at De opfylder betingelserne for efterløn.
Det  

 betyder bl.a., at De har været medlem af en a-kasse i det  

 nødvendige antal år, at De er berettiget til dagpenge, herunder  

 opfylder beskæftigelseskravet og vil kunne stå til rådighed  

 for arbejdsmarkedet.
De skal nu ikke længere betale  

 efterlønsbidrag, men fortsat betale almindeligt kontingent til  

 a-kassen.
*** Dette bevis giver Dem ret til at gå på  

 efterløn, selv om De senere bliver syg og derfor ikke længere  

 kan stå til rådighed for arbejdsmarkedet.
Samtidig giver beviset  

 Dem ret til at få beregnet Deres efterløn ud fra mindst den  

 dagpengesats, som De har ret til nu, hvis De bevarer Deres nuværende  

 forsikringsstatus.
De har pr. 5. januar 2000 ret til at modtage  

 efterløn med 82 pct. af det maksimale dagpengebeløb.
Det  

 skyldes, at De har ret til mindstesatsen for lønmodtagere eller  

 selvstændige, satsen som dimittend, eller den faste sats for medlemmer,  

 der overgår til efterløn fra overgangsydelse.
Satsen er på  

 ... kr. pr. dag, og Deres efterløn vil udgøre ... kr. på  

 årsbasis, hvis De går på efterløn nu.
Herfra skal  

 trækkes eventuelle fradrag for pension m.v.
Ved overgang til efterløn på et senere  

 tidspunkt skal De opfylde alle andre betingelser for at gå på  

 efterløn.
Det vil sige, at De fortsat skal kunne stå til  

 rådighed for arbejdsmarkedet, medmindre den manglende rådighed  

 skyldes sygdom, og at De skal være medlem af en a-kasse og opfylde  

 beskæftigelseskravet eller i øvrigt have ret til dagpenge.
De  

 skal på det tidspunkt også have fast bopæl i Danmark.
*** Hvis De med virkning fra den 5. januar 2000 udskyder Deres  

 overgang til efterløn i mindst 2 år, og De dokumenterer, at De i  

 denne periode har lønarbejde eller selvstændig virksomhed som  

 kombinationsforsikret i mindst 3.120 arbejdstimer, deltidsforsikrede mindst  

 2.496 timer, eller driver selvstændig virksomhed i væsentligt  

 omfang, får De følgende rettigheder:
1)	mulighed for at få efterløn med højeste  

 maksimale efterlønssats, 2)	mulighed for en mere lempelig pensionsmodregning, og 3)	mulighed for ved fortsat arbejde at optjene en skattefri  

 præmie, som De kan få udbetalt, når De fylder 65  

 år.
Med venlig hilsen Arbejdsløshedskassen Klagevejledning De kan klage over indholdet af efterlønsbeviset til  

 Direktoratet for Arbejdsløshedsforsikringen inden 4 uger efter, at De  

 har fået dette bevis, jf. § 98, stk. 1, i lov om  

 arbejdsløshedsforsikring m.v.
De skal sende klagen til  

 arbejdsløshedskassen.
