 I medfør af § 10, stk. 4, i lov om sundhedsvæsenets centralstyrelse, som  

 ændret ved lov nr. 203 af 28. maj 1975, fastsættes følgende:
§ 1.  Statens Seruminstitut, som er landets  

 centrallaboratorium for human bakteriologi, virologi og immunologi, udfører  

 undersøgelser for blandt andet sygehuse og praktiserende læger samt  

 fremstiller og fremskaffer vacciner, sera, blodprodukter m.v.
Statens  

 Seruminstitut driver videnskabelig forskning, rådgiver og udfører kontrol- og  

 referencefunktioner på områder, der vedrører instituttets opgaver.
 Stk. 2. Instituttet skal bistå sundhedsstyrelsen i spørgsmål, der falder  

 inden for instituttets virksomhedsområde.
 Stk. 3. Væsentlige ændringer i instituttets virksomhedsområde kan kun ske  

 med indenrigsministeriets godkendelse og efter forud indhentet udtalelse fra  

 instituttets tilsynsråd.
Direktionen § 2.  Instituttets daglige ledelse varetages af en  

 direktion, bestående af en faglig direktør og en administrativ direktør.
 Stk. 2. I direktionen behandles alle væsentlige spørgsmål med relation  

 til begge direktørers kompentenceområder, herunder spørgsmål om  

 budgetlægning, udformning af instituttets organisatoriske opbygning og  

 udbygnings- og arbejdsplaner for instituttets virksomhed, samt sager der i  

 øvrigt skal forelægges instituttets tilsynsråd.
 Stk. 3. Direktionen behandler spørgsmål om ansættelse og afskedigelse af  

 det akademiske laboratoriepersonale.
 Stk. 4. Såfremt der i direktionsanliggender ikke kan opnås enighed mellem  

 de to direktører, skal sagen forelægges for tilsynsrådet til udtalelse.  

 Såfremt der fortsat ikke kan opnås enighed mellem de 2 direktører, skal sagen  

 vedlagt en udtalelse fra tilsynsrådet forelægges for indenrigsministeriet til  

 endelig afgørelse, jfr. § 6, stk. 3.
 Stk. 5. Det påhviler direktionen at informere instituttets medarbejdere  

 om arbejdet i tilsynsrådet.
 § 3.  Den faglige direktør har ansvaret for  

 instituttets diagnostiske virksomhed (undersøgelse af de fra sygehusene og de  

 praktiserende læger modtagne prøver) og for produktionen af vacciner, sera  

 m.v. samt for varetagelsen af instituttets forskningsopgaver.
 Stk. 2. Den faglige direktør skal forestå tilrettelæggelsen af  

 opgavefordelingen mellem instituttets laboratorieafdelinger indbyrdes og i  

 relation til laboratoriehjælpeafdelingerne.
 stk. 3. Den faglige direktør har ansvaret for, at instituttets  

 arbejdsopgaver afpasses efter udviklingen og de behov for instituttets  

 virksomhed, der til enhver tid registreres i den samlede sundhedssektor.
 Stk. 4. I spørgsmål om prioritering, koordinering og planlægning af  

 instituttets faglige virksomhed skal den faglige direktør informere og  

 rådføre sig med det faglige råd, jfr. § 8.
Den administrative direktør § 4.  Den administrative direktør har ansvaret for  

 instituttets økonomi og personale, jfr. dog § 2, stk. 3.
 Stk. 2. Den administrative direktør har ansvaret for de administrative  

 service- og hjælpefunktioner (administrationsafdelinger, ekspedition,  

 kørselsafdelinger og værksteder m.v.).
 Stk. 3. Den administrative direktør skal i fornødent omfang tilvejebringe  

 planer for instituttets udbygning.
 Stk. 4. Den administrative direktør skal sikre den fornødne kontakt  

 mellem instituttets ledelse og dets personale gennem samarbejdsudvalget.  

 Direktøren skal herunder sørge for den fornødne gensidige orientering om  

 ledelsens og personalets synspunkter med hensyn til spørgsmål, der omfattes  

 af den gældende samarbejdsaftale.
 Stk. 5. I spørgsmål om økonomistyring, ressourcefordeling og omlægninger  

 på instituttet skal den administrative direktør informere og rådføre sig med  

 økonomi- og planlægningsrådet, jfr. § 7.
 Stk. 6. Den administrative direktør har ansvaret for instituttets  

 sikkerhedsorganistation.
Tilsynsrådet § 5.  Instituttets tilsynsråd består af  

 medicinaldirektøren som formand samt to medlemmer udpeget af  

 indenrigsministeren, den ene efter indstilling fra sundhedsstyrelsen.
 § 6.  Tilsynsrådets hovedopgave er sammen med  

 direktionen at sikre, at instituttets virksomhed i videst muligt omfang  

 integreres i planlægningen for den samlede sundhedssektor.
 Stk. 2. Tilsynsrådet skal afgive udtalelser om sager af væsentlig  

 betydning for instituttet, herunder instituttets forslag til bidrag til  

 finanslov og tillægsbevillingslov samt om udbygnings~ og arbejdsplaner  

 (spørgsmål om udbygning af instituttets virksomhed, væsentlige ændringer i  

 instituttets arbejdsopgaver og oprettelse henholdsvis nedlæggelse af  

 afdelinger), til brug ved indenrigsministeriets behandling af de pågældende  

 spørgsmål.
Stk. 3. I det omfang, der mellem de to direktører ikke kan opnås enighed  

 om en sag, der vedrører et direktionsanliggende, skal sagen forelægges for  

 tilsynsrådet til udtalelse.
Såfremt der fortsat ikke kan opnås enighed mellem  

 de to direktører, skal sagen vedlagt en udtalelse fra tilsynsrådet forelægges  

 for indenrigsministeriet til endelig afgørelse, jfr. § 2, stk. 4.
Økonomi- og planlægningsrådet 9a7.  Der nedsættes et økonomi- og planlægningsråd bestående af  

 direktionen, 3 medlemmer udpeget af og blandt  

 overlæge-/afdelingsforstandergruppen, og 3 medlemmer udpeget af instituttets  

 kontaktudvalg.
Den administrative direktør er formand for rådet.
 Stk. 2. Hvert medlem udpeges for 3 år. 1 medlem udpeget af og blandt  

 overlæge-/afdelingsforstandergruppen og 1 medlem udpeget af instituttets  

 kontaktudvalg udskiftes hvert år. 1. og 2. gang sker udskiftningen ved  

 lodtrækning blandt de medlemmer, der ved rådets oprettelse er blevet udpeget.  

 Et medlem kan ikke udpeges i den umiddelbart efterfølgende 3-års periode.
 Stk. 3. Rådet er rådgivende over for direktionen i sager vedrørende:
 - instituttets budgetforslag.
 - større løbende økonomistyringsspørgsmål.
 - ressourcefordelingen mellem instituttets områder/sektorer.
 - større omlægninger og udbygninger af instituttets aktiviteter.
Det faglige råd § 8.  Der nedsættes et fagligt råd bestående af  

 direktionen, 5 medlemmer udpeget af og blandt overlæ~  

 ge-/afdelingsforstandergruppen, 3 medlemmer udpeget af og blandt det  

 overenskomstansatte videnskabelige personale og 2 medlemmer udpeget af  

 instituttets kontaktudvalg blandt instituttets laboranter.
Den faglige  

 direktør er formand for rådet.
Stk. 2. Hvert medlem udpeges for 3 år.
I den første 3-års periode  

 udskiftes efter det 1. år 1 medlem udpeget af og blandt  

 overlæge-/afdelingsforstandergruppen og 1 medlem udpeget af og blandt det  

 overenskomstansatte videnskabelige personale.
Efter det 2. og 3. år udskiftes  

 2 medlemmer udpeget af og blandt overlæge-/afdelingsforstandergruppen, 1  

 medlem udpeget af og blandt det overenskomstansatte videnskabelige personale  

 og 1 medlem udpeget af instituttets kontaktudvalg blandt instituttets  

 laboranter.
Udskiftningen i den første 3-års periode sker ved lodtrækning  

 blandt de medlemmer, der ved rådets oprettelse er blevet udpeget.
Et medlem  

 kan udpeges i den umiddelbart efterfølgende 3-års periode.
 Stk. 3. Rådet er rådgivende over for direktionen i sager vedrørende:
 - planlægning, koordinering og drift af instituttets faglige aktiviteter,  

 herunder prioritering mellem instituttets faglige arbejdsområder/sektorer.
Samarbejdsudvalget § 9.  Samarbejdsudvalget udøver sine funktioner i  

 overensstemmelse med de herom til enhver tid gældende regler, jfr.  

 finansministeriets cirkulære nr. 199 af 21. november 1979 om samarbejde og  

 samarbejdsudvalg i statens virksomheder og institutioner.
Sikkerhedsorganisation § 10.  Instituttets arbejde for sikkerhed og sundhed  

 organiseres i overensstemmelse med de til enhver tid gældende regler herom.
 § 11.  Nærværende cirkulære om Statens Seruminstituts  

 organisation træder i kraft den 1. maj 1987, samtidig ophæves  

 indenrigsministeriets cirkulære af 17. december 1976 om Statens  

 Seruminstituts organisation.
