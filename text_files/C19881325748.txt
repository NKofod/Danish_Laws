 I medfør af § 3, stk. 4, i landbrugsministeriets bekendtgørelse nr. 820 af  

 11. december 1987 om indførsel og udførsel af planter m.m. og §§ 3 og 4 i  

 miljøministeriets bekendtgørelse nr. 23 af 25. januar 1984 om anvendelse af  

 konventionen om international handel med udryddelsestruede vilde dyr og  

 planter (Washingtonkonventionen), fastsættes følgende:
 Kapitel 1. Visering.
 § 1. For planter og planteprodukter m.m., der ved indførsel skal være  

 ledsaget af plantesundhedscertifikat og/eller formular vedr. handel med  

 udryddelsestruede vilde planter (i det følgende kaldet CITEScertifikat), skal  

 certifikatet(-erne) forlægges Statens Plantetilsyn (tilsynet) til visering  

 straks efter sendingens ankomst her til landet.
Stk. 2. Anmeldelse til visering foretages af ekspeditøren ved, at denne i  

 godsdeklarationen, jfr. § 41 i Ministeriet for Skatter og Afgifters  

 bekendtgørelse nr. 338 af 21. maj 1987 om toldbehandling, under »Mærker  

 og numre« anfører »PL« efterfulgt af mærker og numre.
Under  

 »Vareart« anføres varens art i overensstemmelse med den  

 specifikationsgrad, som fremgår af bilag 1 til disse regler.
Stk. 3. Ved godsregistreringen overføres godsregistreringsnummeret a f ekspeditøren til originalcertifikatets(-ernes) øverste højre hjørne.
Ekspeditøren skal samme dag sende originalcertifikatet(-erne) til  

Statens Plantetilsyn Center for Omsætningskontrol Rolighedsvej 25 1958  

 Frederiksberg C tlf. 01 37 42 22 § 2. Foreligger der ikke et fyldestgørende certifikat(-er), skal  

 ekspeditøren kontakte tilsynet og samtidig meddele varemodtageren, at  

 sendingen ikke må tages i anvendelse, før tilsynets skriftlige tilladelse  

 foreligger.
 § 3. Planter til plantning kan varemodtageren først disponere over fra  

 klokken 12 den følgende hverdag (bortset fra lørdage) efter at  

 certifikatet(-erne) er modtaget af tilsynet, og under forudsætning af, at  

 tilsynet ikke har meddelt, at man ønsker at foretage kontrol af planterne.
 Varemodtageren vil dog kunne disponere over planterne forud for ovennævnte  

 tidsrum, hvis der telefonisk er truffet aftale med tilsynet.
 § 4. Tilsynet er berettiget til at foretage kontrol af sendingen, såvel i  

 forbindelse med grænsepassage, godsregistrering, ved opbevaring, som hos  

 varemodtageren m.v..
 Stk. 2. Tilsynet skal ydes fornøden bistand ved gennemførelse af  

 kontrollen.
 § 5. Certifikatpligtige sendinger kan afvises i indtil 48 timer efter, at  

 tilsynet har modtaget certifikaterne.
 § 6. Finder tilsynet, at der er overhængende fare for indslæbning eller  

 udbredelse af planteskadegørere, kan det midlertidigt træffe de nødvendige  

 foranstaltninger til beskyttelse mod denne fare, jfr. § 11 i bekendtgørelse  

 nr. 820 af 11. december 1987.
 § 7. Indførsel af planter og planteprodukter, der er omfattet af bilag 2,  

 er ikke tilladt.
 Kapitel 2. Registrering af import af foderkorn.
§ 8. Ekspeditører af foderkorn skal ved godsdeklarationen under  

 »Mærker og numre« anføre »PL« efterfulgt af mærker og  

 numre.
Under »Vareart« anføres foderkorn.
Kapitel 3. Ikrafttræden § 9. Reglerne træder i kraft den 1. april 1988, og samtidigt ophæves  

 Statens Plantetilsyns regler af 10. marts 1981, revideret 6. februar 1984,  

 for visering af plantesundhedscertifikater ved anvendelse af passerseddel.
Frederiksberg, den 17. marts 1988 Paul Regenberg /Svend G.
Pedersen Bilag 1 Påbudt specifikationsgrad, der skal anvendes ved udfyldelse af punktet  

 »vareart« på godsdeklarationen.
Forkortelser kan tillades disse er  

 entydige og forståelige.
Såfremt specifikationsgraden kræver flere linier,  

 kan supplementslinierne til »vareart« - felte x i kolonnen  

 »plantesundhedscertifikat« betyder, at plantesundhedscertifikat  

 eller reeksportcertifikat er påkrævet.
 x i kolonnen »CITES certifikat betyder, at der kræves CITES  

 certifikater.
 Bilag 2.
Planter og planteprodukter m.m., der ikke må indføres, hvis de har  

 oprindelse i de nævnte lande eller områder jfr. bilag 3 i Landbrugsministeriets bekendtgørelse nr. 820 af 11.  

 december 1987 om indførsel og udførsel af planter m.m.
