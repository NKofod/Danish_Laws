Skrivelse om, hvorvidt et  

 amtsrådsmedlem, der er idømt en bøde for overtrædelse af færdselslovens § 26,  

 stk. 6, 2. pkt., er valgbar (Valgbarhedsnævnets skrivelse af 26. august 2005 til et  

 amtsråd) Ved brev af 4. august 2005 har X Amtsråd i henhold til den  

 kommunale valglovs § 101, stk. 4, indberettet til Valgbarhedsnævnet, at  

 amtsrådsmedlem NN er straffet for overtrædelse af færdselslovens § 118, jf. §  

 26, stk. 6, 2. pkt.
 Det fremgår af sagen, at den pågældende ved dom afsagt den  

 14. juni 2005 ved Retten i Y er idømt en bøde på 1.000 kr. for overtrædelse  

 af  

 færdselslovens § 118, jf.  

 § 26, stk. 6,  

 2. pkt., ved den 24. september 2004 kl. 08.10 at have ført en personbil ad en  

 vejstrækning og foretaget svingning til højre uden at overholde sin  

 vigepligt,  

 hvorved der skete sammenstød med en cyklist, der kørte på cykelstien i samme  

 retning med materiel- og personskade til følge.
 I den anledning skal man meddele, at Valgbarhedsnævnet har  

 fundet, at den begåede handling ikke i almindeligt omdømme gør den pågældende  

 uværdig til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
