 I medfør af §§ 1-4 og § 6, stk. 3, i lov nr. 211 af 31. maj 1968 om  

 kunstig sædoverføring på husdyr fastsættes:
 § 1.  Sæd, der benyttes til kunstig sædoverføring på  

 andres pelsdyr, skal enten hidrøre fra dyr, der på sædopsamlingstidspunktet  

 er anbragt på en pelsdyrstation jfr. § 2, eller være importeret i  

 overensstemmelse med de til enhver tid gældende bestemmelser for import af  

 sæd fra husdyr.
 § 2.  Ved en pelsdyrstation forstås en virksomhed,  

 hvor der holdes pelsdyr, hvis sæd kunstigt overføres til andres pelsdyr.
 § 3.  En pelsdyrstation skal godkendes af  

 landbrugsministeriet, inden den tages i brug.
Stk. 2.  En pelsdyrstation, der er taget i brug inden  

 bekendtgørelsens ikrafttræden, skal godkendes af landbrugsministeriet, hvis  

 driften ønskes fortsat.
Ansøgning om godkendelse skal indsendes inden 1 måned  

 efter bekendtgørelsens ikrafttræden.
Opfylder pelsdyrstationen ikke de i  

 medfør af stk. 4 fastsatte vilkår, kan der ved godkendelsen gives en frist på  

 indtil 3 måneder til at bringe forholdene i overensstemmelse med vilkårene.
 Stk. 3.  En virksomhed, der modtager og opbevarer sæd  

 med henblik på videre fordeling, skal godkendes af landbrugsministeriet,  

 inden den tages i brug.
Stk. 4.  Ansøgning om godkendelse efter stk. 1-3  

 indsendes til veterinærdirektoratet.
Godkendelse meddeles i hvert enkelt  

 tilfælde efter forhandling med Dansk Pelsdyravlerforening og på vilkår, der  

 fastsættes efter forhandling med foreningen.
 § 4.  Pelsdyrstationer, samt de i § 3, stk. 3 nævnte  

 virksomheder, skal være under sundhedsmæssigt tilsyn af en af  

 veterinærdirektoratet dertil godkendt dyrlæge.
 Stk. 2.  Virksomhedens ejer eller den, som på hans vegne  

 er ansvarlig for pelsdyrene, skal straks underrette den tilsynsførende  

 dyrlæge, såfremt nogen af virksomhedens pelsdyr viser tegn på smitsomme  

 sygdomme eller lidelser med tilknytning til pelsdyrenes kønsorganer, samt når  

 sæden har et fra det normale væsentligt afvigende udseende.
 Stk. 3.  Såfremt dyrlægen finder, at der blandt  

 virksomhedens pelsdyr optræder smitsomme sygdomme eller sygdomstilfælde, der  

 efter deres antal og art må mistænkes for at være af smitsom natur, skal de  

 pågældende dyr holdes adskilt fra de øvrige dyr.
Stk. 4.  De af dyrlægen givne instruktioner vedrørende  

 isolation, behandling m.m. af syge dyr eller dyr, der er mistænkt for sygdom,  

 skal efterkommes.
I disse tilfælde må sæd kun anvendes, når den  

 tilsynsførende dyrlæge har givet tilladelse dertil.
 § 5.  Veterinærdirektoratet fører i fornødent omfang  

 tilsyn med pelsdyrstationer samt med de i § 3, stk. 3 nævnte virksomheder,  

 herunder med dyrenes sundhedstilstand.
 § 6.  Pelsdyr, der holdes på en pelsdyrstation, må  

 ikke anvendes til naturlig bedækning.
 Stk. 2.  I en pelsdyrstations stalde og dertil knyttede  

 lokaler må ikke findes andre husdyr end pelsdyr.
 § 7.  Veterinærdirektoratet fastsætter efter  

 forhandling med Dansk Pelsdyravlerforening de nærmere regler for udtagning,  

 behandling og opbevaring af sæd samt for inseminering.
 Stk. 2.  Veterinærdirektoratet fastsætter endvidere  

 efter forhandling med Dansk Pelsdyravlerforening de sundhedsmæssige og  

 kvalitetsmæssige krav, der skal stilles til dyr, der holdes eller ønskes  

 indsat på en pelsdyrstation samt regler for pelsdyrstationens indretning.
§ 8.  Kunstig sædoverføring på andres pelsdyr må kun  

 udføres af dyrlæger eller inseminører.
Inseminører skal have gennemgået et af  

 landbrugsministeriet godkendt kursus og bestået en afsluttende prøve samt  

 have veterinærdirektoratets tilladelse.
 Stk. 2.  Landbrugsministeriet fastsætter, efter  

 forhandling med Dansk Pelsdyravlerforening, regler for de i stk. 1 nævnte  

 kurser og prøver.
 § 9.  Udgifter som skal afholdes i medfør af denne  

 bekendtgørelse er det offentlige uvedkommende.
§ 10.  Overtrædelse af bestemmelserne i § 1, § 3, stk.  

 1-3, og § 4, stk. 2 og 4, § 6 og § 8, stk. 1, straffes med bøde.
På samme  

 måde straffes overtrædelse af forskrifter fastsat i medfør af § 7.
 § 11.  Bekendtgørelsen træder i kraft den 20. oktober  

 1984.
