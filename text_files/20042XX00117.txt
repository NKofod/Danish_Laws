Skriftlig fremsættelse (3.marts 2005) Ministeren for  

 fødevarer, landbrug og fiskeri  

  

 (Hans Chr.
Schmidt):
 Herved tillader jeg mig for Folketinget at fremsætte:
 Forslag til  

 lov om ændring af forskellige  

 hjemmelsbestemmelser om delegation til andre statslige myndigheder m.v. på  

 Fødevareministeriets og Familie- og Forbrugerministeriets områder.
(Lovforslag nr.
L 122).
 Ved lovforslaget foretages der tilpasninger i  

 Fødevareministeriets og Familie- og Forbrugerministeriets lovgivning, der er  

 nødvendige som følge af ressortomlægningen den 2. august 2004, idet  

 myndigheder, der tidligere hørte under Fødevareministeriet, nu henhører under  

 2  

 forskellige ministerområder.
 Forslaget omfatter ændring af 11 af Fødevareministeriets love  

 og 1 lov under Familie- og Forbrugerministeriets område.
 Med forslaget skabes der hjemmel til, at fødevareministeren kan  

 delegere sine beføjelser efter loven til en anden statslig myndighed uden for  

 ministerområdet, og at prøver udtaget af Fødevareministeriet henholdsvis  

 Familie- og Forbrugerministeriet kan udveksles de to myndigheder imellem.
Samtidig foreslås det, at der i de af forslaget omfattede love,  

 der ikke allerede indeholder hjemmel hertil, indsættes bestemmelser om  

 remonstration, dvs. at en sag kan genoptages af den myndighed, der har  

 truffet  

 afgørelse i sagen.
Endvidere foreslås der indsat hjemmel for ministeren til  

 at  

 fastsætte regler om klageadgang i forbindelse med delegation og til at  

 fastsætte regler om afskæring af klageadgang.
 Endelig foreslås det af lovtekniske hensyn, at der i visse af  

 de her omhandlede love foretages en ændring af bestemmelserne om juridiske  

 personers strafansvar således, at formuleringen bringes i overensstemmelse  

 med  

 straffelovens almindelige regler.
 Idet jeg i øvrigt henviser til lovforslaget med bemærkninger,  

 anbefales det til Folketingets velvillige behandling.
