Vejledning om ændring af vejledning om betaling af medlems-  

  

 og efterlønsbidrag til en a-kasse Direktoratet har i bekendtgørelse nr. 216 af 23.  

 marts  

 2005 om ændring af bekendtgørelse om betaling af medlems- og efterlønsbidrag  

 til en a-kasse fastsat regler om ændring af reglerne om betaling af medlems-  

 og  

 efterlønsbidrag til en a-kasse.
 I vejledning nr. 58 af 12. juni 2003 om betaling af medlems-  

 og efterlønsbidrag til en a-kasse foretages følgende ændringer:
 1.  


  

 Vejledningen til § 18  

  

 affattes således:
»Til § 18 A-kassernes overførsel af registrering af indbetalt  

 efterlønsbidrag til direktoratet At der skal ske overførsel efter 6 år, skal ses i  

 lyset  

 af anciennitetskravene for ret til efterløn.
Når der er gået mere end 5 år  

 efter sidste indbetaling af efterlønsbidrag, vil perioden med  

 indbetalt  

 efterlønsbidrag som udgangspunkt ikke længere  

 kunne anvendes til at opfylde kravet om at have betalt efterlønsbidrag i  

 mindst  

 25 år inden for de sidste 30 år, jf. lovens § 74 a, stk. 1, nr. 3.
 Overførsel ved det 65. år skal ses i lyset af, at der ikke  

 længere er mulighed for at få efterløn, og at a-kasserne ikke kan udbetale  

 efterlønsbidraget, hvis medlemmet anmoder om det efter det fyldte 65. år, jf.  

 lovens § 77 a, stk. 1 og 2.
Til stk. 1 og 2 Der skal kun ske overførsel af registreringen til  

 direktoratet, hvis a-kassen ikke har betalt efterlønsbidraget tilbage til  

 medlemmet eller dennes dødsbo.
Det er underordnet, på hvilken måde beløbet er  

 betalt tilbage.
Der skal ikke ske overførsel, hvis a-kassen  inden  

 registreringen skal overføres  har modtaget en anmodning om  

 tilbagebetaling,  

 som a-kassen behandler.
A-kassen skal i denne situation forestå  

 tilbagebetalingen til medlemmet eller dennes dødsbo, selvom den faktiske  

 tilbagebetaling først kan ske på et tidspunkt, hvor registreringen ellers  

 skulle have været overført til direktoratet.
Det gælder også, selvom  

 medlemmet  

 i mellemtiden er fyldt 65 år, eller en afdød ville være fyldt 65 år.
 Der skal heller ikke ske overførsel, hvis ophøret med at  

 betale efterlønsbidrag er en direkte følge af, at a-kassen ikke længere må  

 opkræve efterlønsbidraget, jf. lovens § 77, stk. 5. Det vil fx være  

 tilfældet, hvis medlemmet er visiteret til  

 fleksjob.  

 Det samme gælder, hvis medlemmet var omfattet af lovens dagældende § 77,  

 stk. 5, nr. 4. Ifølge denne bestemmelse, der var gældende frem til den  

 1.  

 juli 2001, måtte a-kassen ikke opkræve efterlønsbidrag af medlemmer, der var  

 fyldt 50 år og visiteret til  

 fleksjob.
Der skal ske overførsel efter 6 år, selvom medlemmet på ny  

 er begyndt at betale efterlønsbidrag.
Det gælder dog kun, hvis den periode,  

 som  

 medlemmet ikke har indbetalt efterlønsbidrag i, er på mere end 5 år.
 Eksempel:
Et  

 medlem har betalt efterlønsbidrag fra sit 30. til 31. år.
Medlemmet begynder  

 igen at betale efterlønsbidrag fra sit 38. år, hvilket er muligt, da  

 medlemmet  

 vil kunne opfylde anciennitetskravene for ret til efterløn før sit 65. år.  

 Det  

 efterlønsbidrag, som medlemmet har betalt fra sit 30. til 31. år, vil ikke  

 kunne anvendes til at opfylde anciennitetskravet for ret til efterløn, da der  

 er et »hul« på mere end 5 år fra det 31. til det 38. år.
Det efterlønsbidrag,  

 der er indbetalt fra medlemmets 30. til 31. år, skal derfor overføres til  

 direktoratet.
 A-kassen skal i begyndelsen af hvert kvartal  

 overføre  

 registreringen af indbetalt efterlønsbidrag for de medlemmer, der i det  

 foregående kvartal ikke har betalt i de sidste 6 år.
Til stk. 4 Det er et medlems aktuelle a-kasse, der skal  

 overføre  

 registreringen til direktoratet.
 Hvis den pågældende ikke længere er medlem af en a-kasse, er  

 det den pågældendes seneste a-kasse, der skal overføre registreringen.
Til stk. 5 Direktoratet betaler efter påkrav efterlønsbidraget  

 kontant tilbage, dog tidligst ved det fyldte 60. år, og retten til at få  

 efterlønsbidraget betalt tilbage bortfalder ved det fyldte 66. år, jf. lovens  

 § 77 a, stk. 3 og 4.
Bestemmelsen indebærer, at direktoratet ikke kan betale  

 efterlønsbidrag tilbage til medlemmer under 60 år.
Som konsekvens heraf kan  

 medlemmet først anmode om at få efterlønsbidraget betalt tilbage 3 måneder  

 før,  

 medlemmet fylder 60 år.
 Direktoratet skal have modtaget den skriftlige anmodning om  

 tilbagebetaling senest den dag, hvor medlemmet fylder 66 år.
Til stk. 8 Registreringen kan kun føres tilbage, hvis  

 efterlønsbidraget ikke er betalt tilbage til medlemmet.
