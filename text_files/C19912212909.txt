(Til daghøjskoler samt  

 kommunalbestyrelser og amtsråd) I henhold til Kulturministeriets bekendtgørelse nr. 791 af 21. november  

 1990 om daghøjskoler § 6, stk. 3 og 4, fastsættes følgende:
Beregning af tilskud for 1992 § 1.  Statstilskud til daghøjskoler ydes inden for et  

 på finansloven fastsat beløb.
Tilskuddet ydes med et fast beløb pr.  

 helårsplads, jf. dog § 2. Som helårsplads regnes deltagelse i  

 daghøjskolevirksomhed i 1200 timer (svarende til 30 timer om ugen i 40 uger).  

 Ved opgørelsen af helårspladser medregnes virksomhed, der indgår i et  

 skemalagt forløb, d.v.s. undervisning og andre aktiviteter.
Endvidere  

 medregnes praktikophold, for så vidt det kan indgå i daghøjskoleforløbet, jf.  

 bekendtgørelsen om daghøjskoler § 1.
§ 2.  Statstilskuddet kan højest udgøre 45% af de  

 offentlige udgifter pr. helårsplads (45% af summen af stats- og kommunale  

 tilskud). Ved beregningen heraf medtages såvel primærkommunale som  

 amtskommunale tilskud, der ydes i henhold til lov nr. 411 af 13. juni 1990 om  

 ungdomsskoler, produktionsskoler og daghøjskoler.
Derimod medregnes ikke  

 andre tilskud (f.eks. fra EF's socialfond, private fonde og lignende).  

 Virksomhed, der finansieres ved UTB-midler (med 100 % dækning), holdes uden  

 for beregningen.
Stk. 2.  Statstilskud kan kun ydes til dækning af en  

 skoles nettoudgifter.
Det vil sige, at det ikke kan overstige et beløb, der  

 sammen med kommunale tilskud og andre indtægter for skolen svarer til skolens  

 samlede udgifter.
§ 3.  Tilskudsbeløbets størrelse vil blive fastsat af  

 direktoratet, når den fornødne finanslovbevilling foreligger, og der er  

 foretaget en opgørelse af det ansøgte antal årspladser.
Oplysning herom  

 forventes at foreligge efter årsskiftet 1991-92.  Tilskudsbetingelser § 4.  Det er en betingelse for ydelse af statstilskud,  

 at der tillige ydes kommunale tilskud, således at disse sammen med eventuelle  

 andre indtægter, som skolen kan påregne, må antages at udgøre et realistisk  

 finansieringsgrundlag.
§ 5.  Det er en betingelse for statstilskud, at skolen  

 opfylder de gældende bestemmelser om daghøjskoler.
Skolen skal således være  

 etableret som en selvejende institution med egen ledelse og udøve  

 daghøjskolevirksomhed, således som denne er beskrevet og forudsat i loven om  

 ungdomsskoler, produktionsskoler og daghøjskoler.
Hertil kræves bl.a. visse  

 kommunale godkendelser, hvorom der henvises til lovens bestemmelser samt de  

 nærmere regler i Kulturministeriets bekendtgørelse nr. 791 af 21. november  

 1990 om daghøjskoler.
Stk. 2.  Skolens virksomhed skal være  

 daghøjskolevirksomhed i lovens forstand.
Virksomhed, der finansieres efter  

 anden lovgivning, kan ikke etableres i form af en daghøjskole med den  

 virkning, at der ydes statstilskud.
Det gælder blandt andet undervisning af  

 voksne indvandrere (lov nr. 355 af 4. juni 1986), almen voksenuddannelse (lov  

 nr. 335 af 24. maj 1989) eller anden kompetencegivende undervisning.
Også  

 anden virksomhed, f.eks. kurser med specielt sigte, etableret for særlige  

 grupper som efter- eller videreuddannelse eller kurser, der hovedsageligt  

 tager sigte på sports- eller hobbyprægede aktiviteter, kan falde uden for  

 daghøjskolereglerne.
Det er i den forbindelse uden betydning, om der  

 foreligger kommunal godkendelse og tilsagn om kommunalt tilskud.
Stk. 3.  Spørgsmålet om, hvorvidt den pågældende  

 virksomhed kan anses for daghøjskolevirksomhed i lovens forstand, vil indgå i  

 direktoratets behandling af tilskudsansøgningerne.
I tvivlstilfælde vil  

 direktoratet indhente skolens virksomhedsbeskrivelse.  

Ansøgningsprocedure § 6.  Ansøgning om statstilskud indgives på særligt  

 skema, jf. vedlagte eksemplar.
Yderligere eksemplarer kan rekvireres i  

 direktoratet.
Stk. 2.  Ansøgningen skal påtegnes af den  

 kommunalbestyrelse/amtsråd, der giver tilskud til skolen, og der skal  

 medsendes kopi af skolens budget.
Skoler, der ikke har modtaget statstilskud  

 i 1991, skal desuden medsende et eksemplar af vedtægterne.
Hvis flere  

 kommuner/amtskommuner giver tilskud til skolen, indsendes et ansøgningsskema  

 for hver kommune/amtskommune med påtegning af denne.
Side 1 af  

 ansøgningsskemaerne skal dog være enslydende.
De kommunale godkendelser skal  

 foreligge som påtegning på ansøgningsskemaet og ikke i form af særlige  

 skrivelser, udskrifter af mødeprotokoller eller lignende.
Man anmoder desuden  

 om, at skolerne ikke indsender særlige skrivelser - følgeskrivelser,  

 redegørelser eller lignende - men kun ansøgningsskema med de krævede bilag.  

 Man henviser iøvrigt til oplysningerne i ansøgningsskemaet.
 § 7.  Ansøgninger om statstilskud for 1992 må  

 indsendes, så de er direktoratet i hænde senest 2. december 1991. Senere  

 imdkomne ansøgninger tages ikke i betragtning, og der vil ikke blive givet  

 dispensation fra fristen.
Stk. 2.  Ved indsendelsen skal alle fornødne  

 godkendelser fra kommunalbestyrelser/amtsråd foreligge.
Ansøgninger, der ved  

 indsendelsen mangler en eller flere af disse godkendelser, vil ikke blive  

 taget i betragtning ved fordelingen af tilskud for 1992. Det samme gælder  

 ansøgninger, hvor der ikke er givet de i skemaet forlangte oplysninger.
Hvis  

 der ønskes foretaget ændring i ansøgninger, må sådanne ændringer ligeledes  

 indsendes inden 2. december 1991. Det er den enkelte skoles ansvar, at  

 ansøgningen fremkommer rettidigt, og at den indeholder de krævede oplysninger  

 og fornødne påtegninger fra kommunale myndigheder.
Det henstilles derfor, at  

 skolerne selv indsender ansøgning til direktoratet efter at have indhentet de  

 fornødne kommunale påtegninger.  Beregning og udbetaling af tilskud § 8.  Når tilskudsbeløbet pr. årsplads er fastsat, jf.  

 § 3, vil direktoratet foretage beregning af tilskud til de enkelte skoler.  

 Grundlaget herfor vil være skolens oplysninger om det forventede antal  

 helårspladser i 1992 samt om de samlede udgifter og indtægter, herunder  

 kommunale tilskud.
Der vil dog kun blive taget hensyn til kommunale tilskud,  

 i det omfang der foreligger bekræftelse herpå fra vedkommende  

 kommunalbestyrelse(r)/amtsråd.
Opmærksomheden henledes på, at det ikke er  

 tilstrækkeligt, at en kommunalbestyrelse giver en principiel godkendelse, til  

 et vist antal pladser eller lignende, men at godkendelsen må referere til et  

 bestemt beløb, og at der ikke må være knyttet noget forbehold hertil.
 (§ 9. Statstilskud for 1992 vil blive udbetalt i følgende 3 rater:
 Det er en forudsætning for udbetaling af 1. rate, at der er indsendt  

 indberetning om antal udnyttede helårspladser i 1991. I forbindelse med 3.  

 rate foretages afregning i forhold til det faktisk forbrugte antal  

 helårspladser, jf. § 10.
Stk. 2.  Udbetaling sker via postgiro.
Skoler, der ikke  

 har en girokonto, bedes derfor oprette en sådan.
Der er ikke mulighed for  

 anden udbetalingsform.
Skoler, der ikke har givet oplysning om deres  

 girokonto, vil ikke få udbetalt statstilskud.
§ 10.  Efter udløbet af 1992 foretages afregning af  

 statstilskuddet i forhold til det gennemførte antal helårspladser.
Der kan  

 dog ikke ydes statstilskud til et større antal pladser end oprindelig ansøgt.  

 Hvis der er ydet kommunale tilskud med et højere beløb, end der er taget  

 hensyn til ved beregningen af statstilskuddet, forhøjes dette (op til 45 %  

 grænsen). Regulering af statstilskuddet i overensstemmelse hermed foretages i  

 forbindelse med udbetaling af 3. rate.
Stk. 2.  Med henblik på afregningen af statstilskud må  

 skolerne senest 10. januar 1993 indsende indberetning til direktoratet om det  

 forbrugte antal årspladser i 1992. Skolerne må endvidere efter afslutningen  

 af årsregnskabet for 1992 indsende indberetning om udgiften pr. helårsplads  

 (brutto) samt om det kommunale tilskud hertil.
Der vil blive udsendt særlige  

 skemaer til skolerne til brug ved disse indberetninger.
