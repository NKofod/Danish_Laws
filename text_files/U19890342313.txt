En arbejdsgiverforening udsendte cirkulære til sine medlemmer, hvori  

 virksomhederne bl.a. blev pålagt, forinden ansættelse af nye medarbejdere, at  

 henvende sig til den tidligere arbejdsgiver for at konstatere, om ansøgeren  

 var overenskomstmæssigt frigjort, og få oplyst det tidligere  

 ansættelsesforholds vilkår og løn.
Endvidere pålagdes virksomhederne ikke at  

 give løn eller vilkår, der var mere fordelagtige end de lønninger og vilkår,  

 der var gældende for de øvrige medarbejdere i virksomheden.
 Arbejdsretten fastslog, at disse påbud stred mod den fri bevægelighed  

 for arbejderne, der var forudsat i overenskomstens opsigelsesbestemmelser, og  

 mod overenskomstens adgang til individuelle lønfastsættelser for nyansatte  

 medarbejdere.
 Klageren havde først 9 måneder efter fremkomsten af cirkulæret gjort  

 gældende, at cirkulæret var overenskomststridigt, men havde ikke herved  

 udvist en sådan passivitet, at indklagede af den grund kunne frifindes.
 Klagerne havde først under domsforhandlingen nedlagt påstand om bod,  

 hvorfor denne påstand ikke kunne tages under realitetsbehandling mod  

 indklagedes protest.
 Dommere: Bollerup-Jensen, Engelbrechtsen, Gert Kristensen, Henrik  

 Lind, Riis (retsformand), Strube og Westergaard.
 Under denne sag har Landsorganisationen i Danmark for Blik- og  

 Rørarbejderforbundet i Danmark indklaget Dansk Arbejdsgiverforening for Dansk  

 VVS-Installatørforening for Arbejdsretten.
 Klagerne har nedlagt følgende påstand:
 Den indklagede organisation har brudt den gældende overenskomst ved i  

 cirkulære til medlemsvirksomhederne dels at have søgt at øve indflydelse på  

 den individuelle lønfastsættelse, dels at søge at lægge hindringer i vejen  

 for at forbundets medlemmer skifter job.
 Klagerne har under domsforhandlingen yderligere nedlagt påstand om, at den  

 indklagede organisation, Dansk VVS- Installatørforening, til Blik- og  

 Rørarbejderforbundet i Danmark betaler en af Arbejdsretten fastsat bod.
 De indklagede har påstået frifindelse og protesteret imod, at den først  

 under domsforhandlingen nedlagte bodspåstand tages under påkendelse.
 Sagens omstændigheder er følgende:
 Parternes forhold er reguleret af overenskomst af 1. marts 1987 mellem  

 Dansk VVS-Installatørforening og Blik- og Rørarbejderforbundet i Danmark.
 Overenskomsten indeholder i punkt 5 om lønforhold blandt andet følgende  

 bestemmelser:
 »Stk. 1. Minimalløn.
 Fra den 1. marts 1987 er minimallønnen 55,00 kr./t.
 Fra den 7. marts 1988 forhøjes minimallønnen til 58,00 kr./t.
 Stk. 2. Øvrige lønforhold.
a.
Parterne er enige om, at anvendelsen af tidløn eller  

 produktionsfremmende lønsystemer bør ske på en sådan måde, at den enkelte  

 virksomheds produktivitets og konkurrenceevne og dermed  

 beskæftigelsesmuligheder fremmes mest muligt.
Parterne er enige om, at  

 arbejdsgiverorganisation og virksomhederne er berettiget til at begrænse den  

 samlede lønudvikling i den enkelte virksomhed.
b.
Forhandlingerne om lønændringer kan højst finde sted en gang i hvert  

 overenskomstår 1/3-87 - 28/2-88, 1/3-88 - 28/2- 89, 1/3-89 - 28/2-90, 1/3-90  

 - 28/2-91.
c.
Til alle voksne arbejdere ydes der fra begyndelsen af den lønningsuge,  

 hvori falder den 1.september 1987, 1.september 1988, 1.september 1989 og 1.  

 september 1990 et tillæg på 93 øre pr. time til samtlige tidlønstimer som  

 kompensation for arbejdstidsnedsættelsen.« Dansk VVS-Installatørforening har til sine medlemmer udsendt et cirkulære  

 benævnt Medlemsnyt F 01/88 dateret januar 1988.
 Cirkulæret indeholder blandt andet følgende bestemmelser:
»TIL VIRKSOMHEDENS INDEHAVER(E) LØNSTYRINGEN I DANSK VVS I PERIODEN FRA 1/3-88 til 1/3- 89.
 Der har gennem det sidste års tid fundet en eksplosiv lønudvikling sted,  

 specielt indenfor bygge- og anlægssektoren og hermed også inden for DANSK  

 VVSs område.
 Dansk Arbejdsgiverforenings hovedbestyrelse har derfor besluttet, at alle  

 medlemsorganisationer under DA nu må indlede et samarbejde om lønstyring og  

 især har de pålagt bygge- og anlægsbranchen at få styr på lønudviklingen  

 inden for de forskellige fagområder.
 DANSK VVSs hovedbestyrelse har på denne baggrund, i samarbejde med de  

 øvrige bygge-anlægsfags arbejdsgiverorganisationer, besluttet at genindføre  

 egentlig lønstyring efter følgende model.
1. LØNREGULERING I 1. OVERENSKOMSTÅR (1.3. 1987 til 29.2. 1988) Såfremt den overenskomstaftalte DENNE LØNREGULERING HAR FUNDET STED I  

 TIDSRUMMET FRA 1.3.1987 TIL DATO, KAN TIMELØNNEN IKKE FORHØJES YDERLIGERE FØR  

 EFTER 1.3.1988. HAR REGULERINGEN IKKE FUNDET STED, KAN TIDLØNNEN KUN  

 REGULERES EFTER AFTALE MED FAGRETLIG AFDELING.
 Alle reguleringer fra d.d. skal indberettes til DANSK VVS.
2. LØNREGULERING I 2. OVERENSKOMSTÅR (1.3.1988 til 28.2.1989) MED VIRKNING FRA OG MED 7. MARTS 1988 FORHØJES MINIMALLØNNEN TIL 58.00  

 KR/T.
MINIMUMSSERVICETILLÆG ER UFORANDRET 10.00 KR/T.
I HELE 2.  

 OVERENSKOMSTÅR.
MINDSTEBETALINGEN TIL VOKSNE TIMELØNNEDE ARBEJDERE ER FRA 7.  

 MARTS 1988 DERFOR 68,00 KR./T.
 DET SKAL PRÆCISERES, AT DER ER FULD MODREGNINGSPLIGT OG -RET I FORHØJELSEN  

 AF MINIMALLØNNEN I ALLE LØNNINGER, DER ER HØJERE END 58.00/68,00 KR./T.
 5. PERSONALEOMSÆTNING - ANSÆTTELSE AF ARBEJDSKRAFT.
Forinden ansættelse af arbejdskraft, er virksomhederne forpligtet til at  

 henvende sig til den tidligere arbejdsgiver for at konstatere, om ansøgeren  

 er overenskomstmæssigt frigjort og få oplyst, hvilke vilkår og løn der har  

 været gældende i det tidligere ansættelsesforhold.
Der må ikke ved  

 nyansættelser gives lønninger og vilkår, der er mere fordelagtige end de for  

 de øvrige medarbejdere i virksomheden gældende lønninger og vilkår.
SÅFREMT DET BLIVER NØDVENDIGT, KAN DER ETABLERES INDBERETNINGSPLIGT OM  

 ANSÆTTELSE OG AFSKEDIGELSE.« Klagerne har gjort gældende, at overenskomsten, der er en  

 minimallønsoverenskomst, ikke i punkt 5, stk. 2a, indeholder hjemmel for  

 punkt 5 i cirkulæret.
Punkt 5 i cirkulæret har to led, der må læses i  

 sammenhæng.
Begge led er kategoriske. 1. led pålægger indklagedes medlemmer  

 inden ansættelse af arbejdskraft at kontakte den tidligere arbejdsgiver for  

 der at få oplyst, om ansøgeren der er frigjort og hvilke vilkår, der har  

 været gældende i det tidligere ansættelsesforhold.
Dette led begrænser de  

 ansattes muligheder for at skifte arbejde og er derfor i strid med  

 overenskomstens regler om opsigelse og disse reglers forudsætninger. 2. led  

 afskærer indklagedes medlemmer fra ved nyansættelser at give lønninger og  

 vilkår, der er mere fordelagtige end de for de allerede ansatte gældende.  

 Overenskomstens punkt 5, stk. 2a, 2. pkt., indeholder alene hjemmel for at  

 begrænse den samlede lønudvikling i den enkelte virksomhed. 2. led griber  

 imidlertid ind i den individuelle lønfastsættelse for nyansatte medarbejdere.  

 Hertil indeholder overenskomsten ikke hjemmel.
 Klagerne har bestridt ved først at have foranlediget fællesmøde afholdt  

 den 15. september 1988 og ved først at have indleveret klageskrift til  

 Arbejdsretten den 11. oktober 1988 at have udvist en sådan passivitet, at de  

 er afskåret fra at få realitetsbehandlet den oprindeligt nedlagte påstand.
De indklagede har til støtte for frifindelsespåstanden anført, at klagerne  

 har udvist relevant passivitet ved først 9 måneder efter udsendelsen af  

 cirkulæret at gøre gældende, at cirkulæret er overenskomststridigt.
De  

 indklagede har endvidere bestridt, at cirkulærets punkt 5 strider mod  

 overenskomsten eller dens forudsætninger.
Meningen med 1. led er ikke, at de  

 deri nævnte oplysninger skal indhentes »forinden ansættelse«, men  

 »efter eller i forbindelse med ansættelse«, jfr. formuleringerne  

 »er overenskomstmæssigt frigjort«, »hvilke vilkår og løn der  

 har været gældende« og » det tidligere ansættelsesforhold.« 2.  

 led tilsigter alene at begrænse den samlede lønudvikling i den enkelte  

 virksomhed.
Hertil indeholder overenskomsten hjemmel.
Derimod griber  

 bestemmelsen ikke ind i den individuelle lønfastsættelse.
 Arbejdsretten skal udtale:
 Klagernes først under domsforhandlingen nedlagte påstand om bod kan mod de  

 indklagedes protest ikke tages under realitetsbehandling.
 Klagerne har ikke udvist en sådan passivitet, at de indklagede af den  

 grund kan frifindes.
Punkt 5, 1. led, i cirkulæret kan - således som det er formuleret, jfr. de  

 to første ord »forinden ansættelse« - ikke fortolkes som af de  

 indklagede anført.
Bestemmelsen pålægger virksomhederne en ubetinget  

 forpligtelse og respekterer derved ikke adgangen til at indgive diskrete  

 ansøgninger om andet arbejde.
Bestemmelsen er derfor i strid med den i  

 overenskomstens opsigelsesbestemmelser forudsatte fri bevægelighed for  

 klagernes medlemmer.
 Overenskomstens punkt 5, stk. 2a, sidste pkt., indeholder alene hjemmel  

 for at begrænse den samlede lønudvikling i den enkelte virksomhed, men ikke  

 for - hvad punkt 5, 2. led i cirkulæret gør - at begrænse den individuelle  

 lønfastsættelse for nyansatte medarbejdere.
 T h i k e n d e s f o r r e t :
 Punkt 5, stk. 1, 1. og 2. led, i indklagede, Dansk VVS-  

 Installatørforenings cirkulære, benævnt Medlemsnyt F 01/88 dateret januar  

 1988, er i strid med gældende overenskomst.
 Indklagede, Dansk VVS-Installatørforening, betaler 2.000 kr. i  

 sagsomkostninger til Arbejdsretten.
 (* 1) Henvisninger: Per Jacobsen s.542 f, K 87.040 (A 1988 s.56) K 87.054  

 (A 1987 s.132), K 86.149 (A 1987 s.93), K 10.288 (A 1985 s.53) K 10.201 (A  

 1985 s.63).
