Bekendtgørelse om måling af elevernes trivsel i folkeskolen I medfør af § 56, stk. 3, i lov om folkeskolen, jf. lovbekendtgørelse nr. 665 af 20. juni 2014, fastsættes:
§ 1. Kommunalbestyrelsen har ansvaret for, at der for elever, som modtager undervisning i henhold til folkeskoleloven, én gang årligt gennemføres en måling af elevernes trivsel.
Ministeriet for Børn, Undervisning og Ligestilling offentliggør hvert år senest den 1. september, hvornår inden for perioden 1. januar til 31. marts målingen skal finde sted.
 § 2. Kommunalbestyrelsens måling af elevernes trivsel gennemføres ved, at elever i børnehaveklassen til og med 3. klassetrin gives et digitalt spørgeskema med spørgsmål, som angivet i bekendtgørelsens bilag 1, og elever på 4. til og med 9. klassetrin gives et digitalt spørgeskema med spørgsmål, som angivet i bekendtgørelsens bilag 2. Der må ikke ændres, tilføjes eller slettes i spørgsmålene og svarkategorierne i spørgeskemaerne i bilag 1 og 2. Målingen gennemføres i undervisningstiden.
 Stk. 2. Senest en uge efter at skolerne har gennemført målingen, overfører kommunalbestyrelsen skolernes resultater af målingen for den enkelte elev til Styrelsen for It og Lærings Web-service.
 Stk. 3. De nærmere krav til praktiske og proceduremæssige forhold ved gennemførelsen af trivselsmålingen og overførsel af data til Ministeriet for Børn, Undervisning og Ligestilling er fastsat i bekendtgørelsens bilag 3.
 § 3. Kommunalbestyrelsen giver elever, der har været forhindret i at gennemføre målingen, mulighed for at gennemføre målingen, hvis den kan gennemføres på et andet tidspunkt inden for den periode, som Ministeriet for Børn, Undervisning og Ligestilling har offentliggjort, at målingen skal finde sted, jf. § 1, 2. pkt.
 § 4. Adgangen til trivselsmålingen for elever og relevante medarbejdere på kommunens skoler og i den kommunale forvaltning sker via Ministeriet for Børn, Undervisning og Ligestillings UNI-Login.
 Stk. 2. Skolens leder skal sikre, at opdaterede oplysninger om skolens elever og medarbejdere, som er nødvendige for gennemførelsen af målingen, tilbagemelding af resultaterne og opfølgning på resultaterne, er registreret og overført til UNI-Login forud for gennemførelsen af målingen.
 Stk. 3  Kommunalbestyrelsen skal sikre, at de medarbejdere i den kommunale forvaltning, der skal have adgang til resultaterne af målingen for kommunens skoler, er registreret med de nødvendige oplysninger i UNI-Login.
§ 5. Ministeriet for Børn, Undervisning og Ligestilling stiller et redskab til at måle elevernes trivsel til rådighed for kommunerne.
Kommunalbestyrelsen skal senest den 1. januar forud for hver trivselsmåling meddele Styrelsen for It og Læring, om kommunen anvender Ministeriet for Børn, Undervisning og Ligestillings redskab til at måle elevernes trivsel eller et andet redskab.
 § 6. Bekendtgørelsen træder i kraft den 15. oktober 2015.
Ministeriet for Børn, Undervisning og Ligestilling, den 12. oktober 2015 Ellen Trane Nørby / Liz Nymann Lausten Bilag 1 Spørgeskema til børnehaveklassen til 3. klasse 1) Er du glad for din skole? __Ja, meget __Ja, lidt __Nej __Jeg ønsker ikke at svare 2) Er du glad for din klasse? __Ja, meget __Ja, lidt __Nej __Jeg ønsker ikke at svare 3) Føler du dig alene i skolen? __Ja, tit __Ja, nogle gange __Nej __Jeg ønsker ikke at svare 4) Kan du lide pauserne i skolen? __Ja, meget __Ja, lidt __Nej __Jeg ønsker ikke at svare 5) Er du glad for dine lærere? __Ja, meget __Ja, lidt __Nej __Jeg ønsker ikke at svare 6) Har du ondt i maven, når du er i skole? __Ja, tit __Ja, nogle gange __Nej __Jeg ønsker ikke at svare 7) Har du ondt i hovedet, når du er i skole? __Ja, tit __Ja, nogle gange __Nej __Jeg ønsker ikke at svare 8) Er du god til at løse dine problemer? __Ja, for det meste __Ja, nogle gange __Nej __Jeg ønsker ikke at svare 9) Kan du koncentrere dig i timerne? __Ja, for det meste __Ja, nogle gange __Nej __Jeg ønsker ikke at svare 10) Er I gode til at hjælpe hinanden i klassen? __Ja, meget __Ja, lidt __Nej __Jeg ønsker ikke at svare 11) Tror du, at de andre børn i klassen kan lide dig? __Ja, de fleste __Ja, nogle stykker __Nej __Jeg ønsker ikke at svare 12) Er lærerne gode til at hjælpe dig i skolen? __Ja, meget __Ja, lidt __Nej __Jeg ønsker ikke at svare 13) Er der nogen, der driller dig, så du bliver ked af det? __Ja, tit __Ja, nogle gange __Nej __Jeg ønsker ikke at svare 14) Er du bange for, at de andre børn griner ad dig i skolen? __Ja, meget __Ja, lidt __Nej __Jeg ønsker ikke at svare 15) Er du med til at bestemme, hvad I skal lave i timerne? __Ja, tit __Ja, nogle gange __Nej __Jeg ønsker ikke at svare 16) Er timerne kedelige? __Ja, tit __Ja, nogle gange __Nej __Jeg ønsker ikke at svare 17) Lærer du noget spændende i skolen? __Ja, meget __Ja, lidt __Nej __Jeg ønsker ikke at svare 18) Er det svært at høre, hvad læreren siger i timerne? __Ja, tit __Ja, nogle gange __Nej __Jeg ønsker ikke at svare 19) Er jeres klasselokale rart at være i? __Ja, meget __Ja, lidt __Nej __Jeg ønsker ikke at svare 20) Er toiletterne på skolen rene? __Ja, for det meste __Ja, nogle gange __Nej __Jeg ønsker ikke at svare Bilag 2 Spørgeskema til 4.-9. klasse 1) Er du glad for din skole? __Meget tit __Tit __En gang i mellem __Sjældent __Aldrig __Jeg ønsker ikke at svare 2) Er du glad for din klasse? __Meget tit __Tit __En gang i mellem __Sjældent __Aldrig __Jeg ønsker ikke at svare 3) Jeg prøver at forstå mine venner, når de er triste eller sure.
__Meget tit __Tit __En gang imellem __Sjældent __Aldrig __Jeg ønsker ikke at svare 4) Jeg er god til at arbejde sammen med andre.
__Meget tit __Tit __En gang imellem __Sjældent __Aldrig __Jeg ønsker ikke at svare 5) Jeg siger min mening, når jeg synes, at noget er uretfærdigt.
__Meget tit __Tit __En gang imellem __Sjældent __Aldrig __Jeg ønsker ikke at svare 6) Hvor tit kan du finde en løsning på problemer, bare du prøver hårdt nok? __Meget tit __Tit __En gang imellem __Sjældent __Aldrig __Jeg ønsker ikke at svare 7) Hvor tit kan du klare det, du sætter dig for? __Meget tit __Tit __En gang imellem __Sjældent __Aldrig __Jeg ønsker ikke at svare 8) Kan du koncentrere dig i timerne? __Meget tit __Tit __En gang i mellem __Sjældent __Aldrig __Jeg ønsker ikke at svare 9) Føler du dig ensom? __Meget tit __Tit __En gang i mellem __Sjældent __Aldrig __Jeg ønsker ikke at svare 10) Hvor tit har du ondt i maven? __Meget tit __Tit __En gang imellem __Sjældent __Aldrig __Jeg ønsker ikke at svare 11) Hvor tit har du ondt i hovedet? __Meget tit __Tit __En gang imellem __Sjældent __Aldrig __Jeg ønsker ikke at svare 12) Er du bange for at blive til grin i skolen? __Altid __For det meste __En gang i mellem __Sjældent __Aldrig __Jeg ønsker ikke at svare 13) Hvor ofte føler du dig tryg i skolen? __Altid __For det meste __En gang i mellem __Sjældent __Aldrig __Jeg ønsker ikke at svare 14) Er du blevet mobbet i dette skoleår? __Meget tit __Tit __En gang i mellem __Sjældent __Aldrig __Jeg ønsker ikke at svare 15) Har du selv mobbet nogen i skolen i dette skoleår? __Meget tit __Tit __En gang i mellem __Sjældent __Aldrig __Jeg ønsker ikke at svare 16) Er du og dine klassekammerater med til at bestemme, hvad I skal arbejde med i klassen? __Meget tit __Tit __En gang i mellem __Sjældent __Aldrig __Jeg ønsker ikke at svare 17) Hvis jeg bliver forstyrret i undervisningen, kan jeg hurtigt koncentrere mig igen.
__Meget tit __Tit __En gang imellem __Sjældent __Aldrig __Jeg ønsker ikke at svare 18) Hvis der er larm i klassen, kan lærerne hurtigt få skabt ro.
__Meget tit __Tit __En gang imellem __Sjældent __Aldrig __Jeg ønsker ikke at svare 19) Er undervisningen kedelig? __Meget tit __Tit __En gang i mellem __Sjældent __Aldrig __Jeg ønsker ikke at svare 20) Er undervisningen spændende? __Meget tit __Tit __En gang imellem __Sjældent __Aldrig __Jeg ønsker ikke at svare 21) Hvis jeg keder mig i undervisningen, kan jeg selv gøre noget for, at det bliver spændende.
__Meget tit __Tit __En gang i mellem __Sjældent __Aldrig __Jeg ønsker ikke at svare 22) Hvis noget er for svært for mig i undervisningen, kan jeg selv gøre noget for at komme videre.
__Meget tit __Tit __En gang i mellem __Sjældent __Aldrig __Jeg ønsker ikke at svare 23) Møder dine lærere præcist til undervisningen? __Meget tit __Tit __En gang i mellem __Sjældent __Aldrig __Jeg ønsker ikke at svare 24) Er det let at høre, hvad læreren siger i timerne? __Meget tit __Tit __En gang i mellem __Sjældent __Aldrig __Jeg ønsker ikke at svare 25) Er det let at høre, hvad de andre elever siger i timerne? __Meget tit __Tit __En gang i mellem __Sjældent __Aldrig __Jeg ønsker ikke at svare 26) Lykkes det for dig at lære dét, du gerne vil, i skolen? __Meget tit __Tit __En gang i mellem __Sjældent __Aldrig __Jeg ønsker ikke at svare 27) Hjælper dine lærere dig med at lære på måder, som virker godt? __Meget tit __Tit __En gang i mellem __Sjældent __Aldrig __Jeg ønsker ikke at svare 28) Hvad synes dine lærere om dine fremskridt i skolen? __Virkelig gode __Gode __Middel __Under middel __Jeg ønsker ikke at svare 29) Jeg klarer mig godt fagligt i skolen.
__Helt enig __Enig __Hverken enig eller uenig __Uenig __Helt uenig __Jeg ønsker ikke at svare 30) Jeg gør gode faglige fremskridt i skolen.
__Helt enig __Enig __Hverken enig eller uenig __Uenig __Helt uenig __Jeg ønsker ikke at svare 31) Undervisningen giver mig lyst til at lære mere.
__Helt enig __Enig __Hverken enig eller uenig __Uenig __Helt uenig __Jeg ønsker ikke at svare 32) Lærerne er gode til at støtte mig og hjælpe mig i skolen, når jeg har brug for det.
__Helt enig __Enig __Hverken enig eller uenig __Uenig __Helt uenig __Jeg ønsker ikke at svare 33) Jeg føler, at jeg hører til på min skole.
__Helt enig __Enig __Hverken enig eller uenig __Uenig __Helt uenig __Jeg ønsker ikke at svare 34) Jeg kan godt lide pauserne i skolen.
__Helt enig __Enig __Hverken enig eller uenig __Uenig __Helt uenig __Jeg ønsker ikke at svare 35) De fleste af eleverne i min klasse er venlige og hjælpsomme.
__Helt enig __Enig __Hverken enig eller uenig __Uenig __Helt uenig __Jeg ønsker ikke at svare 36) Andre elever accepterer mig, som jeg er.
__Helt enig __Enig __Hverken enig eller uenig __Uenig __Helt uenig __Jeg ønsker ikke at svare 37) Lærerne sørger for, at elevernes ideer bliver brugt i undervisningen.
__Helt enig __Enig __Hverken enig eller uenig __Uenig __Helt uenig __Jeg ønsker ikke at svare 38) Jeg synes godt om udeområderne på min skole.
__Helt enig __Enig __Hverken enig eller uenig __Uenig __Helt uenig __Jeg ønsker ikke at svare 39) Jeg synes godt om undervisningslokalerne på skolen.
__Helt enig __Enig __Hverken enig eller uenig __Uenig __Helt uenig __Jeg ønsker ikke at svare 40) Jeg synes, toiletterne på skolen er pæne og rene.
__Helt enig __Enig __Hverken enig eller uenig __Uenig __Helt uenig __Jeg ønsker ikke at svare Bilag 3 Krav til praktiske og proceduremæssige forhold ved gennemførelsen af trivselsmålingen og overførsel af data til Ministeriet for Børn, Undervisning og Ligestilling 1) Begge digitale spørgeskemaer skal være udstyret med en funktion, der kan læse spørgsmålene og de tilhørende svarkategorier højt for eleverne.
2) Det skal være muligt for eleverne at logge af spørgeskemaerne med henblik på at genoptage udfyldelsen fx dagen efter.
Ved nyt login skal eleven kunne fortsætte sin besvarelse fra det sted, eleven forlod spørgeskemaet.
 3) Eleven må kun kunne afgive én besvarelse pr. skole.
 4) Følgende stamdata fra Styrelsen for It og Lærings UNI-Login-infotjeneste og metadata skal gemmes sammen med elevens besvarelse af spørgeskemaet:
 Elevens UNI-Login brugernavn  Elevens cpr-nummer  Elevens klassetrin  Klassebetegnelse  Skolens institutionsnummer (såfremt skolen er en afdeling under en hovedskole, skal det være afdelingens institutionsnummer)  Kommunenummer  Tidspunkt og dato for start af besvarelse  Tidspunkt og dato for afslutning af besvarelse  Gennemførelsesstatus (fuldstændig eller afbrudt besvarelse) 5) Elevens stamdata overføres til Styrelsen for It og Lærings UNI-Login-infotjeneste via Styrelsen for It og Lærings UNI-Login-webservice.
Det tekniske format for UNI-Login-webservicen angives i en datainstruks, som er tilgængelig på Ministeriet for Børn, Undervisning og Ligestillings hjemmeside.
6) Elevens besvarelser med de tilknyttede stamdata og metadata skal overføres til Styrelsen for It og Lærings Web-service.
Der skal både overføres fuldstændige og ufuldstændige besvarelser til Styrelsen for It og Læring.
Det tekniske format for Web-servicen angives i en datainstruks, som er tilgængelig på Ministeriet for Børn, Undervisning og Ligestillings hjemmeside.
