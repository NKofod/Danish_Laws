Ved noteveksling den 28. juli og 12. august 1981 er der indgået en aftale  

 mellem Danmark og Sverige, ifølge hvilken den danske og den svenske regering  

 i fællesskab instruerer den i henhold til overenskomsten af 5. april 1974  

 mellem Danmark og Sverige om beskyttelse af Øresund mod forurening nedsatte  

 kommission om fortsat at følge udviklingen i næringssaltforholdene i  

 Øresundsområdet.
Endvidere instrueres kommissionen om at kortlægge  

 udledningen af toksiske stoffer og om snarest at udarbejde en plan for  

 overvågning i Øresund vedrørende forurening m.v.
Endelig instrueres  

 kommissionen om inden udgangen af 1984 at foretage en nyvurdering af  

 miljøforholdene i Øresund og rapportere herom til de to regeringer.
 Den ovenfor omtalte overenskomst af 5. april 1974 er offentliggjort ved  

 udenrigsministeriets bekendtgørelse nr. 8 af 16. januar 1975, Lovtidende C.
