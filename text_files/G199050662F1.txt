Registerets formål er at danne grundlag for udførelse af personaleadministrative opgaver i forbindelse med beregning, udbetaling, afregning og postering af løn og andre ydelser og fradrag.
Registeret anvendes endvidere til vagtplanlægning, normeringskontrol og andre personaleadministrative og statistiske formål.
Personkreds: Registeret må kun indeholde oplysninger om personer, der er eller har været ansat i kommunen/amtskommunen af Rigshospitalet eller i institutioner, med hvilke kommunen/amtskommunen har indgået driftsoverenskomst.
Registeret må endvidere indeholde oplysninger om personer, der er eller har været ansat i institutioner eller virksomheder, for hvilke det er aftalt, at kommunen/amtskommunen forestår administration af lønudbetaling m.v.
 Ikrafttrædelsesdato: 09/04/1990. Erstatter tidligere forskrifter.
