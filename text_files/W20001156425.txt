Kendelse fra Pressenævnet i sag nr.  

 83/2000 [K] har klaget til Pressenævnet over en udsendelse  

 bragt i TV 2/Lorry den 18. juni 2000, idet hun mener, at god presseskik er  

 tilsidesat.
 Det fremgår af udsendelsen bragt af TV 2/Lorry den  

 18. juni 2000 at:
Speak: "Det er sikkert et problem, de fleste  

 københavnere kender til, når de færdes i byen.
Det viser  

 sig nemlig, at op til 70 procent af alle københavnere føler sig  

 generet af hundelorte, når de går tur i byen.
Det har fået  

 Friluftsrådet til at starte en kampagne for at få hundeejere til  

 at samle hundenes efterladenskaber op.
Og så skal jeg lige advare om,  

 at der kan forekomme meget stærke billeder.
(Se på mig, se på mig, jeg bliver regnet  

 for en steg, du må se på mig så længe, du kan.) (Billeder af klageren med hendes hund vises.) 600.000 hunde er der i Danmark, og de laver hver  

 især stort i gennemsnit to gange om dagen.
Det betyder, at der hver  

 eneste dag bliver lagt 1,2 million friske hundelorte et eller andet sted.
De  

 fleste selvfølgelig lige der hvor du færdes.
Vibeke  Dalum, Hundekampagneleder,  

 Friluftsrådet: Ja, vi vil gerne have folk til at samle op f.eks. i  

 de grønne områder.
Folk har været meget fokuseret på  

 fortove.
Men grønne områder er jo et sted, hvor der kommer  

 børn og andre voksne og opholder sig, og der er mange steder, man ikke  

 samler op.
Det vil sige, så indtager hundene stille og roligt  

 græsplænerne og arealerne, så der ikke er andre, der kan  

 bruge dem.
Ole  Stattau, Parkchef, Slots- og Ejendomsstyrelsen:  

Jamen, det er sandelig et stort problem.
Det at folk ligesom ikke er  

 deres opgave helt voksen.
At de har kontrol med deres hund og samler hundens  

 efterladenskaber op.
Det gør jo, at det kommer andre til besvær,  

 og der er det jo ikke rart, at der ikke er en eneste plet på  

 græsset, hvor man kan lejre sig på et tæppe uden at  

 få den slags uhumskheder på sig.
Speak: Nej vel, men hvorfor er det sådan, kan  

 man bebrejde hunden noget? Liselotte  Christensen,  

 Hundeadfærdskonsulent: Han siger nej.
Svaret kom fra "Jet", han  

 siger nej.
Fordi, som han selv siger, hvad der kommer ind, det skal  

 altså nu engang ud.
 Speak: Menneskets bedste ven har talt og givet  

 ansvaret videre så elegant, at vi stadig kan være venner.
L.C.: De fleste hunde i Danmark de færdes jo  

 i selskab med deres ejere, så derfor er det jo hunden og hundeejeren,  

 der efterlader lorten.
Hunden lægger den, og hundeejeren efterlader  

 den.
(Skal du tisse eller hvad, hvad, ja, det er lige, hvad  

 du skal.) Speak: Men når Fido eller King har skulle  

 mere end det, så er det, at den såkaldte hømhømpose  

 kommer ind i billedet.
Måske er de simpelthen svære at finde.
Michael  Mørch,  

 Hømhømposeleverandør, Kitbag, Vanløse: Nej,  

 det synes jeg ikke.
Alle butikker burde have dem, og hvis den  

 leverandør, du plejer at få dem fra, ikke har dem, så er  

 der garanteret en anden leverandør, der har dem, det er helt  

 sikkert.
 Speak: Så det er altså ikke nogen  

 undskyldning.
 M.  M.: Nej, det burde det ikke være.
 Speak: Det er på tide at konfrontere  

 hundeejerne.
-Kunne du finde på at gå fra en hundelort? Hundeejer: Aldrig, nej det kunne jeg ikke, og jeg  

 bliver så vred, når jeg ser nogen gøre det.
 Hundeejer: Nej, det kunne jeg bestemt ikke.
 Hundeejer: Nej, det kunne jeg ikke.
(Så tror vi på den og en til, men så  

 heller ikke mere.) Speak: Hvem er det så? V.  D.: Jamen det er jo, når de har glemt  

 posen, eller de ikke har fået købt en ny sending poser.
Så  

 får den lov at ligge.
Eller hvis de siger, her tror de, den kan  

 få lov til at ligge uden at genere nogen.
Så siger de, at de  

 samler op, det gør de måske også på fortovet foran  

 naboen, men slet ikke nok.
 Speak: For at få det gjort nok og for alle  

 de, der har glemt metoden, vil hundepædagogen her give sit bud på  

 selve opsamlingen.
 L.  C.: Du tager posen frem, stikker hånden  

 ned i posen, bukker lidt i knæerne, zoomer ind på hundelorten,  

 får et godt fast tag omkring den, snupper den op med hånden nede  

 i posen, vender vrangen ud på posen sådan, at lorten er nede i  

 posen, slår en knude, og så er det springende punkt, du skal have  

 hundelorten med til en skraldespand.
O.  S: Det hjælper ikke meget, at man putter  

 dem i en pose, og man bare smider dem ind over hækken eller ind i  

 buskadset, eller hvor man tilfældigt strør dem om sig.
Man skal  

 altså enten tage dem med hjem eller benytte affaldscontainerne.
(Ud i det fri, ja ud i det fri og nyde den danske  

 sommer før den er forbi.) Speak: Så er der trods alt mindre bøvl  

 med en kanariefugl eller en skildpadde." Klageren har oplyst, at det var helt tilfældigt, at  

 hun deltog i indslaget med sin hund.
Indklagede ville nemlig ikke  

 fortælle hende, hvad indslaget drejede sig om, men hun ville have  

 nægtet at deltage, hvis hun havde vidst, at det drejede sig om en  

 kampagne, som hun ikke er enig i.
Indslaget er således lavet på  

 baggrund af, at Friluftsrådet er i gang med en landsdækkende  

 kampagne vedrørende hundeefterladenskaber, som man har lavet i  

 anledning af, at en ny undersøgelse konkluderer, at 70 % af den danske  

 befolkning føler sig generet af hundeefterladenskaber.
 Klageren har anført, at hun føler sig  

 krænket, idet hun netop er en af de hundeejere, der rydder op efter sin  

 hund, samt at det er usandt, når indklagede i indslaget hævder,  

 at Søndermarken er stærkt plaget af hundesvineri.
 Klageren har endvidere anført, at indklagede har  

 gjort grin med hendes omdømme, og at hun normalt ikke har noget imod  

 at blive filmet i et offentligt område, idet hun har samvittigheden i  

 orden, men i dette tilfælde føler hun sig krænket, og hun  

 føler ikke, at der er tale om godmodig drilleri.
 Klageren har endelig anført, at indslaget  

 indebærer en tilsidesættelse af Grundlovens § 77 om  

 ytringsfriheden samt en tilsidesættelse af FN's  

 menneskerettighedserklæring om "kollektiv straf", idet hun er i tvivl  

 om troværdigheden af den undersøgelse Friluftsrådet har  

 lavet, og de resultater man er kommet frem til.
 Indklagede har anført, at reportagen er holdt i en  

 lettere humoristisk tone, og at anledningen til reportagen er en kampagne  

 for, at skærpe hundeejernes bevidsthed om, at de skal opsamle deres  

 hundes efterladenskaber i parker.
Indklagede har endvidere anført, at man ikke er  

 enig med klageren i, at hun i indslaget identificeres som værende en af  

 de hundeejere, der ikke rydder op efter sin hund.
Indslaget er derimod  

 generelt og den omstændighed, at klageren muligvis optræder i et  

 glimt i reportagen, er i sig selv ikke en anklage, der kan anses for at  

 være krænkende for klageren.
 I sagens behandling har følgende  

 nævnsmedlemmer deltaget: Per Sørensen, Tage Clausen, Finn Rowold  

 og Kirsten Dyregaard.
 Pressenævnet udtaler:
 Indledningsvis bemærkes, at Pressenævnet ikke  

 har kompetence til at tage stilling til, om Grundlovens § 77 eller FN´s  

 menneskerettighedserklæring er overtrådt.
Klageren har oplyst, at hun deltog i indslaget ved en  

 tilfældighed, idet indklagede ikke ville informere hende om, hvad  

 indslaget skulle bruges til, samt at hun ikke ville have deltaget, hvis hun  

 havde vidst, hvordan indklagede ville bruge billederne.
Det er  

 Pressenævnets opfattelse, at billederne af klageren ikke er bragt  

 på en sådan måde, at hun fremstår som en af de  

 hundeejere, der ikke rydder op efter sin hund.
Indslaget strider derfor ikke  

 mod god presseskik.
 Afsagt den 11. oktober 2000.
