Nr LSF 306 Forslag til Lov om tilskud til Grønlands hjemmestyre Fremsat af finansministeren (Lykketoft) den 19. maj 1993 Vedtaget ved tredjebehandling den 11. juni 1993 Lov nr. 446 af 30/06/1993 § 1. Staten yder i 1994 og 1995 følgende tilskud til Grønlands  

 hjemmestyre:
 I 1994 ydes 2.374,7 mio. kr.
 I 1995 ydes 2.344,1 mio. kr.
 § 2. Tilskuddet reguleres i 1995 med en procent, der svarer til  

 den gennemsnitlige pris- og lønregulering på statens driftsbudget for dette  

 år.
 § 3. Tilskuddet udbetales forskudsvis med 1/12 hver måned,  

 medmindre der træffes anden aftale om udbetalingsterminer mellem  

 finansministeren og Grønlands hjemmestyre.
 § 4. Den danske statskasse yder kompensation til Grønlands  

 hjemmestyre i overensstemmelse med indholdet i den den 21. august 1990  

 indgåede aftale i henhold til artikel 24 i den mellem den danske regering og  

 det grønlandske landsstyre indgåede aftale af 18. oktober 1979 til undgåelse  

 af dobbeltbeskatning for så vidt angår indkomst- og formueskat samt om  

 bistand i skattesager.
 § 5. Loven træder i kraft dagen efter bekendtgørelsen i Lovtidende  

 og har virkning fra 1. januar 1994, jf. dog stk. 2.
 Stk. 2. § 4 har virkning fra 1. januar 1993.
Oprindeligt fremsat forslag § 1. Staten yder i 1994 og 1995 følgende tilskud til Grønlands hjemmestyre:
 § 2. Tilskuddet reguleres i 1995 med en procent, der svarer til  

 den gennemsnitlige pris- og lønregulering på statens driftsbudget for dette  

 år.
 § 3. Tilskuddet udbetales forskudsvis med 1/12 hver måned,  

 medmindre der træffes anden aftale om udbetalingsterminer mellem  

 finansministeren og Grønlands hjemmestyre.
 § 4. Den danske statskasse yder kompensation til Grønlands  

 hjemmestyre i overensstemmelse med indholdet i den den 21. august 1990  

 indgåede aftale i henhold til artikel 24 i den mellem den danske regering og  

 det grønlandske landsstyre indgåede aftale af 18. oktober 1979 til undgåelse  

 af dobbeltbeskatning for så vidt angår indkomst- og formueskat samt om  

 bistand i skattesager.
 § 5. Loven træder i kraft dagen efter bekendtgørelsen i Lovtidende  

 og har virkning fra 1. januar 1994, jf. dog stk. 2.
 Stk. 2. § 4 har virkning fra 1. januar 1993.
Bemærkninger til lovforslaget Almindelige bemærkninger Lovforslaget indeholder regler om ydelse af statstilskud til Grønlands  

 hjemmestyre.
 Bloktilskudsordningen for Grønland blev etableret i forbindelse med  

 indførelse af hjemmestyre i Grønland den 1. maj 1979.
Hjemmestyreordningen indebærer, at hjemmestyret kan overtage den  

 regelfastsættende og administrative kompetence på en række sagsområder, der  

 er nævnt i bilaget til hjemmestyreloven.
Overgang af sagsområder til  

 hjemmestyret kan ifølge hjemmestyrelovens §§ 4 og 5 enten ske således, at  

 hjemmestyret selv overtager finansieringen af det pågældende område eller  

 således, at der ydes et statstilskud til hjemmestyret svarende til statens  

 besparelse ved områdets overgang til bloktilskud.
Tilskud til hjemmestyret  

 til varetagelse af de overtagne områder ydes som et samlet generelt tilskud,  

 hvis anvendelse er undergivet hjemmestyrets fri prioritering.
 Hjemmestyrelovens § 7 giver mulighed for, at også andre sagsområder end  

 de, der er nævnt i bilaget, kan overtages af hjemmestyret efter reglerne i  

 lovens §§ 4 og 5. Overførslen kan kun se efter aftale mellem regeringen og  

 hjemmestyret og skal ske ved lov.
 Hovedparten af de områder som hjemmestyret har overtaget er sket med  

 hjemmel i § 5.
 Efter overførslen til hjemmestyret af Grønlands Sundhedsvæsen pr. 1.  

 januar 1992 resterer kun nogle få mindre områder, der vil kunne overføres til  

 hjemmestyret.
Bloktilskuddet til Grønlands hjemmestyre fastsættes i tilskudslove, der  

 sædvanligvis er 3-årige.
Den nugældende lov vedrører dog kun en to-årig  

 periode - 1992 og 1993 - idet den forudgående lov - lov nr. 803 af 3.  

 december 1990 vedrørende 1991, 1992 og 1993 - på grund af overførslen af  

 Sundhedsvæsenet og flyvepladsen ved Sdr.
Strømfjord m.v. til hjemmestyret  

 blev erstattet af lov nr. 305 af 14. maj 1991, som vedrører 1992 og 1993.
 Ved lov nr. 305 af 14. maj 1991 er tilskud til Grønlands hjemmestyre  

 fastsat for perioden 1992-1993 med følgende beløb - i anslået pris- og  

 lønniveau 1992:
 Mill. kr.
 I nærværende lovforslag er bloktilskudsperioden foreslået 2-årig -  

 gældende 1994-95. Baggrunden herfor er, at det, som en del af den samlede  

 aftale mellem den danske regering og Grønlands Landsstyre om  

 bloktilskudsfastsættelsen, blev besluttet, at der gennemføres et  

 udredningsarbejde med henblik på, at der med virkning fra 1. januar 1996  

 eventuelt kan iværksættes en ny reguleringsordning.
 Aftalen mellem den danske regering og Grønlands Landsstyre af 6. marts  

 1993 vedlægges som bilag 1.
Tilskuddet reguleres fra et finansår til det følgende i overensstemmelse  

 med den gennemsnitlige reguleringsprocent for statens samlede driftsudgifter  

 fra pris- og lønniveau for finansloven for et år til pris- og lønniveau for  

 finansloven det følgende år.
Reguleringsprocenten beregnes som den  

 gennemsnitlige forventede pris- og lønudvikling på statens driftsbudget,  

 fraregnet indtægtsdækket virksomhed, statsvirksomheder og nettostyrede  

 virksomheder.
Der vil indtil den endelige vedtagelse af finanslovforslaget i  

 december, kunne ske justeringer i pris- og lønforudsætningerne, såfremt den  

 forventede pris- og lønudvikling ændres markant i forhold til det ved  

 budgetteringen forudsatte.
 Den danske regering og Grønlands Landsstyre indgik den 21. august 1990 en  

 aftale for at løse visse særlige skattemæssige problemer.
Efter aftalen træder Grønland tilbage fra beskatning af visse typer  

 indkomst.
Til gengæld yder Danmark kompensation for det grønlandske  

 provenutab.
Aftalen vedlægges som bilag 2.
De særlige skattemæssige problemer opstod på grund af forskellighederne  

 mellem den danske og den grønlandske skattelovgivning.
I en række år gav  

 dette anledning til nogle beskatningskonflikter, der især var følelige for  

 udsendte fra Danmark.
Især de offentligt ansatte, herunder forsvarets  

 personel, havde skattemæssige problemer.
 Problemerne var knyttet til beskatningen af udsendtes dagpenge, og  

 beskatningen af pensionsordninger.
 I henhold til aftalen træder Grønland tilbage fra beskatning af løbende  

 rentetilskrivninger til pensionsopsparingsordninger i danske pengeinstitutter  

 m.fl. og beskatningen af visse pensions- og forsikringsordninger, der ophæves  

 i utide.
 Til gengæld for den grønlandske tilbagetræden fra beskatning påtog Danmark  

 sig efter aftalen at yde kompensation for det grønlandske provenutab.
Aftalen tages op til gennemgang hvert andet år i den dansk-grønlandske  

 embedsmandsgruppe.
Væsentlige ændringer i beregningsgrundlaget eller de  

 lovgivende forudsætninger for aftalen, berettiger hver af parterne til at  

 kræve en genforhandling af aftalen.
Økonomiske og administrative konsekvenser Ved aftalen af 6. marts 1993 mellem den danske regering og Grønlands  

 Landsstyre blev bloktilskuddet for 1994 - i 1993-prisniveau - fastsat til  

 2.328,1 mill. kr., hvilket er en uændret videreførelse af  

 bloktilskudsniveauet fra 1993. For 1995 blev bloktilskuddet - ligeledes i  

 1993-prisniveau - fastsat til 2.298,1 mill. kr.
Det blev samtidig aftale, at  

 staten i 1995 indskyder 30 mill. kr. i Nuna Oil A/S.
 Endelig blev det aftalt, at der gennemføres et udredningsarbejde med  

 henblik på, at der med virkning fra 1. januar 1996 eventuelt kan iværksættes  

 en ny reguleringsordning.
Den nye ordning bør være langsigtet, og den skal muliggøre en fortsat  

 udvikling af det grønlandske samfund inden for rammerne af  

 selvstyreordningen.
Et sigte med ordningen skal være, at Grønlands økonomiske  

 afhængighed af bloktilskuddene nedbringes.
Ordningen skal respektere den  

 indbyrdes solidaritet inden for rigsfællesskabet, hvilket betyder, at  

 forskelle og udviklingen i det samlede velstandsniveau mellem Grønland og  

 resten af riget skal indgå i vurderingerne.
Ved udmålingen af bloktilskuddet  

 skal der endvidere kunne tages hensyn til den økonomiske situation i såvel  

 Grønland som Danmark.
Udredningsarbejdet omfatter herudover sagsområder, der  

 endnu ikke eller kun delvis er overført i hjemmestyret.
 Udredningsarbejdet skal være tilendebragt senest 1. februar 1995. På  

 baggrund af udredningsarbejdet kan der forhandles om en ændring af  

 bloktilskudsreguleringen fra 1996.
 Det er regeringens opfattelse, at udgangspunktet for forhandlinger om den  

 videre regulering af bloktilskuddet fra 1996 er bloktilskudsniveauet i 1995.
Med aftalen af 21. august 1990 mellem den danske regering og Grønlands  

 Landsstyre blev der løst en række skattemæssige problemer.
I forbindelse med  

 hjemmestyrets tilbagetræden fra beskatning af visse typer indkomst yder  

 staten kompensation for det grønlandske provenutab.
 For 1991 og 1992 udgjorde kompensationsbeløbet for hvert år 12 mill. kr.
 Det forventes, at beløbet også for 1993 vil udgøre ca. 12 mill. kr.
Kompensationsbeløbet optages på de årlige bevillingslove.
På finansloven  

 for 1993 er på § 38.11.01. Personskatter optaget et beløb på 12 mill. kr. som  

 kompensationsbeløb til Grønland.
 Bestemmelserne i lovforslagets § 4 om kompensation til Grønlands  

 hjemmestyre for beskatning af visse indkomster har således ingen betydning  

 for fastsættelse af bloktilskuddet.
Forelæggelse for de grønlandske myndigheder Der har mellem regeringen og Grønlands hjemmestyre været ført  

 forhandlinger om tilskuddet for perioden 1994-95. Med aftale af 6. marts blev  

 der opnået enighed om bloktilskudsfastsættelsen for 1994 og 1995. Udkast til  

 lovforslag vil blive forelagt Grønlands hjemmestyre og påregnes behandlet på  

 Landtingets forårssamling i april måned 1993.
Bemærkninger til de enkelte bestemmelser Til § 1 Tilskuddene til Grønlands hjemmestyre i 1994 og 1995 er fastsat således:
Til § 2 og § 3 Bestemmelserne om pris- og lønregulering af tilskuddet og om  

 udbetalingsterminer er foreslået uændret i forhold til den gældende  

 tilskudslov.
Til § 4 Lovbestemmelsen erstatter en tekstanmærkning på de årlige bevillingslove.
Til § 5 Det foreslås, at tilskuddet til Grønlands hjemmestyre fastsættes for en  

 2-årig periode.
For så vidt angår bestemmelsen i § 4 foreslås, at den får  

 virkning fra 1. januar 1993.
Den 6. marts 1993 Bilag 1 Aftale mellem den danske regering og Grønlands Landsstyre om  

 bloktilskudsfastsættelsen for Grønlands hjemmestyre i perioden 1994-95 1. En ny bloktilskudslov skal være gældende for perioden 1994-95.
 2. Med henblik på finansiering af et seismisk udstyr i Nuna Oil's regi  

 indskyder staten i 1995 30 mill. kr. i Nuna Oil A/S.
3. Bloktilskuddet for 1994 fastsættes i 1993-niveau til 2.328,1 mill. kr.  

 og i 1995 til 2.298,1 mill. kr.
Den nugældende prisreguleringsordning for  

 bloktilskuddet fastholdes.
 4. Grønlands Hjemmestyre og regeringen er enige om, at der gennemføres et  

 udredningsarbejde med henblik på, at der med virkning fra 1. januar 1996  

 eventuelt kan iværksættes en ny reguleringsordning.
Den nye ordning bør være langsigtet, og den skal muliggøre en fortsat  

 udvikling af det grønlandske samfund inden for rammerne af den  

 selvstyreordning, som er indført.
Et sigte med ordningen skal være, at  

 Grønlands økonomiske afhængighed af bloktilskuddene nedbringes.
Ordningen  

 skal respektere den indbyrdes solidaritet inden for rigsfællesskabet, hvilket  

 betyder, at forskelle og udviklingen af det samlede velstandsniveau mellem  

 Grønland og resten af riget skal indgå i vurderingerne.
Ved udmålingen af  

 bloktilskuddet skal der endvidere kunne tages hensyn til den økonomiske  

 situation i såvel Grønland som Danmark.
Udredningsarbejdet omfatter herudover  

 sagsområder, der endnu ikke eller kun delvis er overført til hjemmestyret.
 Udredningsarbejdet skal være tilendebragt senest 1. februar 1995. På  

 baggrund af udredningsarbejdet kan der forhandles om en ændring af  

 bloktilskudsreguleringen fra 1996.
For den danske regering For Grønlands Landsstyre Mogens Lykketoft Emil Abelsen Bilag 2 Aftale i henhold til artikel 24 i den mellem den danske regering og det  

 grønlandske landsstyre indgåede aftale af 18. oktober 1979 til undgåelse af  

 dobbeltbeskatning for så vidt angår indkomst- og formueskat samt om bistand i  

 skattesager.
 Den danske regering og Grønlands landsstyre er foranlediget af ønsket om  

 at finde en rimelig afgørelse på visse beskatningskonflikter blevet enige om  

 følgende:
I.
Pensionsområdet.
 1. Grønland træder tilbage fra beskatningen af løbende rentetilskrivninger  

 til pensionsopsparingsordninger i danske pengeinstitutter m.fl.
På aftaletidspunktet drejer det sig om rateopsparing i pensionsøjemed,  

 indeksopsparing, opsparing i pensionsøjemed (kapitalpension) og  

 selvpensioneringsordninger.
Endvidere fritages rentetilskrivning på  

 indestående i Lønmodtagernes Dyrtidsfond fra beskatning.
2. Ved opgørelsen af en arbejdstagers skattepligtige indkomst bortses fra  

 grønlandsk side fra arbejdsgiverens bidrag til ordninger, der er udformet som  

 rateforsikringer, rateopsparinger i pensionsøjemed, indeksforsikringer,  

 indeksopsparinger, kapitalforsikringer og kapitalpensioner for offentligt  

 ansatte, der er udsendt fra Danmark.
Ordningen skal være obligatorisk for den  

 ansatte og etableret inden udsendelsen til Grønland.
 Hvis ordningen af arbejdstager er valgt henført til beskatning efter  

 pensionsbeskatningslovens § 50, bortses der dog fra grønlandsk side ikke fra  

 arbejdsgiverens bidrag.
 En udvidelse af disse regler til også at omfatte private ansatte vil  

 senere blive drøftet i den dansk-grønlandske embedsmandsgruppe.
 3. Grønland træder tilbage fra beskatning af følgende pensions- og  

 forsikringsordninger, som ophæves i utide:
 1. Pensionskasseordninger.
 2. Livsforsikringer med løbende udbetalinger.
 3. Rateopsparing med udbetaling over mindst 10 år.
 4. Rateforsikringer med udbetaling over mindst 10 år.
 5. Indeksopsparing og -forsikringer.
 6. Kapitalforsikringer med sumudbetalinger.
 7. Kapitalopsparing med sumudbetalinger.
II.
Dagpenge og rejsegodtgørelser.
 Dagpenge og rejsegodtgørelser, der udbetales fra staten og danske kommuner  

 i forbindelse med udførelsen af offentlige hverv, som anført i  

 statsskattelovens § 5 d, jf. ligningslovens § 9, stk. 8, kan kun beskattes i  

 Danmark i de 2 første år, i hvilke personen oppebærer disse ydelser under  

 ophold i Grønland.
III.
Kompensation for tilbagetræden fra beskatning.
 1. Grønland kompenseres for tilbagetræden fra beskatning på  

 pensionsbeskatningsområdet ud fra følgende pricipper:
 - Der skal være tale om pensionsordninger, hvoraf der er/eller kan blive  

 tale om betaling af dansk afgift i forbindelse med udbetaling fra ordningen.
 - Personer omfattet af de pågældende ordninger skal have opholdt sig i  

 Grønland i 6 måneder eller mere, og umiddelbart før opholdet i Grønland have  

 været hjemmehørende i Danmark.
- Kompensationen til Grønland udregnes i princippet som en andel af  

 pensionsafgiften, svarende til forholdet mellem opholdsperioden i Grønland og  

 den samlede opsparingsperiode.
Det er dog aftalt, at Danmark og Grønland i  

 fællesskab udregner et årligt kompensationsbeløb på et skønnet grundlag.
 De to dele af riget forpligter sig til at tilvejebringe alle tilgængelige  

 statistiske oplysninger m.v., som er nødvendige for at etablere et så korrekt  

 beregningsgrundlag som muligt for kompensationsbeløbet til den grønlandske  

 landskasse.
2. Der ydes ligeledes den grønlandske landskasse kompensation for  

 tilbagetræden fra beskatningen af dagpenge og rejsegodtgørelse, jf.
II.
 3. Det årlige kompensationsbeløb kan ikke overstige det provenutab, som  

 Grønland kan dokumentere ved den aftalte tilbagetræden fra beskatning, eller  

 det beløb en deling af pensionsafgifterne og kompensation af dagpenge m.v.  

 udgør.
4. Aftalen tages op til gennemgang hvert andet år i den dansk-grønlandske  

 embedsmandsgruppe.
Væsentlige ændringer i beregningsgrundlaget eller de  

 lovgivningsmæssige forudsætninger for aftalen, berettiger hver af parterne  

 til at kræve en genforhandling af aftalen.
IV.
Ikrafttrædelse, virkningstidspunkt og ophævelse.
 1. Denne aftale træder i kraft samme dag begge parter har undertegnet den.
 2. Aftalen har virkning fra 1. januar 1991.
3. Aftalen skal forblive i kraft, indtil den opsiges af den ene del af  

 riget.
Enhver del af riget kan opsige aftalen ved at give meddelelse om  

 opsigelse mindst 6 måneder før udgangen af et kalanderår.
 Til bekræftelse heraf undertegnede underskrevet denne aftale.
 Udfærdiget i Ilulissat den 21. august 1990 i et eksemplar på dansk og et  

 eksemplar på grønlandsk, hvilke tekster har lige gyldighed.
