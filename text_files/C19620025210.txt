(Til tinglysningsdommerne.) I de senere år er der inden for realkreditten indført en ny låneform, de  

 såkaldte kontantlån.
Et sådant lån udbetales til debitor med det fulde beløb, for hvilket han i  

 pantebrevet gældsætter sig, idet vedkommende låneinstitution selv drager  

 omsorg for salg af obligationer i fornødent omfang til dækning af det  

 bevilgede lån.
I pantebrevet forpligter debitor sig til at forrente lånet med  

 den ved obligationssalget konstaterede effektive rente, hvorfor rente og  

 ydelse af lånet i almindelighed først fikseres endeligt nogen tid efter  

 pantebrevets tinglysning.
Det bestemmes endvidere i pantebrevet, at hel eller  

 delvis ekstraordinær indfrielse ved opsigelse eller misligholdelse skal  

 foretages enten ved aflevering til låneinstitutionen af en til restgælden svarende  

 andel af de i anledning af lånet emitterede kasseobligationer eller kontant  

 til den overkurs, der er nødvendig til opkøb og inddragelse af de nævnte  

 obligationer eller til dækning på anden måde af institutionens løbende  

 forpligtelser ifølge disse.
Indfrielsesbeløbet beregnes af låneinstitutionen.
 Med henblik på at forebygge, at der lides tab på grund af ukendskab til  

 denne låneform, skal man efter brevveksling med Den danske Dommerforening  

 henstille, at det i tingbogen og i tingbogsattester angives, at der for  

 sådanne lån gælder særlige indfrielsesvilkår.
 Man går ud fra, at pantebreve for lån, der amortiseres til overkurs,  

 ligesom hidtil indføres i tingbogen og optages på tingbogsattester med  

 bemærkning om, til hvilken kurs lånene amortiseres.
 Justitsministeriet, den 25. september  

 1962.
P.
M.
V.
 Vilhelm Boas.
 / Graulund Hansen.
