 I medfør af § 9 i lov om offentlig sygesikring, jf. lovbekendtgørelse nr.  

 77 af 31. januar 1994 som senest ændret ved § 7 i lov nr. 1133 af 21.  

 december 1994, fastsættes følgende:
 § 1.  Den offentlige sygesikring yder tilskud til  

 fysioterapeutisk behandling, der efter lægehenvisning udføres af en  

 fysioterapeut.
 Stk. 2.  Hvis behandlingen gives på en klinik, er det en  

 betingelse for at yde tilskud fra den offentlige sygesikring, at klinikken er  

 godkendt af amtsrådet, i Københavns og Frederiksberg kommuner henholdsvis af  

 magistraten og kommunalbestyrelsen.
 § 2.  Sygesikringen yder ikke tilskud til behandling  

 på offentlige sygehuse eller på private sygehuse eller klinikker, der  

 modtager patienter til fysioterapeutisk behandling efter overenskomst med  

 offentlige sygehuse.
 § 3.  Sygesikringen yder ikke tilskud til  

 fysioterapeutens ydelser til sig selv, til ægtefælle eller til hjemmeboende  

 børn, der ikke er selvstændigt sikrede.
 § 4.  De nærmere vilkår for tilskud til  

 fysioterapeutisk behandling fremgår af den af sundhedsministeren godkendte  

 overenskomst mellem Sygesikringens Forhandlingsudvalg og Danske  

 Fysioterapeuter, jf. § 12, stk. 1 og § 26, stk. 2 i lov om offentlig  

 sygesikring.
 Stk. 2.  Beslutter amtsrådet at tilbyde forebyggende og  

 opfølgende fysioterapeutisk holdundervisning, yder den offentlige sygesikring  

 tilskud til de omfattede ydelser.
 § 5.  Den offentlige sygesikring yder tilskud til  

 lægeordineret ridefysioterapi på de nærmere vilkår, som fremgår af den af  

 sundhedsministeren godkendte overenskomst mellem Sygesikringens  

 Forhandlingsudvalg og Danske Fysioterapeuter, jf. § 12, stk. 1, og § 26, stk.  

 2, i lov om offentlig sygesikring.
§ 6.  Sygesikringen yder et tilskud på 20,19 kr. pr.  

 behandlingsmodul.
Ved behandling i patientens hjem ydes et tilskud på 40 pct.  

 af de i overenskomsten mellem Sygesikringens Forhandlingsudvalg og Danske  

 Fysioterapeuter fastsatte afstandstillæg.
Stk. 2.  Behandler fysioterapeuten ved samme besøg flere  

 familiemedlemmer i samme hjem, ydes kun et tilskud.
Behandler fysioterapeuten  

 ved samme besøg flere patienter på plejehjem eller lignende, beregnes kun et  

 afstandstillæg, som sygesikringen i dette tilfælde betaler fuldt ud.
 Stk. 3.  Tilskuddet til forebyggende og opfølgende  

 fysioterapeutisk holdundervisning, jf. § 4, stk. 2, udgør 2/5 af det i den  

 godkendte rammeaftale mellem Sygesikringens Forhandlingsudvalg og Danske  

 Fysioterapeuter fastsatte honorar.
 Stk. 4.  Tilskuddet til ridefysioterapi, jf. § 5, udgør  

 4/5 af de honorarer, der er fastsat i den godkendte overenskomst mellem  

 Sygesikringens Forhandlingsudvalg og Danske Fysioterapeuter.
 § 7.  Til handicappede personer med medfødt eller  

 arvelig lidelse, erhvervede neurologiske lidelser, fysiske handicap som følge  

 af ulykke, eller nedsættelse af led og/eller muskelfunktion som følge af  

 inflammatoriske gigtlidelser yder den offentlige sygesikring et tilskud på  

 100 pct. af det i godkendt overenskomst mellem Sygesikringens  

 Forhandlingsudvalg og Danske Fysioterapeuter fastsatte honorar pr.  

 behandlingsmodul.
 Stk. 2.  Sundhedsstyrelsen fastsætter nærmere  

 retningslinier for fysisk handicappede personers adgang til vederlagsfri  

 fysioterapi.
 Stk. 3.  Nærmere vilkår for ydelser efter stk. 1  

 fastsættes i overenskomst mellem Sygesikringens Forhandlingsudvalg og Danske  

 Fysioterapeuter, jf. § 12, stk. 1, og § 26, stk. 2, i lov om offentlig  

 sygesikring.
 § 8.  Tilskud ydes med samme beløb til sikringsgruppe  

 1 og 2. Tilskud til personer i sikringsgruppe 1 er betinget af, at de søger  

 en fysioterapeut, der har tilsluttet sig en godkendt overenskomst, indgået  

 mellem Sygesikringens Forhandlingsudvalg og Danske Fysioterapeuter.
Stk. 2.  Tilskud til gruppe 2-sikrede, der søger en  

 fysioterapeut, der ikke har tilsluttet sig overenskomsten, ydes af  

 kommunalbestyrelsen, jf. den sociale styrelseslovs § 2, stk. 2, 2. pkt., mod  

 aflevering af kvitteret og specificeret regning.
Tilskuddet kan ikke  

 overstige regningens beløb.
 Stk. 3.  Såvel gruppe 1-sikrede som gruppe 2-sikrede  

 betaler direkte til fysioterapeuten den andel af honoraret, det påhviler  

 patienten at betale.
 § 9.  Personer, der ifølge internationale aftaler  

 sidestilles med gruppe 1-sikrede eller gruppe 2-sikrede, har under  

 midlertidigt ophold her i landet ret til tilskud til fysioterapeutisk  

 behandling i samme omfang som henholdsvis gruppe 1-sikrede og gruppe  

 2-sikrede.
 § 10.  Bekendtgørelsen træder i kraft den 1. oktober  

 1995. § 7 træder dog først i kraft efter beslutning i det enkelte amtsråd,  

 dog senest den 1. april 1996.
 Stk. 2.  Samtidig ophæves bekendtgørelse nr. 252 af 23.  

 april 1991, dog for så vidt angår § 7 først ved ikrafttræden af § 7 i  

 nærværende bekendtgørelse.
