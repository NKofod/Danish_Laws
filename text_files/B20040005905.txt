Bekendtgørelse om tildeling af jernbaneinfrastrukturkapacitet  

  

 (kanaler) m.v.  

1) I medfør af § 8 f, § 9 og § 26 i lov om  

 jernbanevirksomhed m.v., jf. lovbekendtgørelse nr. 310 af 28. april 2003,  

 fastsættes:
Definitioner § 1.  

  

 I  

 denne bekendtgørelse forstås ved:
 1)  

 	  

    

 »tog«, en eller flere  

 sammenkoblede jernbanetrækkraftenheder, som med eller uden tilkoblede vogne  

 kører fra en jernbanestation til en anden.
 2)  

 	  

    

 »kanal«, en  

 infrastrukturkapacitet på jernbanenettet, som i tid og geografi er defineret  

 ved en sekvens af ankomst- og afgangstidspunkter for toget imellem  

 begyndelsesstationen, mellemliggende stationer og ankomststationen.
 3)  

 	  

    

 »køreplan«, den  

 sammensætning af kanaler, som Banestyrelsen udarbejder for en given periode.
 4)  

 	  

    

 »overbelastet  

 infrastruktur«, et afsnit af jernbanenettet, hvor ønsket om kanaler efter  

 samordning i visse perioder overstiger kapaciteten.
 4)  

 	  

    

 »Trafikstyrelsen«,  

 Trafikstyrelsen for Jernbane og Færger.
 Ansøgningsprocedure m.v.
 § 2.  

  

 Ansøgning om tildeling af kanaler på statens jernbaneinfrastruktur samt  

 infrastruktur ejet af A/S Storebæltsforbindelsen og A/S Øresundsforbindelsen  

 kan af jernbanevirksomheder og sammenslutninger af jernbanevirksomheder  

 indgives til Banestyrelsen.
 Stk. 2.  

  

 Ansøgning  

 om tildeling af kanaler på anden jernbaneinfrastruktur end den, der er nævnt  

 i  

 stk. 1, herunder ansøgning om tildeling af kanaler i andre lande, kan  

 ske  

 til Banestyrelsen, der herefter koordinerer ansøgningen med de berørte  

 infrastrukturforvaltere.
 Stk. 3.  

  

 Det  

 forhold, at en ansøger ikke på ansøgningstidspunktet opfylder de i § 3 i  

 lov om jernbanevirksomhed m.v. fastsatte betingelser for at drive  

 jernbanevirksomhed i Danmark, er ikke til hinder for, at ansøgning om  

 tildeling  

 af kanaler kan indgives.
 Stk. 4.  

  

 Banestyrelsen  

 deltager i nødvendigt omfang i samarbejde til varetagelse af den  

 koordinerende  

 funktion ved ansøgninger efter stk. 2.
 § 3.  

  

 Banestyrelsen bekendtgør tidsfristerne for ansøgning om kanaler i  

 Statstidende  

 senest 2 år før en tildelingsperiodes begyndelse.
 Stk. 2.  

  

 Hver  

 tildelingsperiode varer 1 år.
 § 4.  

  

 Senest 11 måneder før en tildelingsperiodes begyndelse sikrer Banestyrelsen,  

 at  

 der er etableret foreløbige internationale kanaler i samarbejde med de  

 relevante myndigheder med ansvaret for tildeling af  

 jernbaneinfrastrukturkapacitet i andre EU-medlemslande og i Norge.  

 Banestyrelsen sikrer, at disse kanaler respekteres i videst muligt omfang.
§ 5.  

  

 Banestyrelsen træffer afgørelse om tildeling af kanaler efter reglerne i  

 § 7 og §§ 9-15 på grundlag af de ansøgninger, der er indkommet 8  

 måneder før en tildelingsperiodes begyndelse.
Senere indkomne ansøgninger kan  

 imødekommes, såfremt der er ledig kapacitet.
 § 6.  

  

 Banestyrelsen reserverer senest 7 måneder før en tildelingsperiodes  

 begyndelse  

 kanaler til infrastrukturarbejder under behørig hensyntagen til de indkomne  

 ansøgninger om kanaler på de baneafsnit, hvor der skal foretages  

 infrastrukturarbejder.
§ 7.  

  

 Banestyrelsen giver senest 5½ måneder før tildelingsperiodens begyndelse  

 ansøgerne meddelelse om tildelingen af kanaler med forbehold for mindre  

 ændringer og justeringer og sender udkast til køreplan i høring hos alle  

 berørte parter.
Høringsfristen er herefter 1 måned.
 Stk. 2.  

  

 Banestyrelsen meddeler ansøgerne den endelige kanaltildeling senest 3  

 måneder,  

 før tildelingsperioden begynder.
 § 8.  

  

 Banestyrelsen besvarer ansøgninger i løbet af en tildelingsperiode om  

 individuelle kanaler så hurtigt som muligt, dog senest inden 5 hverdage.  

 Banestyrelsen stiller oplysninger om disponibel overskydende kapacitet til  

 rådighed for alle interesserede parter.
Kanaltildelingsprincipper § 9.  

  

 Banestyrelsen imødekommer i videst muligt omfang alle ansøgninger om  

 infrastrukturkapacitet.
 Stk. 2.  

  

 Infrastruktur  

 til brug for bestemte typer trafik fastsættes af Trafikstyrelsen ved  

 bekendtgørelse efter høring af de berørte parter.
 § 10.  

  

 I  

 de tilfælde hvor der foreligger modstridende ønsker om kanaler på et  

 baneafsnit, indkalder Banestyrelsen de pågældende jernbanevirksomheder til  

 forhandlinger senest 8 måneder før en tildelingsperiodes begyndelse.
 Stk. 2.  

  

 Jernbanevirksomheder, som er udeblevet fra forhandlingerne eller har udvist  

 passivitet ved disse, kan nedprioriteres uagtet den i § 15 beskrevne  

 prioriteringsorden.
 Stk. 3.  

  

 Såfremt der  

 ikke findes en løsning ved forhandlingerne, træffer Banestyrelsen inden for  

 10  

 dage efter forhandlingerne afgørelse om fordelingen efter reglerne i  

 §§ 14-15.
Overbelastning af infrastrukturen § 11.  

  

 Hvis det efter anvendelsen af bestemmelserne i §§ 9 og 10 ikke er muligt  

 at imødekomme alle ansøgninger om infrastrukturkapacitet, erklærer  

 Banestyrelsen de dele af infrastrukturen, hvor dette har gjort sig gældende,  

 for overbelastet infrastruktur.
Det samme gælder for infrastruktur, hvor der  

 i  

 nær fremtid kan forventes knaphed på kapacitet.
 § 12.  

  

 Ved overbelastning af infrastrukturen udarbejder Banestyrelsen en  

 kapacitetsanalyse senest 6 måneder efter, at Banestyrelsen har erklæret den  

 pågældende infrastruktur for overbelastet.
 Stk. 2.  

  

 Kapacitetsanalysen skal afdække årsagerne til overbelastningen, og hvilke  

 foranstaltninger, der kan træffes på kort og lang sigt for at afhjælpe dem.  

 Blandt de foranstaltninger, der skal tages i betragtning, er linieføring af  

 tjenester, ændrede tider for tjenester, hastighedsændringer og  

 infrastrukturforbedringer.
 Stk. 3.  

  

 Kapacitetsanalysen skal omfatte infrastrukturen, driftsprocedurerne,  

 karakteren  

 af de forskellige tjenester, der opererer på infrastrukturen, og alle disse  

 faktorers indvirken på infrastrukturkapaciteten.
 § 13.  

  

 Senest  

 6 måneder efter at kapacitetsanalysen er færdiggjort, udarbejder  

 Banestyrelsen  

 en kapacitetsforbedringsplan efter høring af brugerne.
 Stk. 2.  

  

 Planen skal  

 afdække:
1)  

 	  

    

 årsagerne til  

 overbelastningen, 2)  

 	  

    

 den forventede  

 fremtidige trafikudvikling, 3)  

 	  

    

 begrænsningerne for  

 infrastrukturudviklingen, og 4)  

 	  

    

 mulighederne for og  

 omkostningerne ved at forøge infrastrukturkapaciteten, herunder en tidsplan  

 for  

 gennemførelsen.
 Stk. 3.  

  

 Planen skal  

 på grundlag af en samfundsøkonomisk analyse af de foreslåede foranstaltninger  

 fastlægge, hvilke foranstaltninger, der skal træffes til at forøge  

 infrastrukturkapaciteten, herunder en tidsplan for gennemførelsen.
 Stk. 4.  

  

 Kapacitetsforbedringsplanen skal inden høring og endelig offentliggørelse  

 godkendes af trafikministeren.
§ 14.  

  

 Ved kanaltildeling på overbelastet infrastruktur har offentlig servicetrafik  

 fortrinsret frem for andre former for trafik.
Omfanget af trafik udført som  

 offentlig service kan dog kun øges i forhold til foregående tildelingsperiode  

 ved en udvidelse af kapaciteten på det pågældende baneafsnit eller efter  

 reglerne i § 15.
 § 15.  

  

 Hvor den samlede kapacitet på overbelastet infrastruktur ikke anvendes af  

 trafik udført som offentlig service, sker kanaltildelingen efter følgende  

 prioritering:
 1)  

 	  

    

 Halvdelen af de  

 kanaler, der afgives efter § 18, stk. 4, på det ansøgte baneafsnit,  

 tildeles ansøgere, der for første gang ansøger om tildeling af kanaler på  

 baneafsnittet.
 2)  

 	  

    

 Ny trafik udført som  

 offentlig service.
 3)  

 	  

    

 Godstrafik i  

 internationale godskorridorer.
 4)  

 	  

    

 Anden trafik.
Stk. 2.  

  

 I tilfælde  

 af, at to eller flere ønsker om trafik, der er sidestillede efter  

 prioriteringsordenen i stk. 1, ikke kan forenes gennem forhandling eller  

 efter mindre korrektioner af køreplanen, tildeles kanalerne således, at den  

 jernbanevirksomhed, der forventes at udføre det største transportarbejde på  

 den  

 pågældende kanal, prioriteres.
Tog indlægges successivt i køreplanen så tæt  

 på  

 ønskerne i ansøgningen som muligt under hensyn til de tog, som allerede er  

 lagt  

 ind i køreplanen.
Stk. 3.  

  

 Det  

 transportarbejde, der lægges til grund for prioriteringen efter stk. 2,  

 antages at være proportionalt med vognkilometerproduktionen pr. år.  

 Vognkilometerproduktionen pr. år beregnes for godstog ved formlen: T x A x D  

 og  

 for passagertog ved formlen: 4 x T x A x D, hvor 1)  

 	  

    

 T er togets størrelse  

 i antal vogne, som fastsættes ud fra den aktuelle tildelingsperiode (for  

 passagertog, der ifølge ansøgningen skal afgå med faste regelmæssige  

 minuttal,  

 forudsættes togstørrelsen at svare til det samlede antal vogne i de  

 pågældende  

 tog i løbet af et døgn, og for nye tog forudsættes togstørrelsen at svare til  

 gennemsnittet af de øvrige kommercielle gods- henholdsvis passagertog på de  

 baneafsnit, hvor der er ansøgt om kanaler), 2)  

 	  

    

 A er afstanden mellem  

 afgangs- og ankomststationen på de baneafsnit, hvor der er ansøgt om kanaler,  

 og 3)  

 	  

    

 D er antal dage i  

 tildelingsperioden, som der er indgivet ansøgning om.
 Stk. 4.  

  

 Såfremt to  

 jernbanevirksomheder er sidestillede efter stk. 2 og stk. 3,  

 tildeles  

 kanaler først til den jernbanevirksomhed, der har ansøgt om kørsel med det  

 materiel, der har det største kraft/masse forhold.
Aftale mellem jernbanevirksomheder og Banestyrelsen § 16.  

  

 De  

 enkelte jernbanevirksomheder eller sammenslutninger af jernbanevirksomheder  

 skal, inden tildelte kanaler kan benyttes, indgå aftale med Banestyrelsen  

 vedrørende samarbejdsrelationer, gensidige rettigheder og forpligtelser,  

 betingelser for benyttelse af infrastrukturen og krav til forsikring.
 Stk. 2.  

  

 Aftalen  

 skal specificere de tildelte kanaler og vilkårene for deres benyttelse, samt  

 beskrive den infrastruktur, der stilles til rådighed af  

 infrastrukturforvalteren, den tilladte kørsel, afregning af baneafgift og  

 andre  

 ydelser, særlige sikkerhedsforhold m.v.
 § 17.  

  

 Aftalen  

 skal fastsætte, hvordan der forholdes i forbindelse med arbejder på  

 jernbaneinfrastrukturen, herunder varsling over for jernbanevirksomhederne af  

 arbejder og erstatning for gener, ansvarsregler for skader på  

 jernbaneinfrastrukturen og på det rullende materiel, ansvars- og  

 erstatningsregler for togforsinkelser både i relationer mellem  

 jernbanevirksomheden og Banestyrelsen og andre jernbanevirksomheder, der  

 befærder det pågældende baneafsnit.
 § 18.  

  

 Aftalen  

 skal specificere i hvilket omfang, jernbanevirksomheden skal benytte de  

 tildelte kanaler for at kunne bevare retten til kanalerne, og skal forpligte  

 jernbanevirksomheden til at meddele Banestyrelsen, hvis den helt eller  

 delvist  

 ophører med at anvende de tildelte kanaler.
 Stk. 2.  

  

 Aftalen  

 skal give Banestyrelsen mulighed for at tilbagekalde tildelte kanaler, hvis  

 de  

 ikke har været benyttet i et mellem Banestyrelsen og jernbanevirksomheden  

 eller  

 sammenslutningen af jernbanevirksomheder aftalt tidsrum eller omfang.
 Stk. 3.  

  

 Aftalen  

 skal tillige indeholde bestemmelse om, at Banestyrelsen  


  

 på erklæret overbelastet infrastruktur kan kræve, at en kanal  

 opgives af en jernbanevirksomhed, hvis kanalen i mindst en måned er benyttet  

 under en tærskelkvote fastsat af Trafikstyrelsen ved bekendtgørelse efter  

 høring af Banestyrelsen, medmindre den manglende benyttelse skyldes  

 ikke-økonomiske årsager, som jernbanevirksomheden er uden indflydelse på.
 Stk. 4.  

  

 For  

 passager- eller godstrafik, der ikke udføres som offentlig servicetrafik,  

 skal  

 aftalen indeholde bestemmelser om, at jernbanevirksomheden bevarer 90 pct. af  

 sin kapacitet fra den foregående kanaltildelingsperiode på alle baneafsnit  

 fra  

 en tildelingsperiode til den næste, hvis der indgives ansøgning herom.  

 Procentsatserne opgøres i forhold til det samlede antal tog, der opereres af  

 jernbanevirksomheden på et baneafsnit, og afrundes til nærmeste hele tal.  

 Togtallet målt i brøkdele anvendes ved udmålingen af kapacitet ved  

 efterfølgende perioder.
 Stk. 5.  



  

 Aftalen skal ligeledes indeholde en  

 bestemmelse om, under hvilke betingelser overdragelse af tildelt kapacitet  

 mellem virksomheder, er tilladt.
 Stk. 6.  

  

 Handel med  

 infrastrukturkapacitet er ikke tilladt og fører til udelukkelse fra videre  

 tildeling.
Forstyrrelser i togtrafikken § 19.  

  

 I  

 tilfælde af forstyrrelser i togtrafikken på grund af tekniske fejl eller  

 uheld  

 m.v. træffer Banestyrelsen alle de foranstaltninger, som er nødvendige for at  

 normalisere situationen.
Banestyrelsen udarbejder med henblik herpå en  

 beredskabsplan med en liste over de forskellige offentlige organer, der skal  

 underrettes i tilfælde af alvorlige hændelser eller alvorlige forstyrrelser i  

 togtrafikken.
 Stk. 2.  

  

 Banestyrelsen  

 kan forlange, at jernbanevirksomhederne stiller de midler, som Banestyrelsen  

 finder mest hensigtsmæssige, til styrelsens disposition med henblik på, at  

 togtrafikken hurtigst muligt kan normaliseres.
 § 20.  



  

 I nødsituationer og ved sammenbrud, som  

 gør infrastrukturen ubrugelig, kan Banestyrelsen lukke tildelte kanaler i den  

 periode, som det varer at udbedre skaderne.
Netredegørelse om adgang til infrastrukturen § 21.  

  

 Efter høring af berørte parter offentliggør Banestyrelsen hvert år en  

 netredegørelse om adgangen til jernbaneinfrastrukturen (Netredegørelsen).
 Stk. 2.  

  

 Netredegørelsen udarbejdes på grundlag af de retningslinier, der er nævnt i  

 bilaget.
§ 22.  

  

 Netredegørelsen skal offentliggøres senest 4 måneder inden udløbet af fristen  

 for ansøgning om tildeling af infrastrukturkapacitet.
Netredegørelsen  

 opdateres  

 og ændres i nødvendigt omfang.
 Stk. 2.  

  

 Netredegørelsen omfatter al dansk jernbaneinfrastruktur, der er almindelig  

 tilgængelig for jernbanevirksomheder.
Stk. 3.  

  

 Til brug  

 for netredegørelsen skal de øvrige infrastrukturforvaltere på Banestyrelsens  

 anmodning levere de nødvendige oplysninger om deres infrastruktur inden for  

 en  

 frist på 4 uger.
Den enkelte infrastrukturforvalter indestår for rigtigheden  

 af  

 de leverede oplysninger.
Klage og ikrafttrædelsesbestemmelser § 23.  

  

 Afgørelser i medfør af denne bekendtgørelse, vilkår i aftaler efter  

 §§ 16-18 eller manglende opfyldelse af aftaler efter §§ 16-18 kan  

 påklages til Jernbaneklagenævnet, jf. § 24 i lov om jernbanevirksomhed  

 m.v.
 § 24.  

  

 Bekendtgørelsen træder i kraft den 20. februar 2004.
 Stk. 2.  

  

 Samtidig  

 ophæves bekendtgørelse nr. 1186 af 15. december 2000 om tildeling af  

 jernbaneinfrastrukturkapacitet.
Trafikministeriet, den 2. februar  

 2004 Flemming Hansen /Dorthe Nøhr Pedersen Bilag 1 Retningslinier for netredegørelsen om adgang til  

 infrastrukturen Netredegørelsen skal indeholde oplysninger om følgende  

 forhold, jf. §§ 21 og 22:
1) Et afsnit om infrastrukturen Afsnittet skal beskrive den infrastruktur, der er til  

 jernbanevirksomhedernes rådighed og betingelserne for adgang til denne.
2) Et afsnit om afgiftsprincipper og tariffer Afsnittet skal indeholde de fornødne detaljerede oplysninger  

 om afgiftsordningen og oplysninger om afgifter for de med jernbanevirksomhed  

 forbundne tjenesteydelser, som kun leveres af en enkelt leverandør.
 Afsnittet skal endvidere indeholde oplysninger om allerede  

 besluttede eller planlagte afgiftsændringer.
3) Et afsnit om principperne og kriterierne for  

 kapacitetstildeling I afsnittet skal der redegøres for de generelle  

 kapacitetskarakteristika ved den infrastruktur, der er til rådighed for  

 jernbanevirksomheder, og for alle restriktioner for dens brug, herunder  

 forventelige behov for kapacitet til vedligeholdelse.
Det skal desuden  

 indeholde nærmere oplysninger om procedurer og tidsfrister vedrørende  

 kapacitetstildelingen og indeholde de specifikke kriterier, der skal  

 anvendes,  

 herunder særlig:
 a)  

 	  

    

 De nærmere vilkår,  

 på hvilke jernbanevirksomheder kan ansøge om kapacitet fra  

 infrastrukturforvalterne.
 b)  

 	  

    

 De krav, der stilles  

 til ansøgere.
 c)  

 	  

    

 Tidsplanen for  

 ansøgnings- og tildelingsprocessen.
 d)  

 	  

    

 De principper, der  

 gælder for samordningsprocessen.
 e)  

 	  

    

 De procedurer og  

 kriterier, der anvendes, hvis infrastrukturkapaciteten er overbelastet.
 f)  

 	  

    

 Nærmere oplysninger  

 om restriktioner for brugen af infrastrukturen, herunder forbehold af kanaler  

 til brug for bestemte typer trafik og tærskelkvoter for, hvornår brugen af en  

 kanal kan kræves opgivet.
 g)  

 	  

    

 Alle omstændigheder  

 under hvilke der tages hensyn til tidligere niveauer for  

 kapacitetsudnyttelsen  

 ved prioritering af ansøgningen om infrastrukturkapacitet.
 I dette afsnit redegøres der i enkeltheder for de  

 foranstaltninger, der skal sikre hensigtsmæssig behandling af godstransport,  

 international transport og ad hoc-ansøgninger.
1)  

 Bekendtgørelsen indeholder bestemmelser, der gennemfører Europa-Parlamentets  

 og  

 Rådets direktiv 2001/14/EF af 26. februar 2001 om tildeling af  

 jernbaneinfrastrukturkapacitet og opkrævning af afgifter for brug af  

 jernbaneinfrastruktur samt sikkerhedscertificering (EF-Tidende 2001 nr.
L 75,  

 side 29 ff.).
