I.
Cirkulærets formål og indhold I fortsættelse af folketingets beslutning om at udsætte bygningen af  

 Storebæltsbroen traf regeringen beslutning om, at der ved  

 ekspropriationskommissionens foranstaltning skal reserveres arealer til de  

 anlæg, der skal udføres på land i forbindelse med broens bygning.  

 Reservationen skal ske på grundlag af det projekt, der forudsættes lagt til  

 grund for ekspropriationen, når denne måtte blive aktuel.
 Arealreservationen sker ved, at der med hjemmel i anlægsloven af 13. juni  

 1973, § 11, pålægges arealerne byggelinieservitut af samme indhold og med  

 samme retsvirkning som de i § 34 i lov om offentlige veje omhandlede  

 servitutter.
 I den redegørelse, som ministeren for offentlige arbejder afgav i  

 folketinget den 17. oktober 1978 om udskydelse af broanlægget, hedder det  

 blandt andet, at der vill »blive taget de nødvendige skridt til at  

 sikre, at der ikke træffes dispositioner, som kan vanskeliggøre  

 gennemførelsen af projektet til sin tid«.
 På denne baggrund fastsætter miljøministeriet i dette cirkulære, at der  

 skal lægges visse begrænsninger på anvendelsen af arealerne omkring den  

 kommende Storebæltsbros landfæster.
Denne arealreservation har til formål, dels at hindre, at der opføres  

 bebyggelse, der er særlig følsom over for støj fra den trafik, broen vil  

 medføre, dels at sikre de landskabelige interesser, der knytter sig til  

 samspillet mellem den projekterede Storebæltsbro, dens landfæster og  

 omgivelser.
Det er i denne forbindelse navnlig hensigten at sikre  

 udsigtsforholdene omkring anlægget.
 Reservationen har karakter af en friholdelse af de omhandlede arealer,  

 således at der ikke opføres bebyggelse eller udføres anlæg, der vil være til  

 hinder for de tilstræbte formål.
 Cirkulæret udstedes i henhold til § 4 i lov om lands- og  

 regionplanlægning, jfr. miljøministeriets lovbekendtgørelse nr. 513 af 29.  

 september 1978, § 3, stk. 2 og § 9, stk. 4, i lov om by- og landzoner,  

 (milljøministeriets lovbekendtgørelse nr. 300 af 23. juni 1980), samt § 7,  

 stk. 6, i lov nr. 237 af 8. juni 1977 om råstoffer.
Cirkulærets punkt II indeholder de forudsætninger vedrørende  

 aralanvendelsen, som skal lægges til grund for region- og  

 kommuneplanlægningen.
I punkt III er der indeholdt nærmere forskrifter for  

 zonemyndighedernes administration af §§ 6-8 i by- og landzoneloven, og punkt  

 IV omhandler råstofloven.
II.
Forudsætninger for regionplanlægning og kommuneplanlægning a.
Regionplanlægningen I medfør af § 4 i lands- og regionplanloven fastsættes herved efter  

 forhandling med de berørte ministre og de kommunale organisationer, at  

 regionplanlægningen skal udføres ud fra den forudsætning, at der inden for  

 det på vedhæftede kort (bilag 1) som zone I viste areal ikke må ske udlæg af  

 arealer til bebyggelse, og at der på det som zone II viste areal kun opføres  

 bebyggelse, som både danner en naturlig overgang til de eksisterende  

 landzonearealer, og som i øvrigt med hensyn til højde og udseende kan indgå i  

 en harmonisk sammenhæng med det eventuelle fremtidige broanlæg og dets  

 landfæster.
Herudover må bebyggelsen ikke være støjfølsom.
Arealet vil være egnet til  

 erhvervsbebyggelse, herunder lettere industri.
Med hensyn til støjfølsomme  

 bebyggelsesarter kan i øvrigt henvises til miljøstyrelsens vejledning nr.  

 2/1974, »Miljøhensyn ved planlægning«.
 Afgrænsningen mellem zone I og II er en linie 150 m syd for den  

 projekterede motorvejs sydlige vejkant.
 Til de berørte amtsråd og kommunalbestyrelser er der af planstyrelsen  

 udsendt de kort i 1:25.000, som skal danne grundlag for regionplanlægningen  

 og administration i øvrigt.
 I bilag 2 er nævnt de amtskommuner og kommuner, som berøres af ovennævnte  

 arealreservation.
b.
Kommuneplanlægningen I medfør af § 2, jfr. § 15, stk. 1, i kommuneplanloven (lov nr. 287 af 26.  

 juni 1975) skal kommunalbestyrelsen, når der foreligger en godkendt  

 regionplan, tilvejebringe en kommuneplan, som ikke må stride mod  

 regionplanlægningen eller mod beslutninger efter lands- og regionplanlovens §  

 4.
 Det påhviler således kommunalbestyrelsen ved udarbejdelsen af  

 kommuneplanen i overensstemmelse med ovennævnte landsplandirektiv at sikre  

 cirkulærets formål i kommuneplanen.
 I medfør af § 8, stk. 1, jfr. stk. 3, i kommuneplanloven påhviler det  

 amtsrådet at påse, at kommuneplanforslaget er i overensstemmelse med  

 regionplanlægningen og beslutninger i medfør af lands- og regionplanlovens §  

 4.
 Amtsrådet skal således ved sin administration af kommuneplanlovens § 8  

 påse, at kommuneplanen er i overensstemmelse med ovennævnte i punkt II  

 indeholdte landsplandirektiv.
I 15-rammerne I overgangsperioden, indtil kommuneplanen foreligger, kan de reserverede  

 arealer være omfattet af godkendte midlertidige rammer for  

 lokalplanlægningen, jfr. § 15, stk. 2, i kommuneplanloven.
I disse situationer skal kommunalbestyrelserne i deres lokalplanlægning  

 tage hensyn til arealreservationen, også selv om denne vedrører områder inden  

 for § 15-rammerne.
I de situationer, hvor kommunalbestyrelsen ønsker at  

 udvide eller ændre de godkendte § 15-rammer til at omfatte det nu reserverede  

 areal, skal forslaget til ændring af § 15-rammerne lægge arealreservationen  

 til grund.
III.
Administrationen af §§ 6-8 i lov om by- og landzoner I medfør af § 9, stk. 4, i by- og landzoneloven fastsættes herved, at  

 zonemyndigheden ikke i medfør af § 9, stk. 1, må meddele tilladelser, som er  

 i strid med reservationen, jfr. ovenfor under punkt II.
I område I må normalt  

 kun opføres den bebyggelse, der er erhvervsmæssig nødvendig for driften af en  

 eksisterende landbrugs- eller skovbrugsejendom eller for udøvelsen af  

 fiskerierhvervet, og som derfor kan opføres uden zonetilladelse, jfr. by- og  

 landzonelovens § 7, stk. 1.
 Med ovennævnte begrænsninger kan zoneloven administreres på sædvanlig måde  

 i overensstemmelse med loven og miljøministeriets cirkulærer herom.
IV.
Råstofloven Tilladelse til råstofindvinding inden for de nævnte områder kan kun  

 meddeles af miljøministeren, jfr. § 7, stk. 5 og 6, i lov nr. 237 af 8. juni  

 1977 om råstoffer.
V.
Afslutning Ønsker om ændringer i arealreservationen i forhold til den her fastlagte,  

 som senere måtte fremkomme fra de kommunale og regionale  

 planlægningsmyndigheder og berørte statsmyndigheder, må forelægges  

 planstyrelsen, som så under hensyn til ændringernes omfang og konsekvens vil  

 tage stilling til, hvilken procedure der skal følges.
Reservationen er ikke  

 til hinder for etablering af midlertidige arbejdspladser til brug for  

 statsbroens eller de tilsluttede anlægs etablering.
Miljøministeriet, den 25. maj 1981 Erik Holst /Christian S.
Nissen Bilag 1 FYNSSIDEN Bilag 1 SJÆLLANDSSIDEN Bilag 2 KOMMUNER Korsør Nyborg AMTSKOMMUNER Vestsjælland Fyn Særlig note:
 Landsplandirektiv.
