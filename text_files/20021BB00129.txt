Fremsat den 1. april 2003 af Naser Khader (RV),  

 Elisabeth Arnold (RV),  Marianne Jelved (RV),  

 Elsebeth Gerner Nielsen (RV) og Kim Sejr (RV) Forslag til folketingsbeslutning om forbedring af de tværfaglige rehabiliteringstilbud til  

  

 traumatiserede og torturramte flygtninge Folketinget opfordrer regeringen til at sikre, at alle amter  

 tilbyder rehabilitering til traumatiserede og torturramte flygtninge uden  

 brugerbetaling.
Regeringen opfordres således til at opfylde den delaftale om  

 specialiserede  

 behandlingstilbud, som indgik i aftalen mellem den tidligere regering og  

 Amtsrådsforeningen om amternes økonomi for 2002.
Bemærkninger til forslaget Traumatiserede flygtninge er personer, der lider under  

 traumer efter bl.a. tortur, rædselsoplevelser under krig, borgerkrig,  

 politisk  

 forfølgelse m.v.
Disse oplevelser har ført til alvorlige psykiske, fysiske og  

 sociale problemer.
Traumatiserede flygtninge og deres familier har generelt  

 meget vanskeligt ved at få overskud til at integrere sig i det danske  

 samfund.  

 F.eks. kan mange ikke følge det ordinære integrationsprogram.
Undersøgelser  

 om  

 fravær fra danskundervisningen tyder på, at traumatiserede flygtninge har  

 meget  

 fravær på grund af de fysiske og psykiske lidelser, som forårsages af deres  

 traumer.
Desuden har de ofte kun et meget ringe udbytte af  

 danskundervisningen  

 på grund af smerter og traumerelaterede hukommelses- og  

 koncentrationsvanskeligheder.
Samtidig er ægtefællerne ofte fraværende fra  

 undervisningen, fordi de står alene med mange familiemæssige opgaver på grund  

 af de traumatiseredes lidelser.
De traumatiserede flygtninge må ofte vente i op til 2 år på  

 at indlede et behandlingsforløb, efter at det er opdaget, at de ikke kan  

 fungere på grund af følgevirkninger efter tortur, organiseret vold eller  

 krigstraumer.
Det er et dårligt grundlag for integration.
Det er et spild af  

 menneskelige ressourcer.
 Som led i den økonomiske aftale mellem SR-regeringen og  

 Amtsrådsforeningen for 2002 aftalte parterne i juni 2001 at styrke  

 behandlingsindsatsen for traumatiserede flygtninge, herunder at der kunne  

 anvendes 35 mio. kr. i 2002 til gradvis at opbygge behandlingskapaciteten.
Derudover skulle sygehusloven ændres, så ansvaret for  

 rehabilitering blev placeret hos amterne, som derved ville få pligt til at  

 varetage opgaven (og dermed også økonomisk kompensation). De tre største  

 private behandlingscentre skulle omfattes af frit valg-ordningen inden for en  

 økonomisk ramme, og snitfladerne mellem kommunernes og amternes ansvar for  

 delelementerne i opgaven skulle aftales mellem parterne.
Placeringen af  

 ansvaret hos amterne betyder, at behandlingen kommer til at ske under  

 sygehusloven og derfor bliver vederlagsfri for patienten.
Ved regeringsskiftet fjernede den nye regering de planlagte  

 lovændringer fra det oprindelige lovprogram for folketingsåret 2001-02.  

 Regeringens nedprioritering af emnet har desværre betydet, at amterne ikke  

 har  

 udbygget kapaciteten.
Syv af landets amter har således ingen planer om at  

 etablere særlige tilbud.
I et par andre amter vil nye tilbud blive iværksat i  

 løbet af 2003. Men det er langtfra nok til at dække behovet.
Som nævnt tilbyder de færreste amter i dag specialiseret  

 behandling.
Når der ikke er tilbud i deres hjemamt, er flygtninge, hvis de  

 ikke  

 kan komme i behandling på Rehabiliterings- og Forskningscentret for  

 Torturofre  

 i København, afhængige af, at deres hjemkommune er villig til at betale for  

 et  

 privat behandlingstilbud.
Det er der desværre mange kommuner der ikke er  

 villige til.
Når traumerne ikke behandles, får flygtningene og deres  

 ægtefæller vanskeligere ved at komme i arbejde.
Dermed oplever de i høj grad  

 konsekvenserne af, at regeringen har indført en lavere økonomisk ydelse for  

 nyankomne udlændinge.
De traumatiserede flygtninge har ikke overskud til at  

 søge eller fastholde et arbejde og har dermed ringe muligheder for ekstra  

 indtægter.
Samtidig betyder de lange ventelister og regeringens  

 tilsyneladende  

 inaktivitet, at de traumatiserede flygtninge og deres familier fastholdes i  

 dårlige økonomiske vilkår, og integrationen går i stå.
At flygtninge i  

 revalidering også kun har ret til  

 »  

 starthjælp  

 «,  

 forstærker problemet.
 Folketinget opfordrer på den baggrund regeringen til:
At placere ansvaret  

 for behandlingstilbuddet inden for sygehuslovens rammer.
Der skal samtidig  

 etableres frit valg til de tre private centre Oasis, CEPAR og RCT-Jylland  

 inden  

 for fastlagte økonomiske rammer.
 At ændre reglen om 6  

 ugers karenstid for adgang til sygehusydelser ved tilflytning her til landet,  

 således at det sikres, at den traumatiserede person har ret til at modtage  

 behandlingstilbuddet vederlagsfrit i karensperioden.
 At gennemføre en  

 grundig psykologisk og lægefaglige screening af flygtningene forud for  

 boligplacering i kommunerne for dermed at sikre, at de mest  

 behandlingskrævende  

 flygtninge med særlige behov placeres tæt på de relevante behandlingstilbud.
 Sammen med  

 Amtsrådsforeningen, Københavns Kommune og Frederiksberg Kommune at vurdere  

 behovet for en udbygning af kapaciteten og en yderligere tilførsel af  

 ressourcer via bloktilskuddet.
Skriftlig fremsættelse Naser Khader  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om forbedring af de tværfaglige rehabiliteringstilbud  

 til  

 traumatiserede og torturramte flygtninge .
(Beslutningsforslag nr.
B 129).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
