Resumé  


  

 Civilretsdirektoratet (CD) stadfæstede i en konkret sag et statsamts (S's)  

 afslag på ansøgning om fri proces til sagsanlæg mod et socialt ankenævn.
Da  

 statsamtmanden samtidig er formand for det sociale ankenævn (amtsankenævnet),  

 henledte ombudsmanden CD's og S's opmærksomhed på det særlige spørgsmål om  

 myndighedsinhabilitet, som sagen rejste.
S og CD oplyste i anledning heraf, at man efterfølgende var  

 blevet opmærksom på spørgsmålet og var enige i, at der forelå inhabilitet.
CD  

 ville orientere om det generelle problem på et kommende møde med  

 statsamterne.
 Ombudsmanden tog CD's oplysninger til efterretning, idet han anså  

 det for kritisabelt, at myndighederne først efterfølgende var blevet  

 opmærksomme på inhabilitetsproblemet. (J. nr. 1992-1882-630).
 Myndighedsinhabilitet hos statsamt i fri proces-sager mod det  

 sociale ankenævn.
 Efter behandling af en  

 konkret sag fandt jeg grundlag for af egen drift, jf. ombudsmandslovens § 6,  

 stk. 5, at undersøge det særlige problem om eventuel myndighedsinhabilitet,  

 som  

 sagen rejste, idet statsamtmanden er formand for amtsankenævnet, og idet X  

 Statsamt i henhold til retsplejelovens § 330, stk. 4, meddelte afslag på  

 ansøgning om fri proces i første instans.
Jeg anmodede  

 Civilretsdirektoratet om en udtalelse om dette særlige aspekt i sagen og bad  

 endvidere om, at udtalelsen blev afgivet efter forud indhentet erklæring fra  

 X  

 Statsamt.
Jeg anmodede tillige om en vurdering af denne situation under  

 hensyn  

 til, at statsamtmanden i henhold til § 16 i den sociale styrelseslov, jf.  

 lovbekendtgørelse nr. 552 af 10. juli 1991, er formand for amtsankenævnet, og  

 at statsamtet pr. 1. januar 1992 ydede sekretariatsmæssig bistand til  

 amtsankenævnet.
 X Statsamt oplyste, at  

 statsamtet nu var blevet opmærksom på Justitsministeriets sag, hvori det var  

 antaget, at statsamtmanden var inhabil i sager om meddelelse af fri proces  

 til  

 anlæggelse af en sag ved domstolene mod den kommune, der på det sociale  

 område  

 havde truffet en afgørelse, som amtsankenævnet, der har statsamtmanden som  

 formand, har stadfæstet.
 Jeg tog statsamtets  

 oplysninger til efterretning og foretog ikke videre i sagen, idet jeg  

 udtalte,  

 at det måtte anses for kritisabelt, at statsamtet i behandlingen af den  

 underliggende sag ikke blev opmærksom på det omtalte inhabilitetsproblem.
Civilretsdirektoratet  

 udtrykte sin opfattelse af, at der forelå inhabilitet hos vedkommende  

 statsamt  

 i de tilfælde, hvor der var truffet afgørelse af det sociale ankenævn, og der  

 derefter blev søgt om fri proces til sagsanlæg mod kommunen eller det sociale  

 ankenævn.
Civilretsdirektoratet ville orientere statsamterne herom på et  

 kommende kursus.
 Jeg tog direktoratets  

 oplysninger til efterretning og foretog ikke videre i sagen, idet jeg  

 udtalte,  

 at det måtte anses for kritisabelt, at Civilretsdirektoratet i forbindelse  

 med  

 behandlingen af den underliggende konkrete sag ikke blev opmærksom på det  

 omtalte inhabilitetsproblem.
