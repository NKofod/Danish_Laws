(Til samtlige  

 civilforsvarskommissioner, politidirektøren i København og samtlige politimestre) I en af Civilforsvarsstyrelsen for Indenrigsministeriet forelagt sag om  

 anvendelse af bestemmelsen i civilforsvarslovens § 3 har ministeriet under 4.  

 oktober 1968 tilskrevet styrelsen således:
 »I skrivelse af 23. juli 1968 (P.S. j. nr. 731-5-225/68) har  

 civilforsvarsstyrelsen på foranledning af civilforsvarskommissionen i Randers  

 forespurgt, i hvilket omgang de lokale arbejdstilsyn er pligtige til brug for  

 civilforsvarskommissionernes udøvelse af tilsynet med, at bestemmelserne i  

 civilforsvarslovens §§ 33 om bedriftværn m.v. overholdes at meddele  

 oplysninger om erhvervsvirksomheders forhold, herunder om antallet af  

 beskæftigede i virksomhederne.
 Arbejdsministeriet har i en over sagen afgiven udtalelse oplyst, at  

 bestemmelsen om tavshedspligt for arbejdstilsynets personale i § 53, stk. 3,  

 i lov nr. 226 af 11. juni 1954 om almindelig arbejdsbeskyttelse efter  

 arbejdsministeriets opfattelse ikke er til hinder for, at der i medfør af § 3  

 i civilforsvarsloven afkræves arbejdstilsynet sådanne oplysninger om forhold  

 vedrørende de tilsynet undergivne virksomheder, som skønnes nødvendige til  

 løsning af spørgsmålet, der står i forbindelse med civilforsvaret.  

 Arbejdsministeriet har dog henstillet, at oplysningerne om de virksomhederne  

 vedrørende forhold kun i absolut nødvendigt omfang bør søges tilvejebragt  

 gennem arbejdstilsynet, idet det for en tilfredsstillende udøvelse af  

 tilsynsvirksomheden er en forudsætning, at tillidsforholdet mellem  

 virksomhederne og arbejdstilsynet ikke forspildes.
I denne anledning skal man meddele, at bestemmelsen i civilforsvarslovens  

 § 3 efter indenrigsministeriets opfattelse indeholder hjemmel til at kræve de  

 til udøvelsen af civilforsvarskommissionernes virksomhed nødvendige  

 oplysninger, men at anvendelse af bestemmelsen, der alene bliver aktuel, når  

 arbejdstilsynet ikke uden et udtrykkeligt påbud vil give de ønskede  

 oplysninger, alene kan ske efter godkendelse fra indenrigsministeriet i hvert  

 enkelt tilfælde.
Ministeriet forudsætter iøvrigt, at indhentning af  

 oplysninger fra arbejdstilsynet alene sker i det af arbejdsministeriet  

 forudsatte omfang.« Hvilket herved meddeles til orientering, idet det forudsættes, at  

 henvendelse til Indenrigsministeriet om anvendelse af bestemmelsen i  

 civilforsvarslovens § 3 sker gennem Civilforsvarsstyrelsen.
 P.D.V.
 E.B.
