Betænkning afgivet af Kirkeudvalget den 12. december 2012 Betænkning over Forslag til lov om ændring af lov om ændring af lov om folkekirkens økonomi (Ændring af revisionsklausul) [af ministeren for ligestilling og kirke (Manu Sareen)]:
1. Udvalgsarbejdet Lovforslaget blev fremsat den 24. oktober 2012 og var til 1. behandling den 6. november 2012. Lovforslaget blev efter 1. behandling henvist til behandling i Kirkeudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og ministeren for ligestilling og kirke sendte den 11. september 2012 dette udkast til udvalget, jf.
KIU alm. del  bilag 78 (folketingsår 2011-12). Den 24. oktober 2012 sendte ministeren for ligestilling og kirke de indkomne høringssvar og et notat herom til udvalget.
Spørgsmål Udvalget har stillet 3 spørgsmål til ministeren for ligestilling og kirke til skriftlig besvarelse, som denne har besvaret.
Samråd Udvalget har stillet 1 samrådsspørgsmål til mundtlig besvarelse til ministeren for ligestilling og kirke.
Ministeren har besvaret spørgsmålet i et åbent samråd med udvalget den 12. december 2012.
2. Indstillinger og politiske bemærkninger Et flertal i udvalget (udvalget med undtagelse af DF) indstiller lovforslaget til vedtagelse uændret.
 Et mindretal i udvalget (DF) indstiller lovforslaget til forkastelse ved 3. behandling.
Dansk Folkepartis medlemmer af udvalget kan ikke støtte forslaget og mener, at den høringsproces, der ligger til grund for udformningen af det endelige lovforslag, har været yderst mangelfuld.
Ministeren har valgt ikke at sende lovforslaget i høring hos de enkelte menighedsråd og har dermed valgt at se stort på den erfaring og viden, som de enkelte menighedsråd besidder i forhold til stiftsrådene.
Ministeren har desuden set stort på Justitsministeriets vejledning om lovkvalitet fra 2005, hvor det på side 57 netop fremgår, at: »I almindelighed kan det siges, at alle offentlige myndigheder og private organisationer mv., der  praktisk eller mere principielt eller ideelt  vil blive berørt af lovforslaget, bør høres.
Det vil under alle omstændigheder være bedre at høre for mange end for få.« Desværre er en del af den viden om stiftsrådene, der lå i de enkelte menighedsråd, nu gået tabt oven på menighedsrådsvalgene.
Dansk Folkeparti håber derfor, at ministeren fremover vil inddrage menighedsrådene i forbindelse med det lovforberedende arbejde, så man sikrer sig, at vigtig viden ikke går tabt en anden gang Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Karen J.
Klint (S) fmd.
Flemming Møller Mortensen (S) Julie Skovsby (S) Leif Lahn Jensen (S) Daniel Toft Jakobsen (S) Orla Hav (S) Rasmus Horn Langhoff (S) Marlene Borst Hansen (RV) Linda Kristiansen (RV) Jeppe Mikkelsen (RV) Pernille Vigsø Bagge (SF) Eigil Andersen (SF) Jørgen Arbo-Bæhr (EL) Rosa Lund (EL) Per Clausen (EL) Erling Bonnesen (V) Birthe Rønn Hornbech (V) Bertel Haarder (V) Birgitte Josefsen (V) Flemming Damgaard Larsen (V) Kristian Pihl Lorentzen (V) Søren Pind (V) Hans Christian Schmidt (V) Christian Langballe (DF) Morten Marinus (DF) Marie Krarup (DF) Søren Espersen (DF) Mette Bock (LA) nfmd.
Per Stig Møller (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 38 Bilagsnr.
