 I en sag om lån til betaling af depositum i henhold til § 57 c var  

 kommunen og amtsankenævnet uenige om beregningen af husstandsindkomsten.
 Styrelsen udtalte følgende: Ved beregningen af den forventede  

 fremtidige indkomst for ansøgere, som modtager kontanthjælp efter  

 bistandsloven, indgår det aktuelle eller fremtidige boligtillæg i indkomsten.  

 Boligtillægget kan ikke overstige huslejen med fradrag af den boligstøtte,  

 som ydes eller ville kunne ydes, jf. bistandslovens § 37, stk. 3.
Da boligtillæggets størrelse således er afhængig af størrelsen af  

 boligstøtten, samtidig med at husstandsindkomstens størrelse, hvori  

 boligtillægget indgår, er afgørende for, hvilken boligstøtte der kan  

 bevilges, vil boligtillægget og boligstøtten til stadighed have indflydelse  

 på hinanden.
Dette vanskeliggør fastsættelsen af den husstandsindkomst, der  

 skal lægges til grund ved beregningen af boligstøtte til bistandsklienter,  

 herunder flygtninge.
 Efter Boligstyrelsens opfattelse vil husstandsindkomsten kunne  

 fastsættes således: 1. Det beregnes, hvilken boligsikring der ville kunne  

 ydes på grundlag af en husstandsindkomst, som indeholder det fulde mulige  

 boligtillæg (dvs. uden fradrag af boligsikring).
 2. Den under pkt. 1 beregnede boligsikring trækkes fra den under pkt.
1 nævnte husstandsindkomst.
Herved fremkommer den husstandsindkomst,  

 der skal lægges til grund ved beregningen af boligsikring og  

 beboerindskudslån (depositum, indskud mv.).
 »I skrivelse af 18. august 1987 har Grenaa Kommune bedt  

 Boligstyrelsen om at optage en sag til principiel behandling efter, at  

 Amtsankenævnet i Århus Amt har tilsidesat kommunens opgørelse af den  

 forventede fremtidige indkomst for en flygtningefamilie.
Det fremgår af sagen, at Grenaa Kommune i februar måned 1987 meddelte  

 flygtningefamilien afslag på lån til betaling af depositum i henhold til  

 boligstøttelovens § 57 c, idet husstandsindkomsten ifølge kommunens beregning  

 oversteg grænsen for ydelse af lånet.
Ved beregningen lod kommunen det fulde  

 huslejetilskud, som flygtningene efter indflytningen ville være berettigede  

 til at modtage fra Dansk Flygtningehjælp, indgå i husstandsindkomsten.
 Amtsankenævnet har imidlertid tilsidesat kommunens afgørelse, idet nævnet  

 finder, at husstandsindkomsten skal beregnes som den udbetalte hjælp fra  

 Dansk Flygtningehjælp med fradrag af den udbetalte (eller den mulige)  

 boligsikring.
 Det spørgsmål, som kommunen ønsker taget op til principiel behandling, er,  

 om man ved beregning af husstandsindkomsten for bistandsklienter og  

 flygtninge skal se bort fra beregnet boligsikring, og om den herved  

 reducerede husstandsindkomst i så fald skal anvendes både ved beregning af  

 boligstøtte og ved bevilling af indskud.
I denne anledning skal Boligstyrelsen meddele, at ifølge boligstøttelovens  

 § 63, stk. 2, kan Amtsankenævnets afgørelse ikke indbringes for anden  

 administrativ myndighed.
Boligministeren kan dog optage en sag til  

 behandling, når det skønnes, at sagen er af principiel betydning.
 Efter Boligstyrelsens opfattelse er sagen af principiel betydning, hvorfor  

 man har besluttet at tage denne op til behandling.
 Det fremgår af boligstøttelovens § 57 c, at lån til forudbetaling af leje,  

 indskud, depositum eller lignende vedrørende en beboelseslejlighed i andet  

 byggeri end det i § 57 b nævnte, ydes efter ansøgning efter bestemmelserne i  

 §§ 48 og 49, stk. 1. Lån kan ikke ydes til beløb, der overstiger et halvt års  

 leje.
 Efter lovens § 49 ydes lån til betaling af beboerindskud i lejligheder til  

 boligtagere, hvis husstandsindkomst, jfr. § 7 i loven, ved indflytningen ikke  

 overstiger et beløb, der svarer til den samlede pension, som tilkommer et  

 folkepensionistægtepar som grundbeløb og tillæg til pensionen i medfør af §  

 49, stk. 1, nr 1 og 6, i lov om social pension med tillæg af 5%.
 Den forventede fremtidige indkomst opgøres efter reglerne i lov om  

 socialindkomst og under iagttagelse af boligstøttelovens § 7, stk. 3, 5-6 og  

 8.
Ved beregningen af den forventede fremtidige indkomst for ansøgere, som  

 modtager kontanthjælp efter bistandsloven, indgår det aktuelle eller  

 fremtidige boligtillæg i indkomsten.
Boligtillægget kan ikke overstige  

 huslejen med fradrag af den boligstøtte, som ydes eller ville kunne ydes,  

 jfr. bistandslovens § 37, stk. 3.
Da boligtillæggets størrelse således er afhængig af størrelsen af  

 boligstøtten, samtidig med at husstandsindkomstens størrelse, hvori  

 boligtillægget indgår, er afgørende for, hvilken boligstøtte der kan  

 bevilges, vil boligtillægget og boligstøtten til stadighed have indflydelse  

 på hinanden.
Dette vanskeliggør fastsættelsen af den husstandsindkomst, der  

 skal lægges til grund ved beregningen af boligstøtte til bistandsklienter,  

 herunder flygtninge.
 Efter Boligstyrelsens opfattelse vil husstandsindkomsten kunne fastsættes  

 således:
 1. Det beregnes, hvilken boligsikring der ville kunne ydes på grundlag af  

 en husstandsindkomst, som indeholder det fulde mulige boligtillæg (dvs. uden  

 fradrag af boligsikring).
2. Den under pkt. 1 beregnede boligsikring trækkes fra den under pkt. 1  

 nævnte husstandsindkomst.
Herved fremkommer den husstandsindkomst, der skal  

 lægges til grund ved beregningen af boligsikring og beboerindskudslån  

 (depositum, indskud mv.).
Under henvisning til det oplyste om, at den pågældende flygtningefamilie  

 er fraflyttet den bolig, hvortil kommunen meddelte afslag på lån til betaling  

 af depositum, finder Boligstyrelsen ikke, der bør foretages videre i  

 sagen.« 2. og 3. Til orientering.
