 I medfør af § 22, stk. 2 i lov nr. 213 af 23. maj 1979 om bygningsfredning  

 som ændret ved lov nr. 132 af 31. marts 1982 og lov nr. 164 af 27. april 1983  

 fastsættes følgende om Det særlige Bygningssyn:
 § 1.  Det særlige Bygningssyn er nedsat i henhold til  

 bygningsfredningslovens § 22 og består af indtil 12 medlemmer.
 Stk. 2.  Miljøministeren beskikker medlemmerne, heraf et  

 efter indstilling henholdsvis fra:
Akademiet for de skønne Kunster, Akademirådet, Institut for arkitekturhistorie, opmåling og restaurering under  

 Kunstakademiets arkitektskole, Kunstakademiets konservatorskole samt  

 restaureringsafdelingen ved Arkitektskolen i Århus i fællesskab, Rigsantikvaren, Nationalmuseet, Statens Museumsnævn, Danske Arkitekters Landsforbund, Dansk Byplanlaboratorium, Sammenslutningen for bygnings- og landskabskultur, Bygnings Frednings Foreningen, Sammenslutningen af ejere, administratorer  

 og brugere af fredede ejendomme i Danmark, to efter indstilling fra:
 Københavns kommune, Frederiksberg kommune og Kommunernes Landsforening i  

 fællesskab.
 Stk. 3.  Formanden for Det særlige Bygningssyn beskikkes  

 af ministeren blandt medlemmerne, jfr. bygningsfredningslovens § 22, stk. 4.
 Stk. 4.  Beskikkelserne gælder for 4 år, jfr.  

 bygningsfredningslovens § 22, stk. 3. I tilfælde af et medlems længerevarende  

 forfald kan en suppleant beskikkes af miljøministeren.
 § 2.  Fredningsstyrelsen varetager Det særlige  

 Bygningssyns sekretariatsmæssige opgaver.
 § 3.  I tilfælde af formandens midlertidige forfald  

 kan Bygningssynet ved almindelig stemmeflerhed udpege et medlem til at  

 fungere som formand.
 § 4.  Formanden tilrettelægger sammen med  

 fredningsstyrelsen Det særlige Bygningssyns arbejde og fastsætter tid og sted  

 for Bygningssynets møder.
 Stk. 2.  Formanden og fredningsstyrelsen påser, at  

 sagerne behandles, og underretning om Bygningssynets beslutninger sker under  

 hensyntagen til de i bygningsfredningslovens fastsatte regler for behandling  

 af sager.
 § 5.  Sager, der forelægges Bygningssynet, behandles i  

 almindelighed på Bygningssynets møder, men formanden kan beslutte, at  

 skriftlig behandling kan finde sted.
 § 6.  Det særlige Bygningssyn er beslutningsdygtigt,  

 når mindst seks medlemmer, herunder formanden deltager i sagens behandling.
§ 7.  Bygningssynets beslutning træffes ved almindelig  

 stemmeflerhed.
I tilfælde af stemmelighed er formandens stemme afgørende.
 § 8.  Det særlige Bygningssyn kan beslutte, at en  

 bestemt sag eller bestemte arter af sager kan behandles og afgøres af  

 formanden eller af fredningsstyrelsen, uden at Bygningssynet indkaldes eller  

 skal tage stilling til sagen eller sagerne.
 § 9.  Af Bygningssynets møder optages et referat, som  

 udsendes til medlemmerne og fredningsstyrelsen.
 § 10.  Et medlem kan ikke deltage i behandlingen af en  

 sag, hvori medlemmet har en væsentlig og individuel interesse.
 Stk. 2.  Et medlem har pligt til, før sagens behandling  

 påbegyndes, selv at give meddelelse om omstændigheder, der vil kunne medføre  

 inhabilitet.
 Stk. 3.  Det påhviler iøvrigt Bygningssynet af egen  

 drift at afgøre, om et medlem er inhabilt.
 § 11.  Bekendtgørelsen træder i kraft den 1. juli  

 1983.
