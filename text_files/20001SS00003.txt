Beretning afgivet af Europaudvalget den 10.  

 maj 2001 Beretning om Europaudvalgets fremtidige arbejde Indledning I denne beretning fra Europaudvalget er der foretaget en  

 sammenhængende og bred evaluering af Europaudvalgets arbejde og rolle i  

 den danske Europapolitik og debat herom.
Formålet hermed er at styrke den politiske og  

 folkelige debat om dansk Europapolitik nu og i fremtiden, så der i en  

 løbende dialog med befolkningen kan skabes en stærkere folkelig  

 forankring af Danmarks Europapolitik.
Udgangspunktet er at styrke  

 Folketingets, folketingsmedlemmernes, Europaudvalgets og fagudvalgenes rolle  

 i Europapolitiske spørgsmål i sammenhæng med den  

 indenrigspolitiske og globale udvikling.
 Det forudsætter en række forbedringer af den  

 politiske behandling af Europaspørgsmål i Folketinget, i  

 Europaudvalget, i fagudvalgene   og dermed også i samarbejdet med  

 regeringen   samt en styrkelse af den sammenhængende betjening, som  

 gives af EU-sekretariatet   herunder repræsentanten i Bruxelles  

 EU-konsulenten og EU-Oplysningen.
 Det forudsætter en udvidelse og forbedring af  

 EU-oplysningen og -debatten og mulighederne for folkelig debat og inddragelse  

 i EU-spørgsmål, herunder også gennem de  

 tilskudsmuligheder, der bevilges til debataktiviteter om EU i det danske  

 samfund, og som administreres gennem Nævnet vedrørende  

 EU-oplysning.
Det forudsætter, at Europaudvalgets udadvendte  

 virksomhed øges gennem udviklingen af et mere systematisk  

 løbende samarbejde med bl.a.
Regionsudvalget og  

 ØSU-repræsentanterne samt de folkelige organisationer og med  

 initiativer, der øger det udadvendte samarbejde og åbenheden i  

 Europapolitikken endnu mere.
Europa-Parlamentets rolle gør det også  

 nødvendigt at få systematiseret relationerne til de danske  

 Europaparlamentarikere, både på Europaudvalgs- og  

 fagudvalgsniveau, så Folketinget kan sikres øget indflydelse  

 tidligere i processen, og så Europaparlamentarikerne ligeledes kan  

 få en stærkere relation til Folketinget i disse  

 spørgsmål.
Dette aktualiseres yderligere af den fulde  

 gennemførelse af Amsterdamtraktaten og Nicetraktaten.  

 Komitéprocedurerne øger også behovet for at sikre den  

 maksimale politiske indflydelse i disse sager.
Det danske EU-formandskab i 2. halvår 2002 giver  

 også allerede nu anledning til overvejelser om Folketingets og her ikke  

 mindst Folketingets Europaudvalgs rolle i forbindelse hermed.
Endelig giver  

 Post-Nice-beslutningen om, at der ved en EU-regeringskonference i 2004 skal  

 drøftes indretningen af fremtidens EU   herunder bl.a. om de nationale  

 parlamenters rolle, om en ny traktat, om charteret om grundlæggende  

 rettigheder skal ind i Traktaten   anledning til, at der ved  

 tilrettelæggelsen af Folketingets Europaarbejde skabes bedst muligt  

 grundlag for, at alle partier, organisationer, bevægelser og  

 befolkningen uanset holdningen til EU eller enkelte  

 EU-samarbejdsområder kan deltage aktivt i processen på en  

 ligeværdig måde.
 Europaudvalgets deltagelse i EU-landenes konference for de  

 nationale parlamenters Europaudvalg, COSAC, har også givet anledning  

 til overvejelser, ligesom spørgsmålet om udviklingen af et  

 tilsvarende Fag-COSAC-samarbejde for de nationale parlamenters fagudvalg  

 søges udviklet.
 Med denne beretning giver Europaudvalget et samlet bud  

 på, hvordan disse opgaver skal løftes fremover i en  

 større helhed og sammenhæng og med øget åbenhed  

 både i den politiske tilrettelæggelse og i den folkelige  

 inddragelse.
 Hermed gennemføres også en bred  

 opfølgning af Europaudvalgets beretning af 19. februar 1999, hvor der  

 blev lagt op til øget åbenhed i EU-beslutningsprocesserne, bl.a.  

 gennem forsøg med inddragelse af fagudvalgene, gennemførelse af  

 åbne udvalgsmøder og høringer.
I denne beretning gennemføres som vanligt en  

 evaluering af beslutningsprocedurerne, tidsfrister osv., og heraf  

 fremgår også (med kursiv) de aftaler, der er indgået  

 med regeringen om forbedring heraf.
Samtidig gennemgås overordnet de  

 fremtidige initiativer, som Europaudvalget vil igangsætte,  

 jævnfør ovennævnte.
Baggrund Baggrunden for nærværende beretning er  

 bl.a.:
Folketingets tilrettelæggelse af  

 Europapolitikken Folketingets Europaudvalgs rolle Folketingets Europaudvalg spiller en central rolle i dansk  

 Europapolitik.
Herigennem får regeringen sine mandater til  

 ministerrådsmøder i EU.
Det sikrer den parlamentariske debat,  

 kontrol og udvikling af den danske EU-politik.
Det integrerer  

 Europapolitikken i indenrigspolitikken.
Det sætter dansk og  

 europæisk politik i en global sammenhæng, bl.a. i forhold til  

 WTO, i miljøsamarbejdet og i udenrigspolitisk samt i bistands- og  

 handelspolitisk sammenhæng.  Ligesom regeringen og Udenrigsministeriet  

 koordinerer den danske EU-politik, som føres i Ministerrådet,  

 koordinerer Europaudvalget Folketingets deltagelse heri.
Folketingets  

 Europaudvalg bidrager ligeledes i stigende omfang til den offentlige debat om  

 EU/Europaspørgsmål.
Europaudvalget er igennem de seneste  

 år blevet mere udadvendt i sin arbejdsform.
Offentlige høringer om grøn- og  

 hvidbøger gennemføres med deltagelse af alle interesserede  

 organisationer og enkeltpersoner m.fl.
I større sager  

 gennemføres høringerne med tv-transmission.
Denne aktivitet  

 følges af mange mennesker.
I forbindelse med folkeafstemningen om den fælles  

 valuta, euroen, gennemførte Europaudvalget en offentlig høring  

 med tv-transmission på DK4. Europaudvalget gennemførte en  

 bus-debattur rundt i landet med møder på arbejdspladser og  

 uddannelsessteder med det dobbelte formål 1) at flytte Folketingets  

 debat ud i landet og 2) at vise, at dansk Europapolitik forestås af  

 regeringen og Folketinget i et tæt samspil gennem Europaudvalget.  

 Hermed er den Europapolitiske debat yderligere åbnet op i forhold til  

 befolkningen.
Men det kan gøres endnu bedre, hvad Europaudvalget med  

 denne beretning har sat sig som et klart mål.
Hovedopgaver for Folketingets Europaudvalg Folketingets Europaudvalgs opgaver kan grupperes om  

 følgende hovedområder:
Fagudvalgenes rolle Hvor Folketingets Europaudvalg giver regeringen det  

 nødvendige mandat og sikrer den nødvendige helhed og  

 sammenhæng i dansk Europapolitik på tværs af de enkelte  

 politikområder, har Folketingets fagudvalg en helt central rolle at  

 spille i forhold til EU-politikkens tilblivelse på de enkelte  

 fagområder.
Igennem de seneste år har Europaudvalget i samarbejde  

 med fagudvalgene forsøgt at få styrket fagudvalgenes rolle, ikke  

 mindst i en tidligere fase.
Dette skal bl.a. ses i lyset af, at  

 lovgivningsprocessen mellem Europa-Parlamentet og Rådet går  

 hurtigere end tidligere.
Nu vedtages ca. 20 pct. af  den lovgivning, der  

 vedtages efter proceduren med fælles beslutningstagen, allerede ved 1.  

 behandling i Europa-Parlamentet.
Denne andel ventes at stige yderligere i det  

 kommende år, hvilket øger behovet for et stærkt og tidligt  

 engagement fra fagudvalgenes side.
Derfor er der mellem Europaudvalget og fagudvalgene  

 enighed om, at det er vigtigt, at det enkelte fagudvalg interesserer sig for  

 EU-sagerne på udvalgets område og går ind i relevante  

 EU-sager på et tidligt tidspunkt, efter at Kommissionen har fremsat et  

 forslag.
Herved styrkes den parlamentariske indflydelse på EU-sagerne,  

 og der bliver større mulighed for at påvirke den danske  

 regerings holdning under forhandlingerne om forslaget, inden det kommer  

 på dagsordenen for et ministerrådsmøde.
Hvert enkelt fagudvalg har drøftet, på  

 hvilken måde det mest hensigtsmæssigt kunne tilrettelægge  

 sit arbejde med EU-sagerne.
Flere fagudvalg har besluttet at bede om et  

 halvårligt statusnotat fra ministeren om kommende vigtige EU-sager  

 på udvalgets område, eventuelt fulgt op af et samråd herom.  

 Flere udvalg har herudover bedt udvalgssekretæren om løbende at  

 orientere dem om aktuelle EU-sager, ligesom flere udvalg har truffet  

 beslutning om at følge udvalgte sager nøjere hele vejen igennem  

 beslutningsprocessen i EU.
Som et helt aktuelt eksempel kan nævnes, at  

 Skatteudvalget i februar 2001 har vedtaget en række nye initiativer og  

 procedurer for udvalgets behandling af EU-sager med henblik på at sikre  

 en bedre strukturering og overskueliggørelse af EU-materialer samt  

 indføre fastere procedurer, der sikrer, at Skatteudvalget får  

 bedre mulighed for ikke mindst i de tidlige faser af EU-beslutningsprocessen  

 at følge   samt følge op på   de enkelte EU-sager.
Der har på møderne mellem Europaudvalget og  

 fagudvalgenes formænd været enighed om, at fagudvalgenes  

 behandling af og indflydelse på EU-sagerne skal styrkes, og at det er  

 op til de enkelte fagudvalg   bl.a. ud fra karakteren af de enkelte  

 fagudvalgs sager   at bestemme, hvordan udvalget vil tilrettelægge  

 behandlingen.
I et bilag til nærværende beretning er  

 optrykt et notat indeholdende et idékatalog vedrørende  

 fagudvalgenes behandling af  EU-sager.
Udviklingen i fagudvalgenes  

 inddragelse vil blive fulgt op ved de halvårlige møder mellem  

 Europaudvalget og fagudvalgene.
 Grøn- og hvidbogshøringer gennemføres  

 i fællesskab mellem Europaudvalget og det relevante fagudvalg.  

 Europaudvalget forestår koordinering og ledelse af høringerne.  

 Besvarelsen til Europa-Kommissionen aftales mellem Europaudvalget og  

 fagudvalget.
For fremtiden inviteres repræsentanter for relevante  

 fagudvalg til de møder med Regionsudvalget og ØSU samt de  

 møder med folkelige organisationer, som omtales nedenfor.
Det samme  

 gælder de møder med andre aktører i Europapolitikken,  

 herunder interesseorganisationer, som Europaudvalget tager initiativ til.  

 Tilsvarende inviteres repræsentanter for Europaudvalget til  

 sådanne møder, som arrangeres af et fagudvalg.
Det vil efter Europaudvalgets opfattelse være  

 ønskeligt, at der aftales faste minimumsregler for, hvilke oplysninger  

 der skal udveksles mellem Europaudvalget og fagudvalgene, og for regeringens  

 orientering af Folketingets udvalg.
Sådanne minimumsregler må  

 imidlertid ikke være til hinder for, at det enkelte fagudvalg  

 træffer mere vidtgående aftaler med ressortministeren.
Det er  

 fortsat det enkelte fagudvalg, som ud fra sine egne traditioner og karakteren  

 af de EU-forslag, udvalget behandler, bestemmer, hvordan det vil gribe  

 behandlingen af EU-sagerne an under hensyn til, at det endelige mandat til  

 regeringen gives af Europaudvalget.
For at styrke betjeningen af fagudvalgene har  

 EU-konsulenten som opfølgning på 1999-beretningen i den  

 første fase efter aftale med Europaudvalget prioriteret at servicere  

 fagudvalgene med diverse notater m.v., hvad fagudvalgene har udtrykt stor  

 tilfredshed med.
Med ansættelsen af en specialkonsulent i foråret  

 2001 i tilknytning til EU-konsulenten til særskilt at styrke den  

 administrative betjening af fagudvalgene i EU-spørgsmål og i  

 tæt sammenhæng med tilrettelæggelsen af den generelle  

 Europapolitik i forhold til Europaudvalget kan de intentioner, som  

 Europaudvalget allerede i 1999 lagde op til, nu realiseres.
Hermed integreres  

 betjeningen af fagudvalgene på EU-området ligesom Europaudvalget  

 med EU-sekretariatet, EU-konsulenten, EU-Oplysningen og repræsentanten  

 i Bruxelles, så der i denne sammenhæng kan skabes størst  

 muligt samarbejde og synergieffekt.
 Hvert halve år gennemføres der fremover  

 på Europaudvalgets initiativ møder med alle fagudvalgene i  

 forbindelse med skifte af EU-formandskab, hvor formandskabsprogrammerne samt  

 Kommissionens handlingsprogram politisk og administrativt tages som  

 udgangspunkt for møderne sammen med spørgsmålet om  

 samarbejdsprocedurerne mellem Europaudvalget og fagudvalgene.
Det er aftalt med regeringen, at denne stiller sig  

 positivt til forslagene om bedre og tidligere inddragelse af fagudvalgene.
I  

 den forbindelse vil regeringen  være positiv over for ønsker om  

 via notater og samråd på et tidligere tidspunkt end hidtil at  

 drøfte sagerne med fagudvalgene og forelægge dem i  

 Europaudvalget    bl.a. i sager, der kan tænkes at blive afsluttet  

 tidligt i proceduren for fælles beslutningstagen   og at den med  

 henblik herpå vil fremskynde fremsendelsen af grundnotater, jf.  

 nedenfor.  Regeringen kan dog ikke støtte en procedure, hvor  

 ministeren kaldes i samråd, før der er oversendt grundnotat,  

 idet regeringen ikke vil have en konsolideret holdning på det  

 tidspunkt.
Regeringen gør opmærksom på, at der  

 generelt er behov for nøje at overveje balancen mellem ønsket  

 om en så tidlig forelæggelse af en sag som muligt og mulighederne  

 for at gøre dette på en tilfredsstillende måde.
Jo  

 tidligere notater oversendes, og jo tidligere samråd indkaldes, desto  

 større er sandsynligheden for, at den givne sag ikke har en modenhed,  

 der muliggør en dækkende sagsfremstilling, bl.a. som  

 følge af manglende kendskab til forhandlingssituationen.
Samarbejdet med de danske medlemmer af Europa-Parlamentet Hidtil har samarbejdet mellem Folketingets Europaudvalg og  

 de danske medlemmer af Europa-Parlamentet begrænset sig til enkelte  

 møder, deltagelse i fælles uformelle møder hos  

 udenrigsministeren samt samarbejde på partiplan mellem  

 folketingsmedlemmer og Europaparlamentsmedlemmer.
I enkelte tilfælde  

 har Europaparlamentsmedlemmer gennem Europaudvalget stillet skriftlige  

 spørgsmål til en minister.
Der har ikke i større omfang  

 været kontakter mellem Europaparlamentarikerne og fagudvalgene.
 Det er i foråret 2001 aftalt med de danske medlemmer  

 af Europa-Parlamentet, at kontakten skal udbygges, bl.a. ved, at der med  

 jævne mellemrum skal afholdes møder mellem disse og  

 Europaudvalgets medlemmer.
 Europaudvalgets møder med de danske medlemmer af  

 Regionsudvalget og Det Økonomiske og Sociale Udvalg, hvortil de danske  

 Europaparlamentarikere også inviteres, søges fremover  

 tilrettelagt, så der også tages hensyn til Europa-Parlamentets  

 mødeterminer.
Folketingets debat om Europapolitikken Europaudvalget vil fremover forsøge at styrke og  

 forny den danske Europadebat ved flere fremadrettede sammenhængende  

 temadebatter i Folketingssalen i form af forespørgselsdebatter om den  

 langsigtede europæiske udvikling og Danmarks rolle heri.
Forud  

 foreslås det i enkelte tilfælde, at der som grundlag for  

 debatterne udarbejdes særlige redegørelser af regeringen eller  

 analyser, som er indhentet eksternt.
 Det foreslås, at regeringen én gang  

 årligt udgiver en samlet lettilgængelig rapport om:
 Årsrapporten skal debatteres i Folketinget i form af  

 en redegørelsesdebat. Årsrapporten skal udformes, så den  

 kan anvendes i den folkelige debat om udviklingen i EU-samarbejdet, og  

 så Folketingets udvalg og medlemmer kan anvende den som et  

 arbejdsredskab, der skaber overblik over udviklingen i EU-samarbejdet og  

 Danmarks rolle.
 Halvårligt gennemføres  

 forespørgselsdebatter om programmet for formandskabslandet.  

 Kommissionens handlingsprogram gøres ligeledes til genstand for en  

 forespørgselsdebat, som eventuelt kan finde sted sammen med debatten  

 om formandskabsprogrammet for 1. halvår.
Det er aftalt med regeringen, at denne stiller sig  

 positivt over for sigtet med disse forslag og er åben over for en  

 årlig debat om de generelle Europapolitiske prioriteringer.
Regeringen  

 har gennem en længere årrække sendt en beretning om  

 udviklingen i EU til alle Folketingets medlemmer.
Den beretning om  

udviklingen i EU i 2000, som netop er modtaget, er allerede gjort mere  

 lettilgængelig.
Den skriftlige information fra regeringen For den politiske behandling af EU-spørgsmål  

 er det af afgørende betydning, at medlemmerne af Europaudvalget og  

 fagudvalgene får de relevante papirer i en let tilgængelig form  

 så hurtigt som muligt og i så god tid før møderne,  

 at der er tid til både at læse og sagsbehandle forslagene,  

 så folketingsmedlemmerne kan leve op til deres demokratiske  

 parlamentariske ansvar i disse spørgsmål.
Målsætningen om »færre, men bedre og  

 mere målrettede papirer« er delvis blevet opfyldt.
Af notaterne skal  

 formål, indhold, og hvad der skal tages stilling til, fremgå  

 klart og tydeligt fra starten.
Notaterne er generelt blevet kortere, og  

 reglen om, at notater på over to sider skal være forsynet med et  

 resumé, har virket godt, bl.a. ved, at flere notater nu er mere  

 koncentrerede, således at sagen bliver fremstillet på to sider.  

 Det er det generelle indtryk, at notaterne i mange tilfælde er blevet  

 lettere at læse, selv om der stadig forekommer notater, som ikke lever  

 op til dette krav.
Der har dog endnu ikke ressourcemæssigt været  

 mulighed for at gennemføre en egentlig systematisk evaluering af, i  

 hvilket omfang notaterne indholdsmæssigt lever op til kravene i  

 beretningen fra 1999 om, at notaterne skal være så  

 forståelige, at de danner et godt grundlag for folketingsmedlemmernes  

 beslutninger, og at de desuden skal kunne anvendes i den offentlige debat.
I  

 Europaudvalget har det høj prioritet, at denne opgave  

 ressourcemæssigt kan løses i den kommende tid såvel af  

 hensyn til arbejdet i Europaudvalget som af hensyn til fagudvalgenes  

 yderligere inddragelse.
Det kniber for regeringen at leve op til  

 målsætningen om »betjening til tiden«.
De kortere tidsfrister,  

 der blev aftalt i forbindelse med 1999-beretningen, er ikke i  

 tilstrækkeligt omfang overholdt.
I et notat af 22. november 2000 har  

 Europaudvalgets sekretariat systematisk analyseret tidsfristernes  

 overholdelse for alle ministerier for perioden 17. februar 14. juli 2000. Der  

 er ikke foretaget en tilsvarende systematisk undersøgelse for 2001,  

 men det er udvalgets opfattelse, at der stadig væk er problemer med  

 overholdelse af tidsfristerne.
Problemerne forekommer at være  

 størst på Økonomiministeriets område.  

 Undersøgelsen fra 2000 viste, at en tredjedel af grundnotaterne  

 fremsendes efter den aftalte 2-måneders-frist, og at de fleste  

 samlenotater afleveres efter den aftalte 8-dages- frist.
Det giver store  

 problemer med at gennemføre en forsvarlig behandling af sagerne med  

 inddragelse af den ekspertise, der findes i fagudvalgene.
Når  

 samlenotater først afleveres i den uge, hvori  

 Europaudvalgsmødet holdes, kan Europaudvalgets sekretariat ikke  

 på det aftalte tidspunkt påføre alle relevante  

 bilagshenvisninger på de udsendte dagsordener, og fagudvalgenes  

 sekretærer kan ikke tilstrækkelig tidligt orientere fagudvalgenes  

 medlemmer om sagerne.
Folketingsmedlemmerne får således ikke den  

 nødvendige tid til at sætte sig ind i sagerne og til den  

 drøftelse internt i de enkelte partier, som er en forudsætning  

 for en forsvarlig behandling af sagerne.
Endelig er det vanskeligt og i mange  

 tilfælde umuligt for folketingsmedlemmerne at høre relevante  

 eksterne parter.
En tredjedel af udvalgsspørgsmålene besvares  

 efter den generelle svarfrist på 4 uger, der gælder som  

 hovedregel ifølge Folketingets forretningsorden.
 På denne baggrund understreger Europaudvalget  

 betydningen af, at tidsfristerne overholdes, hvilket også er af  

 betydning for offentlighedens mulighed for at følge med.
 Af hensyn til behandlingen i fagudvalgene på et  

 tidligt tidspunkt af processen, af hensyn til sammenhængen med 1.  

 behandling i Europa-Parlamentet og af hensyn til den offentlige debat om  

 EU-sagerne finder Europaudvalget, at tidsfristen for fremsendelse af  

 grundnotater bør forkortes, således som det er foreslået  

 fra Udvalget for Fødevarer, Landbrug og Fiskeri.
I beretningen fra 1999 nævnes det, at grundnotater  

 og øvrige notater fra regeringen som hovedregel fremsendes af  

 ressortministeriet til det relevante fagudvalg, samtidig med at de fra  

 Udenrigsministeriet fremsendes til Europaudvalget, og at det i  

 fremsendelsesskrivelserne skal nævnes, at der er sket en sådan  

 parallel fremsendelse.
Det er nu den altovervejende hovedregel, at der sker  

 en sådan parallelfremsendelse.
Imidlertid har der været en del  

 tilfælde, hvor notatet til fagudvalget først er kommet frem  

 flere dage efter notatet til Europaudvalget, og det omvendte har også  

 været tilfældet.
Det er vigtigt for den drøftelse, der  

 foregår mellem partiets ordfører i fagudvalget og  

 EU-ordføreren, at de får papirerne samtidig.
I en række tilfælde er den sene fremkomst af  

 papirer fra Europa-Kommissionen samt EU s tidsfrister et problem for  

 såvel regeringens som Folketingets behandling af sagerne.
Værst  

 har det været under det franske EU-formandskab i 2. halvår 2000,  

 hvor mange vigtige papirer blev modtaget uacceptabelt sent og ofte kun  

 på fransk.
Det er såvel et demokratisk problem som et problem for  

 den offentlige debat.
 Det er aftalt med regeringen, at denne vil  

 forstærke sine bestræbelser på at overholde den  

 8-dages-tidsfrist for fremsendelse af samlenotater, som blev aftalt i  

 forbindelse med 1999-beretningen.
 Det er aftalt med regeringen, at den vil bestræbe  

 sig på en så tidlig fremsendelse som muligt af grundnotater og  

 så vidt muligt inden 4 uger efter kommissionsforslagets  

  fremsættelse, idet resumeet af høringssvar i en række  

 tilfælde  eftersendes på et senere tidspunkt, dog senest 8 uger  

  efter kommissionsforslagets fremsættelse.
 Det er aftalt med regeringen, at den vil  bestræbe  

 sig på at forbedre proceduren for paralleloversendelse med henblik  

 på, at fagudvalget og Europaudvalget kan modtage bilaget samtidig.
 Det er aftalt med regeringen, at regeringen gennem  

 Rådet og Europa-Kommissionen og Europaudvalget gennem COSAC arbejder  

 for, at der gennemføres længere tidsfrister, så der bliver  

 bedre tid til den politiske behandling og offentlige debat om forslagene.
Komitéproceduresager I beretningen fra 1999 er det anført, at på  

 grund af de korte tidsfrister, der forekommer i forbindelse med  

 komitébehandling, kan regeringen ikke i alle tilfælde nå  

 at forelægge orienteringssager herom på et ordinært  

 Europaudvalgsmøde.
I sådanne tilfælde kan regeringens  

 forelæggelse ske skriftligt i form af et notat, der bør  

 fremsendes til Europaudvalget og det relevante fagudvalg så tidligt som  

 muligt, således at såvel Europaudvalget som fagudvalget, hvis det  

 ønsker det, får mulighed for at reagere, f.eks. ved at kalde  

 ministeren i samråd, før der træffes afgørelse i  

 komiteen.
På forsiden af fremsendelsesskrivelsen skal det  

 fremhæves, at der er tale om en sag, der skal afgøres i  

 komitéprocedure, og datoen for afgørelsen i komiteen skal  

 ligeledes anføres i fremsendelsesskrivelsen.
Europaudvalget må med beklagelse konstatere, at  

 notater om komitéproceduresager i mange tilfælde ikke er  

 fremsendt så betids, at der i praksis har været den nævnte  

 mulighed for at reagere, f.eks. ved at kalde ministeren i samråd,  

 før der træffes afgørelse i komiteen.
Desuden er det ikke  

 i alle tilfælde anført på forsiden af notatet, at der er  

 tale om en sag, der skal afgøres i komitéprocedure, og  

 hvornår afgørelsen i komiteen forventes at blive truffet.
Anvendelsen af komitéprocedurerne tiltrækker  

 sig øget opmærksomhed og medfører spørgsmål  

 om snitfladen beslutningsmæssigt mellem komiteerne og  

 parlamentarikerne.
De korte tidsfrister har skærpet  

 folketingsmedlemmernes interesse.
En enkelt sag på  

 landbrugsområdet har også rejst en principiel debat om, hvorvidt  

 en forvaltningskomité gennem sine beslutninger kan påføre  

 et EU-medlemsland en betydelig merudgift.
Mellem Europaudvalget og regeringen  

 har der været enighed i den konkrete sag om, at det ikke må ske,  

 da det vil forrykke balancen i forhold til den parlamentariske  

 indflydelse.
 Europaudvalget har som følge af denne udvikling  

 bedt EU-konsulenten om at udarbejde et småtryk, som på en  

 forståelig måde for Europaudvalgets medlemmer, andre  

 folketingsmedlemmer og aktører uden for Christiansborg, som deltager  

 aktivt i processen, skal beskrive komitéproceduren, så der  

 politisk kan fortages de rette snit mellem den politiske og den  

 administrativt-tekniske kompetence.
Det er aftalt med regeringen, at denne bekræfter  

 den aftalte praksis mht. orienteringen i komitésager, som  

 indebærer, Regeringen er enig med Europaudvalget i, at  

 grænserne mellem politiske og administrative kompetencer skal  

 trækkes på en klar og hensigtsmæssig måde, idet det  

 gælder om at finde den rette balance mellem at sikre den  

 nødvendige politiske kontrol og styring og at undgå, at de  

 politiske ressourcer bruges på unødige teknikaliteter frem for  

 det mere strategiske, fremadrettede arbejde.
 Regeringen er enig med Europaudvalget i, at  

 tilstrækkelige tidsfrister i EU-proceduren generelt er vigtige for den  

 hjemlige demokratisk-politiske proces, og arbejder aktivt for, at der bliver  

 tid til at gennemføre en ordentlig hjemlig politisk og demokratisk  

 procedure.
Subsidiaritetsprincippet I det bilag til 1996-beretningen, som indeholder en  

 vejledning vedr. udformning af notater til Europaudvalget, er det  

 nævnt, at notater fra regeringen vedrørende kommissionsforslag  

 bl.a. skal indeholde oplysning om forslagets relation til  

 subsidiaritetsprincippet.
I flere tilfælde har EU-ordførerne under  

 drøftelserne med ministrene på Europaudvalgsmøderne  

 pointeret, at det ikke er tilstrækkeligt, at der står i notatet,  

 at Kommissionen finder, at forslaget er i overensstemmelse med  

 subsidiaritetsprincippet, eller at Kommissionen ikke har udtalt sig om dette  

 spørgsmål.
Det, udvalget ønsker, er regeringens  

 selvstændige vurdering af, hvorvidt forslaget ud fra en dansk vinkel  

 overholder subsidiaritetsprincippet (nærhedsprincippet).
 Det er aftalt med regeringen, at denne skal foretage en  

 selvstændig vurdering og  i de fremsendte notater skal redegøre  

 for, hvorvidt forslaget efter regeringens opfattelse er i overensstemmelse  

 med subsidiaritetsprincippet.
Åbne møder og høringer i Europaudvalget Der har været afholdt tre åbne  

 Europaudvalgsmøder, alle om ret generelle EU-emner.
Den generelle  

 mulighed for åbne udvalgsmøder, som kom ind i Folketingets  

 forretningsorden fra folketingsåret 1999-2000, foranlediget af  

 Europaudvalgets 1999-beretning, har med succes været anvendt af flere  

 fagudvalg, som har holdt åbne samråd med ministeren.
I  

 Europaudvalget har man foretrukket i stedet at satse på flere  

 høringer, idet man har ønsket at inddrage den eksterne  

 ekspertise, som sådanne høringer giver mulighed for.  

 Høringer giver i kraft af deres karakter også større  

 mulighed for at inddrage flere deltagere end åbne udvalgsmøder.
De åbne møder holdes som samråd for  

 Europaudvalgets medlemmer og i enkelte tilfælde også med  

 inddragelse af respektive fagudvalgs medlemmer.
Høringerne holdes med  

 inddragelse af eksterne oplægsholdere og med mulighed for deltagelse i  

 debatten af de tilstedeværende.
Ministerens besvarelse sker  under  

 hensyntagen til, at der er tale om et åbent møde, og der  

 forelægges naturligvis ikke forhandlingsoplæg på  

 sådanne møder og høringer.
 Regeringen stiller sig positivt til forslagene om  

 høringer og vil fortsat gerne være behjælpelig med ideer  

 og kontakter til ministre og andre efter initiativ fra Europaudvalget.  

 Regeringen vil ligeledes fortsat gerne levere baggrundsmateriale i  

 forbindelse med høringer.
Debat og dialog med befolkningen om  

 Europapolitikken Med henblik på, at Europapolitiske  

 spørgsmål i større omfang kan blive en integreret del af  

 den folkelige debat i Danmark og styrke den folkelige inddragelse, har  

 Europaudvalget lagt op til, at der i de kommende år hvert år  

 gennemføres et antal temahøringer, høringer om  

 grøn- og hvidbøger samt igangsættes en række  

 oplysnings- og debataktiviteter.
 Hovedaktiviteterne koncentrerer sig om  

 følgende:
Offentlige temahøringer om den langsigtede EU-udvikling og  

 større EU-spørgsmål Formålet hermed er at sætte øget fokus  

 på sammenhængende Europapolitiske temaer, hvor offentligheden kan  

 inddrages aktivt, dels direkte ved deltagelse i møderne og dels  

 indirekte gennem tv-transmission.
Målet er 2-4 sådanne  

 temahøringer hvert år, indholdsmæssigt prioriteret af  

 Europaudvalget for 1 år ad gangen.
I 2001 prioriteres følgende 3  

 temahøringstemaer:
 Hvert efterår prioriteres forud det kommende  

 års temahøringer.
 I forbindelse med temahøringerne udarbejdes et  

 sammenhængende baggrundsmateriale, og i enkelte tilfælde er det  

 hensigten, af der af EU-konsulenten og/eller regeringen og/eller eksterne  

 institutioner skal udarbejdes analyser og rapporter, som kan opkvalificere  

 temahøringerne og den efterfølgende politiske behandling og  

 folkelige debat.
 Det er aftalt med regeringen, at denne fortsat gerne  

 leverer baggrundsmateriale i forbindelse med høringer.
Åbne, offentlige høringer om grøn- og  

 hvidbøger I forbindelse med grøn- og hvidbøger fra  

 Kommissionen gennemfører Europaudvalget åbne, offentlige  

 høringer i samarbejde med respektive fagudvalg.
Afhængig af  

 temaet gennemføres nogle af disse høringer med  

 tv-dækning.
 Der er såvel i fagudvalgene generelt som i  

 Europaudvalget tilfredshed med den etablerede procedure for behandling af  

 grøn- og hvidbøger, hvorefter Europaudvalget og det/de  

 relevante fagudvalg tager stilling til behovet for en fælles offentlig  

 høring og for tilbagemelding til Kommissionen.
Det spørgsmål har været rejst, om man  

 skulle søge at etablere en ordning, hvorefter regeringen og  

 Folketingets samordnede sine svar, således at der fremkom ét  

 samlet svar fra Danmark.
Regeringen  har fundet det rigtigst at opretholde  

 den nuværende procedure, hvorefter regeringen og Folketinget afgiver  

 hver sit svar.
 På baggrund heraf vil den procedure, som  

 Europaudvalget og fagudvalgene vil foretrække som hovedreglen mht.  

 afgivelse af svar til Kommissionen, svare til den hidtil anvendte,  

 hvorefter:
 Normalt medsendes ikke mindretalsudtalelser, men hvis et  

 parti insisterer på at få medsendt en mindretalsudtalelse, kan  

 det ske med angivelse af, hvor mange folketingsmedlemmer det  

 pågældende parti har.
Europaudvalget ud i landet Europaudvalget tager som noget nyt ud i landet en gang  

 årligt i 1½-2 dage med henblik på en drøftelse med lokale  

 borgere, offentlige myndigheder, organisationer og erhvervsliv af generelle  

 og specifikke EU-spørgsmål i et nærmere geografisk  

 afgrænset område af landet.
Folketingets EU-Oplysning Med henblik på at øge kendskabet til EU og  

 stimulere den folkelige debat om Europapolitiske spørgsmål  

 iværksætter Folketingets EU-Oplysning en øget  

 informationsformidling til relevante grupper (netværk), der tilbydes  

 målrettet og prioriteret information om EU.
I dette arbejde tages der  

 hensyn til de tekniske og digitale fremskridt uden at vanskeliggøre  

 informationsudvekslingen til de netværk, der ikke har den nyeste  

 teknik.
Informationen skal således både være web- og  

 papirbaseret.
EU-Oplysningen udarbejder tillige en informationsguide,  

 der har til formål at give en neutral, letforståelig orientering  

 om EU generelt samt om specifikke politikområder, der tager hensyn til  

 de aktuelle emner, der har interesse i befolkningen.
Ligeledes udarbejder  

 EU-Oplysningen letforståelige faktablade som supplement til de  

 eksisterende mere dybtgående faktablade.
Denne information suppleres med udarbejdelse af  

 undervisningsmateriale, der i forskellig form (video, web og papir) kan  

 anvendes på uddannelsessteder og til anden undervisning og  

 oplysningsvirksomhed.
Udgangspunktet i dette materiale vil være at  

 skabe let tilgængelig, neutral information med udgangspunkt i danske  

 forhold i et europæisk perspektiv.
 Endelig udbredes kendskabet til EU-Oplysningen i  

 offentligheden gennem målrettede informationskampagner om konkrete  

 planer og tiltag i EU, herunder om Schengensamarbejdet og det kommende danske  

 EU-formandskab, så kendskabet til, at der kan hentes neutral  

 information om EU-spørgsmål gennem Folketingets EU-Oplysning,  

 øges.
 Eftersom EU-Oplysningens arbejde er tæt integreret i  

 forhold til EU-sekretariatets og EU-konsulentens arbejde og en  

 forudsætning for, at Europaudvalget kan sikre den nødvendige  

 helhed og sammenhæng i den danske Europapolitiske indsats, er det  

 Europaudvalgets holdning, at denne placering fremover skal fastholdes for  

 EU-Oplysningen.
Nævnet vedrørende EU-oplysning Europaudvalget har forstærket dialogen med  

 Nævnet vedrørende EU-oplysning, som i sin tid blev oprettet  

 på initiativ fra Europaudvalget med henblik på gennem  

 økonomisk støtte at fremme den folkelige debat om  

 EU-spørgsmål.
Der påregnes afholdt jævnlige  

 møder, ligesom der er planlagt en halvdagskonference på  

 Christiansborg vedrørende folkeoplysning om EU, hvor alle relevante  

 aktører inviteres til at bidrage med ideer.
Mellem Europaudvalget og  

 Nævnet vedrørende EU-oplysning er der enighed om, at når  

 den nuværende 3-årige bevilling udløber, skal der satses  

 på en ny 3-årig bevilling, der tager højde for at  

 opnå større bredde i EU-debatten lokalt og på landsplan om  

 fremtidens Europa, bl.a. som følge af Post-Nice.
Der skal også  

 tages højde for de særlige aktiviteter i forbindelse med det  

 danske formandskab i sidste halvår 2002.
 Det er aftalt med regeringen, at det i løbet af  

 2001 så tidligt som muligt afklares, hvordan bevillingerne bliver for  

 de næste 3 år (2002-2005) til den folkelige EU-oplysning og debat  

 i Danmark.
Samarbejdet med andre Som led i at styrke den folkelige inddragelse i  

 Europapolitikken systematiserer Europaudvalget i fremtiden samarbejdet med  

 alle relevante aktører.
Regionsudvalget og ØSU Der er enighed om at intensivere samarbejdet mellem de  

 danske medlemmer af Regionsudvalget og ØSU på den ene side og  

 medlemmerne af Europaudvalget og relevante fagudvalg på den anden side.  

 Dette sker ved:
Samarbejdet med folkelige organisationer 1 gang årligt planlægges holdt et møde  

 med de folkelige organisationer, grupperet i 4 grupper:
Formålet hermed er for det første at styrke  

 samarbejdet på de relevante EU-områder.
For det andet at fremme  

 øget bredde i den Europapolitiske debat.
 På et senere tidspunkt kan det være relevant  

 på tilsvarende måde at styrke relationerne til de organisationer,  

 der ikke hører ind under de 3 kategorier af organisationer.
Udvalgsrejser Med henblik på at få en endnu stærkere  

 politisk sammenhæng i Europaudvalgets rejsevirksomhed i fremtiden er  

 der i Europaudvalget enighed om, at indsatsen koncentreres om følgende  

 elementer:
Samarbejdet med andre landes parlamenter Europaudvalget vil i COSAC-sammenhæng arbejde  

 for:
Det danske EU-formandskab Under det danske EU-formandskab i andet halvår 2002  

 vil der helt naturligt blive en kraftig mødeaktivitet i Danmark.  

 Regeringen har ønsket at inddrage Folketinget i flere af de  

 aktiviteter, formandskabet står for.
Hertil kommer, at Folketinget vil  

 stå for en række aktiviteter, bl.a. konferencer for fagudvalg fra  

 EU-landenes parlamenter.
Europaudvalget vil blive vært for det 27.  

 COSAC-møde, som skal holdes i København over to dage i  

 efteråret 2002.
Eftersom det danske EU-formandskab skal  

 færdiggøre forhandlingerne med en lang række af  

 ansøgerlande, så EU-udvidelsen kan igangsættes efter den  

 1. januar 2003, kommer Danmark til at spille en helt central rolle i forhold  

 til de 10 øst- og centraleuropæiske ansøgerlande samt  

 Cypern og Malta.
Målet er en så stor udvidelse som mulig.
I  

 Østersøregionen er det særskilt i dansk interesse, at  

 EU-udvidelsen kommer til at omfatte Polen, Estland, Letland og Litauen.
Da  

 Danmark i 1993 sidst havde EU-formandskabet, fik vi vedtaget  

 »Københavnskriterier« for forhandlingerne med ansøgerlandene.
I  

 2002 skal processen »fra København til København«  

 færdiggøres, så udvidelsen kan komme i gang.
For at fremme  

 denne proces vil Folketingets Europaudvalg styrke relationerne til  

 ansøgerlandene, bl.a. gennem følgende initiativer:
 Der ønskes tv-dækning af COSAC-mødet  

 og de to konferencer.
 Europaudvalget tillægger det stor vægt, at  

 tilrettelæggelsen af det danske formandskab viser en ny vej for Europa  

 med øget inddragelse af befolkningen og de folkelige organisationer i  

 Danmark og i Europa, bl.a. gennem en spredning af EU-møderne rundt i  

 landet opfulgt af lokal inddragelse samt gennem afholdelse af et alternativt  

 folkeligt EU-topmøde i Danmark i lighed med det tidligere sociale  

 topmøde.
 Det er aftalt med regeringen, at Folketinget og  

 regeringen generelt kan understøtte hinanden i arbejdet med det danske  

 EU-formandskab, således at den folkelige inddragelse i Danmark og i  

 forhold til resten af Europa bliver så god som mulig.
Post-Nice   Debatten om fremtidens Europa Europaudvalget tillægger det stor betydning, at den  

 politiske og folkelige debat om fremtidens Europa frem til  

 regeringskonferencen i 2004 igangsættes snarest muligt og i  

 sammenhæng med bl.a. regeringens hvidbog, så Danmark kan  

 være proaktiv frem for reaktiv i forhold til den fremtidige  

 organisering af det europæiske samarbejde.
WTO I relation til globaliseringen og de forhandlinger, der  

 foregår om de internationale handelsforhold, følger  

 Europaudvalget arbejdet i WTO tæt.
Analysearbejde Som led i Europaudvalgets arbejde er det vigtigt, at  

 udvalget såvel fra regeringen som fra eksterne  

 institutioner/forskningsmiljøer m.v. med mellemrum kan indhente  

 større sammenhængende analyser af Europapolitiske  

 samarbejdsområder, hvor særskilte danske forhold spiller en  

 central rolle i den politiske proces og debat i samfundet.
En grundlæggende analyse af  

 velfærdssamfundsudviklingen i alle nuværende EU-lande og  

 ansøgerlandene mht. indretning, finansiering osv. af deres  

 velfærdssystemer har højeste prioritet i Europaudvalget.
Der  

 skal med udgangspunkt heri sættes fokus på, hvor den danske  

 velfærdsmodel adskiller sig fra andre landes modeller, om det presser  

 det danske velfærdssamfund, i så fald hvor og hvordan, og om det  

 kan løses med ensidige danske initiativer eller fordrer aftaler med de  

 øvrige EU-lande.
Det er aftalt med regeringen , at der skal  

 gennemføres en velfærdsanalyse som den nævnte med ekstern  

 bistand.
Den nærmere udformning aftales senere mellem Europaudvalget og  

 regeringen.
Europaudvalgets rolle i tiltrædelsesloven Efter 30 års praksis finder Europaudvalget det  

 rigtigt, at det i tiltrædelsesloven i forbindelse med ratificeringen af  

 Nicetraktaten indskrives, at Europaudvalget er det udvalg, som behandler  

 EU-sagerne og som i henhold til aftale med regeringen siden 1973 har  

 fået forelagt regeringens forhandlingsoplæg i sager af  

 større rækkevidde.
Det vil klargøre mange års  

 praksis.
Det vil samtidig i forbindelse med debatten om de nationale  

 parlamenters rolle i EU-politikken klart markere den danske proces med  

 Europaudvalget.
Tilføjelse til Folketingets forretningsorden Som konsekvens af beretningen foreslås det, at  

 Folketingets forretningsorden præciserer Europaudvalgets rolle og  

 fagudvalgenes inddragelse i Europapolitikken.
Behandlingen af EU s fælles udenrigs- og sikkerhedspolitik Det Udenrigspolitiske Nævn har den 16. marts 2001  

 afgivet en beretning om Det Udenrigspolitiske Nævns inddragelse i sager  

 vedrørende EU s fælles udenrigs- og sikkerhedspolitik  

 (FUSP).
 Nævnets beretning indebærer ingen  

 ændringer i Europaudvalgets rolle i forbindelse med behandlingen af de  

 sager vedrørende EU s fælles udenrigs- og sikkerhedspolitik, som  

 Nævnet også beskæftiger sig med.
 På baggrund af den aktuelle sag om dansk  

 deltagelse i en afstemning i EU's midlertidige militærkomité er  

 det aftalt med regeringen, at denne på et senere tidspunkt skal  

 fremlægge retningslinjer for Danmarks deltagelse i FUSP-samarbejdet, og  

 at det i den forbindelse skal drøftes med Europaudvalget, hvorledes  

 sådanne sager skal forelægges for Europaudvalget.
Sammenhæng i betjeningen af  

 Europaudvalget Folketingets Europaudvalg får i dag en  

 sammenhængende betjening af følgende enheder i Folketingets  

 administration, i dag i tilknytning til International Afdeling:
Europaudvalget er generelt set meget tilfreds med den  

 betjening, man hidtil har fået fra de nævnte enheder som helhed.  

 Ressourcemæssigt er der igennem en årrække ikke sket  

 udvidelser, hvorfor der i dag inden iværksættelse af de nye  

 initiativer er et personalemæssigt efterslæb.
Det problem er  

 løst ved de personale- og ressourcemæssige beslutninger,  

 Folketingets Præsidium traf i april 2001 efter aftale med  

 Europaudvalget.
Herved er vejen banet for  en udvidelse af aktiviteterne  

 på en måde, så der bliver tale om en sammenhængende  

 og fremtidsrettet betjening af Europaudvalget i  de kommende år.
 I forbindelse med den organisationsomlægning,  

 Præsidiet har besluttet at gennemføre i Folketingets  

 administration, som vil medføre en samling af 3 afdelinger i en  

 parlamentarisk afdeling, hvor EU-enhederne sammen med resten af International  

 Afdeling skal indgå, har Europaudvalget klart præciseret, at  

 forudsætningen herfor fra udvalgets side er, at alle de  

 ovennævnte enheder aktivitetsmæssigt, fysisk og  

 ledelsesmæssigt fastholdes som en sammenhængende betjening af  

 Europaudvalget.
Som opfølgning på Europaudvalgets beretning i  

 1999 styrkes Europaudvalgets samarbejde med og inddragelse af Folketingets  

 fagudvalg nu systematisk.
Det sker også på den administrative  

 side gennem ansættelse af en specialkonsulent fra foråret 2001  

 til betjening af fagudvalgene i tilknytning til EU-konsulenten.
Hermed kan  

 fagudvalgenes behov søges dækket gennem en samlet større  

 indsats.
Trods fordelene ved integration af specialkonsulenten i forhold til  

 EU-konsulenten og i tæt samarbejde med EU-sekretariatet og  

 EU-Oplysningen vil det ikke betyde en generel aflastning, men en samlet  

 øget arbejdsmængde, da der ud over betjening først og  

 fremmest af Europaudvalget også skal ske betjening af 15-16 fagudvalg  

 og ske såvel en faglig rådgivning som en praktisk organisering af  

 arbejdet samt træk på EU-Oplysningen.
Nye arbejdsopgaver Ud over de eksisterende arbejdsopgaver, hvis omfang har  

 været stigende igennem de senere år, vil de nye tiltag, som  

 nærværende beretning lægger op til, kræve  

 øgede ressourcer i de tre enheder.
I den forbindelse kan specifikt  

 peges på følgende nye eller øgede arbejdsopgaver:
 Europaudvalgets sekretariat skal  

 arrangere/organisere:
 På flere af disse områder vil der også  

 være en afsmittende effekt i forhold til repræsentanten i  

 Bruxelles.
 EU-konsulenten skal tage sig af:
 EU-Oplysningen skal tage sig af:
 Opgaverne løses i en sammenhæng på  

 tværs af enhederne og i en parallel betjening af Europaudvalget og  

 fagudvalgene på deres respektive områder, ligesom der  ved  

 udarbejdelsen af materialer til brug i Folketinget om Europapolitikken  

 bevidst satses på, at det kan videreformidles til resten af  

 samfundet.
Det er Europaudvalgets holdning, at der er tale om en  

 samlet pakkeløsning frem til efter næste regeringskonference,  

 der starter i 2004, så der tilvejebringes det nødvendige  

 økonomiske og personalemæssige fundament fra nu af til at kunne  

 gennemføre denne fremadrettede indsats.
Folketingets Præsidium  

 har tiltrådt en indstilling herom på sit møde den 26.  

 april 2001.
Afslutning Med denne beretning er det Folketingets Europaudvalgs  

 mål, at der tilvejebringes et endnu bedre grundlag end hidtil for  

 Europaudvalgets og fagudvalgenes arbejde med Europapolitiske  

 spørgsmål i samarbejde med regeringen, og at administrationen i  

 Folketinget, der fagligt og administrativt skal servicere, også kan  

 løfte opgaven, så der fremover kan skabes en bred politisk og  

 folkelig debat om dansk Europapolitik nu og i fremtiden.
 P.u.v.
CLAUS  LARSEN-JENSEN formand Bilag Fagudvalgenes behandling af EU-sager.
 Der har været afholdt møder mellem Europaudvalget og  

 fagudvalgenes formænd og næstformænd.
 Der har på disse møder været enighed om, at  

 fagudvalgenes behandling af og indflydelse på EU-sagerne skal styrkes,  

 og at det er op til de enkelte fagudvalg   bl.a. ud fra karakteren af  

 udvalgets sager   at bestemme, hvordan udvalget vil tilrettelægge  

 behandlingen.
Europaudvalget har truffet en række nye aftaler med regeringen om  

 forbedring af  regeringens skriftlige information, der er af afgørende  

 betydning for den politiske behandling af EU-spørgsmål.
Disse  

 forbedringer omfatter skriftlig information både til Europaudvalget og  

 til fagudvalgene Der er etableret en velfungerende procedure for behandling af grøn-  

 og hvidbøger, hvor Europaudvalget og det/de relevante fagudvalg tager  

 stilling til behovet for en fælles offentlig høring og for  

 tilbagemelding til Kommissionen.
Europaudvalget lægger op til at systematisere samarbejdet med andre  

 relevante aktører i Europapolitikken, f.eks.
Regionsudvalget og  

 ØSU, samt møder med folkelige organisationer.
Også  

 fagudvalgene kan tage initiativ til møder om EU-spørgsmål  

 med de interesseorganisationer, som beskæftiger sig med udvalgets  

 sagsområde, og også med organisationernes medlemmer af de  

 såkaldte specialudvalg, som er nedsat af regeringen til at  

 rådgive den om EU-forslag.
Repræsentanter for relevante fagudvalg  

 kan inviteres til at deltage i Europaudvalgets møder og  

 repræsentanter for Europaudvalget kan inviteres til at deltage i  

 fagudvalgenes møder.
Generelt er det vigtigt, at der sker udveksling  

 af informationer og en koordinering af Europaudvalgets og fagudvalgenes  

 initiativer, så ressourcerne udnyttes bedst muligt.
 De nye initiativer, EU-Oplysningen skal iværksætte, bl.a.  

 informationsguiden og letforståelige faktablade, vil også komme  

 fagudvalgenes medlemmer til gode.
 Fagudvalgene skal især ind i den tidlige fase af  

 EU-behandlingen.
Fagudvalgene vil næppe have mulighed for og politisk interesse i en  

 grundig behandling af alle EU-sager inden for udvalgets sagsområde.
Det  

 er derfor vigtigt, at udvalgene Udvalgene tilrettelægger selv behandlingen af de sager, de går  

 ind i, og kan benytte alle de instrumenter, der kendes fra behandling af lov-  

 og beslutningsforslag og større sager under almindelig del.  

 Europaudvalget holdes orienteret om fagudvalgets behandling af EU-sager via  

 parallelomdeling af bilag.
Der vil desuden ske en orientering på  

 sekretariatsniveau.
Derudover kan fagudvalget orientere Europaudvalget om  

 udvalgets   evt. flertallets/mindretallets synspunkter.
 Den nye Parlamentariske Afdeling vil understøtte  

 målsætningen om at styrke Folketinget, folketingsmedlemmernes,  

 Europaudvalgets og fagudvalgenes rolle i Europapolitiske  

 spørgsmål.
 Fagudvalgenes sekretærer yder den direkte sekretariatsbistand til  

 udvalgene også i EU-sager og vil tage initiativer over for udvalgene,  

 der er målrettet det enkelte udvalgs ønsker og behov.
Der ansættes i 2001 en specialkonsulent, der skal yde fagudvalgene  

 og disses medlemmer bistand ved behandling af EU-sager.
Hensigten med den nye  

 stilling er at tilføre yderligere ressourcer til fagudvalgenes  

 behandling af EU-sager med henblik på at støtte og inspirere  

 fagudvalg og udvalgssekretærer i behandlingen af EU-sager.
 Fagudvalgene vil, som det allerede er tilfældet i dag, have udbytte  

 af det materiale, der udarbejdes til Europaudvalget af Europaudvalgets  

 Sekretariat og af EU-konsulenten, samt af det materiale, der udarbejdes af  

 EU-Oplysningen.
Fagudvalgene vil få et tilbud om, at der udarbejdes oversigter, der  

 beskriver de relevante EU-procedurer i en form, der er målrettet det  

 enkelte udvalg.
Det vil formentlig være hensigtsmæssigt at  

 involvere fagministerierne i dette arbejde.
 Generelt er det vigtigt, at fagudvalgene etablerer samarbejdsaftaler med  

 ministerierne om behandling af EU-sager, idet en konstruktiv behandling af  

 EU-sager kræver ressortministerens aktive deltagelse.
