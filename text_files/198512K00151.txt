Nr LSF 151 Forslag til Lov om ændring af ligningsloven og skattekontrolloven (3  

 pct.'s-fradrag m.v.) Fremsat af ministeren for skatter afgifter § 1 I lov om påligningen af indkomst- og formueskat til staten (ligningsloven), jfr. lovbekendtgørelse nr. 405 af 2. september 1985, som ændret ved lov nr. 494 af 27. november 1985, lov nr. 526 af 11. december 1985, lov nr. 532 af 13. december 1985 og lov nr.
 534 af 13. december 1985, foretages følgende ændring:
 Efter § 8 E indsættes:
»§ 8 F.
Ved opgørelsen af den skattepligtige indkomst kan fradrages 3 pct. af den personlige indkomst, dog højst 3.200 kr.
Omfatter indkomstansættelsen en kortere periode end 1 år, er fradraget højst 1/12 af 3.200 kr. for hver måned, ved hvis begyndelse skattepligt foreligger.
Beløbene på 3.200 kr. reguleres efter § 20 i lov om indkomstskat og formueskat for personer m.v.
(personskatteloven). Fradraget beregnes efter, at den personlige indkomst eventuelt er reguleret efter § 13 i nævnte lov.« § 2 I skattekontrolloven, jfr. lovbekendtgørelse nr. 401 af 6. juli 1984, som ændret ved lov nr. 527 af 11. december 1985, foretages følgende ændring:
 Efter § 11 B indsættes:
»§ 11 C.
De sociale myndigheder skal efter udløbet af hvert kalenderår uden opfordring underrette skattemyndighederne om de ydelser efter bistandslovens kapitel 9 og 10, som er udbetalt i årets løb, samt give oplysning om, hvem der har modtaget ydelserne.
Ministeren for skatter og afgifter kan fastsætte nærmere regler herom.
Modtageren af en sådan ydelse skal senest den 1. februar i året efter det kalenderår, oplysningen vedrører, have underretning om de oplysninger, der afgives om den pågældende.« § 3 Stk. 1. Loven har virkning fra og med indkomståret 1987.
Stk. 2. Beregningen af fradraget efter ligningslovens § 8 F, som affattet ved denne lovs § 1, sker på grundlag af den personlige indkomst uden regulering efter §§ 21-24 i lov om indkomstskat og formueskat for personer m.v. (personskatteloven).
Oprindeligt fremsat lovforslag Blad nr 449 § 1 I lov om påligningen af indkomst- og formueskat til staten (ligningsloven), jfr. lovbekendtgørelse nr. 405 af 2. september 1985, som ændret ved lov nr. 494 af 27. november 1985, lov nr. 526 af 11. december 1985, lov nr. 532 af 13. december 1985 og lov nr.
 534 af 13. december 1985, foretages følgende ændring:
 Efter § 8 E indsættes:
»§ 8 F.
Ved opgørelsen af den skattepligtige indkomst kan fradrages 3 pct. af den personlige indkomst, dog højst 3.200 kr.
Omfatter indkomstansættelsen en kortere periode end 1 år, er fradraget højst 1/12 af 3.200 kr. for hver måned, ved hvis begyndelse skattepligt foreligger.
Beløbene på 3.200 kr. reguleres efter § 20 i lov om indkomstskat og formueskat for personer m.v.
(personskatteloven). Fradraget beregnes efter at den personlige indkomst eventuelt er reguleret efter § 13 i nævnte lov.« § 2 I skattekontrolloven, jfr. lovbekendtgørelse nr. 401 af 6. juli 1984, som ændret ved lov nr. 527 af 11. december 1985, foretages følgende ændring:
 Efter § 11 B indsættes:
»§ 11 C.
De sociale myndigheder skal efter udløbet af hvert kalenderår uden opfordring underrette skattemyndighederne om de ydelser efter bistandslovens kapitel 9 og 10, som er udbetalt i årets løb, samt give oplysning om, hvem der har modtaget ydelserne.
Ministeren for skatter og afgifter kan fastsætte nærmere regler herom.
Modtageren af en sådan ydelse skal, senest den 1. februar i året efter det kalenderår oplysningen vedrører, have underretning om de oplysninger, der afgives om den pågældende.« § 3 Stk. 1. Loven har virkning fra og med indkomståret 1987.
Stk. 2. Beregningen af fradraget efter ligningslovens § 8 F, som affattet ved denne lovs § 1, sker på grundlag af den personlige indkomst uden regulering efter §§ 21-24 i lov om indkomstskat og formueskat for personer m.v. (personskatteloven).
BEMÆRKNINGER TIL LOVFORSLAGET Lovforslaget er et led i aftalen af 19. juni 1985 mellem regeringspartierne (Det konservative Folkeparti, Venstre, Centrum-Demokraterne og Kristeligt Folkeparti), Socialdemokratiet og Det radikale Venstre om en skattereform.
1. Lovens formål Efter lovforslaget indføres et 3 pct.'s-fradrag ved opgørelsen af den skattepligtige indkomst.
Det udgør 3 pct. af den personlige indkomst, dog højst 3.200 kr.
Dette beløb er et grundbeløb, der reguleres i takt med den forventede indkomstudvikling efter § 20 i forslag til lov om indkomstskat og formueskat for personer m.v.
 (personskatteloven) (L 106).
Forslaget tilsigter en mere rimelig fordeling af skattebyrden, således at man tilgodeser personer med ringe skatteevne.
Endvidere stilles der forslag om, at de gældende regler for de sociale myndigheders pligt til at underrette skattemyndighederne angående udbetalte ydelser efter bistandslovens kapitel 9 og 10, indsættes i skattekontrolloven.
Ligningsloven er ændret ved lov nr. 494 af 27. november 1985 (Lejeværdi af bolig i egen ejendom), jfr.
Folketingstidende 1985-86 sp. 75, 532, 2010, 2351, ved lov nr. 526 af 11. december 1985 (Skibe), jfr.
Folketingstidende 1985-86 sp. 1655, 2059, 3332, 3764, ved lov nr. 532 af 13. december 1985 (Beskatning af gevinst og tab på fordringer og gæld), jfr.
Folketingstidende 1985-86 sp.
77, 547, 4306, 4665 og lov nr. 534 af 13. december 1985 (Begrænsning af fradrag for repræsentationsudgifter), jfr.
 Folketingstidende 1985-86 sp. 1232, 1531, 4315, 4670.
Skattekontrolloven er ændret ved lov nr. 527 af 11. december 1985, jfr.
Folketingstidende 1985-86 sp. 833, 1028, 3330, 3762.
2. Provenumæssige og administrative virkninger Det kan skønsmæssigt anslås, at det foreslåede 3 pct.'s- fradrag vil medføre et provenutab på ca. 4,7 mia kr. (1987-prisniveau). Heraf vedrører ca. 2,6 mia kr. kommunerne.
Det foreslåede 3 pct.'s-fradrag skønnes sammen med de øvrige forslag i skattereformen (bl.a. et kommunalt personfradrag med grundbeløb på 21.000 kr., fradragssanering og fondsbeskatning) at føre til, at skattereformen bliver provenuneutral over for kommunerne, dersom den gennemsnitlige kommunale udskrivningsprocent i 1987 bliver den samme som i 1986.
 Forslaget vil ikke have nævneværdige administrative virkninger.
Der henvises i øvrigt til bemærkningerne til forslag til personskatteloven.
3. Forslaget Bemærkninger til de enkelte bestemmelser Til § 1 Efter lovforslaget indføres et fast ligningsmæssigt fradrag i den skattepligtige indkomst.
Fradraget, der tilkommer alle personer, der er skattepligtige her til landet, beregnes med 3 pct. af den positive personlige indkomst reguleret med eventuel overført/ fremført negativ personlig indkomst efter § 13 i forslaget til personskatteloven.
Fradraget kan dog højst udgøre 3.200 kr.
Der kræves ikke særlig dokumentation for at få fradraget.
Fradragsbeløbet nedsætter ikke den personlige indkomst, men virker alene ved nedsættelse af den skattepligtige indkomst.
Derfor nedsætter det den almindelige indkomstskat til staten, de kommunale indkomstskatter og de kirkelige afgifter, men derimod ikke 12 pct.'s-skatten eller 6 pct.'s-skatten efter henholdsvis § 7 og § 8 i det foran nævnte lovforslag.
Den samlede skattelettelse vil lige som for andre fradrag i den skattepligtige indkomst andrage ca. 50 pct. af fradragsbeløbet.
Beløbsgrænsen på de 3.200 kr., der gælder for indkomståret 1987, reguleres i de følgende år efter et reguleringstal, der for hvert år fastsættes ved lov.
Der henvises til § 20, jfr. § 26, stk. 3, i forslaget til personskatteloven.
Til § 2 Efter lovforslaget foreslås reglerne om de sociale myndigheders pligt til at underrette skattemyndighederne om udbetalte ydelser efter bistandslovens kapitel 9 og 10, indsat i skattekontrolloven.
I de gældende regler, der findes i kildeskattelovens § 37 C, stk. 2, er der foretaget en mindre redaktionel ændring, samt foreslået, at de sociale myndigheder, senest den 1. februar i året efter det kalenderår i hvilket ydelser efter bistandslovens kapitel 9 og 10 er udbetalt, underretter den skattepligtige om de oplysninger, de sociale myndigheder har afgivet til skattemyndighederne.
Tidsfristen foreslås indført for at bringe reglerne i overensstemmelse med, hvad der gælder for lignende underretningspligt efter skattekontrolloven.
Den foreslåede ændring skyldes i øvrigt, at reglerne skønnes mere hensigtsmæssigt at være en del af skattekontrolloven.
Til § 3 Loven har virkning fra og med indkomståret 1987.
Det medfører, at skattepligtige med forskudt indkomstår, der påbegyndes f.eks. 1. april 1986, omfattes af forslaget med virkning fra dette indkomstårs begyndelse.
Efter stk. 2 udgøres beregningsgrundlaget for 3 pct.'s-fradraget alene af indkomstårets personlige indkomst reguleret med eventuel overført/ fremført negativ personlig indkomst efter § 13 i forslaget til personskatteloven, men uden regulering efter overgangsreglerne i samme lov §§ 21-24. Hvis fradraget blev beregnet efter fradrag af overskydende ligningsmæssige fradrag efter § 24, ville dette udløse en kædeberegning af 3 pct.'s-fradraget.
Indregning af overskydende fradrag efter § 24 vil give et lavere 3 pct.'s-fradrag, dette vil give mindre overskydende fradrag osv.
Når der bortses fra § 24, bliver 3 pct.'s-fradraget således ikke reduceret som følge af betydelige ligningsmæssige fradrag i overgangsperioden.
Det er lagt til grund, at der heller ikke beregnes 3 pct.'s-fradrag af overskydende positiv eller negativ kapitalindkomst efter §§ 21-23. Den overskydende positive eller negative kapitalindkomst tillægges/ fradrages ikke ved opgørelsen af beregningsgrundlaget i overgangsperioden.
