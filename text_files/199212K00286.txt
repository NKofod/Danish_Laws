Nr LSF 286 Forslag til Lov om ændring af ligningsloven, skattekontrolloven og  

 virksomhedsskatteloven (Telefonudgifter og personalegoder) Fremsat af skatteministeren (Stavad) den 19. maj 1993 Vedtaget ved tredjebehandling den 24. juni 1993 Lov nr. 483 af 30/06/1993 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 1223 af 17. december 1992, som  

 ændret senest ved § 1 i lov nr. 271 af 6. maj 1993, indsættes efter § 15 N:
 »§ 16. Ved opgørelsen af den skattepligtige indkomst  

 medregnes tilskud til telefon uden for arbejdsstedet, jf. stk. 2, samt efter  

 reglerne i stk. 3-6 vederlag i form af formuegoder af pengeværdi, sparet  

 privatforbrug og værdien af helt eller delvis vederlagsfri benyttelse af  

 andres formuegoder, jf. statsskattelovens §§ 4-6, når tilskuddet eller godet  

 modtages som led i et ansættelsesforhold eller som led i en aftale om ydelse  

 af personligt arbejde i øvrigt.
Stk. 2 . Udgifter til telefonabonnement uden for arbejdsstedet kan  

 ikke fradrages ved opgørelsen af den skattepligtige indkomst.
Tilskud til  

 telefonudgifter anses fortrinsvis at dække abonnementsudgiften.  

 Erhvervsmæssige samtaleudgifter vedrørende telefon uden for arbejdsstedet kan  

 for erhvervsdrivende fradrages efter reglen om driftsomkostninger i  

 statsskattelovens § 6, litra a, og for lønmodtagere fradrages efter  

 ligningslovens § 9, stk. 1.
Stk. 3 . Den skattepligtige værdi af de i stk. 1 omhandlede goder  

 skal ved skatteansættelsen, medmindre andet følger af stk. 4-6, fastsættes  

 til den værdi, som det måtte antages at koste den skattepligtige at erhverve  

 godet i almindelig fri handel.
Rabat på indkøb af varer og tjenesteydelser,  

 som arbejdsgiveren m.v. udbyder til salg som led i sin virksomhed, skal dog  

 alene beskattes i det omfang, rabatten overstiger avancen hos den pågældende  

 arbejdsgiver m.v.
Stk. 4 . Den skattepligtige værdi af en bil, der er stillet til  

 rådighed for den skattepligtiges private benyttelse af en arbejdsgiver som  

 nævnt i stk. 1, sættes til en årlig værdi på en procentdel af bilens værdi,  

 dog mindst af 150.000 kr. og højst af 400.000 kr.
Procentdelen udgør 20 for  

 indkomståret 1994, 21 for indkomståret 1995, 22 for indkomståret 1996 og 23  

 for indkomståret 1997 og følgende indkomstår.
For biler, der er anskaffet af  

 arbejdsgiveren højst tre år efter første indregistrering, opgøres bilens  

 værdi i det indkomstår, hvori første indregistrering er foretaget, og i de to  

 følgende indkomstår til den oprindelige nyvognspris og herefter til 75 pct.  

 af nyvognsprisen.
For biler, der er anskaffet mere end tre år efter første  

 indregistrering, og for tidligere hyrevogne, der anskaffes uden berigtigelse  

 af registreringsafgift, opgøres bilens værdi til arbejdsgiverens købspris  

 inklusive eventuelle istandsættelsesudgifter.
Er bilen kun til rådighed en  

 del af året, nedsættes den skattepligtige værdi svarende til det antal hele  

 måneder, hvori bilen ikke har været til rådighed.
Hvis en bil, der af  

 arbejdsgiveren m.v. er stillet til rådighed for den skattepligtige  

 udelukkende for erhvervsmæssig kørsel, benyttes privat, beskattes værdien af  

 den private benyttelse i det pågældende år efter reglerne i 1.-4. pkt.
Kørsel  

 mellem hjem og virksomheden højst 1 dag om ugen anses ved anvendelsen af  

 reglerne i 6. pkt. ikke for privat kørsel for skattepligtige, der som led i  

 kundeopsøgende arbejde fra hjemmet i øvrigt udelukkende kører  

 erhvervsmæssigt.
Den skattepligtige værdi efter 1.-6. pkt. nedsættes med den  

 skattepligtiges betaling i indkomståret til arbejdsgiveren m.v. for  

 råderetten, men nedsættes ikke med eventuelle beløb, der beskattes efter  

 reglen i § 9 C, stk. 6.
Stk. 5 . Den skattepligtige værdi af en sommerbolig, der er  

 stillet til rådighed af en arbejdsgiver som nævnt i stk. 1, sættes til 1/2  

 pct. pr. uge af ejendomsværdien pr. 1. januar i rådighedsåret for hver af  

 ugerne 22-34 og 1/4 pct. for hver af årets øvrige uger.
Den skattepligtige  

 værdi efter 1. pkt. nedsættes med den skattepligtiges betaling i indkomståret  

 til arbejdsgiveren m.v. for råderetten.
Stk. 6 . Den skattepligtige værdi af en lystbåd, der er stillet  

 til rådighed af en arbejdsgiver som nævnt i stk. 1, sættes til 2 pct. pr. uge  

 af bådens anskaffelsessum inkl. moms og levering.
Den skattepligtige værdi  

 efter 1. pkt. nedsættes med den skattepligtiges betaling i indkomståret til  

 arbejdsgiveren m.v. for råderetten.« § 2 I skattekontrolloven, jf. lovbekendtgørelse nr. 743 af 27. august 1992,  

 som ændret ved § 5 i lov nr. 1020 af 19. december 1992 og § 2 i lov nr. 271  

 af 6. maj 1993, foretages følgende ændringer:
 1. § 7, stk. 4 , affattes således:
» Stk. 4 . Enhver, der i det foregående kalenderår som led i  

 et ansættelses- eller aftaleforhold har ydet skattepligtige fordele som  

 omhandlet i ligningslovens § 16, uden at der er betalt fuldt vederlag derfor,  

 skal foretage indberetning herom i det omfang, skatteministeren efter  

 indstilling fra Ligningsrådet fastsætter regler herom.
Skatteministeren  

 bestemmer i den forbindelse, om indberetningen tillige skal indeholde en  

 værdiansættelse af fordelen, og i givet fald efter hvilke retningslinier  

 eller med hvilken værdi indberetningen skal foretages.« 2. I § 7, stk. 5 , ændres to steder »stk. 1« til:  

 »stk. 1 og 4«.
 3. I § 7, stk. 6 , ændres »de i stk. 1 nævnte  

 oplysningspligtige« til: »de i stk. 1 og 4 nævnte  

 oplysningspligtige« og »som nævnt i stk. 1« til: »som  

 nævnt i stk. 1 og 4«.
 4. I § 7, stk. 7, 1. pkt. , ændres »stk. 1« til:  

 »stk. 1 og 4«.
 5. I § 7, stk. 8, 1. pkt. , ændres »stk. 1 og 6«  

 til: »stk. 1, 4 og 6«.
 6. I § 7, stk. 9, 1. pkt. , udgår », 4«.
§ 3 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 780 af 18. september  

 1992, som ændret ved lov nr. 1030 af 19. december 1992, foretages følgende  

 ændring:
 I § 1, stk. 3, indsættes efter 5. pkt. som nyt punktum:
»Ved fastsættelse af værdien af privat benyttelse af aktiver, der  

 indgår i virksomheden, finder ligningslovens § 16 tilsvarende  

 anvendelse.« § 4 Stk. 1 . Loven træder i kraft den 1. juli 1993.
 Stk. 2 . Lovens § 1 og § 3 har virkning fra og med indkomståret  

 1994.
Stk. 3 . Lovens § 2 har virkning for indberetning af oplysninger  

 vedrørende kalenderåret 1994 og senere år.
Den hidtil gældende bestemmelse i  

 skattekontrollovens § 7, stk. 4, finder fortsat anvendelse på indberetning af  

 oplysninger vedrørende kalenderåret 1993.
Oprindeligt fremsat forslag § 1 I ligningsloven, jf. lovbekendtgørelse nr. 1223 af 17. december 1992, som  

 ændret senest ved § 1 i lov nr. 271 af 6. maj 1993, indsættes efter § 15  

 N :
 »§ 16. Ved opgørelsen af den skattepligtige indkomst  

 medregnes tilskud til telefon uden for arbejdsstedet, jf. stk. 2, samt efter  

 reglerne i stk. 3-6 vederlag i form af formuegoder af pengeværdi, sparet  

 privatforbrug og værdien af helt eller delvis vederlagsfri benyttelse af  

 andres formuegoder, jf. statsskattelovens §§ 4-6, når tilskuddet eller godet  

 modtages som led i et ansættelsesforhold eller som led i en aftale om ydelse  

 af personligt arbejde i øvrigt.
Stk. 2 . Udgifter til telefonabonnement uden for arbejdsstedet kan  

 ikke fradrages ved opgørelsen af den skattepligtige indkomst.
Tilskud til  

 telefonudgifter anses fortrinsvis at dække abonnementsudgiften.  

 Erhvervsmæssige samtaleudgifter vedrørende telefon uden for arbejdsstedet kan  

 for erhvervsdrivende fradrages efter reglen om driftsomkostninger i  

 statsskattelovens § 6, litra a, og for lønmodtagere fradrages efter  

 ligningslovens § 9, stk. 1.
Stk. 3 . Den skattepligtige værdi af de i stk. 1 omhandlede goder  

 skal ved skatteansættelsen, medmindre andet følger af stk. 4-6, fastsættes  

 til den værdi, som det måtte antages at koste den skattepligtige at erhverve  

 godet i almindelig fri handel.
Rabat på indkøb af varer og tjenesteydelser,  

 som arbejdsgiveren m.v. udbyder til salg som led i sin virksomhed, skal dog  

 alene beskattes i det omfang rabatten overstiger avancen hos den pågældende  

 arbejdsgiver m.v.
Stk. 4 . Den skattepligtige værdi af en bil, der er stillet til  

 rådighed uden for arbejdsstedet af en arbejdsgiver som nævnt i stk. 1, sættes  

 til en årlig værdi på 25 pct. af bilens anskaffelsessum inkl. moms og  

 levering.
Er bilen kun til rådighed en del af året, foretages en  

 forholdsmæssig fordeling.
Den skattepligtige værdi efter 1. pkt. nedsættes  

 med den skattepligtiges betaling i indkomståret til arbejdsgiveren for  

 råderetten.
Stk. 5 . Den skattepligtige værdi af en sommerbolig, der er  

 stillet til rådighed af en arbejdsgiver som nævnt i stk. 1, sættes til 1/2  

 pct. pr. uge af ejendomsværdien pr. 1. januar i rådighedsåret for hver af  

 ugerne 22-34, og 1/4 pct. for hver af årets øvrige uger.
Den skattepligtige  

 værdi efter 1. pkt. nedsættes med den skattepligtiges betaling i indkomståret  

 til arbejdsgiveren m.v. for råderetten.
Stk. 6 . Den skattepligtige værdi af en lystbåd, der er stillet  

 til rådighed af en arbejdsgiver som nævnt i stk. 1, sættes til 2 pct. pr. uge  

 af bådens anskaffelsessum inkl. moms og levering.
Den skattepligtige værdi  

 efter 1. pkt. nedsættes med den skattepligtiges betaling i indkomståret til  

 arbejdsgiveren m.v. for råderetten.« § 2 I skattekontrolloven, jf. lovbekendtgørelse nr. 743 af 27. august 1992,  

 som ændret ved § 5 i lov nr. 1020 af 19. december 1992 og § 2 i lov nr. 271  

 af 6. maj 1993, foretages følgende ændringer:
 1. § 7, stk. 4 , affattes således:
» Stk. 4 . Enhver, der i det foregående kalenderår som led i  

 et ansættelses- eller aftaleforhold har ydet skattepligtige fordele som  

 omhandlet i ligningslovens § 16, uden at der er betalt fuldt vederlag derfor,  

 skal foretage indberetning herom i det omfang skatteministeren efter  

 indstilling fra Ligningsrådet fastsætter regler herom.
Skatteministeren  

 bestemmer i den forbindelse, om indberetningen tillige skal indeholde en  

 værdiansættelse af fordelen, og i givet fald efter hvilke retningslinier  

 eller med hvilken værdi, indberetningen skal foretages.« 2. I § 7, stk. 5 , ændres to steder »stk. 1« til:  

 »stk. 1 og 4«.
 3. I § 7, stk. 6 , ændres »de i stk. 1 nævnte  

 oplysningspligtige« til: »de i stk. 1 og 4 nævnte  

 oplysningspligtige«, og »som nævnt i stk. 1« til: »som  

 nævnt i stk. 1 og 4«.
 4. I § 7, stk. 7, 1. pkt. , ændres »stk. 1« til:  

 »stk. 1 og 4«.
 5. I § 7, stk. 8, 1. pkt. , ændres »stk. 1 og 6«  

 til: » stk. 1, 4 og 6«.
 6. I § 7, stk. 9, 1. pkt. , udgår: », 4«.
§ 3 Stk. 1 . Lovens træder i kraft den 1. juli 1993.
 Stk. 2 . Lovens § 1 har virkning fra og med indkomståret 1994.
 Stk. 3 . Værdien som nævnt i § 16, stk. 4, 1. pkt., af en bil, der  

 er stillet til rådighed før den 19. maj 1993, og hvis anskaffelsessum m.v.  

 overstiger 400.000 kr., sættes til 100.000 kr. for hvert af indkomstårene  

 1994 til og med 1997.
Stk. 4 . Lovens § 2 har virkning for indberetning af oplysninger  

 vedrørende kalenderåret 1994 og senere år.
Den hidtil gældende bestemmelse i  

 skattekontrollovens § 7, stk. 4, finder fortsat anvendelse på indberetning af  

 oplysninger vedrørende kalenderåret 1993.
Bemærkninger til lovforslaget Almindelige bemærkninger Lovforslaget er en del af regeringens forslag om en gennemgribende  

 omlægning af skattesystemet.
Der henvises til bemærkningerne til det samtidig  

 hermed fremsatte forslag til lov om ændring af personskatteloven og andre  

 skattelove.
 Lovforslaget har til formål dels at skærpe beskatningen af personalegoder,  

 dels at styrke den skattemæssige kontrol med beskatningen heraf.
 I overensstemmelse med Personskatteudvalgets anbefaling stilles der  

 forslag om, at personalegoder skattemæssigt værdiansættes til markedsværdien  

 af godet modsat i dag, hvor værdiansættelsen i praksis ofte foretages på  

 grundlag af en bedømmelse af godets værdi for netop den pågældende modtager.
For udvalgte større personalegoder stilles der forslag om en objektiveret  

 værdiansættelse direkte i loven.
Det drejer sig om bil, sommerbolig og  

 lystbåd.
Endvidere foreslås en skærpet beskatning af telefon uden for  

 arbejdsstedet.
Til styrkelse af kontrollen med beskatningen af personalegoder stilles der  

 forslag om, at skatteministeren efter indstilling fra Ligningsrådet skal  

 kunne udfærdige en »positivliste« over personalegoder, som  

 arbejdsgivere skal foretage indberetning om.
Skatteministeren kan på samme  

 måde bestemme, at indberetningen enten skal have form alene af en angivelse  

 af godets art, eller tillige af en angivelse af godets værdi.
Gældende ret Opnår en lønmodtager i kraft af ansættelsesforholdet økonomiske fordele,  

 skal lønmodtageren principielt beskattes af værdien heraf - uanset godets  

 fremtrædelsesform.
 Beskatning foretages normalt kun, når der er tale om et væsentligt gode.
 Værdien fastsættes i praksis ofte efter godets værdi for netop modtageren,  

 dvs. en subjektiv værdi.
Ligningsrådet har for en række almindeligt forekommende goder som fri bil,  

 fri telefon, personalelån, visse frirejser m.v. fastsat normalværdier.
Disse  

 værdier anvendes ved skatteansættelsen, hvis ikke særlige forhold taler for  

 en anden værdiansættelse.
Arbejdsgivere har alene pligt til at foretage årlige indberetninger til  

 skattemyndighederne om løn, samt om der er stillet fri bil, bolig eller  

 telefon til rådighed uden for arbejdsstedet.
Sidstnævnte oplysninger gives  

 alene i form af en meddelelse om, at sådanne goder er ydet, men uden  

 værdiansættelse.
Personskatteudvalget På baggrund af en konstateret stigende forekomst af personalegoder har  

 Personskatteudvalget i sin rapport fra oktober 1992 anbefalet en skærpet  

 beskatning heraf.
 Personskatteudvalget beskriver personalegoder som ikke-kontante økonomiske  

 fordele ydet fra arbejdsgiveren til lønmodtageren.
 Personskatteudvalget antager, at der er en sammenhæng mellem  

 skattetrykkets højde - kombineret med en lempelig eller måske undertiden  

 stort set fraværende beskatning af personalegoder, og den stigende forekomst  

 af personalegoder.
Værdien af personalegoder er principielt fuldt ud skattepligtig.
Det er  

 imidlertid ofte vanskeligt at konstatere, om der ydes sådanne goder, og i  

 givet fald at opgøre den reelle værdi af godet.
Personskatteudvalget anbefaler en skærpet beskatning af personalegoder,  

 således at modtageren beskattes med den værdi, som godet i almindelighed vil  

 betyde for andre, således at det bliver uden betydning, hvilken konkret værdi  

 godet har for modtageren.
Beskatningen skal efter udvalget foretages, uanset  

 om den ansatte faktisk benytter godet.
Personskatteudvalget anbefaler vedrørende fri bil til rådighed, at værdien  

 heraf ansættes til 25 pct. af bilens oprindelige anskaffelsessum, således at  

 omfanget af den ansattes brug af bilen til privat formål ikke får indflydelse  

 på beskatningens omfang.
Betaler den ansatte en del af de med driften  

 forbundne udgifter, nedsættes værdien med disse beløb.
Foreligger der kun  

 delvis adgang til at benytte bilen, fastsættes værdien forholdsmæssigt.
 Personskatteudvalget anbefaler endvidere en styrket kontrol med  

 beskatningen af personalegoder, bl.a. i form af en generel pligt for  

 arbejdsgivere til at foretage indberetning om personalegoder, der ikke  

 udtrykkeligt er undtaget fra indberetning.
 Personskatteudvalget anbefaler tillige en styrket vejledning om  

 beskatningen af personalegoder.
Regeringens overvejelser Regeringen er enig med Personskatteudvalget i, at beskatningen af  

 personalegoder bør skærpes.
Personalegoder har karakter af lønaccessorier.
Derfor må en beskatning på  

 lige fod med løn tilstræbes.
 Samtidig kan det øgede skatteprovenu anvendes til nedbringelse af  

 personskatten.
 Regeringen har imidlertid afstået fra at gå så langt som foreslået af  

 Personskatteudvalget vedrørende skærpelse af beskatningen af personalegoder.
Det skyldes for det første, at en generel beskatning ud fra den blotte  

 mulighed for at benytte godet anses for stridende mod grundlæggende  

 skatteevneprincipper.
Er godet ikke blevet benyttet, er der intet afkast og  

 ingen besparelse at beskatte.
For biler til rådighed følger regeringen dog  

 udvalgets forslag, således at beskatning med 25 pct. af bilens værdi  

 foretages uanset omfanget af den private kørsel.
Hertil kommer, at en så vidtgående beskatning af personalegoder som  

 foreslået af udvalget rejser store administrative problemer, både med hensyn  

 til kontrol og med hensyn til værdiansættelse.
Praktiske hensyn taler for, at  

 bagatelagtige ydelser undtages fra beskatning.
Regeringen foreslår derfor, at den skærpede indsats mod personalegoder  

 rettes mod de goder af ikke uvæsentlig værdi, der kan relateres til den  

 enkelte skatteyder.
Tilskud af forholdsvis begrænset omfang til kaffe-,  

 kantine-, kunstordninger og tilsvarende ordninger, der kun er til rådighed på  

 arbejdspladsen, tænkes derfor ikke omfattet af lovforslaget.
 Regeringen foreslår, at arbejdsgivernes pligt til at indberette  

 personalegoder til skattemyndighederne skærpes, men alene i det omfang  

 skatteministeren bestemmer i form af en »positivliste« efter  

 indstilling fra Ligningsrådet.
 Efter forslaget kan skatteministeren således bestemme, om de  

 personalegoder, der optages på listen, alene skal indberettes med oplysning  

 om godets art, eller om oplysningen om det enkelte gode tillige skal omfatte  

 en værdiansættelse efter nærmere udstukne retningslinier.
 For sædvanligt forekommende personalegoder antages det, at effekten af  

 regeringens forslag er den samme som effekten af Personskatteudvalgets.
 Forskellen består primært i, at det efter forslaget som udgangspunkt  

 fortsat er den faktiske benyttelse, der beskattes, hvorfor det ikke er muligt  

 generelt at beskatte goder, hvortil de ansatte har fri adgang, men hvor det  

 ikke er muligt at afgøre den faktiske benyttelse for den enkelte.
Lovforslaget Efter lovforslaget præciseres bestemmelserne i statsskattelovens §§ 4-6 om  

 opgørelsen af den skattepligtige indkomst for så vidt angår vederlag i  

 ansættelsesforhold eller lignende, der ikke har form af pengeløn.
 Efter lovforslaget fastsættes den skattemæssige værdi af en sådan  

 vederlæggelse med udgangspunkt i godets markedsværdi til forskel fra i dag,  

 hvor den skattemæssige værdi i praksis ofte opgøres efter godets værdi for  

 netop den pågældende modtager.
 Undtaget herfra er ansattes køb med rabat af virksomhedens produkter, i  

 det omfang rabatten ikke overstiger virksomhedens avance.
 I det omfang den ansatte betaler et vederlag for godet eller dette i anden  

 sammenhæng er beskattet, kan den opgjorte markedsværdi reduceres med et  

 tilsvarende beløb.
 For telefon, bil, sommerbolig og lystbåd indeholder lovforslaget særlige  

 beskatningsregler.
 Efter forslaget betragtes værdien af telefonabonnementet vedrørende en  

 telefon, der er stillet til rådighed uden for arbejdsstedet, altid som en  

 rent privat udgift, mens der som hidtil er fradrag for erhvervsmæssige  

 samtaleudgifter.
 I overensstemmelse hermed foreslås fradraget for udgift til  

 telefonabonnement vedrørende en telefon uden for arbejdsstedet afskaffet både  

 for lønmodtagere og selvstændige.
 Dette er i overensstemmelse med Østre Landsrets dom af 13. december 1989  

 (SKAT 1990/2), hvori det udtales, at »udgiften til telefonabonnement er  

 en så almindeligt forekommende udgift i en husstand, at den må betragtes som  

 en sædvanlig leveomkostning, der ikke berettiger til fradrag.«.
 Efter lovforslaget beskattes telefongodtgørelse fuldt ud, men med adgang  

 til fradrag for udgiften til erhvervsmæssige samtaler.
 Efter lovforslaget beskattes den årlige værdi af at få stillet bil til fri  

 rådighed med 25 pct. af bilens pris, uanset privatkørslens omfang, i  

 overensstemmelse med Personskatteudvalgets anbefaling.
Forslaget skal dog ses i sammenhæng med det samtidig fremsatte lovforslag  

 om ændring af befordringsfradraget.
Efter dette forslag vil det forhold, at  

 en lønmodtager har bil til rådighed, bevirke, at den pågældende i praksis  

 ikke opnår fradrag for befordring mellem hjem og arbejde.
 Forslaget indeholder en lempelig overgangsordning for biler til mere end  

 400.000 kr., der er stillet til rådighed før lovforslagets fremsættelse den  

 19. maj 1993.
 Efter lovforslaget beskattes sommerbolig og lystbåd til fri rådighed med  

 en procentdel af godets værdi.
 Efter lovforslaget bemyndiges skatteministeren til efter indstilling fra  

 Ligningsrådet at pålægge arbejdsgivere m.v. at foretage årlige indberetninger  

 til de statslige told- og skattemyndigheder om ydede personalegoder, og til  

 at bestemme, om indberetningen alene skal oplyse om godets art, eller om  

 indberetningen tillige skal oplyse om godets værdi efter skatteministerens  

 anvisning.
 Skatteministeren vil herunder kunne bestemme, at der skal foretages  

 indberetning om personalegoder som nævnt i ligningslovens § 16.
Det vil i takt med indvundne erfaringer med indberettede personalegoder  

 blive overvejet, om skatteministeren skal benytte sin kompetence efter  

 kildeskattelovens § 43, stk. 2, litra g, til at gøre visse personalegoder til  

 A-indkomst.
Det påregnes, at i hvert fald værdien af fri bil til rådighed  

 allerede for 1994 vil blive gjort til A-indkomst.
Administrative konsekvenser Om de administrative virkninger henvises til de administrative  

 bemærkninger i det samtidig hermed fremsatte forslag til lov om ændring af  

 personskatteloven og andre skattelove (Skatteomlægning).
 For virksomheder vil den foreslåede udvidelse af indberetningspligten  

 kunne medføre en mindre administrativ merbelastning, hvis den enkelte  

 virksomhed vælger at yde personalegoder, hvorom der skal foretages  

 indberetning.
Provenumæssige konsekvenser Forslaget om, at udgiften til telefonabonnement uden for arbejdsstedet  

 fuldt ud skal anses for en privat udgift, der ikke kan fradrages, skønnes med  

 betydelig usikkerhed at medføre en provenugevinst på omkring 100 mill. kr.  

 årligt.
Forslaget om at beskatte den årlige værdi af fri bil til rådighed med 25  

 pct. af bilens pris, uanset privatkørslens omfang, skønnes at medføre en  

 provenugevinst i størrelsesordenen 100 mill. kr. årligt.
Også dette  

 provenuskøn er forbundet med stor usikkerhed.
 Den foreslåede overgangsordning for biler til en pris over 400.000 kr.  

 skønnes ikke at have nævneværdige provenumæssige konsekvenser.
 Den foreslåede generelle stramning af kontrol- og værdiansættelsesreglerne  

 for personalegoder vil - i takt med at forskellige andre personalegoder  

 inddrages under indberetningsordningen - give et vist merprovenu.
 Efter en indkøringsfase skønnes denne provenugevinst at være stigende.
 Den samlede provenuvirkning af hele skatteomlægningen, herunder virkningen  

 for stat og kommuner, er vist i lovforslaget om ændring af personskatteloven.
Bemærkninger til lovforslagets enkelte bestemmelser Til § 1 Efter stk. 1 beskattes enhver form for vederlag, som ikke har form  

 af pengeløn, når vederlaget ydes som led i et ansættelsesforhold eller som  

 led i en aftale om ydelse af personligt arbejde, uanset vederlagets  

 fremtrædelsesform.
 Bestemmelsen omfatter således ikke kun vederlag i form af overdragelse af  

 aktiver, f.eks. aktier, varer og kunst, men også vederlag i form af sparet  

 privatforbrug, f.eks. telefon, kost, bolig, TV-licens, rejser, befordring, og  

 vederlag i form af adgang til benyttelse af andres formuegoder, f.eks.  

 jagtret, kunst, sommerbolig.
 Bestemmelsen omfatter endvidere tilskud til almindelig telefon uden for  

 arbejdsstedet, f.eks. betaling af abonnementsudgiften eller tilskud til  

 samtaleudgiften.
 Efter stk. 2 er udgiften til et almindeligt telefonabonnement uden  

 for arbejdsstedet altid at anse for en privat udgift, uanset hvilken brug der  

 gøres af telefonen.
 Samtaleudgifter, der kan henføres til erhvervsmæssig benyttelse af  

 telefonen, kan fratrækkes efter de almindelige regler mod behørig  

 dokumentation/sandsynliggørelse af udgiftens størrelse.
 Lønmodtagere vil således kunne fratrække den erhvervsmæssige samtaleudgift  

 i den skattepligtige indkomst i det omfang udgiften - sammen med  

 lønmodtagerens øvrige udgifter i forbindelse med udførelsen af det  

 indtægtsgivende arbejde - overstiger 3.500 kr., jf. ligningslovens § 9, stk.  

 1.
 Erhvervsdrivende vil efter reglen i personskattelovens § 3, stk. 2, nr. 1,  

 kunne fradrage den erhvervsmæssige samtaleudgift uden begrænsning i den  

 personlige indkomst.
 For en selvstændig erhvervsdrivende, der helt eller delvis udøver sin  

 virksomhed fra hjemmet, beror det på en konkret vurdering under hensyntagen  

 til den foreslåede bestemmelse om fri telefon uden for arbejdsstedet, i  

 hvilket omfang der er fradrag for udgifter vedrørende telefonen.
 Efter stk. 3 ansættes værdien af de i stk. 1 nævnte goder til den  

 værdi, det må antages at koste modtageren at erhverve godet i almindelig fri  

 handel.
 Betaler den ansatte delvis vederlag for godet, reduceres den skattemæssige  

 værdiansættelse hermed.
Undtaget fra denne værdiansættelse til markedsværdien er goder i form af  

 varer og tjenesteydelser, som arbejdsgiveren eller hvervgiveren udbyder som  

 led i sin virksomhed.
Disse goder beskattes kun i det omfang, modtageren  

 opnår rabat, der overstiger arbejdsgiverens m.v. avance på varen, dvs.  

 betaler mindre for varen, end arbejdsgiveren har haft af omkostninger ved  

 den.
 Herved undtages ansattes køb med rabat af arbejdsgiverens varer i det  

 omfang, rabatten ikke er uforholdsmæssig stor.
For tjenesteydelser vil det ofte være vanskeligt på en rimelig måde at  

 sætte rabatten i forhold til arbejdsgiverens avance, men reglen vil her gøre  

 det muligt for Ligningsrådet, at trække rimelige grænser.
Det er således  

 efter denne bestemmelse ikke tanken, at f.eks.
HT-ansattes frikort skal  

 medføre anden beskatning end den begrænsning af fradraget for befordring  

 mellem hjem og arbejde, der stilles forslag om i det samtidige lovforslag om  

 ændring af befordringsfradraget, jf. nedenfor.
Har arbejdsgiveren f.eks. stillet telefon til rådighed uden for  

 arbejdsstedet, er det tanken, at Ligningsrådet som hidtil fastsætter et  

 standardbeløb.
Efter forslaget skal standardbeløbet dække den fulde  

 abonnementsafgift og et anslået beløb for de private samtaler.
 Har arbejdsgiveren f.eks. stillet bolig til rådighed for den ansatte, må  

 skattemyndighederne efter forslaget foretage en individuel vurdering af  

 værdien af boligretten under hensyntagen til boligkontraktens indhold.
Ved denne værdiansættelse er det uden betydning, om der er tale om en  

 tjenestebolig, f.eks. en viceværtsbolig eller lignende, eller om der er tale  

 om en helt frivillig bolig som f.eks. en direktørbolig.
Eventuel kompensation  

 for ulemper forbundet med det førstnævnte tilfælde er et mellemværende mellem  

 arbejdsgiver og arbejdstager, der i givet fald bør vederlægges med  

 skattepligtigt vederlag.
 I tilfælde hvor arbejdsgiveren dækker udgifter til den ansattes transport  

 mellem hjem og arbejde, f.eks. ved bil til rådighed eller ved frikort til  

 offentlige transportmidler, jf. ovenfor, bevirker det samtidige lovforslag om  

 ændring af ligningslovens § 9 C, at den ansatte i realiteten bliver beskattet  

 af denne fordel.
 Efter stk. 4 ansættes den årlige værdi af bil til rådighed til 25  

 pct. af anskaffelsessummen inkl. moms og levering.
 Værdiansættelsen, der ikke kan fraviges, er foretaget på grundlag af den  

 forudsætning, at arbejdsgiveren afholder alle udgifter vedrørende bilen.
Denne værdiansættelse anvendes uanset omfanget af den ansattes faktiske  

 benyttelse af bilen til privat brug.
Der er dog ikke fradrag for befordring  

 mellem hjem og arbejde, jf. ligningslovens § 9 C.
 Anskaffelsessummen er det beløb som arbejdsgiveren skal betale for bilen.
 For dyre biler, der er stillet til rådighed før den 19. maj 1993, er der  

 en særlig værdiansættelsesregel for indkomstårene 1994 til og med 1997 i  

 lovforlsagets § 3.
 Har arbejdsgiveren lejet/leaset den bil, der stilles til rådighed,  

 beskattes arbejdstageren med udgangspunkt i den pris, som arbejdsgiveren  

 måtte have betalt, hvis han havde købt bilen, dvs. bilens anskaffelsessum  

 inkl. moms og levering.
 Har den ansatte i indkomståret af beskattede midler betalt til  

 arbejdsgiveren for brug af bilen, reduceres den opgjorte skattepligtige værdi  

 for det pågældende år hermed.
 Betaling efter indkomstårets udløb eller til andre end den arbejdsgiver,  

 der har stillet bilen til rådighed, reducerer ikke den skattepligtige værdi  

 af råderetten.
 Er bilen kun til rådighed en del af året, foretages en forholdsmæssig  

 fordeling af års-værdien.
 Har en selvstændig erhvervsdrivende for et givet indkomstår valgt at  

 anvende reglerne i virksomhedsskatteordningen, og valgt at placere sin bil  

 under virksomhedsskatteordningen, beskattes den pågældende efter forslaget  

 som om der var stillet bil til rådighed af arbejdsgiveren.
 Efter stk. 5 ansættes værdien af sommerbolig til rådighed til en  

 procentdel af ejendomsværdien.
 Værdiansættelsen, der ikke kan fraviges, er foretaget på grundlag af den  

 forudsætning, at arbejdsgiveren afholder alle udgifter vedrørende  

 sommerboligen.
Ejendomsværdien er ejendommens værdi pr. 1. januar i det år, hvor  

 sommerboligen er til rådighed.
For ejendomme, hvor der ikke foreligger en  

 ejendomsværdi, f.eks. sommerboliger i udlandet, sættes ejendomsværdien af  

 skattemyndighederne efter et skøn.
Procentsatsen anvendes pr. uges råden over sommerboligen.
Er sommerboligen  

 til rådighed mindre end en uge, foretages en forholdsmæssig fordeling af  

 ugeværdien.
Satsen udgør pr. uge for sommermånederne juni, juli og august 1/2 procent  

 af ejendomsværdien.
For resten af årets uger 1/4 pct.
 Betaler den ansatte delvis vederlag til arbejdsgiveren inden indkomstårets  

 udgang for at råde over sommerboligen, reduceres værdiansættelsen hermed.
 Efter stk. 6 ansættes værdien af lystbåd til rådighed til en  

 procentdel af bådens anskaffelsessum inkl. moms og levering.
 Værdiansættelsen, der ikke kan fraviges, er foretaget på grundlag af den  

 forudsætning, at arbejdsgiveren afholder alle udgifter vedrørende lystbåden.
 Har arbejdsgiveren lejet/leaset den båd, der stilles til rådighed,  

 beskattes arbejdstageren med udgangspunkt i den pris, som arbejdsgiveren  

 måtte have betalt, hvis han havde købt båden, dvs. bådens anskaffelsessum.
 Betaler den ansatte delvis vederlag til arbejdsgiveren inden indkomstårets  

 udgang for at råde over lystbåden, reduceres værdiansættelsen hermed.
Begrebet lystbåd må fastsættes i overensstemmelse med en traditionel  

 opfattelse af begrebet.
En vis vejledning kan dog hentes i praksis efter lov  

 om afgift af lystfartøjsforsikringer, jf. lovbekendtgørelse nr. 165 af 31.  

 marts 1993.
Til § 2 Bestemmelsen vedrører dels arbejdsgiveres pligt til at foretage årlige  

 indberetninger til de statslige told- og skattemyndigheder om de  

 personalegoder, der er ydet i årets løb, dels værdiansættelsen af sådanne  

 goder.
 Indberetningerne anvendes i forbindelse med udfærdigelsen af de fortrykte  

 selvangivelsesblanketter og som kontroloplysninger for skattemyndighederne.
 Efter bestemmelsen bemyndiges skatteministeren til - efter indstilling fra  

 Ligningsrådet - at opstille en liste over de typer af personalegoder, som  

 arbejdsgivere skal foretage indberetning om.
 Det er tanken årligt at justere listen i lyset af indvundne erfaringer fra  

 lignings- og kontrolprocessen.
 Indberetningen, der skal foretages sammen med indberetningen om den  

 ansattes årsløn m.v., skal som udgangspunkt alene omfatte en angivelse af  

 godets art.
 Skatteministeren kan imidlertid efter indstilling fra Ligningsrådet  

 bestemme, at indberetningen tillige skal omfatte en angivelse af godets  

 værdi, og eventuelt efter hvilke kriterier, værdiopgørelsen vedrørende det  

 enkelte gode skal foretages.
De således administrativt anviste værdier vil kun kunne dække  

 »normaltilfældene«.
Skatteministeren vil imidlertid kunne bestemme,  

 at værdi-indberetning kun skal foretages, hvor personalegodet ydes under  

 nærmere angivne omstændigheder, og at indberetningen i øvrige tilfælde alene  

 skal angive godets art.
Krav om værdi-indberetning vil normalt kun blive krævet i det omfang, de  

 indberettede værdier vil være anvendelige til at fortrykke på  

 selvangivelsesblanketten.
Fastsættelse af normalværdier vil imidlertid kunne  

 have betydning for arbejdsgiverens opgørelse af det øremærkede bidrag, der  

 samtidig med dette lovforslag er fremsat lovforslag om.
 De administrativt fastsatte værdier, der indberettes, vil kunne ændres  

 under ligningsprocessen, hvis der fremkommer særlige oplysninger, der  

 begrunder en sådan fravigelse.
Vedrørende værdien af fri bolig, der efter den foreslåede bestemmelse i  

 ligningslovens § 16 skal ansættes efter et individuelt skøn foretaget af  

 skattemyndighederne, vil skatteministeren efter den foreslåede affattelse af  

 skattekontrollovens § 7, stk. 4, kunne bestemme, at arbejdsgivere for  

 kommende år skal indberette en sådant fastsat boligværdi.
Dette er fundet  

 forsvarligt, idet et sådant gode normalt ydes over flere år til samme person  

 og under samme betingelser.
Til § 3 Efter denne bestemmelse træder loven i kraft den 1. juli 1993.
 Reglerne i § 16 om værdiansættelse af personalegoder har virkning fra og  

 med indkomståret 1994.
 For biler med en anskaffelsessum m.v. på mere end 400.000 kr., der er  

 stillet til rådighed før lovforslagets fremsættelse den 19. maj 1993,  

 ansættes værdien af godet for hvert af indkomstårene 1994 til og med 1997 til  

 100.000 kr., svarende til 25 pct. af 400.000 kr.
 Den foreslåede udvidelse af indberetningspligten vedrørende personalegoder  

 har virkning for indberetning af oplysninger vedrørende kalenderåret 1994 og  

 senere år.
 For oplysninger vedrørende kalenderåret 1993 finder den gældende  

 bestemmelse i skattekontrollovens § 7, stk. 4, anvendelse.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 2 I skattekontrolloven, jf. lovbekendtgørelse nr. 743 af 27. august 1992,  

 som ændret ved § 5 i lov nr. 1020 af 19. december 1992 og § 2 i lov nr. 271  

 af 6. maj 1993, foretages følgende ændringer:
 1. § 7, stk. 4 , affattes således:
» Stk. 4 . Enhver, der i det foregående kalenderår som led i  

 et ansættelses- eller aftaleforhold har ydet skattepligtige fordele som  

 omhandlet i ligningslovens § 16, uden at der er betalt fuldt vederlag derfor,  

 skal foretage indberetning herom i det omfang skatteministeren efter  

 indstilling fra Ligningsrådet fastsætter regler herom.
Skatteministeren  

 bestemmer i den forbindelse, om indberetningen tillige skal indeholde en  

 værdiansættelse af fordelen, og i givet fald efter hvilke retningslinier  

 eller med hvilken værdi, indberetningen skal foretages.« 2. I § 7, stk. 5 , ændres to steder »stk. 1« til:  

 »stk. 1 og 4«.
 3. I § 7, stk. 6 , ændres »de i stk. 1 nævnte  

 oplysningspligtige« til: »de i stk. 1 og 4 nævnte  

 oplysningspligtige«, og »som nævnt i stk. 1« til: »som  

 nævnt i stk. 1 og 4«.
 4. I § 7, stk. 7, 1. pkt. , ændres »stk. 1« til:  

 »stk. 1 og 4«.
 5. I § 7, stk. 8, 1. pkt. , ændres »stk. 1 og 6«  

 til: » stk. 1, 4 og 6«.
 6. I § 7, stk. 9, 1. pkt. , udgår: », 4«.
 § 7.
Stk. 1-3. - - - Stk. 4. Enhver, der i det foregående år som led i et ansættelses- eller  

 aftaleforhold har stillet automobil, bolig eller telefon uden for  

 arbejdsstedet til rådighed, uden at der er betalt fuldt vederlag herfor, skal  

 oplyse dette inden udløbet af den frist, der er fastsat i § 9 A.  

 Skatteministeren kan fastsætte regler om pligt til at give yderligere  

 oplysninger i forbindelse hermed.
Den oplysningspligtige skal give oplysning  

 om modtagerens navn, adresse og CPR-nr. samt eventuelle andre oplysninger,  

 der er nødvendige til identifikation af modtageren.
Stk. 5. Indkomstmodtageren skal give den oplysningspligtige efter  

 stk. 1 oplysning om navn, adresse og CPR-nr. eller SE-nr. samt eventuelle  

 andre oplysninger, der er nødvendige til identifikation af  

 indkomstmodtageren.
Såfremt indkomstmodtageren nægter at give disse  

 oplysninger, kan de statslige told- og skattemyndigheder meddele den  

 oplysningspligtige de fornødne oplysninger til opfyldelse af  

 oplysningspligten efter stk. 1.
 Stk. 6. Ophører en af de i stk. 1 nævnte oplysningspligtige med at  

 drive virksomhed, som har medført udbetaling eller godskrivning af de i stk.  

 1 nævnte indkomstarter, skal der senest 10 dage efter sidste udbetaling af  

 sådan indkomst gives oplysning som nævnt i stk. 1 omfattende tiden fra  

 kalenderårets begyndelse.
 Stk. 7. Ophører en modtager af de i stk. 1 nævnte indkomstarter  

 med at være skattepligtig her i landet, skal den oplysningspligtige på  

 begæring afgive oplysning om størrelsen af de til den pågældende i tiden fra  

 kalenderårets begyndelse og til tidspunktet for skattepligtens ophør  

 udbetalte eller godskrevne beløb samt om størrelsen af den indeholdte A-skat.  

 Tilsvarende oplysninger skal på begæring gives den pågældende eller dennes  

 repræsentant, eventuelt hans dødsbo.
Stk. 8. Den oplysningspligtige skal underrette indkomstmodtageren  

 eller dennes dødsbo om de i henhold til stk. 1 og 6 afgivne oplysninger  

 vedrørende ham.
Underretningen til indkomstmodtageren eller denns dødsbo skal  

 ske senest 1. februar i året efter det kalenderår, oplysningerne vedrører.
 Stk. 9. Skatteministeren kan fastsætte nærmere regler om afgivelse  

 af oplysninger efter stk. 1, 2, 4 og 6-8, herunder lempe oplysningspligten.  

 For ydelser, der udbetales efter indberetningsperiodens udløb, fastsætter  

 skatteministeren regler om, i hvilket år oplysningerne skal gives.
Efter 2. behandling den 22. juni 1993 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 1223 af 17. december 1992, som  

 ændret senest ved § 1 i lov nr. 271 af 6. maj 1993, indsættes efter § 15 N:
 »§ 16. Ved opgørelsen af den skattepligtige indkomst  

 medregnes tilskud til telefon uden for arbejdsstedet, jf. stk. 2, samt efter  

 reglerne i stk. 3-6 vederlag i form af formuegoder af pengeværdi, sparet  

 privatforbrug og værdien af helt eller delvis vederlagsfri benyttelse af  

 andres formuegoder, jf. statsskattelovens §§ 4-6, når tilskuddet eller godet  

 modtages som led i et ansættelsesforhold eller som led i en aftale om ydelse  

 af personligt arbejde i øvrigt.
Stk. 2 . Udgifter til telefonabonnement uden for arbejdsstedet kan  

 ikke fradrages ved opgørelsen af den skattepligtige indkomst.
Tilskud til  

 telefonudgifter anses fortrinsvis at dække abonnementsudgiften.  

 Erhvervsmæssige samtaleudgifter vedrørende telefon uden for arbejdsstedet kan  

 for erhvervsdrivende fradrages efter reglen om driftsomkostninger i  

 statsskattelovens § 6, litra a, og for lønmodtagere fradrages efter  

 ligningslovens § 9, stk. 1.
Stk. 3 . Den skattepligtige værdi af de i stk. 1 omhandlede goder  

 skal ved skatteansættelsen, medmindre andet følger af stk. 4-6, fastsættes  

 til den værdi, som det måtte antages at koste den skattepligtige at erhverve  

 godet i almindelig fri handel.
Rabat på indkøb af varer og tjenesteydelser,  

 som arbejdsgiveren m.v. udbyder til salg som led i sin virksomhed, skal dog  

 alene beskattes i det omfang, rabatten overstiger avancen hos den pågældende  

 arbejdsgiver m.v.
Stk. 4 . Den skattepligtige værdi af en bil, der er stillet til  

 rådighed for den skattepligtiges private benyttelse af en arbejdsgiver som  

 nævnt i stk. 1, sættes til en årlig værdi på en procentdel af bilens værdi,  

 dog mindst af 150.000 kr. og højst af 400.000 kr.
Procentdelen udgør 20 for  

 indkomståret 1994, 21 for indkomståret 1995, 22 for indkomståret 1996 og 23  

 for indkomståret 1997 og følgende indkomstår.
For biler, der er anskaffet af  

 arbejdsgiveren højst tre år efter første indregistrering, opgøres bilens  

 værdi i det indkomstår, hvori første indregistrering er foretaget, og i de to  

 følgende indkomstår til den oprindelige nyvognspris og herefter til 75 pct.  

 af nyvognsprisen.
For biler, der er anskaffet mere end tre år efter første  

 indregistrering, og for tidligere hyrevogne, der anskaffes uden berigtigelse  

 af registreringsafgift, opgøres bilens værdi til arbejdsgiverens købspris  

 inklusive eventuelle istandsættelsesudgifter.
Er bilen kun til rådighed en  

 del af året, nedsættes den skattepligtige værdi svarende til det antal hele  

 måneder, hvori bilen ikke har været til rådighed.
Hvis en bil, der af  

 arbejdsgiveren m.v. er stillet til rådighed for den skattepligtige  

 udelukkende for erhvervsmæssig kørsel, benyttes privat, beskattes værdien af  

 den private benyttelse i det pågældende år efter reglerne i 1.-4. pkt.
Kørsel  

 mellem hjem og virksomheden højst 1 dag om ugen anses ved anvendelsen af  

 reglerne i 6. pkt. ikke for privat kørsel for skattepligtige, der som led i  

 kundeopsøgende arbejde fra hjemmet i øvrigt udelukkende kører  

 erhvervsmæssigt.
Den skattepligtige værdi efter 1.-6. pkt. nedsættes med den  

 skattepligtiges betaling i indkomståret til arbejdsgiveren m.v. for  

 råderetten, men nedsættes ikke med eventuelle beløb, der beskattes efter  

 reglen i § 9 C, stk. 6.
Stk. 5 . Den skattepligtige værdi af en sommerbolig, der er  

 stillet til rådighed af en arbejdsgiver som nævnt i stk. 1, sættes til 1/2  

 pct. pr. uge af ejendomsværdien pr. 1. januar i rådighedsåret for hver af  

 ugerne 22-34 og 1/4 pct. for hver af årets øvrige uger.
Den skattepligtige  

 værdi efter 1. pkt. nedsættes med den skattepligtiges betaling i indkomståret  

 til arbejdsgiveren m.v. for råderetten.
Stk. 6 . Den skattepligtige værdi af en lystbåd, der er stillet  

 til rådighed af en arbejdsgiver som nævnt i stk. 1, sættes til 2 pct. pr. uge  

 af bådens anskaffelsessum inkl. moms og levering.
Den skattepligtige værdi  

 efter 1. pkt. nedsættes med den skattepligtiges betaling i indkomståret til  

 arbejdsgiveren m.v. for råderetten.« § 2 I skattekontrolloven, jf. lovbekendtgørelse nr. 743 af 27. august 1992,  

 som ændret ved § 5 i lov nr. 1020 af 19. december 1992 og § 2 i lov nr. 271  

 af 6. maj 1993, foretages følgende ændringer:
 1. § 7, stk. 4 , affattes således:
» Stk. 4 . Enhver, der i det foregående kalenderår som led i  

 et ansættelses- eller aftaleforhold har ydet skattepligtige fordele som  

 omhandlet i ligningslovens § 16, uden at der er betalt fuldt vederlag derfor,  

 skal foretage indberetning herom i det omfang, skatteministeren efter  

 indstilling fra Ligningsrådet fastsætter regler herom.
Skatteministeren  

 bestemmer i den forbindelse, om indberetningen tillige skal indeholde en  

 værdiansættelse af fordelen, og i givet fald efter hvilke retningslinier  

 eller med hvilken værdi indberetningen skal foretages.« 2. I § 7, stk. 5 , ændres to steder »stk. 1« til:  

 »stk. 1 og 4«.
 3. I § 7, stk. 6 , ændres »de i stk. 1 nævnte  

 oplysningspligtige« til: »de i stk. 1 og 4 nævnte  

 oplysningspligtige« og »som nævnt i stk. 1« til: »som  

 nævnt i stk. 1 og 4«.
 4. I § 7, stk. 7, 1. pkt. , ændres »stk. 1« til:  

 »stk. 1 og 4«.
 5. I § 7, stk. 8, 1. pkt. , ændres »stk. 1 og 6«  

 til: »stk. 1, 4 og 6«.
 6. I § 7, stk. 9, 1. pkt. , udgår », 4«.
§ 3 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 780 af 18. september  

 1992, som ændret ved lov nr. 1030 af 19. december 1992, foretages følgende  

 ændring:
 I § 1, stk. 3, indsættes efter 5. pkt. som nyt punktum:
»Ved fastsættelse af værdien af privat benyttelse af aktiver, der  

 indgår i virksomheden, finder ligningslovens § 16 tilsvarende  

 anvendelse.« § 4 Stk. 1 . Loven træder i kraft den 1. juli 1993.
 Stk. 2 . Lovens § 1 og § 3 har virkning fra og med indkomståret  

 1994.
Stk. 3 . Lovens § 2 har virkning for indberetning af oplysninger  

 vedrørende kalenderåret 1994 og senere år.
Den hidtil gældende bestemmelse i  

 skattekontrollovens § 7, stk. 4, finder fortsat anvendelse på indberetning af  

 oplysninger vedrørende kalenderåret 1993.
