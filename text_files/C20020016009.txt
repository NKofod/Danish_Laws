Cirkulære om vedligehold af statens  

 bygninger Kapitel 1 Cirkulærets område § 1. I medfør af § 5 i lov nr. 228 af  

 19. maj 1971 om statens byggevirksomhed m.v. fastsættes i dette  

 cirkulære nærmere bestemmelser for det bygningsmæssige  

 tilsyn med statens bygninger og for tilsynet med disses installationer.
 § 2. Cirkulærets formål er at sikre et  

 arkitektonisk og teknisk forsvarligt og et i økonomisk henseende  

 rationelt vedligeholdstilsyn med alle statens bygninger.
§ 3. Cirkulæret gælder også for  

 tilsyn med de friarealer (gårdrum, havearealer m.v.), der hører  

 til bygningerne.
Det gælder endvidere for tilsyn med de ruiner, parker,  

 mindesmærker, statuer m.v., som tilhører staten, og som af  

 Slots- og Ejendomsstyrelsen henlægges under et  

 bygningsinspektorat.
Stk. 2. Bygninger, som ejes af ikke-statslige institutioner  

 (selvejende institutioner, foreninger mv.), der modtager tilskud til driften,  

 kan som vilkår for tilskuddet underkastes bestemmelserne i dette  

 cirkulære.
Gennemførelse af statslige byggeopgaver i  

 øvrige ikke-statslige ejendomme er ikke reguleret af  

 cirkulæret.
Kapitel 2 Klassificering af statens bygninger § 4. Statens bygninger klassificeres i 2  

 grupper.
 Gruppe 1 omfatter samtlige fredede bygninger samt andre  

 bygninger, der er arkitekturhistorisk værdifulde, er udtryk for  

 værdifuld tidstypisk byggeskik, har særlig historisk eller  

 kulturel værdi, eller som værdifulde elementer i by- og  

 landskabsbilledet har særlig miljømæssig værdi.
 Gruppe 2 omfatter andre bygninger, der ikke kan  

 henføres til gruppe 1.
 § 5. Det påhviler vedkommende statslige  

 bygningsejer at rette henvendelse til Slots- og Ejendomsstyrelsen om  

 klassificering af nyopførte eller nyerhvervede bygninger, samt  

 justering og/eller omklassificering af eksisterende klassificerede bygninger.  

 Slots- og Ejendomsstyrelsen kan søge bistand hos bl.a.  

 Kulturarvstyrelsen til klassificeringsopgaven.
Kapitel 3 Varetagelse af tilsyn med statens bygninger § 6. Det arkitektoniske og tekniske  

 vedligeholdstilsyn med de bygninger, som er klassificeret i gruppe 1,  

 varetages af de kongelige bygningsinspektører, hvis antal  

 fastlægges af Slots- og Ejendomsstyrelsen, der også står  

 for udvælgelsen.
Slots- og Ejendomsstyrelsen skal i forbindelse med  

 udvælgelsen indhente udtalelser fra Akademirådet om  

 rådgiverfirmaernes faglige referencer på det arkitektoniske  

 område.
Stk. 2. Tilsyn som nævnt i stk. 1 og byggearbejder  

 efter kapitel 6 med enkelte bygninger eller grupper af bygninger, kan efter  

 forhandling mellem vedkommende styrelse og Slots- og Ejendomsstyrelsen i  

 særlige tilfælde, hvor bl.a. særligt kendskab til  

 funktionalitet gør sig gældende udtages af  

 bygningsinspektoraterne.
Den pågældende styrelse forestår i  

 disse tilfælde selv kontrahering af rådgiverydelsen.
Stk. 3. Det arkitektoniske og tekniske vedligeholdstilsyn med  

 de bygninger, der er klassificeret i gruppe 2, varetages af rådgivere,  

 som udvælges af den statslige bygningsejer under iagttagelse af  

 gældende udbudsregler.
Ved udvælgelsen af rådgivere til  

 gruppe 2 ejendomme skal bl.a. lægges vægt på  

 rådgivernes faglige kvalifikationer samt erfaring med byggeri.
Slots-  

 og Ejendomsstyrelsen vil i forbindelse med udvælgelse af  

 rådgivere kunne bistå den pågældende statslige  

 udbyder med erfaringer fra teknisk rådgivning i statsbyggeriet.
 § 7. De særlige byggeadministrationer, jf.  

 statsbyggelovens § 4 med egen teknisk sagkundskab, kan uanset § 6  

 som selvudført ydelse varetage såvel vedligeholdstilsynet som de  

 tilgrænsende byggeopgaver på gruppe 1-bygninger og gruppe  

 2-bygninger, ellers varetages tilsynsopgaven af rådgivere i henhold til  

 § 6 og byggeopgaver i henhold til kapitel 6 og 7.
Stk. 2. Andre statslige bygningsejere vil for så vidt  

 angår vedligeholdstilsynene alene kunne forestå disse som  

 selvudført ydelse på gruppe 2-bygninger.
Gennemførelse af  

 statslige byggeopgaver kan ligeledes alene forestås af andre statslige  

 bygningsejere som selvudførte ydelser på gruppe 2-bygninger.
 § 8. Ved større bygningskomplekser under  

 opførelse eller ombygning kan bygherren bestemme, at tilsynet i  

 byggeperioden varetages af den arkitekt, der på bygherrens vegne  

 forestår opførelsen eller ombygningen.
 § 9. For de kirker, som ikke hører under et  

 særligt kirkesyn efter lov om folkekirkens kirkebygninger og  

 kirkegårde, virker de statslige bygningsinspektører som statens  

 konsulenter i kirkesager i overensstemmelse med Byggestyrelsens  

 instruks af 5. januar 1982 angående de tilsynsførende  

 arkitekters virksomhed som statens konsulenter i kirkesager.
Kapitel 4 Tilsynets formål § 10. Det arkitektoniske vedligeholdstilsyn  

 på bygninger klassificeret i gruppe 1 eller gruppe 2 har til  

 formål at sikre at bygningernes arkitektoniske, brugsmæssige og  

 tekniske tilstand opretholdes på den økonomisk mest fordelagtige  

 måde, samt at sikre, at den energimæssige standard om muligt  

 forbedres.
På gruppe 1-bygningerne skal tilsynet endvidere sikre den  

 længst mulige bevarelse af bygningerne og værdifulde  

 bygningsdele, således at der kan forebygges forringelser af historiske,  

 kulturelle eller arkitektoniske værdier.
Tilsynet skal således  

 indenfor de bevillingsmæssige rammer tage sigte på, at  

 bygningerne såvel indvendigt som udvendigt fremtræder i  

 forsvarlig bygningsmæssig tilstand.
Tilsynet skal også  

 gøre opmærksom på muligheden for at genoprette stedfundne  

 ændringer af værdifulde træk i det arkitektoniske formsprog  

 og stille forslag til nødvendige genopretningsarbejders  

 gennemførelse.
Stk. 2. Det tekniske vedligeholdstilsyn har til formål  

 at sikre, at installationerne til enhver tid fungerer tilfredsstillende,  

 også i økonomisk og energimæssig henseende.
Det tekniske  

 tilsyn skal omfatte en bedømmelse af både energiforsyningerne og  

 af installationernes vedligeholdstilstand og deres driftsmæssige  

 pasning, herunder indregulering, justering samt rådgivning om  

 ændringer og udskiftningstidspunkter.
Kapitel 5 Gennemførelse af tilsynet § 11. Vedligeholdstilsynet efter § 10 for gruppe  

 1-bygningerne gennemføres hvert andet år, medmindre  

 bygningsejeren skønner det hensigtsmæssigt med hyppigere syn.  

 Synene skal medmindre der aftales en kortere periode med bygningsejeren, tage  

 sigte på en periode på 10 år.
Stk. 2. For gruppe 2-bygninger fastlægger bygningsejeren  

 en plan for tilsynshyppighed, der tager højde for, at der  

 løbende vil kunne ske en vurdering af bygningernes  

 vedligeholdstilstand.
Den tilsynsførende på såvel gruppe 1  

 som gruppe 2-bygninger skal på styrelsens anmodning afholde syn ved  

 brugerskifte.
§ 12. Synene nævnt i § 10 skal  

 gennemføres såvel indvendigt som udvendigt på ejendommene.  

 Brugere/lejere skal have adgang til at være til stede ved synene.
Ved  

 brugerskifte gælder dette sidste såvel den fratrædende som  

 den tiltrædende bruger.
Stk. 2. I forbindelse med hvert syn udfærdiger den  

 tilsynsførende en rapport til den statslige bygningsejer om, hvilke  

 vedligeholds- og genopretningsarbejder samt energimæssige forbedringer  

 der bør udføres.
Rapporten skal indeholde en foreløbig  

 prissætning og prioritering af arbejderne.
Den statslige bygningsejer  

 kan fastlægge formen for afrapportering nærmere med henblik  

 på hvilke tiltag, der er ejer/lejerrelateret.
Bygningsejeren fremsender  

 som minimum til lejers/brugers orientering den del af rapporten, som  

 vedrører det lejer-/brugerrelaterede område.
Slots- og  

 Ejendomsstyrelsen vil kunne bistå med forslag til  

 afrapporteringsformer.
 Stk. 3. Hvis bygningen er fredet sender den  

 tilsynsførende også rapporten til Kulturarvstyrelsen til  

 foreløbig orientering, idet det for byggearbejdernes  

 gennemførelse skal indhentes tilladelse fra Kulturarvstyrelsen, hvis  

 arbejdet er udover almindeligt vedligehold.
 § 13. Hvis den tilsynsførende får  

 kendskab til mangler eller andre væsentlige forhold vedrørende  

 de bygninger, som er omfattet af tilsynet, skal den pågældende,  

 selv om manglerne ikke er af ren bygningsteknisk art og derfor ikke er  

 undergivet den pågældendes ansvar, afgive indberetning herom til  

 vedkommende bygningsejer.
Kapitel 6 Byggeopgaver i gruppe 1-bygninger § 14 . Slots- og Ejendomsstyrelsen indgår  

 med den kongelige bygningsinspektør en rammeaftale om  

 gennemførelse af vedligeholdsarbejder, hovedistandsættelser og  

 ombygningsarbejder på de ejendomme, som er henlagt under vedkommendes  

 inspektorat.
Endvidere forestår den pågældende mindre  

 tilbygningsarbejder, der griber ind i en bestående bygnings forhold.  

 Ønsker den statslige bygherre at anvende anden teknisk  

 rådgivningsbistand end fastlagt i rammeaftalen til disse opgaver, skal  

 dette ske under iagttagelse af gældende udbudsregler.
Den statslige  

 bygherre vil i denne situation skulle sikre, at en anden rådgiver  

 fagligt forsvarligt vil kunne løfte opgaven, så der ikke sker  

 forringelse af kulturhistoriske og arkitektoniske værdier.
Slots- og  

 Ejendomsstyrelsen vil også her kunne bistå den  

 pågældende udbyder som anført i § 6,  

 stk. 3.
§ 15. Forud for en byggeopgave som nævnt i  

 § 14 skal den statslige bygningsinspektør til brug for styrelsens  

 overvejelser udføre summariske undersøgelser og fremkomme med  

 foreløbige, summariske overslag i en udstrækning, som  

 klarlægger for styrelsen, om det konstaterede lokalebehov kan  

 løses ved en om- eller tilbygning.
Indsatsen honoreres i henhold til  

 indgået rammeaftale.
Kapitel 7 Honorering af tilsyn og byggeopgaver i gruppe  

 1-bygninger § 16. Udgifterne til honorering af de statslige  

 bygningsinspektørers vedligeholdstilsyn med gruppe 1-bygninger og de  

 kirker, der er omfattet af konsulenterhvervet, afholdes af Slots- og  

 Ejendomsstyrelsen.
Dog vil udgiften til vedligeholdstilsyn, som  

 gennemføres hyppigere end hvert andet år honoreres  

 særskilt af vedkommende styrelse.
Udgifter herudover samt i forbindelse  

 med gennemførelse af byggeopgaver afholdes af vedkommende styrelse.  

 Honorering sker i henhold til rammeaftalen indgået mellem  

 inspektørerne og Slots- og Ejendomsstyrelsen.
 § 17. For gennemførelse af byggearbejder  

 gælder cirkulære nr. 165 af 1. november 1986 om  

 gennemførelse af statslige byggearbejder.
Kapitel 8 Ikrafttræden § 18. Dette cirkulære træder i kraft  

 den 1. januar 2003. Samtidig ophæves cirkulære nr. 92 af 9. juni  

 1987 om vedligehold af statens bygninger.
Rådgiverydelser i henhold til  

 § 6, stk. 1, og §§ 14 og 15, som en styrelse har indgået  

 kontrakt om før dette tidspunkt, skal ved aftalens udløb  

 henlægges under et bygninsinspektorat i henhold til cirkulærets  

 bestemmelser.
 § 19. Dette cirkulære omfatter ikke statens bygninger  

 m.v. på Grønland, medmindre dette bestemmes af vedkommende  

 minister.
