Tillægsbetænkning afgivet af Socialudvalget den 12. maj 2005 Tillægsbetænkning over Forslag  

 til lov om ændring af lov om social service og lov om  

  

 retssikkerhed og administration på det sociale område (Private leverandører af dagtilbud  pengene følger barnet) [af familie‑ og forbrugerministeren (Lars Barfoed)] 1. Udvalgsarbejdet Lovforslaget blev fremsat den 23. februar 2005 og var til 1.  

 behandling den 10. marts 2005. Lovforslaget blev efter 1. behandling henvist  

 til behandling i Socialudvalget.
Udvalget afgav betænkning den 28. april  

 2005.  

 Lovforslaget var til 2. behandling den 10. maj 2005, hvorefter det blev  

 henvist  

 til fornyet behandling i Socialudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 1 møde.
Skriftlige henvendelser Udvalget har under den fornyede behandling af lovforslaget  

 modtaget 1 skriftlig henvendelse fra Paraplyorganisationerne under DLO.  

 Ministeren har over for udvalget kommenteret den skriftlige henvendelse.
Spørgsmål Udvalget har under den fornyede behandling af lovforslaget  

 stillet 1 spørgsmål til familie- og forbrugerministeren til skriftlig  

 besvarelse, som denne har besvaret.
Nogle af udvalgets spørgsmål og  

 ministerens  

 svar herpå er optrykt som bilag 2 til betænkningen.
2. Indstillinger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

 uændret.
 Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 forkastelse  

  

 ved 3. behandling.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
Hans Andersen (V)   

 Anne‑Mette Winther Christiansen (V)   

 Inge‑Lene Ebdrup (V)  

  

  nfmd.  

  

 Inger Støjberg (V)   

 Pia Kristensen (DF)  

  

  fmd.  

  

 Birthe Skaarup (DF)   

 Tina Petersen (DF)   

 Tom Behnke (KF)   

 Per Ørum Jørgensen (KF)   

 Hüseyin Arac (S)   

 Lise von Seelen (S)   

 Mette Frederiksen (S)   

 Sandy Brinck (S)   

 Lone Dybkjær (RV)   

 Ole Glahn (RV)   

 Anne Baastrup (SF)   

 Line Barfod (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 25 Bilagsnr.
Titel 8 Henvendelse af 29/4 05 fra Paraplyorganisationerne under  

 DLO 9 Betænkning afgivet den 28. april 2005 10 1. udkast til tillægsbetænkning Oversigt over spørgsmål og svar vedrørende L 25 Spm.nr.
Titel 8 Spm. om kommentar til henvendelse af 29/4 05 fra  

 Paraplyorganisationerne under DLO, til familie- og forbrugerministeren, og  

 ministerens svar herpå Bilag 2 Nogle af udvalgets spørgsmål til familie- og  

 forbrugerministeren og dennes svar herpå Spørgsmålene og familie- og forbrugerministerens svar herpå er  

 optrykt efter ønske fra RV.
 Spørgsmål nr. 7:
Ministeren bedes kommentere henvendelsen af 30. marts 2005 fra  

 Frie Grundskolers Fællesråd, jf.
L 25  bilag 4.
 Svar:
 De Frie Grundskolers Fællesråd gør i deres henvendelse opmærksom  

 på deres interesse for det fremsatte lovforslag om private leverandører af  

 dagtilbud (L 25). De ønsker at få mulighed for at oprette privatinstitutioner  

 og at denne mulighed derfor bliver indskrevet i Friskoleloven.
 Friskoleloven hører ikke under Ministeriet for Familie- og  

 Forbrugeranliggender og jeg har derfor den 1. april 2005 videresendt  

 forespørgslen  

 til Undervisningsministeriet.
 Spørgsmål nr. 8:
Ministeren bedes  

 kommentere henvendelsen af 29. april 2005 fra Paraplyorganisationerne under  

 DLO, jf.
L 25  bilag 8.
 Svar:
 Henvendelsen vedrører den del af lovforslaget, der omhandler de  

 selvejende daginstitutionernes ret til selv at varetage administrationen,  

 dvs.  

 § 9 stk. 2 og 3 i lovforslaget om private leverandører af dagtilbud   

 pengene  

 følger barnet.
Et fast  

 administrationsbidrag for alle selvejende dagsinstitutioner I henvendelsen gør Paraplyorganisationerne opmærksom på, at de  

 læser bemærkningerne til lovforslaget på den måde, at administrationsbidraget  

 fastsættes ens over hele landet på baggrund af en undersøgelse af, hvad  

 kommunerne giver i administrationsbidrag til de selvejende daginstitutioner  

 og  

 på baggrund af regnskabstal fra selvejende daginstitutioner.
 Kommentar:
 Følgende fremgår af de almindelige bemærkninger til  

 lovforslaget:
»For kommuner, der i dag yder et administrationsbidrag til  

 selvejende institutioner, skal tilskuddet svare til kommunens gennemsnitlige  

 udgifter hertil.
Hvis kommunen ikke yder sådan bidrag i dag, vil  

 administrationsbidraget blive fastsat på grundlag af en tilbagefaldsregel.
På grundlag af den ovennævnte undersøgelse og regnskabstal fra  

 selvejende institutioner vil der kunne beregnes et tilskud, der skal finde  

 anvendelse i kommuner, der i dag ikke yder administrationsbidrag til  

 selvejende  

 institutioner, men selv forestår denne.
Tilbagefaldsreglen vil blive  

 defineret  

 som en procentdel af driftstilskuddet.« Endvidere står der i  

 bemærkningerne til lovforslagets enkelte bestemmelser følgende:
Til nr. 4 Det foreslås, at kommunen yder et  

 administrationsbidrag til selvejende institutioner med aftale med kommunen.
 Bidraget fastsættes efter en  

 undersøgelse af, hvad kommuner giver i administrationsbidrag til selvejende  

 daginstitutioner og på baggrund af regnskabstal fra selvejende institutioner.  

 I  

 kommuner, der ikke har selvejende daginstitutioner eller som ikke giver  

 administrationsbidrag til disse, forhøjes driftstilskuddet med en  

 procentandel,  

 der svarer til denne udgift.
Det fremgår således af bemærkningerne til lovforslaget, som er  

 identisk med bemærkningerne i det lovforslag, der tidligere blev fremsat som  

 L  

 85 den 5. november 2004, at ministeren ikke ville fastsætte et  

 administrationsbidrag  

 til et ensartet beløb eller procentsats for alle de selvejende  

 daginstitutioner,  

 der ønsker at varetage administrationen selv.
Derimod fremgår det klart, at  

 der  

 vil blive tale om et tilskud, som svarer til kommunernes gennemsnitlige  

 udgifter  

 hertil.
Derfor må ministeriet også klart afvise paraplyorganisationernes  

 påstand om, at de meldinger de har fået fra ministeriet om, hvordan  

 bekendtgørelsen vil blive udformet, ikke stemmer overens med teksten i  

 lovforslaget.
 Ministeriet er pt. i gang med at udarbejde bekendtgørelsen til L  

 25 og har forhandlinger med de kommunale parter om de økonomiske  

 konsekvenser.  

 Udformningen af bekendtgørelsen er helt i tråd med de rammer, der lægges i  

 lovforslaget og bemærkningerne hertil.
 Det kan i øvrigt bemærkes, at DLO i høringsrunden, i forbindelse  

 med den anden fremsættelse af lovforslaget, ikke havde nogen bemærkninger til  

 denne formulering.
 De selvejende daginstitutioner får ret til et  

 administrationsbidrag fra kommunen, som baseres på det beløb kommunen bruger  

 på  

 administration i forhold til selvejende og kommunale daginstitutioner i dag.  

 Det er vigtigt at understrege, at intentionen med lovforslaget ikke er   

 eller  

 på noget tidspunkt har været - at forårsage en prisspiral, hvor de selvejende  

 daginstitutioner får et fast beløb og hvor kommunerne på ingen måder har  

 mulighed for at foretage effektiviseringer (enten ved øget digitalisering  

 eller  

 som følge af kommunalreformen). Hvis kommunerne kan godtgøre, at det er  

 muligt  

 at effektivisere i forhold til administrationsopgaven skal dette stadigvæk  

 være  

 en mulighed.
Fastsættelse af  

 administrationsbidraget i kommunerne kan være kunstigt lavt Paraplyorganisationerne anfører, at nogle kommuner afsætter  

 mindre til administrationsbidrag end det faktisk koster og at de med  

 lovforslaget kan fortsætte med denne praksis.
Derudover mener  

 paraplyorganisationerne,  

 at de kommuner der i dag har et højere administrationsbidrag end  

 gennemsnittet  

 vil sænke administrationsbidraget på grund af den procentsats, der fastsættes  

 med tilbagefaldsreglen.
 Paraplyorganisationerne er derudover af den opfattelse, at det  

 er urimeligt, at de kommuner, der ikke har selvejende daginstitutioner i dag,  

 skal betale et administrationsbidrag på baggrund af en tilbagefaldsregel, når  

 kommuner der giver et mindre administrationsbidrag end de faktiske  

 omkostninger  

 kan fortsætte med dette.
 Kommentar:
Ministeriet er ikke  

 bekendt med, at kommunerne giver et mindre administrationsbidrag, end det  

 faktisk koster og ministeriet mangler konkrete eksempler på at dette er  

 tilfældet.
Ministeriet kan derfor ikke kommentere på den konkrete påstand.
Tilfælde hvor kommunen  

 varetager dele af administrationen Paraplyorganisationerne spørger i henvendelsen til, om kommuner  

 der i dag kun varetager dele af administrationsopgaven, skal betale et  

 administrationsbidrag i henhold til tilbagefaldsreglen.
 Kommentar:
 Ministeriet vil tage  

 højde for denne situation i bekendtgørelsen, så tilbagefaldsreglen bliver  

 udformet  

 på en sådan måde, at der kompenseres i forhold til antallet af opgaver.
 Forslag om ændring af § 9  

 stk. 3.
 Paraplyorganisationerne foreslår følgende ændring af § 9 stk. 3:
»Stk. 3. Administrationsbidraget efter stk. 2 skal dække de  

 normale udgifter til løn-, bogførings-, regnskabs- og revisionsopgaver,  

 personalejuridisk bistand, pædagogisk konsulentbistand samt vejledning af  

 bestyrelsen.
Administrationsbidraget fastsættes som en procent af de samlede  

 driftsudgifter eksklusive ejendomsudgifter.
Ministeren for familie og  

 forbrugsanliggender fastsætter en administrationsbidragsprocent ud fra  

 landsdækkende undersøgelser.« Kommentar:
 Regeringen kan ikke støtte et sådant forslag med henvisning til  

 ovenstående argumentation.
 Paraplyorganisationerne henviser i øvrigt til, at det beløb, der  

 er afsat til at dække de kommunale merudgifter i forbindelse med selvejende  

 institutioners ret til at modtage administrationsbidrag, vil kunne dække de  

 udgifter Paraplyorganisationernes forslag vil medføre.
Dertil kan siges, at de 1,4 mio. kr. i 2005, 4,9 mio. kr. i 2006  

 og 4,1 mio. kr. i 2007, der er afsat som økonomisk kompensation til  

 kommunerne  

 i lovforslaget i forbindelse med de selvejende institutioners ret til at  

 modtage administrationsbidrag, er baseret på merudgifter forbundet med, at  

 kommunerne skal tilpasse deres administration.
Der vil altid være  

 midlertidige  

 omkostninger forbundet med omlægning af opgaver  også i dette tilfælde,  

 hvor  

 de selvejende daginstitutioner får ret til selv at varetage administrationen.
 Endeligt skal det bemærkes, at det fremgår af lovforslagets  

 bemærkninger, at ministeriet i samarbejde med de kommunale parter vil følge  

 udviklingen i forbindelse med implementeringen af lovforslaget, hvis det  

 viser  

 sig at administrationsbidraget er udformet uhensigtsmæssigt.
