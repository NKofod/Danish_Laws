Bilag 1 Tillægsbetænkning afgivet af Udvalget for Fødevarer, Landbrug og Fiskeri den 24. maj 2011 Tillægsbetænkning over Forslag til lov om ændring af lov om statsgaranti for lån til yngre jordbrugere m.v.
(Nedlæggelse af ordningen med statsgaranti for lån til yngre jordbrugere) [af fødevareministeren (Henrik Høegh)] 1. Ændringsforslag Socialdemokratiets og Socialistisk Folkepartis medlemmer af udvalget og Christian H.
Hansen (UFG) har stillet 2 ændringsforslag til lovforslaget.
2. Udvalgsarbejdet Lovforslaget blev fremsat den 24. februar 2011 og var til 1. behandling den 15. marts 2011. Lovforslaget blev efter 1. behandling henvist til behandling i Udvalget for Fødevarer, Landbrug og Fiskeri.
Udvalget afgav betænkning den 18. maj 2011. Lovforslaget var til 2. behandling den 24. maj 2011, hvorefter det blev henvist til fornyet behandling i Udvalget for Fødevarer, Landbrug og Fiskeri.
Møder Udvalget har, efter at lovforslaget blev henvist til fornyet udvalgsbehandling, behandlet dette i 1 møde.
Spørgsmål Udvalget har efter afgivelsen af betænkning stillet 4 spørgsmål til fødevareministeren til skriftlig besvarelse, som denne har besvaret med undtagelse af 3 spørgsmål, som forventes besvaret inden 3. behandling.
3. Indstillinger og politiske bemærkninger Et flertal i udvalget (V, DF og KF) indstiller lovforslaget til vedtagelse uændret.
Mindretallet vil stemme imod de stillede ændringsforslag.
Dansk Folkepartis medlemmer af udvalget hæfter sig ved, at fødevareministeren under samrådet den 18. maj 2011 tilkendegav at ville invitere Folketingets partier til en drøftelse af, hvordan en ordning til at hjælpe yngre jordbrugere ind i erhvervet kan udformes til erstatning for yngre jordbrugerordningen, som ophæves.
Drøftelsen bør finde sted så hurtigt som muligt, så et alternativ om muligt kan være klar til ikrafttrædelse den 1. januar 2012.
Et mindretal i udvalget (S, SF og Christian H.
Hansen (UFG)) indstiller lovforslaget til vedtagelse med de stillede ændringsforslag.
Såfremt ændringsforslagene ikke vedtages, vil mindretallet ved 3. behandling stemme hverken for eller imod lovforslaget.
Et andet mindretal i udvalget (RV) indstiller lovforslaget til vedtagelse uændret.
Mindretallet vil stemme hverken for eller imod de stillede ændringsforslag.
Et tredje mindretal i udvalget (EL) indstiller lovforslaget til vedtagelse med de stillede ændringsforslag.
Såfremt ændringsforslagene ikke vedtages, vil mindretallet ved 3. behandling stemme imod lovforslaget.
 Liberal Alliance, Kristendemokraterne, Inuit Ataqatigiit, Siumut, Tjóðveldi og Sambandsflokkurin var på tidspunktet for tillægsbetænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i tillægsbetænkningen.
 En oversigt over Folketingets sammensætning er optrykt i tillægsbetænkningen.
4. Ændringsforslag med bemærkninger Ændringsforslag Til § 2 Af et mindretal (S, SF og Christian H.
Hansen (UFG)), tiltrådt af et mindretal (EL):
 1) I stk. 1 indsættes som 2. pkt.:
»Dog træder stk. 6 i kraft den 1. juli 2011.« [Ikrafttrædelsestidspunkt for § 2, stk. 6. ] 2) Som stk. 6 indsættes:
»Stk. 6. Ministeren fremsætter senest den 1. november 2011 forslag til lov om støtte til yngre jordbrugeres etablering.« [Fremsættelse af ny ordning] Bemærkninger Til nr. 1 og 2 Ændringsforslagene pålægger fødevareministeren senest den 1. november 2011 at fremsætte forslag til lov om støtte til yngre jordbrugeres etablering.
Lovforslaget skal indebære, at yngre jordbrugere hjælpes ind i erhvervet.
Ordningen skal være selvfinansierende, robust over for svingende konjunkturer og uden statsstøtte.
Folketingets partier indkaldes til en orientering og drøftelse, når analysearbejdet om en ny ordning er gennemført, og drøftelser med erhvervet er afsluttet.
Torsten Schack Pedersen (V) nfmd.
Tina Nedergaard (V) Erling Bonnesen (V) Jens Kirk (V) Eyvind Vesselbo (V) René Christensen (DF) fmd.
Bent Bøgsted (DF) Kristian Thulesen Dahl (DF) Tage Leegaard (KF) Bjarne Laustsen (S) Ole Vagn Christensen (S) Benny Engelbrecht (S) Christian H.
Hansen (UFG) Kristen Touborg (SF) Pia Olsen Dyhr (SF) Bente Dahl (RV) Per Clausen (EL) Liberal Alliance, Kristendemokraterne, Inuit Ataqatigiit, Siumut, Tjóðveldi og Sambandsflokkurin havde ikke medlemmer i udvalget.
