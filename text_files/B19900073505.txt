I medfør af § 5, stk. 2, i lov om frikommuner, jf. lovbekendtgørelse nr. 571 af 8. august 1990, meddeles:
 § 1.  Miljøministeren har den 5. november 1990  

 godkendt frikommuneregulativ nr. 16 for Storstrøms Amt om overførelse af  

 amtsrådets kompetence i henhold til campingreglementet til primærkommunerne i  

 Storstrøms amt, jf. § 28 f, stk. 1, nr. 3, i lov om frikommuner.
 § 2.  Frikommuneregulativet indebærer, at Storstrøms  

 Amts kompetence i henhold til Miljøministeriets bekendtgørelse nr. 593 af 4.  

 september 1986 og nr. 74 af 5. februar 1990 (campingreglementet) overføres  

 til primærkommunerne i Storstrøms Amt.
 Stk. 2.  Ved overførelsen af kompetencen bemyndiges  

 kommunalbestyrelsen til at meddele tilladelse i henhold til §§ 2, 3, 7 og 8 i  

 campingreglementet, til at modtage indberetning efter § 7, stk. 3, og til at  

 føre tilsyn efter § 13 i campingreglementet.
 Stk. 3.  Storstrøms Amt kan dog ikke overføre sin  

 kompetence efter campingreglementet i sager, der vedrører kommunalt ejede  

 ejendomme.
Stk. 4.  Kommunalbestyrelsens afgørelse kan påklages til  

 amtsrådet.
Amtsrådets afgørelse kan påklages til Planstyrelsen.
 § 3.  Frikommuneregulativet træder i kraft den 15.  

 november 1990. Frikommuneregulativet gælder til og med den 31. december 1993.
 Stk. 2.  Frikommuneregulativet vil være fremlagt de  

 samme steder som amtsrådets mødedagsordner, jf. lov om kommunernes styrelse §  

 9, stk. 3.
