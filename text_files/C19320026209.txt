 Under Henvisning til Bestemmelserne i Borgerlig Straffelovs §§ 54 og 55  

 skal man anmode D'Hrr. om at iagttage følgende med Hensyn til Afsoning af  

 Bøder, hvorpaa der er betalt Afdrag, og med Hensyn til Berigtigelse af Bøder,  

 der delvis er afsonede.
Bestemmelsen i § 54, Stk. 3, 1. Punktum, om, at Forvandlingsstraffen, naar  

 en Del af Bøden er betalt, nedsættes forholdsvis, saaledes at en Del af en  

 Dag regnes som en hel Dag, er saaledes at forstaa, at saafremt det Antal  

 Dage, der svarer til den resterende Del af Bøden, udgør et brudt Tal,  

 forlænges det paagældende Tidsrum til et helt Antal Dage.
Dersom eksempelvis  

 Bøden er paa 75 Kr., Forvandlingsstraffen 10 Dages Hæfte og det erlagte  

 Afdrag 20 Kr., er Afsoningstiden for de resterende 55 Kr. 1 Dag for hver 7  

 Kr. 50 Ø. altsaa 7 1/3 Dag, der forlænges til 8 Dage.
Den i § 55, sidste Punktum, indeholdte Bestemmelse kommer kun til  

 Anvendelse, naar en Bøde afsones i sin Helhed, eller efter at der er erlagt  

 et Afdrag, som er mindre end Forskellen mellem hele Bøden og den Del af  

 Bøden, hvortil der svarer fulde Dages Hæfte, men Bestemmelsen kommer ikke til  

 Anvendelse, naar der iøvrigt er betalt en Del af Bøden, og Resten skal  

 afsones.
Dersom eksempelvis Bøden er paa 40 Kr., bliver den Omstændighed, at  

 der er betalt et Beløb paa mindre end 10 Kr., uden Indflydelse paa  

 Afsoningstidens Længde.
Er der paa den nævnte Bøde erlagt et Afdrag paa 25  

 Kr., er Afsoningstiden for de resterende 15 Kr. 3 Dage.
Er der afdraget 35  

 Kr., er Afsoningstiden for de resterende 5 Kr. 2 Dage.
Dersom en Del af en under § 55 faldende Bøde er afsonet, men Resten  

 tilbydes betalt, maa hele det resterende Beløb betales, uanset om der  

 muligvis til en Del af dette ikke svarer fulde Dages Hæfte.
Er Bøden f.
Eks.  

 paa 40 Kr., maa der ved Løsladelse henholdsvis efter 2 og 3 Dages Forløb  

 betales 28 Kr. og 22 Kr.
Ved Løsladelse inden Forløbet af 2 Dage, vil ingen  

 Del af Bøden kunne betragtes som afsonet.
 Justitsministeriet, den 14. December  

 1932.
 Zahle.
 /Lucas.
