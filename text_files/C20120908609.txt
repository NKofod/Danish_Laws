Cirkulære om dispositionsbegrænsninger for 2012 § 1. Med virkning for finansåret 2012 gennemføres en begrænsning af ministeriernes dispositionsadgang over de på finansloven opførte bevillinger.
Dispositionsbegrænsningen vedrører effektivisering af statslige indkøb i forbindelse med indgåelsen af nye, centralt koordinerede indkøbsaftaler, jf.
Finansministeriets cirkulæreskrivelse af 23. juni 2011.
§ 2. De nye centralt koordinerede indkøbsaftaler vil føre til en effektivisering af indkøbet på de omfattede indkøbsområder.
I forbindelse hermed nedsættes ministeriernes driftsrammer med de i bilag 1 viste beløb, jf. budgetreguleringen på konto 35.11.33 Effektivisering af det statslige indkøb  sjette fase på finansloven for 2012.
§ 3. Dispositionsbegrænsningen skal udvises som mindreforbrug på forslag til tillægsbevillingslov for 2012, jf. blandt andet tekstanmærkning nr. 193 på finanslovens § 19, tekstanmærkning nr. 209 på finanslovens § 20 og tekstanmærkning nr. 201 og nr. 202 på finanslovens § 21 vedrørende udmøntning af dispositionsbegrænsningen på selvejende institutioner.
Dispositionsbegrænsningen skal i TB-oversigterne kategoriseres under Dispositionsbegrænsninger med følgende tekst: »Effektivisering af indkøb m.v.«.
