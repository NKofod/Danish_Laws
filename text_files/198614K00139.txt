Nr BTL 139 Betænkning over Forslag til lov om ændring af ligningsloven (Forhøjelse af  

 formuenedslagsprocenten for fysiske erhvervsaktiver)   

 Nr L 139 1986-87, 1. samling Afgivet af skatte- og afgiftsudvalget Afgivet: 19870325 Udvalget har behandlet lovforslaget i en række møder og har herunder stillet spørgsmål til ministeren for skatter og afgifter, som denne har besvaret skriftligt.
Nogle af disse spørgsmål og ministerens besvarelser heraf er optrykt som bilag til betænkningen.
Udvalget har endvidere modtaget skriftlige og/eller mundtlige henvendelser fra:
Dansk Erhvervsgartnerforening, Dansk Skovforening, Danske Husmandsforeninger, De Danske Landboforeninger, Erhvervenes Skatteudvalg og Tolvmandsforeningerne.
Herefter indstiller et »flertal§ (Det Konservative Folkepartis, Venstres, Det Radikale Venstres, Centrum-Demokraternes, Kristeligt Folkepartis og Fremskridtspartiets medlemmer af udvalget) lovforslaget til »vedtagelse uændret.§ Et »mindretal§ (Socialdemokratiets og Socialistisk Folkepartis medlemmer af udvalget) indstiller lovforslaget til »forkastelse§ ved 3. behandling.
Mindretallet finder det asocialt at bruge et større millionbeløb på lettelser hos et fåtal af personligt erhvervsdrivende, der har store erhvervsformuer og som regel tillige store bruttoindkomster.
Lovforslaget vil ikke løse et eneste reelt problem med formueskatten, men især gavne de meget store jordbesiddere.
Dertil kommer, at lovforslagets ikrafttrædelsesbestemmelse vil medføre helt urimelige belastninger for de skattelignende myndigheder, der kan skade den praktiske gennemførelse af skattereformen og mindske ligningseffektiviteten.
Mindretallet finder således, at lovforslaget både fordelingspolitisk og administrativt er uacceptabelt, og finder det uforståeligt, at et sådant lovforslag overhovedet er fremsat.
»Hagen Hagensen (KF) Collet (KF) Stetter (KF) Fogh Rasmussen (V) Skrumsager Skau (V) Bente Juncker (CD) Ove Jensen (FP) Kofod-Svendsen (KRF)§ fmd. » Jytte Hilden (S) Hans Hækkerup (S) Camre (S)  

 Lohmann (S) Stavad (S) §fmd. » Tastesen (S) Ruth Olsen (SF) Thoft (SF) Bernhard Baunsgaard (RV)§ Partiet VS havde ikke medlemmer i udvalget.
ÝNogle af udvalgets spørgsmål til ministeren for skatter og afgifter og dennes besvarelse heraf¨ »Spørgsmål:§ Der ønskes fra Danmarks Statistiks publikation »Skatter og afgifter 1986« gengivet en statistik med den gennemsnitlige formueskattebetaling i hvert bruttoindkomstinterval, således at der for hver bruttoindkomstgruppe opgøres formueskat både i kr.
 gennemsnitligt pr. skatteyder og i procent af bruttoindkomsten.
»Svar:§ De ønskede oplysninger fra Danmarks Statistiks publikation »Skatter og afgifter 1986« er gengivet i nedenstående tabel.
 »Antal skattepligtige samt den gennemsnitlige formueskat pr.
skatteyder fordelt efter bruttoindkomstens størrelse i indkomståret 1984§ A = Bruttoindkomst (kr.
B = Antal skattepligtige (1.000 personer.) C = Gennemsnitlig bruttoindkomst pr. skatteyder (kr.) D = Gennemsnitlig formueskat pr. skatteyder (kr.) E = Gennemsnitlig formueskat i pct. af gennemsnitlig bruttoindkomst (pct.) »Spørgsmål:§ Der ønskes et skøn over den foreslåede formueskattelettelses konsekvenser for de forskellige indkomstgrupper (jf. spørgsmål 1) samt en fordeling af lettelsen på socioøkonomiske grupper, således inddelt, at godsejere fremtræder som en særskilt gruppe.
»Svar:§ Efter L 139 foreslås nedslagsprocenten for fysiske erhvervsaktiver (erhvervsbygninger, maskiner, inventar m.v.) i personligt ejede virksomheder og for skove på mindst 25 ha forhøjet fra 30 pct. til 40 pct. af disse aktivers opgjorte værdi.
For erhvervsbygningernes og skovenes vedkommende opgøres værdien ud fra den senest ansatte ejendomsvurdering og for øvrige aktivers vedkommende normalt ud fra den saldoværdi, hvortil aktiverne er nedskrevet ved skattemæssige afskrivninger.
 Provenutabet ved lovforslaget er anslået til ca. 50 mill. kr. årligt.
Der findes ikke statistiske oplysninger om værdien af de fysiske erhvervsaktiver, der umiddelbart gør det muligt at fordele formueskattelettelsen på de ca. 50 mill. kr. på indkomstgrupper som følge af forhøjelsen af nedslagsprocenten.
Der findes imdlertid for de selvstændige erhvervsdrivende oplysninger om fordelingen af den samlede skattepligtige formue på indkomstgrupper.
Fordelingen foreligger dog ikke opgjort efter bruttoindkomstens størrelse (jf. spørgsmål 1), men kun efter størrelsen af denskattepligtige indkomst.
De seneste oplysninger er for indkomståret 1985.
Hvis det på baggrund heraf antages, at formueskattelettelsen på de ca. 50 mill. kr. kan fordeles i forhold til størrelsen af den samlede skattepligtige formue ved udgangen af 1985 for de selvstændige erhvervsdrivende, der havde en skattepligtig formue større end bundgrænsen for formuebeskatning, skønnes fordelingen at blive som vist i nedenstående tabel.
»Fordeling af formueskattelettelse ved at forhøje nedslagsprocenten for fysiske erhvervsaktiver fra 30 til 40 pct. efter den skattepligtige indkomsts størrelse§ Det skønnes endvidere med betydelig usikkerhed, at i størrelsesordenen 20.000 selvstændige erhvervsdrivende vil være omfattet af den foreslåede formueskattelettelse.
Det er dog ikke muligt at fordele disse på indkomstgrupper.
Endelig skønnes det, at ca. 15 mill. kr. vil tilfalde landbrugere, mens ca. 35 mill. kr. vil tilfalde de øvrige selvstændige erhvervsdrivende, hvis det ligeledes antages, at formueskattelettelsen på de ca. 50 mill. kr. kan fordeles efter størrelsen af den samlede skattepligtige formue for henholdsvis de landbrugere og de øvrige selvstændige, der ved udgangen af 1985 havde en skattepligtig formue større end bundgrænsen for formuebeskatning.
Det er ikke muligt at skønne over, hvor stor en del af formueskattelettelsen der tilfalder godsejere.
»Spørgsmål:§ Vil ministeren oplyse, hvilke administrative problemer ikrafttrædelsesbestemmelen vil give, og vil ministeren oplyse, hvor mange formueskattepligtige skatteydere der må formodes at have afleveret selvangivelsen, før loven kan vedtages, og vil ministeren oplyse, i hvilket omfang administrationen vil have den fornødne kapacitet til at korrigere allerede indleverede selvangivelser på dette punkt og måske selvangivelser, der senere indleveres med fejlagtige nedslagsprocenter, fordi skatteyderne i den tilgængelige litteratur ikke kan se, at procenterne måske er forhøjet? »Svar:§ Jeg har forelagt udvalgets spørgsmål for Statsskattedirektoratet, der har udtalt:
»Det kan ikke oplyses, hvor stor en del af de erhvervsdrivende der berøres af lovforslaget, som på tidspunktet for dettes eventuelle vedtagelse vil have indgivet selvangivelser og regnskaber for 1986, hvori nedslaget er opgjort efter de hidtidige regler.
Det må imidlertid antages, at dette vil være sket i et relativt betydeligt antal tilfælde, og at det samme også vil gælde en del af de selvangivelser og regnskaber, der på grund af udsættelse eller andre forhold først indgives senere.
Det kan derfor ikke undgås, at de ændrede regler i mange tilfælde ikke vil være taget i betragtning ved skatteberegningen på årsopgørelserne.
Det er derfor nødvendigt, at skattemyndighederne foretager en gennemgang af regnskaber m.v. for de berørte skatteydere, således at der kan foretages en berigtigelse af formueansættelsen med virkning for skatteberegningen.
Det bemærkes herved, at ændringen i nogle tilfælde vil få betydning for både formue- og indkomstskat på grund af skatteloftsreglerne.
For at begrænse arbejdet med ændringerne, kan der maskinelt foretages en udsøgning af personkredsen.
Denne udsøgning kan baseres på oplysningerne fra virksomhedsskemaet.
For den del af de erhvervsdrivende med beløbsangivelser om formuenedslaget på virksomhedsskemaet, der ifølge slutsystemet er pålignet formueskat for 1986, eller hvis ægtefæller er det, kan der herefter foretages en udskrivning på fortegnelser, der udsendes til slutligningskommunen som grundlag for arbejdet med berigtigelserne.
I de tilfælde, hvor virksomhedsskemaet for personligt erhvervsdrivende er anvendt, vil der tillige kunne påføres et »forslag« til nedsættelse af den skattepligtige  

 formue.
Fortegnelsen kan formentlig udskrives i forbindelse med et generelt registergennemløb i slutsystemet i juni 1987. Da en del af virksomhedsskemaerne ikke er indgivet på dette tidspunkt, må der formentlig foretages en ajourføring på et senere tidspunkt.
Det skønnes, at foranstaltningen vil medføre en samlet merudgift for Statsskattedirektoratet på 500.000 kr.'.
 Jeg har ikke bemærkninger til Statsskattedirektoratets udtalelse.
Det skønnes med betydelig usikkerhed, at i størrelsesordenen 20.000 erhvervsdrivende vil være omfattet af den foreslåede lettelse af formueskatten.
