Vejledning om unge flygtninges adgang til at  

 opnå bolig i visse selvejende ungdomsboliginstitutioner (kollegier) Denne vejledning erstatter vejledning nr. 141 af 13.  

 september 1995 om unge flygtninges adgang til at opnå bolig på  

 visse kollegier.
Nærværende vejledning knytter sig til  

 bekendtgørelse nr. 1075  af 8. december 2000 om unge flygtninges  

 adgang til at opnå bolig i visse selvejende ungdomsboliginstitutioner  

 (kollegier) med ikrafttrædelsestidspunkt 16. december 2000.
 Bekendtgørelsen har samme anvendelsesområde  

 som den tidligere bekendtgørelse i relation til typen af  

 ungdomsboliginstitutioner.
 Personkredsen er udvidet med gruppen af unge  

 udlændinge, nævnt under nr. 3) og 6), så den nu omfatter  

 udlændinge, der har fået opholdstilladelse efter følgende  

 bestemmelser i udlændingeloven:
1)	Udlændingelovens § 7 om konventionsflygtninge, de  

 facto-flygtninge og flygtninge, der har ansøgt om asyl fra udlandet og  

 har særlig tilknytning til Danmark, samt udlændingelovens § 8 om  

 konventionsflygtninge, 2)	udlændingelovens § 9, stk. 2, nr. 2, om udlændinge, der  

 uden for de i udlændingelovens § 7, stk. 1 og 2, nævnte  

 tilfælde, befinder sig i en sådan situation, at væsentlige  

 hensyn af humanitær karakter afgørende taler for at  

 imødekomme ansøgningen, 3)	udlændingelovens § 9, stk. 2, nr. 4, i umiddelbar  

 forlængelse af en opholdstilladelse efter udlændingelovens § 9,  

 stk. 2, nr. 2, 4)	udlændingelovens § 9, stk. 2, nr. 4, om opholdstilladelse af  

 ganske særlige grunde, når tilladelsen er meddelt en  

 udlænding, der har indgivet ansøgning om opholdstilladelse efter  

 udlændingelovens § 7. Bestemmelsen omfatter mindreårige  

 uledsagede asylansøgere og udlændinge, der er meddelt  

 opholdstilladelse efter udlændingelovens § 9, stk. 2, nr. 4, som  

 følge af udsendelseshindringer, 5)	udlændingelovens § 9, stk. 2, nr. 5, om udlændinge med  

 opholdstilladelse i medfør af lov om midlertidig opholdstilladelse til  

 visse personer fra det tidligere Jugoslavien m.v., som må antages at  

 have behov for fortsat midlertidig beskyttelse her i landet, 6)	udlændingelovens § 9, stk. 2, nr. 6, om udlændinge fra  

 Den Føderative Republik Jugoslavien (Serbien Montenegro), som her i  

 landet har indgivet ansøgning om opholdstilladelse i henhold til  

 udlændingelovens § 7 inden 11. oktober 1995, og som er blevet meddelt  

 endeligt afslag på opholdstilladelse som flygtninge, men som ikke for  

 tiden kan indrejse i Den Føderative Republik Jugoslavien (Serbien  

 Montenegro).
Ad § 1 Da den berettigede personkreds til alle almene  

 ungdomsboliger samt selvejende ungdomsboliger (kollegier), hvortil der er  

 givet tilsagn den 1. januar 1978 eller senere, er unge under uddannelse eller  

andre unge med særligt behov, vil bekendtgørelsens  

 personkreds normalt kunne komme i betragtning til disse boliger.
Der er  

 derfor ikke behov for at fastsætte særlige regler om adgang for  

 bekendtgørelsens personkreds til disse boliger.
For selvejende  

 ungdomsboliginstitutioner (kollegier), hvortil der er givet tilsagn  

 før den 1. januar 1978, er den berettigede personkreds derimod alene  

 unge under uddannelse.
For at give unge flygtninge adgang til disse boliger,  

 er det derfor nødvendigt at fastsætte særlige regler  

 herom.
Ad § 2 Uden dokumentation for modtagelse af undervisning er  

 bekendtgørelsens personkreds i indtil 3 år efter opnået  

 opholdstilladelse berettiget til på lige fod med øvrige  

 ansøgere at få tildelt en bolig i selvejende  

 ungdomsboliginstitutioner (kollegier), hvortil der er givet tilsagn  

 før den 1. januar 1978.
Ved opsigelse finder bekendtgørelse nr. 500 af 26.  

 juni 1991 om opsigelse i statsstøttede ungdomsboliger anvendelse.
Ved  

 opsigelse efter udløbet af den 3-årige periode bør  

 institutionen/boligorganisationen tage hensyn til den pågældendes  

 mulighed for at skaffe sig en anden bolig.
Det er almindelig praksis, at  

 institutionerne   ud over opsigelsesvarslet på 3 måneder   efter  

 ansøgning herom giver fraflyttende beboere en yderligere frist  

 på 3 måneder, såfremt det ikke har været muligt for  

 den pågældende at skaffe sig en anden bolig.
Ad § 3 Personer omfattet af bekendtgørelsens personkreds,  

 som fremviser dokumentation for, at de enten modtager danskundervisning  

 på spor 3, trin 4, med henblik på Danskprøve 2, eller  

 deltager i undervisning med henblik på Danskprøve 3 har ret til  

 på lige fod med øvrige uddannelsessøgende at få  

 tildelt en bolig i selvejende ungdomsboliginstitutioner (kollegier), hvortil  

 der er meddelt tilsagn før den 1. januar 1978. For så vidt  

 angår Danskprøve 2 henvises til Undervisningsministeriets  

 bekendtgørelse om undervisning i dansk som andetsprog for voksne  

 udlændinge m.fl. og sprogcentre.
Danskprøve 3 er en privat  

 prøve, der kræves til visse videregående uddannelser,  

 f.eks. visse sprogfag.
Undervisningen og prøven varetages af  

 Studieskolerne i København, Århus og Odense.
 Generelt bemærkes, at der skal foretages en  

 individuel vurdering af, om personer, der er omfattet af  

 bekendtgørelsens personkreds, kan tilkendes en bolig i de  

 pågældende ungdomsboliger  (kollegier). Det vil således  

 være i strid med reglerne, såfremt der fastsættes  

 nærmere bestemte kvoter for antallet af personer omfattet af  

 bekendtgørelsens personkreds, der kan optages i de enkelte selvejende  

 ungdomsboliger (kollegier).
