INDHOLDSFORTEGNELSE Angivelse af rettighedshaver § 1.  Definitioner § 2.  Området for tilladelsen § 3.  Tilladelsens omfang § 4.  Arbejdsprogram og vurderingsprogram § 5.  Tilladelsens varighed og forlængelse med henblik  

 på indvinding § 6.  Gennemførelse af indvinding § 7.  Engangsgebyrer § 8.  Produktionsafgift § 9.  Produktionsafgiftens beregningsgrundlag og  

 størrelse § 10.  Værdiansættelse for beregning af  

 produktionsafgiften § 11.  Betaling af produktionsafgiften § 12.  Erlæggelse af produktionsafgift i form af  

 indvundne kulbrinter § 13.  Offentlig deltagelse ved DOPAS § 14.  Købepligt til DOPAS andel af produktionen § 15.  Brug af varer og tjenesteydelser § 16.  Uddannelse og forskning § 17.  Lokalisering § 18.  Samarbejdsaftale § 19.  Observatører § 20.  Transport og ophold for tilsynet m.v.
§ 21.  Rapportering § 22.  Tavshedspligt § 23.  Rettighedshaverens meddelelser til  

 enkeltpersoner eller offentligheden § 24.  Måling § 25.  Boreforskrifter § 26.  Forskrifter om mærkning af udstyr m.v.
§ 27.  Tilslutning til rørledningsanlæg § 28.  Ret til forhandling om køb af naturgas § 29.  Ret til køb af naturgas § 30.  Forsikring § 31.  Hæftelsesform § 32.  Sikkerhedsstillelse § 33.  Overdragelse § 34.  Opgivelse § 35.  Tilbagekaldelse § 36.  Følgerne af tilladelsens ophør § 37.  Overtagelse og fjernelse af anlæg m.v.
§ 38.  Ansvarsfriholdelse § 39.  Forholdet til lovgivningen § 40.  Jurisdiktion og værneting BILAG:
Arbejdsprogram I henhold til §§ 5 og 13 i lov nr. 293 af 10. juni 1981 om anvendelse af  

 Danmarks undergrund og på grundlag af de i selskabernes ansøgning af  

 ............ og i øvrigt fremkomne oplysninger meddeler energiministeren  

 herved ...... selskab, reg. nr. .... med hjemsted ... for en andel af .. pct.
 ...... selskab, reg. nr. .... med hjemsted ... for en andel af .. pct.
 ...... selskab, reg. nr. .... med hjemsted ... for en andel af .. pct.
Dansk Olie- og Gasproduk- tion A/S reg. nr. .... med hjemsted ... for en andel af .. pct.
 i forening, i det følgende kaldet rettighedshaveren, tilladelse til  

 efterforskning og indvinding af kulbrinter i det i § 2 anførte område.
 For tilladelsen gælder de i det følgende angivne vilkår.
§ 1 Stk. 1.  I denne tilladelse har følgende udtryk den  

 nedenfor nævnte betydning, medmindre andet fremgår af sammenhængen:
 KULBRINTER:
 Kulbrinter af såvel flydende, luftformig som fast form, der findes i  

 naturlig tilstand i undergrunden.
 FLYDENDE KULBRINTER:
 Råolie og kondensat.
 KULBRINTEFOREKOMST:
En sammenhængende ansamling af kulbrinter i undergrunden.
Energiministeren  

 kan i tvivlstilfælde bestemme, hvad der skal anses for en kulbrinteforekomst.
 Stk. 2.  Energiministeren kan bemyndige energistyrelsen  

 og andre statslige myndigheder til at udøve beføjelser, der i denne  

 tilladelse er tillagt energiministeren.
§ 2 Stk. 1.  Tilladelsen omfatter det på vedhæftede kort  

 anførte område med hjørnekoordinaterne .......... i blokkene ......
 Stk. 2.  Det anvendte koordinat- og bloksystem fremgår  

 af et kort, dateret den ........., der er deponeret i energiministeriet.
 Stk. 3.  Såfremt det af tilladelsen omfattede område  

 eller arealer inden for dette ikke omfattes af eller unddrages dansk  

 højhedsret i medfør af folkeretlige regler, herunder ved mellemfolkelig  

 overenskomst, skal rettighedshaveren respektere enhver heraf følgende  

 indskrænkning af området, uden at der i den anledning kan rejses krav mod  

 energiministeriet eller den danske stat i øvrigt.
§ 3 Stk. 1.  Tilladelsen giver indenfor det i § 2 anførte  

 område rettighedshaveren eneret til at efterforske og indvinde kulbrinter som  

 defineret i § 1. Undtaget er kulbrinter, der fremkommer ved at underkaste  

 kul, bituminøse skifre eller andre aflejringer i undergrunden nedbrydende  

 destillationsprocesser eller anden lignende behandling, og metanforekomster i  

 kvartære aflejringer, der er undergivet privat ejendomsret.
Stk. 2.  Tilladelsen er ikke til hinder for, at  

 energiministeren indenfor det af tilladelsen omfattede område kan tillade  

 andre end rettighedshaveren AT foretage forundersøgelser af undergrunden med  

 henblik på efterforskning af kulbrinter, AT efterforske og indvinde andre  

 råstoffer end de af denne tilladelse omfattede, AT etablere og drive  

 rørledningsanlæg til brug ved virksomhed omfattet af undergrundsloven, AT  

 anvende undergrunden til lagring eller andre formål end indvinding, samt AT  

 foretage videnskabelige undersøgelser.
Rettighedshaveren er pligtig at drage  

 omsorg for, at der ikke lægges unødige hindringer i vejen for virksomhed som  

 nævnt i 1. pkt., eller for virksomhed med efterforskning og indvinding af  

 kulbrinter, der udøves i henhold til andre tilladelser.
 Stk. 3.  Såfremt der gøres fund af både kulbrinter og  

 andre naturforekomster i et område, og indvindingen af disse forekomster ikke  

 kan ske samtidig, bestemmer energiministeren, hvilken virksomhed der skal  

 nyde fortrin.
 Stk. 4.  Hvis rettighedshaveren finder andre råstoffer  

 end de af tilladelsen omfattede, er rettighedshaveren pligtig at give  

 meddelelse herom til energiministeren.
Stk. 5.  Såfremt der som et nødvendigt led i  

 kulbrinteindvindingen samtidig indvindes andre råstoffer, der er omfattet af  

 undergrundsloven, tilkommer disse rettighedshaveren.
Energiministeren  

 forbeholder sig ret til at pålægge rettighedshaveren særlige vilkår herfor,  

 herunder betaling af en særlig afgift, såfremt indvindingen får økonomisk  

 betydning.
§ 4 Stk. 1.  Rettighedshaveren skal udføre de  

 efterforskningsarbejder, der fremgår af det som bilag vedhæftede  

 arbejdsprogram.
 Stk. 2.  Gør rettighedshaveren fund af kulbrinter, skal  

 der omgående gives meddelelse herom til energiministeren og senest 6 måneder  

 efter afslutningen af den boring, hvorved fundet er gjort, fremlægges en  

 rapport over fundet og et program for de yderligere arbejder, der i  

 overensstemmelse med god praksis indenfor olieindustrien i Nordsø-landene er  

 nødvendige til konstatering af, hvorvidt der er påvist en forekomst af  

 kulbrinter under sådanne forhold, at indvinding er teknisk mulig og må anses  

 for økonomisk lønnende (vurderingsprogram). Vurderingsprogrammet skal  

 indeholde en tidsplan for udførelse af arbejderne, der sigter mod, at der  

 inden udløbet af den i § 5, stk. 1, 1. pkt., fastsatte efterforskningsperiode  

 eller indenfor en af energiministeren i medfør af § 5, stk. 1, 2. pkt.,  

 eventuelt meddelt forlængelse af efterforskningsperioden tilvejebringes det  

 fornødne grundlag for afgivelse af en erklæring, som omhandlet i § 5, stk. 3.  

 Vurderingsprogrammet skal godkendes af energiministeren.
§ 5 Stk. 1.  Denne tilladelse løber i 6 år regnet fra datoen  

 for dens meddelelse.
Energiministeren kan, såfremt særlige omsændigheder  

 foreligger, forlænge tilladelsen med henblik på efterforskning med indtil 2  

 år ad gangen.
Den samlede efterforskningsperiode kan dog ikke overstige 10  

 år.
Stk. 2.  Forlængelse af tilladelsen efter  

 undergrundslovens § 13, stk. 2, med henblik på indvinding meddeles af  

 energiministeren for det i henhold til stk. 4 afgrænsede område for en  

 periode af 30 år regnet fra meddelelsen af forlængelse.
Forlængelse kan ske  

 separat for et eller flere områder.
Stk. 3.  Ret til forlængelse som nævnt i stk. 2 er  

 betinget af, at rettighedshaveren har opfyldt de ham påhvilende  

 forpligtelser, herunder udført det i henhold til § 4, stk. 2, godkendte  

 vurderingsprogram, og at der senest 4 måneder før udløbet af det i stk. 1  

 nævnte tidsrum indsendes en begæring om forlængelse af tilladelsen.  

 Begæringen skal indeholde en erklæring om, at der er påvist en forekomst af  

 kulbrinter under sådanne forhold, at indvinding er teknisk mulig og må anses  

 for økonomisk lønnende, og at rettighedshaveren har til hensigt at iværksætte  

 en sådan indvinding.
Begæringen skal være bilagt en rapport om de vurderinger  

 af forekomsten, hvorpå erklæringen støttes.
Rapporten skal indeholde en  

 beskrivelse og en vurdering af forekomsten i geologisk og reservoirteknisk  

 henseende, samt en angivelse af de indvindingstekniske og økonomiske  

 forudsætninger, som rettighedshaverens erklæring bygger på.
Stk. 4.  Energiministeren foretager afgrænsningen af det  

 eller de områder, hvortil tilladelsen forlænges med henblik på indvinding.  

 Afgrænsningen angives ved geografiske koordinater og dybdeangivelser.
Det  

 afgrænsede område skal omfatte forekomsten, således som dennes udstrækning  

 efter energiministerens skøn er dokumenteret af rettighedshaveren i  

 forbindelse med begæring om forlængelse af tilladelsen, dog, for så vidt  

 angår afgrænsningen i dybden, mindst til den dybde, hvortil der er boret  

 inden for det afgrænsede areal.
Hvor forholdene nødvendiggør det, kan et  

 afgrænset område omfatte mere end een forekomst.
Såfremt forekomstens  

 udstrækning ikke kan fastslås med betydelig sikkerhed, tager energiministeren  

 hensyn hertil ved fastlæggelsen af tillægsarealet og dybdeangivelserne.
§ 6 Forlængelse af tilladelsen i medfør af § 5 med henblik på indvinding er  

 betinget af, at rettighedshaveren inden en af energiministeren ved  

 forlængelsen fastsat frist indsender en plan for virksomheden, herunder  

 produktionens tilrettelæggelse samt anlæggene hertil  

 (indvindingsforanstaltninger m.m.), som energiministeren kan godkende efter  

 undergrundslovens § 10, og iværksætter indvinding på det ved godkendelsen  

 fastsatte tidspunkt.
§ 7 Rettighedshaveren skal for denne tilladelse betale et gebyr på 500.000 kr.  

 Gebyret skal indbetales til energiministeren senest 30 dage efter, at  

 tilladelsen er meddelt.
§ 8 Rettighedshaveren skal til staten betale en produktionsafgift.
Afgiften  

 beregnes og erlægges efter reglerne i §§ 9×12.
§ 9 Stk. 1.  For flydende kulbrinter beregnes  

 poduktionsafgiften på grundlag af den kulbrintemængde, der er indvundet fra  

 den enkelte kulbrinteforekomst i hvert kalenderkvartal.
Stk. 2.  For andre kulbrinter end flydende beregnes  

 produktionsafgiften på grundlag af den samlede mængde heraf, der er indvundet  

 fra den enkelte kulbrinteforekomst i et kalenderår, ligeligt fordelt på de  

 kvartaler i året, hvori indvinding har fundet sted.
Med henblik på foreløbig  

 beregning af produktionsafgiften fastsætter energiministeren et  

 kvartalsgennemsnit senest ved udløbet af årets første kvartal, og efter at  

 rettighedshaveren er hørt.
Den endelige opgørelse på grundlag af det faktiske  

 kvartalsgennemsnit foretages efter reglerne i § 11, stk. 4.
Stk. 3.  Hvor flere forekomster er beliggende indenfor  

 eet og samme område, hvortil tilladelsen er forlænget med henblik på  

 indvinding, og indvindes gennem samme produktionsanlæg, beregnes afgiften af  

 den samlede produktion for disse forekomster efter samme regler som for en  

 enkelt forekomst.
I tvivlstilfælde træffer energiministeren endelig afgørelse  

 om, hvorvidt der er tale om samme produktionsanlæg.
Stk. 4.  De i et kvartal indvundne mængder af flydende  

 kulbrinter og af andre kulbrinter fra en forekomst sammenlægges ved  

 afgiftsberegningen, således at 890 kubikmeter (st) andre kulbrinter omregnes  

 til 1 kubikmeter (st) flydende kulbrinter.
Ved den foreløbige beregning  

 anvendes det af energiministeren fastsatte kvartalsgennemsnit, jfr. stk. 2.  

 Olie- og gasmængder skal rapporteres i kubikmeter (st), som angives ved  

 standardbetingelserne 15 grader C og et absolut tryk på 1,01325 bar.
 Stk. 5.  Afgiftssatsen udgør:
 2 pct. af værdien af den del af produktionen i et kvartal, der ikke  

 overstiger, hvad der svarer til 72.500 kubikmeter (st) flydende kulbrinter.
 8 pct. af værdien af den del af produktionen i et kvartal, der overstiger,  

 hvad der svarer til 72.500 kubikmeter (st) flydende kulbrinter, men ikke  

 overstiger, hvad der svarer til 290.000 kubikmeter (st) flydende kulbrinter.
 16 pct. af værdien af den del af produktionen i et kvartal, der  

 overstiger, hvad der svarer til 290.000 kubikmeter (st) flydende kulbrinter.
Stk. 6.  Omfattes en kulbrinteforekomst af flere  

 tilladelser, og indvindes forekomsten gennem samme produktionsanlæg, er det  

 den samlede produktion fra forekomsten, der lægges til grund ved anvendelsen  

 af de i stk. 5 nævnte afgiftssatser.
Strækker kulbrinteforekomsten sig ind på  

 et andet lands højhedsområde, og indvindes forekomsten gennem samme  

 produktionsanlæg, er det ligeledes den samlede produktion fra forekomsten,  

 der lægges til grund.
I tvivlstilfælde træffer energiministeren endelig  

 afgørelse om, hvorvidt der er tale om samme produktionsanlæg.
Stk. 7.  I de i stk. 6 nævnte tilfælde beregnes for  

 hvert kvartal hvor store procentdele af den samlede produktion fra  

 forekomsten, der efter stk. 5 vil være omfattet af hver af afgiftssatserne.  

 Hver afgiftssats finder da anvendelse på en tilsvarende procentdel af hver  

 rettighedshavers afgiftspligtige produktion.
Den afgiftspligtige værdi  

 fastsættes for hver rettighedshaver for sig efter reglerne i § 10, medmindre  

 rettighedshaverne enes om at begære, at fastsættelsen varigt skal ske under  

 eet.
Stk. 8.  Ved opgørelsen af de kulbrintemængder, hvoraf  

 afgift beregnes, medregnes alle indvundne kulbrintemængder, herunder de i  

 indvindingsvirksomheden forbrugte kulbrintemængder.
Kulbrintemængder, der  

 reinjiceres, eller afbrændes eller på anden måde går tabt inden passagen af  

 værdiansættelsesstedet, jfr. § 10, stk. 2, medregnes dog ikke.
§ 10 Stk. 1.  Produktionsafgift svares med de i § 9, stk. 5,  

 fastsatte afgiftssatser af værdien af de kulbrintemængder, hvoraf afgift for  

 et kvartal skal beregnes.
Værdien af de afgiftsplitige kulbrinter beregnes  

 ved anvendelse af den gennemsnitspris, jfr. stk. 8, der fastsættes på  

 grundlag af reglerne i stk. 2-7.
 Stk. 2.  Ved værdiansættelsen af de indvundne kulbrinter  

 lægges værdien på følgende steder til grund:
Stk. 3.  Den del af de i kvartalet indvundne kulbrinter,  

 hvorom der, før opgørelse skal indsendes efter § 11, stk. 1, er indgået  

 bindende aftale om salg uden forudgående raffinering eller anden videregående  

 behandling, værdiansættes til de ved salget opnåede priser, når levering skal  

 ske på det sted, der efter stk. 2 er afgørende for værdiberegningen.
Er  

 salgsprisen fastsat på grundlag af vilkår om, at rettighedshaveren skal  

 afholde udgifter i forbindelse med transport fra det sted, der efter stk. 2  

 er afgørende for værdiansættelsen, fradrages sådanne omkostninger.
Omfatter  

 transporten både mængder, der er indvundet i det pågældende kvartal og andre  

 mængder, kan en forholdsmæssig del af udgifterne fradrages.
Såfremt salg er  

 sket i fremmed valuta, lægges kursen på det tidspunkt, hvor risikoen for det  

 solgte overgår til køber, til grund ved værdiberegningen.
Dog anvendes kursen  

 på det tidspunkt, hvor opgørelse indsendes eller senest skal indsendes efter  

 § 11, stk. 1, hvis risikoen først overgår senere end dette tidspunkt.
Stk. 4.  Skønner energiministeren, at en aftalt  

 salgspris ikke svarer til den pris, som rettighedshaveren kunne have opnået  

 ved salg på det frie marked til en af denne uafhængig køber, ansætter  

 energiministeren værdien af den pågældende mængde.
Ved værdiansættelsen  

 anvender energiministeren de i kvartalet efter stk. 3 ansatte værdier for  

 tilsvarende kulbrinter, der er solgt til uafhængige købere, såfremt  

 energiministeren finder, at denne afsætning kan anses for repræsentativ for  

 prisniveauet.
I øvrigt ansættes værdien på grundlag af de priser, som er  

 opnået ved salg på det frie marked i Europa til af sælgeren uafhængige købere  

 til levering i det pågældende tidsrum.
 Stk. 5.  Den del af de indvundne kulbrinter, som ikke er  

 afhændet inden det i stk. 3, 1. pkt., nævnte tidspunkt, værdiansættes af  

 energiministeren efter samme regler som i stk. 4.
 Stk. 6.  Såfremt der i henhold til §§ 5 og 6 i lov nr.  

 175 af 28. april 1982 om beskatning af indkomst i forbindelse med  

 kulbrinteindvinding i Danmark (kulbrinteskatteloven), er fastsat en normpris  

 for indvundne kulbrinter, ansættes værdien af disse altid på grundlag af  

 normprisen.
 Stk. 7.  Ved opgørelsen af værdien af indvundne  

 kulbrinter kan ikke fradrages beløb som omhandlet i § 3, stk. 1, nr. 3) i lov  

 nr. 291 af 10. juni 1981 om etablering og benyttelse af en rørledning til  

 transport af råolie og kondensat eller eventuelle afgiftsbeløb ifølge § 27,  

 stk. 1 og 2, i denne tilladelse.
Stk. 8.  Den for hvert kvartal gældende gennemsnitspris  

 findes ved at dividere den efter reglerne i stk. 2-7 fastsatte samlede værdi  

 af alle de i kvartalet indvundne afgiftspligtige kulbrintemængder med summen  

 af disse mængder udtrykt i kubikmeter (st) flydende kulbrinter.
I forbindelse  

 med beregning af gennemsnitsprisen omregnes alle kulbrintemængder til  

 flydende kulbrinter efter reglerne i § 9, stk. 4. Der tages i øvrigt ikke  

 hensyn til andre forskelle i kvalitet eller værdi.
Stk. 9.  Såfremt nogen af de for afgiftsberegningen  

 nødvendige oplysninger ikke er endelig kendt på opgørelsestidspunktet, skal  

 der finde en foreløbig opgørelse sted, jfr. § 11, stk. 1. Den foreløbige  

 opgørelse skal udfærdiges således, at den så vidt muligt bliver udtryk for  

 det endelige afgiftstilsvar for det pågældende kvartal.
Energiministeren kan  

 fastsætte nærmere regler om de principper, der skal følges i en foreløbig  

 opgørelse.
§ 11 Stk. 1.  Afgiften opgøres kvartalsvis.
Senest 30 dage  

 efter udløbet af hvert kvartal skal rettighedshaveren til energiministeren  

 indsende en opgørelse over afgiften for det pågældende kvartal.
I de  

 tilfælde, hvor enten reglerne i § 9, stk. 1, eller i § 10, stk. 9, finder  

 anvendelse, skal opgørelsen indeholde en foreløbig beregning af afgiften  

 efter retningslinierne i de nævnte bestemmelser.
 Stk. 2.  Sammen med opgørelsen skal rettighedshaveren  

 indsende alle oplysninger, der er af betydning for afgiftsberegningen.  

 Oplysninger skal bl.a. gives om samtlige indvundne mængder med angivelse af  

 kvaliteter og vægtfylde og om de indvundne mængders anvendelse, herunder om  

 de med den enkelte aftager ved hvert salg aftalte pris- og leveringsvilkår  

 m.v. samt om særlige omstændigheder, der kan have påvirket disse vilkår.  

 Energiministeren kan fastsætte nærmere regler om meddelse af oplysninger og i  

 det enkelte tilfælde kræve oplysningerne suppleret.
Stk. 3.  Såfremt en endelig eller foreløbig opgørelse  

 ikke er indsendt rettidigt efter stk. 1, eller oplysninger, der skal gives  

 efter stk. 2, ikke tilvejebringes inden en af energiministeren fastsat frist,  

 fastsætter energiministeren afgiften.
Er opgørelsen ikke foretaget i  

 overensstemmelse med reglerne herom, og afhjælpes dette ikke inden en af  

 energiministeren fastsat frist, fastsætter energiministeren afgiften.  

 Fastsættes afgiften af energiministeren, bestemmer denne samtidig dermed, om  

 den således fastsatte afgift skal være endelig eller foreløbig, jfr. stk. 4.
Stk. 4.  Såfremt der for et kvartal har fundet en  

 foreløbig afgiftsberegning sted, skal den endelige opgørelse ske i  

 forbindelse med opgørelsen af afgiften for det sidste kvartal i det  

 pågældende år.
Skulle der på dette tidspunkt mangle oplysninger, der er  

 nødvendige for den endelige afgiftsopgørelse, og tilvejebringes disse  

 oplysninger ikke inden en af energiministeren fastsat frist, fastsætter  

 energiministeren den endelige afgift.
Stk. 5.  Foreløbigt beregnede afgiftsbeløb og skyldig  

 afgift i henhold til en endelig afgiftsopgørelse skal indbetales til  

 energiministeren inden for den frist, der efter stk. 1 gælder for indsendelse  

 af den pågældende opgørelse.
Er afgiftsbeløbet fastsat af energiministeren i  

 medfør af stk. 3 eller stk. 4, skal indbetaling af skyldig afgift ske senest  

 7 dage efter, at rettighedshaveren har modtaget energiministerens meddelelse  

 om afgiftens størrelse.
Stk. 6.  Ved betaling senere end den i stk. 1, 2. pkt.,  

 nævnte frist for indsendelse af opgørelsen skal der betales en årlig rente,  

 der svarer til den af Danmarks Nationalbank til enhver tid fastsatte  

 officielle diskonto med et tillæg af 6 pct.
Er afgiften fastsat af  

 energiministeren efter stk. 3 eller stk. 4, svares denne rente ligeledes fra  

 udløbet af den i stk. 1, 2. pkt., nævnte frist.
Stk. 7.  Er afgiftsbetaling sket på grundlag af en  

 foreløbig beregning, skal der ved den endelige opgørelse beregnes rente af de  

 for lidt eller for meget indbetalte beløb.
Rente beregnes af forskellen  

 mellem det foreløbige og det endelige afgiftsbeløb for hvert kvartal fra  

 betalingstidspunktet for kvartalets foreløbige afgift og indtil betaling i  

 henhold til den endelige opførelse finder sted.
Rentefoden andrager den af  

 Danmarks Nationalbank til enhver tid fastsatte officielle diskonto med et  

 tillæg af 2 pct. p.a.
Udviser den endelige opgørelse en saldo i  

 rettighedshaverens favør, udbetales denne af energiministeren senest 7 dage  

 efter, at opgørelsen er godkendt af energiministeren.
§ 12 Stk. 1.  Energiministeren kan træffe afgørelse om, at  

 produktionsafgiften af hele eller en del af rettighedshaverens produktion  

 skal erlægges i form af en andel af de kulbrinter, der indvindes.
Afgiften  

 svares af hver enkelt art af kulbrinter med den gennemsnitlige afgiftssats,  

 der er gældende for den samlede produktion i hvert kalenderkvartal.
Reglerne  

 i § 9 finder i øvrigt tilsvarende anvendelse.
Stk. 2.  Meddelelse om afgørelse efter stk. 1 gives med  

 mindst 6 måneders varsel til begyndelsen af et kalenderkvartal.
Afgørelsen  

 kan være gældende for en nærmere angivet periode eller indtil  

 energiministeren måtte træffe afgørelse med mindst 6 måneders varsel til  

 begyndelsen af et kalenderkvartal om, at produktionsafgiften igen skal  

 erlægges i penge.
Afgørelse om ændring af formen for afgiftserlæggelsen kan  

 træffes, så ofte energiministeren ønsker det.
 Stk. 3.  Afgørelse efter stk. 1 kan træffes for en eller  

 flere arter af de kulbrinter, der indvindes fra forekomsten, og afgørelsen  

 kan også begrænses til en andel af en eller flere af disse.
Stk. 4.  Rettighedshaveren skal stille det til  

 afgiftsberigtigelsen nødvendige kvantum kulbrinter til disposition på et af  

 energiministeren anvist leveringssted og sørge for behandling, dog ikke  

 raffinering eller anden videregående behandling, af dette kvantum på samme  

 måde, som gælder for den øvrige produktion fra forekomsten.
Rettighedshaveren  

 kan med undtagelse af det i § 10, stk. 7, nævnte beløb kræve sædvanlige  

 udgifter ved transporten mellem værdiansættelsesstedet, jfr. § 10, stk. 2, og  

 leveringsstedet refunderet af staten, dog højst de hermed forbundne faktiske  

 udgifter.
 Stk. 5.  Ejendomsret, risiko og alle øvrige rettigheder  

 og forpligtelser overgår til staten ved leveringen.
Stk. 6.  Såfremt kun en del af rettighedshaverens  

 produktion er omfattet af afgørelse efter stk. 1, jfr. stk. 3, svares afgift  

 med den i stk. 1 nævnte gennemsnitsprocent henholdsvis i form af indvundne  

 råstoffer af de af afgørelsen omfattede kulbrinter og i penge af værdien af  

 den øvrige produktion.
Ved værdiansættelsen efter § 10 af den øvrige  

 produktion bortses der fra de af afgørelsen omfattede kulbrinter, hvoraf  

 afgift skal erlægges efter stk. 1.
Stk. 7.  Energiministeren fastsætter senest ved  

 begyndelsen af hvert kvartal den foreløbige afgiftssats, der skal finde  

 anvendelse.
Efter kvartalets udløb foretages en så vidt muligt endelig  

 opgørelse.
Reglerne i § 11, stk. 1-4 finder tilsvarende anvendelse.
Stk. 8.  Afgift efter stk. 1 erlægges så vidt muligt i  

 takt med den afgiftspligtige produktion.
Efter forudgående forhandling med  

 rettighedshaveren træffer energiministeren nærmere bestemmelse om erlæggelse  

 af afgiften under hensyntagen til, at afgiftserlæggelsen ikke på urimelig  

 måde griber ind i rettighedshaverens transport- og leveringsarrangementer.  

 Sådan bestemmelse træffes snarest muligt efter, at afgørelse efter stk. 1 er  

 meddelt rettighedshaveren.
Stk. 9.  Når en opgørelse efter § 11, jfr. stk. 7,  

 viser, at der er erlagt for meget eller for lidt, skal der så vidt muligt ske  

 en udligning i forbindelse med den eller de nærmest følgende leverancer.  

 Finder energiministeren, at udligning ikke kan eller bør ske på denne måde,  

 afregnes værdien af det for meget eller for lidt erlagte i penge efter  

 reglerne i § 11, stk. 1-7. Efter energiministerens bestemmelse foretages  

 afregningen enten i forbindelse med opgørelsen for det følgende kvartal eller  

 ved den endelige opgørelse for det pågældende kalenderår.
Værdien af det for  

 meget eller for lidt erlagte fastsættes i overensstemmelse med gennemsnittet  

 af de værdier for tilsvarende kulbrinter, der er eller skulle være lagt til  

 grund efter § 10, stk. 2-7, for det kvartal, hvori afvigelsen er opstået.
§ 13 Stk. 1.  Dansk Olie- og Gasproduktion A/S, i det  

 følgende kaldet DOPAS eller selskabet, udøver for den danske stat  

 rettighederne i henhold til denne tilladelse i forhold til sin andels  

 størrelse og i øvrigt i overensstemmelse med den af energiministeren i medfør  

 af § 18 godkendte samarbejdsaftale.
DOPAS' andel af omkostningerne ved  

 virksomhed i henhold til tilladelsen bæres endeligt af de øvrige  

 medindehavere af tilladelsen indtil 180 dage efter, at en fyldestgørende  

 begæring om forlængelse af tilladelsen, jfr. § 5, stk. 3, er modtaget af  

 energiministeren.
Selskabet bærer fra dette tidspunkt en til sin andel  

 svarende del af de forpligtelser, der opstår, eller som vedrører ydelser, der  

 derefter erlægges til rettighedshaveren, og som angår den eller de  

 forekomster, for hvilke begæringen imødekommes.
Stk. 2.  DOPAS' andel af denne tilladelse kan øges for  

 så vidt angår forekomster, for hvilke der i henhold til § 5, stk. 3, er  

 begæret forlængelse af tilladelsen med henblik på indvinding.
Størrelsen af  

 den forøgede andel fastsættes af energiministeren efter forelæggelse for et  

 af folketinget nedsat udvalg, men andelen kan ikke overstige nedenstående  

 procentandele.
 (HER INDSÆTTES DEN AFTALTE MAKSIMALE ANDEL/GLIDESKALA).
Ved den maksimale døgnproduktion forstås et gennemsnit af den forventede  

 kulbrinteproduktion for de 180 på hinanden følgende døgn, hvor  

 døgnproduktionen forventes at være størst over hele indvindingsperioden.
Ved  

 opgørelsen sammenlægges flydende og andre kulbrinter end flydende, således at  

 890 kubikmeter (st) andre kulbrinter svarer til 1 kubikmeter (st) flydende  

 kulbrinter.
Stk. 3.  Såfremt der i det område, som tilladelsen  

 omfatter ved udstedelsen, påvises flere forekomster, beregnes DOPAS' andel  

 for hver af forekomsterne.
Er flere forekomster beliggende således, at de ved  

 en forlængelse af tilladelsen med henblik på indvinding omfattes eller må  

 forventes omfattet af eet og samme område, og må forekomsterne forventes  

 indvundet, eller bliver de indvundet, gennem samme produktionsanlæg, beregnes  

 selskabets andel dog på grundlag af den forventede samlede maksimale  

 døgnproduktion fra forekomsterne.
 Stk. 4.  Omfattes en forekomst af flere tilladelser,  

 eller strækker forekomsten sig ind på et andet lands højhedsområde, beregnes  

 DOPAS' andel på grundlag af den forventede samlede maksimale døgnproduktion  

 fra forekomsten, såfremt forekomsten må forventes indvundet, eller bliver  

 indvundet, gennem samme produktionsanlæg.
 Stk. 5.  Energiministeren træffer i tvivlstilfælde  

 endelig afgørelse om, hvorvidt der er tale om samme produktionsanlæg, jfr.  

 stk. 3 og 4.
Stk. 6.  Erklæring om forøgelse af DOPAS' andel kan  

 afgives af energiministeren fra det tidspunkt, da energiministeren har  

 modtaget en fyldestgørende begæring om forlængelse af tilladelsen, jfr. § 5,  

 stk. 3, og indtil 360 dage derefter.
Endvidere kan energiministeren, uanset  

 om DOPAS' andel tidligere er blevet forøget, afgive erklæring om forøgelse af  

 selskabets andel, fra det tidspunkt, hvor rettighedshaveren har truffet  

 foreløbig beslutning om planen for iværksættelse af indvinding af en eller  

 flere forekomster og om budgettet herfor og indtil 270 dage derefter.
Senest  

 8 dage efter, at den i 2. pkt. nævnte foreløbige beslutning er truffet, skal  

 rettighedshaveren give energiministeren underretning herom.
Stk. 7.  Erklæringer, der afgives efter stk. 6, har  

 virkning for parternes rettigheder fra tidspunktet for erklæringens  

 afgivelse.
Erklæring, der afgives efter stk. 6, 1. pkt., har virkning for  

 forpligtelser, der opstår senere end 180 dage efter, at en fyldestgørende  

 begæring om forlængelse af tilladelsen er modtaget af energiministeren, eller  

 som vedrører ydelser, der erlægges til rettighedshaveren efter dette  

 tidspunkt, og som angår den eller de forekomster, der er omfattet af  

 begæringen.
Erklæring, der afgives efter stk. 6, 2. pkt., har virkning for  

 forpligtelser, der opstår eller som vedrører ydelser, der erlægges til  

 rettighedshaveren efter energiministeren erklæring om, hvorvidt DOPAS' andel  

 skal forøges, dog tidligst fra det i 2. pkt. nævnte tidspunkt.
Stk. 8.  Såfremt det synes åbenbart, at den maksimale  

 døgnproduktion vil overstige den, der har været lagt til grund ved  

 fastlæggelsen af DOPAS' andel, jfr. stk. 6, har energiministeren ret til at  

 kræve selskabets andel forøget inden for det i stk. 2, jfr. stk. 3 og 4  

 fastsatte maksimum.
Såfremt det synes åbenbart, at den maksimale  

 døgnproduktion, der har været lagt til grund ved fastlæggelse af DOPAS'  

 andel, ikke vil blive opnået, og selskabets andel herved overstiger, hvad  

 selskabet i henhold til stk. 2, jfr. stk. 3 og 4, har ret til, kan enhver af  

 parterne kræve DOPAS' andel nedsat.
Når en sådan ændring af DOPAS' andel  

 finder sted, skal der ske en tilsvarende regulering af investeringer m.m.,  

 der er foretaget efter det tidspunkt, fra hvilket en erklæring har virkning i  

 henhold til stk. 7 med hensyn til forpligtelser.
 Stk. 9.  De nærmere regler om DOPAS' rettigheder og  

 forpligtelser som medindehaver af tilladelsen samt om ændring af selskabets  

 andel efter reglerne i stk. 2-8 fastsættes i den samarbejdsaftale, som efter  

 § 18 skal godkendes af energiministeren.
 Stk. 10.  Energiministeren kan for et år ad gangen med  

 tilslutning fra folketingets finansudvalg indgå aftale med DOPAS om betaling  

 af en særlig afgift for den af selskabet i henhold til tilladelsen drevne  

 virksomhed i tilfælde af tilstedeværelsen af et overskud i DOPAS efter  

 betaling af kulbrinteskat.
§ 14 Stk. 1.  De øvrige medindehavere af denne tilladelse  

 skal, så ofte DOPAS fremsætter krav herom, med 6 måneders varsel, helt eller  

 delvis aftage den andel af produktionen af flydende kulbrinter, der tilkommer  

 selskabet som medindehaver af tilladelsen.
Meddelelse om ændring af  

 aftagepligten skal af DOPAS afgives med 6 måneders varsel.
Forinden  

 selskabets afgørelse i henhold til 1. og 2. pkt. meddeles, skal  

 energiministerens tilslutning til denne være indhentet.
 Stk. 2.  Den i stk. 1 nævnte aftagepligt påhviler hver  

 af de øvrige medindehavere i forhold til deres andele af denne tilladelse.
 Stk. 3.  Den andel af flydende kulbrinter, som de øvrige  

 medindehavere skal aftage, skal leveres til en rimelig markedspris på det  

 sted og tidspunkt, hvor levering sker, og i øvrigt på sædvanlige  

 leveringsvilkår.
§ 15 Stk. 1.  Rettighedshaveren forpligter sig til af give  

 danske virksomheder reelle muligheder for i konkurrence med andre at opnå  

 hoved- og underentrepriser samt leverancer af varer og tjenesteydelser, der  

 er forbundet med udøvelsen af virksomheden i henhold til denne tilladelse.  

 Rettighedshaveren skal i denne henseende følge de procedurer, der udarbejdes  

 af energiministeren for information om planlagte aktiviteter i henhold til  

 denne tilladelse samt for indhentning af tilbud og for rapportering om  

 kontraktsforhold.
 Stk. 2.  Rettighedshaveren er ansvarlig for, at  

 bestemmelsen i stk. 1 overholdes af enhver i virksomheden ansat samt af  

 entreprenører, underentreprenører og enhver anden, som benyttes af  

 rettighedshaveren ved udførelse af virksomhed i forbindelse med denne  

 tilladelse.
§ 16 Stk. 1.  Rettighedshaveren skal forestå og/eller afholde  

 omkostningerne ved såvel teoretisk som praktisk videreuddannelse af ansatte i  

 energiministeriet, energistyrelsen, Danmarks Geologiske Undersøgelse eller i  

 anden dansk myndighed samt ansatte og studerende på danske forsknings- og  

 uddannelsesinstitutioner med sigte på en hensigtsmæssig uddannelse af disse  

 indenfor olie- og gasvirksomheden.
Forpligtelsen udfyldes på grundlag af  

 nærmere aftale mellem rettighedshaveren og energiministeren.
For så vidt  

 angår den i § 5, stk. 1, nævnte efterforskningsperiode indgås aftalen  

 samtidig med meddelelsen af denne tilladelse.
En ny aftale indgås i  

 forbindelse med forlængelse af tilladelsen i henhold tl § 5, stk. 2.
Stk. 2.  Rettighedshaveren skal inddrage danske  

 forskningsinstitutioner, danske udviklingsorganisationer og dansk erhvervsliv  

 i videnskabelige undersøgelser, forskning og teknologisk udvikling, der  

 igangsættes i tilknytning til udøvelse af virksomhed i henhold til denne  

 tilladelse.
Forpligtelsen udfyldes på grundlag af nærmere aftale mellem  

 rettighedshaveren og energiministeren.
For så vidt angår den i § 5, stk. 1,  

 nævnte efterforskningsperiode indgås aftalen samtidig med meddelelsen af  

 denne tilladelse.
En ny aftale indgås i forbindelse med forlængelse af  

 tilladelsen i henhold til § 5, stk. 2.
§ 17 Rettighedshaverens efterforsknings- og indvindingsaktivteter skal i videst  

 muligt omfang udgå fra Danmark.
Indenfor en frist af 3 måneder efter  

 meddelelsen af denne tilladelse skal rettighedshaveren forelægge en plan, som  

 energiministeren kan godkende, over virksomhedens organisering og  

 lokalisering på land i efterforskningsperioden.
Tilsvarende plan for  

 indvindingsperioden forelægges energiministeren til godkendelse samtidig med  

 indsendelsen af en ansøgning om godkendelse af en plan for  

 indvindingsforanstaltninger m.m.
§ 18 Stk. 1.  Såfremt tilladelsen meddeles til flere i  

 forening, er tilladelsen betinget af, at der, senest 45 dage efter at  

 tilladelsen er meddelt, indgås en samarbejdsaftale om udøvelsen af den af  

 tilladelsen omfattede virksomhed, der kan godkendes af energiministeren.
 Stk. 2.  Ændring i, fravigelse fra eller tillæg til  

 denne aftale, herunder udpegning af ny operatør, skal godkendes af  

 energiministeren.
§ 19 Stk. 1.  Repræsentanter for tilsynsmyndigheden har ret  

 til at deltage som observatører ved møder i samarbejdsorganer, der oprettes i  

 henhold til den i § 18 nævnte aftale.
 Stk. 2.  Tilsynsmyndigheden skal indkaldes med samme  

 varsel og have samme materiale, herunder mødereferater, som  

 rettighedshaveren.
§ 20 Rettighedshaveren skal efter tilsynsmyndighedens anmodning drage omsorg  

 for transport af repræsentanter for det offentlige fra vedkommendes  

 tjenestested til og fra steder, hvor virksomheden udøves, samt sørge for  

 ophold.
Udgifterne afholdes af rettighedshaveren.
§ 21 Stk. 1.  Med henblik på at sikre indsigt i og  

 gennemførelse af tilsyn med rettighedshaverens virksomhed i henhold til denne  

 tilladelse skal rettighedshaveren:
Stk. 2.  Energiministeren fastsætter nærmere regler om  

 tidspunkterne for indsendelse af de i stk. 1 omhandlede oplysninger, om  

 oplysningernes form og om oplysningernes specifikationsgrad.
Energiministeren  

 kan endvidere fastsætte regler om, hvilke oplysninger rettighedshaveren skal  

 indsende udover, hvad der følger af stk. 1, og af de i medfør af  

 undergrundslovens § 34, stk. 1, fastsatte bestemmelser, samt kræve yderligere  

 oplysninger meddelt i det enkelte tilfælde, såfremt dette findes fornødent.
 Stk. 3.  Energiministeren kan fastsætte regler om  

 rettighedshaverens opbevaring og benyttelse af prøver, data m.v.
§ 22 Stk. 1.  Myndigheder og personer, der udøver opgaver  

 efter undergrundsloven, samt enhver der iøvrigt yder bistand hertil, er  

 underkastet tavshedspligt efter bestemmelserne i §§ 152 og 264 b i borgerlig  

 straffelov med hensyn til oplysninger og prøver m.v., som myndighederne  

 modtager fra rettighedshaveren i henhold til denne tilladelse samt  

 undergrundslovens §§ 26 og 34.
Stk. 2.  Oplysninger og prøver m.v., der er omfattet af  

 undergrundslovens § 34, stk. 1, kan videregives også til andre end offentlige  

 myndigheder efter 5 år regnet fra det tidspunkt, hvor oplysningerne m.v. er  

 tilvejebragt og tilgængelig for rettighedshaveren.
Udløber, opgives,  

 bortfalder eller tilbagekaldes tilladelsen helt eller delvis begrænses denne  

 periode til 2 år, for så vidt angår oplysninger vedrørende det område,  

 hvortil tilladelsen er ophørt.
 Stk. 3.  Bestemmelserne i stk. 1 og 2 er ikke til hinder  

 for, at oplysningerne m.v. videregives, når:
§ 23 I meddelelser til enkeltpersoner eller offentligheden må rettighedshaveren  

 ikke uden forudgående tilladelse fra energiministeren direkte eller indirekte  

 gengive eller henvise til udtalelser eller meddelelser fra energiministeriet,  

 tilsynsmyndigheden, anden offentlig myndighed eller andre, der er ansat i  

 eller udfører opgaver for disse, om sandsynligheden for at gøre fund eller om  

 størrelsen af forekomster af kulbrinter.
§ 24 Stk. 1.  Udstyr, fremgangsmåde og måleenheder til den  

 kvalitative og kvantitative måling af de indvundne kulbrinter skal godkendes  

 af energiministeren.
Målingerne skal foretages efter anerkendt og sædvanlig  

 fremgangsmåde og skal kunne kontrolleres af energiministeren.
 Stk. 2.  Konstateres det, at anvendte metoder eller  

 apparatur har ført til, at der er erlagt for lidt i afgift efter §§ 8-12,  

 anses forholdet at have foreligget, siden sidste kontrol fandt sted, med  

 mindre det godtgøres, at forholdet har stået på i kortere eller længere tid.
§ 25 Rettighedshaveren er forpligtet til at følge de forskrifter om udførelse  

 af boringer og andre arbejder, der til enhver tid måtte blive fastsat som  

 vilkår for godkendelser efter undergrundslovens § 28.
§ 26 Rettighedshaveren er forpligtet til at følge de forskrifter, som  

 energiministeren måtte fastsætte om mærkning af udstyr m.v., der  

 transporteres til eller fra havanlæg på det af tilladelsen omfattede område.
§ 27 Stk. 1.  Rettighedshaveren har, for så vidt angår  

 indvinding på områder, der ikke er omfattet af lov nr. 291 af 10. juni 1981  

 om etablering og benyttelse af en rørledning til transport af råolie og  

 kondensat, pligt til at foretage tilslutning af produktionsanlæg til  

 rørledningsanlæg til transport af flydende kulbrinter, som måtte blive anlagt  

 eller anvist af staten, og til at benytte dette ved transport af indvundne  

 flydende kulbrinter fra produktionsstedet.
Energiministeren kan undtage fra  

 pligterne i henhold til 1. pkt. i tilfælde, hvor transport gennem  

 rørledningsanlægget efter ministerens skøn må anses for uøkonomisk eller  

 uhensigtsmæssig.
Energiministeren fastsætter nærmere bestemmelser om  

 tilslutningen til og benyttelsen af anlægget, herunder om betaling herfor og  

 afgift til staten m.v.
Stk. 2.  Rettighedshaveren har, for så vidt angår  

 naturgas, pligt til at foretage tilslutning af produktionsanlæg til  

 rørledningsanlæg til transport af naturgas, som måtte blive anlagt eller  

 anvist af staten, og til at benytte dette ved transport af indvundet naturgas  

 fra produktionsstedet.
Bestemmelserne i stk. 1, 2. og 3. pkt. finder  

 tilsvarende anvendelse.
 Stk. 3.  Foretages tilslutning af produktionsanlæg til  

 rørledningsanlæg i henhold til stk. 1 og 2, efter at indvinding er påbegyndt,  

 tager energiministeren, ved fastsættelse af de nærmere bestemmelser om  

 betaling for tilslutning og benyttelse, hensyn til de investeringer, som  

 rettighedshaveren har foretaget med henblik på transport af de indvundne  

 kulbrinter fra produktionsstedet.
 Stk. 4.  Pligten til tilslutning i henhold til stk. 1 og  

 2 omfatter tillige pligt til at anlægge installationer og rørledninger, som  

 tilslutningen på det af energiministeren fastsatte tilslutningssted  

 nødvendiggør.
§ 28 Stk. 1.  Ønsker rettighedshaveren at foretage indvinding  

 af naturgas i området for tilladelsen, skal rettighedshaveren først tilbyde  

 staten eller et af staten udpeget selskab at købe denne på normale  

 markedsvilkår for køb af naturgas til levering gennem rørledning på det  

 europæiske kontinent.
Rettighedshaveren må kun indgå aftale om salg til anden  

 side, såfremt der ikke senest 1 år efter, at tilbuddet er fremsat, er opnået  

 enighed om en aftale mellem rettighedshaveren og staten eller et af staten  

 udpeget selskab.
 Stk. 2.  Tilbud som nævnt i stk. 1 skal være bilagt alle  

 sædvanlige og nødvendige oplysninger med henblik på vurdering af tilbuddet.
§ 29 Stk. 1.  Opnås der ikke enighed om statens eller et af  

 staten udpeget selskabs køb af naturgas på grundlag af tilbud som nævnt i §  

 28, og vil rettighedshaveren herefter indgå aftale om salg af naturgassen til  

 tredjemand, skal en sådan aftale betinges af, at staten eller det af staten  

 udpegede selskab ikke gør sin ret til at købe efter reglerne i stk. 2 og 3  

 gældende.
Stk. 2.  En betinget aftale mellem rettighedshaveren og  

 tredjemand som omhandlet i stk. 1 skal snarest efter indgåelsen forelægges  

 for staten eller et af staten udpeget selskab.
Staten eller det af staten  

 udpegede selskab har ret til at købe sådanne dele af de af aftalen omfattede  

 naturgasmængder, som vil kunne anvendes i Danmark, til den pris og på de  

 vilkår, der er aftalt mellem rettighedshaveren og tredjemand, jfr. dog stk.  

 3. Underretning om, at denne ret ønskes benyttet, skal gives  

 rettighedshaveren senest 6 måneder efter, at aftalen er forelagt.
 Stk. 3.  Såfremt staten eller det af staten udpegede  

 selskab ønsker at udnytte retten til at købe på de i den forelagte aftale  

 angivne vilkår, er staten eller det af staten udpegede selskab berettiget til  

 at kræve vilkårene i aftalen ændret med hensyn til leveringssted, og i øvrigt  

 i det omfang vilkårene må anses for udformet særligt med henblik på  

 tredjemands forhold, mod en tilsvarende justering af prisen.
§ 30 Stk. 1.  Rettighedshaverens erstatningsansvar i henhold  

 til undergrundsloven skal være dækkes af forsikring efter reglerne i stk.  

 2-4.
 Stk. 2.  Forsikringen skal give en rimelig dækning ud  

 fra hensynet til risikoen ved virksomhedens udøvelse og præmieomkostningerne.
Stk. 3.  Ved udgangen af hvert kalenderår skal  

 energiministeren underrettes om gældende forsikringer med angivelse af  

 hovedvilkårene.
Energiministeren kan kræve, at yderligere forsikringer  

 tegnes.
 Stk. 4.  Rettighedshaveren er iøvrigt pligtig at følge  

 de bestemmelser om forsikring, der måtte blive fastsat af energiministeren.
§ 31 Er tilladelsen meddelt flere i forening, hæfter de solidarisk for  

 erstatningskrav i medfør af undergrundslovens § 35 og for opfyldelsen af  

 forpligtelser overfor staten i henhold til denne tilladelse.
§ 32 Til sikring af rettighedshaverens opfyldelse af samtlige sine  

 forpligtelser i henhold til denne tilladelse skal han inden for en frist af  

 30 dage fra dens meddelelse stille sikkerhed af en sådan størrelse og  

 beskaffenhed, eventuelt i form af moderselskabsgaranti, som kan godkendes af  

 energiministeren.
Energiministeren kan senere kræve sikkerheden ændret eller  

 suppleret med et varsel på 30 dage.
§ 33 Stk. 1.  Tilladelsen eller andele deri kan hverken  

 direkte eller indirekte eller helt eller delvis overdrages eller på anden  

 måde overføres til tredjemand eller indbyrdes mellem flere medindehavere,  

 medmindre energiministeren giver tilladelse hertil.
Tilsvarende gælder  

 overførelse af aktieposter og selskabsandele af en størrelse, som kan give  

 bestemmende indflydelse over et selskab, der er medindehaver, eller indgåelse  

 af aftaler, der har samme virkning.
§ 34 Stk. 1.  Ved opgivelse i efterforskningsperioden af  

 retten i henhold til denne tilladelse skal opgivelsen omfatte hele området  

 for tilladelsen.
 Stk. 2.  Såfremt tilladelsen er blevet forlænget for et  

 eller flere områder med henblik på indvinding, kan rettighedshaveren opgive  

 retten til et sådant område med et års varsel.
 Stk. 3.  Ved opgivelse i henhold til stk. 1 eller stk. 2  

 gælder bestemmelserne i § 36 og 37.
§ 35 Stk. 1.  Energiministeren kan tilbagekalde denne  

 tilladelse, Stk. 2.  Kan forholdet afhjælpes af rettighedshaveren,  

 kan tilbagekaldes i henhold til stk. 1, nr. 1, først ske efter, at  

 energiministeren har givet påbud om inden en nærmere fastsat frist at  

 afhjælpe forholdet, og påbudet ikke er efterkommet.
 Stk. 3.  Ved tilbagekaldelse i henhold til stk. 1 gælder  

 bestemmelserne i §§ 36 og 37.
§ 36 Stk. 1.  Udløb, opgivelse, bortfald eller  

 tilbagekaldelse af tilladelsen fritager ikke rettighedshaveren for  

 opfyldelsen af de forpligtelser, der påhviler ham i medfør af lovgivningen,  

 denne tilladelse eller andre fastsatte bestemmelser, vilkår eller påbud.
Stk. 2.  Er nogen del af det i bilag hertil fastsatte  

 arbejdsprogram ikke udført, skal rettighedshaveren, medmindre  

 energiministeren meddeler dispensation herfra, til statskassen betale et  

 beløb svarende til, hvad opfyldelsen af forpligtelserne vil have kostet.
Ved  

 beløbets fastsættelse henses til de udgifter, som det ville medføre at lade  

 andre udføre arbejderne for staten på tidspunktet for tilladelsens ophør.
 Stk. 3.  Betaling af det i stk. 2 nævnte beløb  

 forudsætter ikke, at energiministeren lader de resterende arbejder udføre.
 Stk. 4.  Betaling skal finde sted senest 30 dage efter,  

 at energiministeren har fremsendt påkrav herom.
 Stk. 5.  Ved for sen betaling skal rettighedshaveren  

 betale en årlig rente, der svarer til den af Danmarks Nationalbank til enhver  

 tid fastsatte officielle diskonto med et tillæg af 2 pct.
§ 37 Stk. 1.  Når tilladelsen ophører ved udløb, opgivelse,  

 bortfald eller tilbagekaldelse enten for hele området eller for en del af  

 dette, er staten berettiget til vederlagsfrit, helt eller delvis, at overtage  

 alle anlæg, indretninger og installationer, som er bestemt til mere varig  

 anvendelse inden for det pågældende område, samt fornødent tilbehør og  

 materiale, herunder journaler og manualer m.v.
Stk. 2.  Såfremt tilladelsen ophører, jfr. stk. 1, er  

 rettighedshaveren forpligtet til at drage omsorg for, at de i stk. 1 nævnte  

 anlæg m.v. er til stede på området, og vederlagsfrit kan overdrages til  

 staten i en sådan stand, som forsvarlig vedligeholdelse tilsiger.
Tilsvarende  

 gælder også med hensyn til de i stk. 1 nævnte anlæg m.v., der er under  

 etablering med henblik på indvindingsvirksomhed, dog at rettighedshaveren  

 ikke er forpligtet til at iværksætte yderligere foranstaltninger til  

 færdiggørelse.
 Stk. 3.  På tidspunktet for tilladelsens ophør, jfr,  

 stk. 1, er rettighedshaveren forpligtet til at drage omsorg for, at anlæg  

 m.v. som nævnt i stk. 1 og 2, der ikke tilhører rettighedshaveren, eller som  

 er behæftet med andre rettigheder for tredjemand, frigøres for tredjemands  

 rettigheder af enhver art, således at vederlagsfri overdragelse til staten  

 kan ske i ubehæftet stand.
 Stk. 4.  Rettighedshaveren er i tilfælde af manglende  

 opfyldelse af sine forpligtelser efter stk. 1, 2 og 3, hvad enten der er  

 udvist forsømmelighed eller ej, forpligtet til at erstatte ethvert tab  

 derved, herunder driftstab, samt alle udgifter, som staten må afholde for at  

 blive stillet, som om forpligtelserne var blevet opfyldt efter deres indhold.
 Stk. 5.  Ved tilladelsens ophør, jfr. stk. 1, kan  

 energiministeren pålægge rettighedshaveren inden en af energiministeren  

 fastsat frist helt eller delvis at fjerne alle anlæg, indretninger og  

 installationer, hvad enten de tilhører rettighedshaveren eller andre, og som  

 staten ikke ønsker at overtage efter stk. 1 og 2. Energiministeren kan  

 ligeledes pålægge rettighedshaveren at træffe andre fornødne foranstaltninger  

 som tilsigter at hindre, at anlæg m.v. frembyder risiko eller ulempe.  

 Efterkommer rettighedshaveren ikke et af energiministeren givet pålæg, er  

 energiministeren berettiget til uden yderligere varsel af lade det fornødne  

 foretage for rettighedshaverens regning og risiko i enhver henseende.  

 Medfører fjernelsen eller foretagelsen af afværgeforanstaltninger et  

 erstatningskrav fra tredjemand mod staten, er rettighedshaveren pligtig at  

 skadesløsholde staten herfor.
§ 38 Rettighedshaveren skal friholde staten for ethvert krav, der af tredjemand  

 måtte blive rettet mod staten som følge af rettighedshaverens virksomhed.
§ 39 Stk. 1.  Tilladelsen er undergivet de til enhver tid i  

 Danmark gældende retsregler, herunder eventuelle fremtidige ændringer i lov  

 om anvendelse af Danmarks undergrund, bekendtgørelser, anordninger og de til  

 enhver tid gældende forpligtelser som følge af Danmarks medlemsskab af Det  

 europæiske økonomiske Fællesskab.
Tilladelsen medfører således ingen  

 begrænsninger i statens almindelige beskatningsret eller i adgangen til at  

 fastsætte generelle bestemmelser om den nærmere udførelse af efterforknings-  

 og indvindingsvirksomheden.
 Stk. 2.  Tilladelsen fritager ikke rettighedshaveren for  

 at indhente de i medfør af lov om anvendelse af Danmarks undergrund og  

 lovgivningen i øvrigt nødvendige tilladelser og godkendelser.
§ 40 Stk. 1.  Alle tvister, der opstår i forbindelse med  

 denne tilladelse eller med rettighedshaverens udøvelse af virksomhed i  

 henhold til tilladelsen, skal afgøres efter de i Danmark gældende retsregler  

 og ved danske domstole.
 Stk. 2.  Værneting er København.
 Stk. 3.  Stk. 1 og 2 er ikke til hinder for, at  

 energiministeren og rettighedshaveren i det enkelte tilfælde kan vedtage, at  

 en tvist af den i stk. 1 nævnte art afgøres ved voldgift.
Bilag til modeltilladelse til efterforskning og indvinding af kulbrinter Energiministeriet Juli 1983 Arbejdsprogram for blok ........
 Nedenstående arbejdsprogram omfatter de efterforskningsaktiviteter, som  

 rettighedshaveren skal gennemføre i medfør af § 4, stk. 1, i tilladelse til  

 efterforskning og indvinding af kulbrinter af (dato) ........... for blok  

 .....
1. Rettighedshaveren skal senest ...... år efter  

 udstedelsen af tilladelsen have tilvejebragt en tidssvarende seismisk dækning  

 af blokken.
Den seismiske dækning skal have en maskevidde svarende til ......  

 km.
 I de dele af blokken, hvor energistyrelsen finder det nødvendigt for at  

 opnå tilstrækkelige og tidssvarende seismiske oplysninger, kan  

 energistyrelsen pålægge rettighedshaveren at udføre supplerende seismiske  

 undersøgelser.
 2. Rettighedshaveren skal udføre ....  

 efterforskningsboringer.
 Een efterforskningsboring skal påbegyndes senest (dato) ........
 Een efterforskningsboring skal påbegyndes senest (dato) ........
 Boringerne skal gennemføres på en efterforskningsmæssig forsvarlig og  

 hensigtsmæssig måde, herunder ved udførelse af kerneboringer, prøvetagninger  

 og prøveproduktioner og i øvrigt i overensstemmelse med de retningslinier,  

 som energistyrelsen fastlægger ved godkendelse af hvert enkelt boreprogram.
3. Der skal udføres fyldestgørende analyser og  

 tolkninger af indsamlede data.
Rettighedshaveren skal følge energistyrelsens  

 eventuelle anvisninger herom.
 4. Inden arbejder påbegyndes, kan rettighedshaveren  

 indhente energistyrelsens stillingtagen til, om planlagte arbejder kan indgå  

 som opfyldelse af arbejdsprogrammet.
