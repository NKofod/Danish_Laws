Bekendtgørelse om fredning og  

 vildtreservat i Stavns Fjord, på Bosserne og Lindholm samt  

 tilgrænsende søterritorium I medfør af § 51, stk. 1, § 70, § 73, stk. 4, og § 89, stk. 3, i  

 lov om naturbeskyttelse, jf. lovbekendtgørelse nr. 835 af 1. november  

 1997 samt § 33, § 49, stk. 1 og 3, og § 54, stk. 3, i lov om jagt og  

 vildtforvaltning, jf. lovbekendtgørelse nr. 114 af 28. januar 1997,  

 fastsættes:
Formål og afgrænsning § 1. Bekendtgørelsen har til  

 formål:
1)	at fremme en bæredygtig forvaltning af Stavns Fjord, Bosserne  

 og Lindholm samt det tilgrænsende søterritorium, for a)	at det kan bevares som et samlet naturområde af national og  

 international betydning, især på grund af områdets  

 økologiske og kulturhistoriske værdier, b)	at fremme beskyttelsen af området som yngle-, raste- og  

 fourageringsområde for vandfugle og havpattedyr, og c)	at supplere overfredningsnævnets afgørelse af 17.  

 november 1981 om fredning af områdets landarealer, øer og holme,  

 samt 2)	at sikre og genoprette en gunstig bevaringsstatus for de arter og  

 naturtyper, som områderne er udpeget for i henhold til:
a)	Rådets direktiv af 2. april 1979 (79/409/EØF) med  

 senere ændringer om beskyttelse af vilde fugle  

 (EF-fuglebeskyttelsesdirektivet), b)	Rådets direktiv af 21. maj 1992 (92/43/EØF) om bevaring  

 af naturtyper samt vilde dyr og planter (EF-habitatdirektivet), og c)	konvention af 2. februar 1971 om vådområder af  

 international betydning, navnlig som levested for vandfugle  

 (Ramsar-konventionen).
 § 2. Bekendtgørelsen omfatter Stavns Fjord  

 inklusive øer, holme og visse tilgrænsende landarealer, Bosserne  

 og Lindholm samt dele af det tilgrænsende søterritorium.  

 Området fremgår af bilaget og kortbilagene.
Færdsel § 3. Færdsel er forbudt følgende  

 steder:
1)	øer, holme og rev i Stavns Fjord med undtagelse af øen  

 Sværm, jf. bilagets pkt. 2.1, og kortbilag 2, 2)	øen Sværm i perioden 1. april til 15. juli, jf.  

 bilagets pkt. 2.2, og kortbilag 2, 3)	landarealer ved Stavns Fjord i perioden 1. april til 15. juli, jf.  

 bilagets pkt. 2.3, og kortbilag 2, 4)	den del af Besser Rev, der er beliggende nord for Draget, i perioden  

 1. april til 15. juli, jf. bilagets pkt. 2.4, og kortbilag 2, 5)	Lindholm samt i en zone omkring øen i perioden 1. april til  

 15. juli, jf. bilagets pkt. 2.5, og kortbilag 1, 6)	Bosserne og en del af det omgivende søterritorium i perioden  

 1. april til 30. september, jf. bilagets pkt. 2.6, og kortbilag 1.
 Stk. 2. I en zone på søterritoriet 50 meter  

 fra højeste, daglige vandstandslinie omkring de i stk. 1, nr. 1, 2 og  

 4, nævnte landarealer er færdsel til fods forbudt i perioden 1.  

 april til 15. juli, jf. bilagets pkt. 2.7, og kortbilag 2.
 Stk. 3. Bestemmelserne i stk. 1 og 2 gælder ikke  

 for ejere og brugere samt disses husstand og personale.
 Stk. 4. På de i stk. 1, nr. 1, 2, 4, 5 og 6,  

 nævnte landarealer må hunde kun medtages i forbindelse med jagt  

 og sammendrivning af husdyr.
 § 4. Sejlads med vandscootere, jetski, vandski og  

 fartøjer, der fremdrives med luftpropel, er forbudt.
 § 5. Sejlads med motordrevet fartøj med  

 højere hastighed end 5 knob er forbudt i Stavns Fjord samt på en  

 del af søterritoriet nord herfor, jf. bilagets pkt. 3, og kortbilag  

 2.
 Stk. 2. Bestemmelsen i stk. 1 gælder ikke for  

 sejlads med indtil 10 knob i det afmærkede sejlløb fra Kattegat  

 til Langør Havn.
 § 6. Brætsejlads og sejlads med  

 flerskrogsjoller er forbudt i Stavns Fjord samt på en del af  

 søterritoriet nord herfor, jf. bilagets pkt. 3, og kortbilag 2.
 Stk. 2. Bestemmelsen i stk. 1 gælder ikke for  

 sejlads med flerskrogsjoller i det afmærkede sejlløb fra  

 Kattegat til Langør Havn.
 Stk. 3. Bestemmelsen i stk. 1 gælder ikke for  

 brætsejlads på et af Skov- og Naturstyrelsen afmærket  

 område mellem Langør og Lilleøre.
 § 7. Dykning med anvendelse af udstyr, herunder  

 snorkeldykning, er forbudt i Stavns Fjord samt i en del af  

 søterritoriet nord herfor, jf. bilagets pkt. 3, og kortbilag 2.
Jagt § 8. Det er forbudt at udøve jagt på  

 eller på anden måde at ombringe, indfange eller forjage pattedyr  

 og fugle i et område af Stavns Fjord ved Langør, jf. bilagets  

 pkt. 4.1, og kortbilag 2, samt i den sydlige del af Stavns Fjord, jf.  

 bilagets pkt. 4.2, og kortbilag 2.
 Stk. 2. Færdsel med skydevåben er forbudt i  

 de i stk. 1, nævnte områder.
 Stk. 3. Bestemmelsen i stk. 2 gælder ikke for  

 sejlads med afladt skydevåben gennem Hjortholm Løb og ud af  

 Langør Havn.
 § 9. Det er forbudt at udøve jagt på  

 eller på anden måde at ombringe, indfange eller forjage ederfugl  

 i Stavns Fjord samt på en del af søterritoriet nord herfor, jf.  

 bilagets pkt. 3, og kortbilag 2.
 § 10. Jagt fra motordrevet fartøj er  

 forbudt i Stavns Fjord samt på en del af søterritoriet nord  

 herfor, jf. bilagets pkt. 3, og kortbilag 2.
 § 11. Bugsering af skydepramme med motordrevet  

 fartøj er i perioden 1 time efter solopgang til 1 time før  

 solnedgang forbudt i Stavns Fjord, jf. bilagets pkt. 5, og kortbilag 2.
 Stk. 2. Bestemmelsen i stk. 1 gælder ikke for  

 bugsering af skydepramme fra Langør Havn ud af Stavns Fjord ad kortest  

 mulig rute.
Optagning af organismer i havbunden § 12. Maskinel optagning af sandorme og andre  

 organismer i havbunden er forbudt.
Diverse foranstaltninger på  

 søterritoriet § 13. På søterritoriet må der  

 ikke foretages 1)	udsætning af vildtlevende dyr og planter, der ikke er  

 naturligt forekommende i området, 2)	boring eller sprængning i havbunden, 3)	udtømning eller deponering af affald, 4)	udtømning af olie, spildevand samt andre flydende  

 stoffer, 5)	afbrænding, 6)	etablering af luftledninger med dertil hørende master, master  

 i øvrigt samt vindmøller, og 7)	beskadigelse eller fjernelse af kulturspor, herunder stengrave,  

 bopladser, ruiner, sejlspærringer, forsvarsanlæg, havne- og  

 broanlæg samt historiske skibsvrag, skibsladninger og dele fra  

 sådanne vrag.
§ 14. Anlægsarbejder, herunder  

 terrænændringer, etablering af bygningsværker, kanaler,  

 dæmninger, havne eller andre faste anlæg på  

 søterritoriet må ikke påbegyndes, før  

 Trafikministeriet har meddelt tilladelse hertil.
Tilladelse meddeles efter  

 forhandling med Skov- og Naturstyrelsen.
 Stk. 2. Etablering af klappladser kræver tilladelse  

 fra amtsrådet og samtykke fra Skov- og Naturstyrelsen.
Administrative bestemmelser, straf og  

 ikrafttrædelse § 15. Skov- og Naturstyrelsen kan, når  

 særlige forhold taler derfor, dispensere fra bestemmelserne i §§ 3-13.  

 Dispensation fra bestemmelserne sker efter forhandling med berørte  

 myndigheder og lodsejere.
 Stk. 2. Skov- og Naturstyrelsens afgørelser efter  

 stk. 1 kan ikke indbringes for anden administrativ myndighed.
 Stk. 3. Uanset bestemmelserne i § 5 og § 13 kan  

 Farvandsvæsenet eller andre (f.eks. havne) udføre arbejder i  

 forbindelse med redningsopgaver og den for sejladsen nødvendige  

 afmærkning m.v.
 § 16. Skov- og Naturstyrelsen fører tilsyn  

 med, at bekendtgørelsen overholdes.
 Stk. 2. Tilsynet med overholdelsen af de i § 14  

 nævnte regler føres af den godkendende myndighed i samarbejde  

 med Skov- og Naturstyrelsen.
 § 17. Overtrædelse af bestemmelserne i §§  

 3-13 eller af vilkår, der er fastsat i en dispensation i medfør  

 af § 15, straffes med bøde, med mindre strengere straf er forskyldt  

 efter anden lovgivning.
Stk. 2. Straffen kan stige til hæfte eller  

 fængsel i indtil 1 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt betydelig skade på de interesser, som lovene tilsigter  

 at beskytte, jf. lov om naturbeskyttelse § 1, stk. 1 og 2, og lov om jagt og  

 vildtforvaltning § 1, stk. 1, eller fremkaldt fare derfor, eller 2)	opnået eller tilsigtet en økonomisk fordel for den  

 pågældende selv eller andre.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 18. Bekendtgørelsen træder i kraft  

 den 1. september 1999.
 Stk. 2. Landbrugsministeriets bekendtgørelse af  

 31. august 1987 om Stavns Fjord Vildtreservat, Miljøministeriets  

 bekendtgørelse nr. 166 af 12. april 1984 om fredning af Stavns Fjord  

 og det tilstødende farvand med senere ændringer samt  

 Miljøministeriets bekendtgørelse af 21. marts 1992 om Bosserne  

 og Lindholm Vildtreservat ophæves.
Miljø- og Energiministeriet, den 31. maj  

 1999 Svend Auken /Jens Peter Simonsen Bilag Fastsættelse af grænser for reservatet og for områder  

 indenfor reservatet, hvor der er forbud mod jagt og færdsel 1.
 Reservatet afgrænses på følgende  

 måde:
 Vandareal:
1.1 Søterritoriet øst for Samsø  

 afgrænset mod nord af en ret linie fra position 55°  

  56,73  N. 10°  

  35,09  E på kysten ved Mårup Skov til position 56°  

  00,05  N. 10°  

  48,81  E nordøst for Vejrø Flak, mod øst af en ret  

 linie fra sidstnævnte position til position 55°  

  54,15  N. 10°  

  51,80  E øst for Hatter Rev, mod syd af en ret linie fra  

 sidstnævnte position til position 55°  

  52,06  N. 10°  

  40,61  E på kysten nord for Stålhøj Hage, inklusive  

 Stavns Fjord.
1.2 Mod land afgrænses de i pkt. 1.1 nævnte dele  

 af søterritoriet af højeste, daglige vandstandslinie.
 Landarealer:
1.3 Følgende landarealer grænsende til Stavns  

 Fjord: Matr. nr. 7, 8, 9, 10, 12a, 12b, 12c og  

 12d Nordby Hede, Nordby, matr. nr. 17, 3c og 2i Stavns  

 By, Onsbjerg, samt den del af 4 a smst., der er beliggende nord for  

 diget, den del af matr. nr. 3i Alstrup By, Besser, samt de dele af  

 matr. nr. 3h, 3a og 4a smst., der er beliggende nedenfor  

 kystskrænten, matr. nr. 4æ smst., den del af matr. nr.  

 4z smst., der er beliggende nordøst for diget, samt de dele af  

 5b og 5r Besser By, Besser, der er beliggende nedenfor  

 kystskrænten.
1.4 Hundsholm, matr. nr. 1b Stavns By, Onsbjerg;  

 Egholm, matr. nr. 1d smst.; Sværm, matr. nr. 2m smst.;  

 Hjortholm, del af matr. nr. 1b Bisgård Hgd., Onsbjerg; Mejles  

 Holm, del af matr. nr. 1b  smst.; Yderste Holm, del af matr. nr.  

 1b smst.; Kollerne, del af matr. nr. 1b smst.; Karlskold, del  

 af matr. nr. 1b smst.; Eskeholm, matr. nr. 1f og 1g  

Brattingsborg Hgd, Tranebjerg; Brokold, matr. nr. 14d  Besser By,  

 Besser, samt umatrikulerede øer, holme og rev beliggende i Stavns  

 Fjord.
1.5 Besser Rev, matr. nr. 113a Besser By, Besser.
1.6 Lindholm, del af matr. nr. 1e Brattingsborg Hdg.,  

 Tranebjerg.
1.7 Bosserne, del af matr. nr. 1e Brattingsborg Hdg.,  

 Tranebjerg.
1.8 Tilvækstarealer til de under pkt. 1.3, 1.4, 1.5, 1.6  

 og 1.7 nævnte områder.
 2.
 Afgrænsning af områder med  

 færdselsforbud:
2.1 De under punkt 1.4 nævnte øer, holme og rev  

 med undtagelse af øen Sværm.
2.2 På øen Sværm er færdsel forbudt i  

 perioden 1. april til 15. juli.
2.3 På de under punkt 1.3 nævnte landarealer er  

 færdsel forbudt i perioden 1. april til 15. juli.
2.4 På den del af Besser Rev, der er beliggende nord for  

 Draget, er færdsel forbudt i perioden 1. april til 15. juli.
2.5 På Lindholm samt på søterritoriet i en  

 zone indenfor 50 meter fra højeste, daglige vandstandslinie er  

 færdsel forbudt i perioden 1. april til 15. juli.
2.6 På Bosserne samt på det omgivende  

 søterritorium afgrænset mod nordvest af en ret linie  fra  

 position 55°  

  56,24  N. 10°  

  46,53  E til position 55°  

  56,30  N. 10°  

  46,66  E, mod nord af en ret linie fra sidstnævnte position til  

 position 55°  

  56,30  N. 10°  

  47,80  E, mod øst af en ret linie fra sidstnævnte position til  

 position 55°  

  55,90  N. 10°  

  47,80  E, mod syd af en ret linie fra sidstnævnte position til  

 position 55°  

  55,90  N. 10°  

  46,60  E, mod sydvest af en ret linie fra sidstnævnte position til  

 position 55°  

  56,24  N. 10°  

  46,53  E er færdsel forbudt i perioden 1. april til 30.  

 september.
2.7 I en zone på søterritoriet 50 meter fra  

 højeste, daglige vandstandslinie omkring de under punkt 1.4  

 nævnte øer, holme og rev samt omkring den del af Besser Rev, der  

 er beliggende nord for Draget, er færdsel til fods forbudt i perioden  

 1. april til 15. juli.
 3.
 Afgrænsning af område med forbud mod  

 motorbådssejlads med højere hastighed end 5 knob,  

 brætsejlads, sejlads med flerskrogsjoller og dykning samt forbud mod  

 jagt på ederfugl og jagt fra motorbåd:
 Stavns Fjord samt den del af søterritoriet nord  

 herfor, der afgrænses mod nordvest, nordøst og øst af  

 følgende linier: en ret linie fra en position 55°  

  55,51  N. 10°  

  37,96  E på kysten ved Kågsør Hage til en position  

 55°  

  56,20  N. 10°  

  39,41  E ved Kyholm Bo, en ret linie herfra til det nordvestligste punkt  

 på Kyholm, herfra forløber linien langs kysten vest og syd om  

 øen til det sydøstligste punkt på Kyholm og en ret linie  

 herfra til det nordligste punkt på Besser Rev.
 4.
 Afgrænsning af områder med jagtforbud:
4.1 Den del af Stavns Fjord, der er beliggende nordvest og  

 nord for følgende linier: en ret linie fra det sydligste punkt  

 på Lilleøre Hage til det sydøstligste punkt i  

 Langør Havn, en ret linie herfra til det nordligste punkt på  

 Hundsholm, en ret linie herfra til et punkt på kysten ved Kolsør  

 Hage i skellet mellem matr. nr. 5 Nordby Hede, Nordby, og matr. nr. 4b  

 smst.
Området afgrænses mod land af højeste, daglige  

 vandstandslinie.
4.2 Den sydlige del af Stavns Fjord, der er beliggende syd og  

 sydvest for følgende linier: en ret linie fra et punkt på  

 nordsiden af Gammelholm i skellet mellem matr. nr. 1c Stavns By,  

 Onsbjerg, og matr. nr. 7 smst. til Hjortholms sydvestligste punkt, herfra  

 forløber linien langs kysten til øens sydøstligste  

 punkt, en ret linie herfra til det nordvestligste punkt på Eskeholm,  

 herfra forløber linien langs kysten til øens  

 sydøstligste punkt ved vadevejen, som herefter følges til  

 Stenskov Huse.
Området afgrænses mod land af højeste,  

 daglige vandstandslinie.
 5.
 Afgrænsning af område med forbud mod bugsering  

 af skydepramme med motordrevet fartøj i perioden 1 time efter  

 solopgang til 1 time før solnedgang:
 Stavns Fjord afgrænset af en ret linie fra det  

 sydligste punkt på Lilleøre Hage til det nordligste punkt  

 på Besser Rev.
 De anvendte koordinater viser geografiske positioner i  

 henhold til projektion WGS-84.
