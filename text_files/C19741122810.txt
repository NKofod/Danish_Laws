 Ministeriet for offentlige arbejder har anmodet justitsministeriet om at  

 gøre politiet bekendt med følgende:
 Efter at lov nr. 293 af 23. maj 1975 om godstransport med motorkøretøjer  

 har fået virkning den 1. april 1974, har ministeriet for offentlige arbejder  

 modtaget en række forespørgsler om, hvorvidt lastmotorvogne, der i henhold  

 til lovens § 8, jfr. ministeriet for offentlige arbejders bekendtgørelse nr.  

 78 af 13. februar 1974, er anmeldt som firmakøretøjer, uden vederlag af  

 indehaveren må stilles til rådighed f.eks. for firmaets medarbejdere, der  

 skal have privat gods transporteret eller til velgørende formål, typisk  

 f.eks. for sportsklubber eller spejder-forbund, der skal have  

 sportsrekvisitter transporteret, eller har transportbehov i forbindelse med  

 indsamlinger og lignende.
 Det har ikke været hensigten med loven at lægge hindringer i vejen for  

 sådanne arrangementer, der er uden enhver betydning for den egentlige  

 vognmandskørsel, og ministeriet har derfor besvaret henvendelserne med, at  

 firmakøretøjer fortsat vil kunne benyttes til formål af den nævnte karakter.
 P.M.V.
 E.B.
P.
Weise.
 Særligee noter:
 (* 1) Optaget i Juristforbundets færdselslovsamling.
