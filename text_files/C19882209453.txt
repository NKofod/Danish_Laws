 Dette er hæfte nr. 5 i en serie på 28 om reglerne for fagene i gymnasiet.  

 Det indeholder de bestemmelser om dramatik, som er fastsat i § 6 i  

 bekendtgørelsen af 4. november 1987 om fagene i gymnasiet (* 1). Desuden  

 indeholder hæftet de vejledende retningslinier for faget.
Vejledende retningslinier Dramatik Formålet med undervisningen:
Elevernes selvstændige produktion, formidling og analyse af dramatik og  

 teater er væsentlige mål for undervisningen.
Bekendtgørelsens formålsparagraf  

 skal derfor opfattes som en helhed, hvor delene indgår i de konkrete  

 undervisningsforløb med skiftende betoning.
 Elevforudsætninger:
Elevernes forudsætninger vil være meget forskellige og afhænge af bl.a.  

 køn, sociale, kulturelle og lokale forhold.
Nogle af de væsentligste  

 forskelle, som kan have betydning for undervisningens tilrettelæggelse, skal  

 nævnes her.
Nogle elever har haft drama som valg- eller liniefag i skolen, har  

 deltaget i skolekomedie/-revy eller har i fritiden beskæftiget sig med andre  

 former for dramatik og/eller (amatør)teater.
Andre møder helt uden  

 erfaringer.
 Nogle elever har i skolen oplevet gruppeteater, har gennem  

 teaterforeninger eller de stationære scener lært at bruge teatrene som et  

 socialt og kulturelt tilbud, mens andre aldrig har overværet en levende  

 teaterforestilling.
I et fag, hvor indlæringen sker både på et psyko-fysisk og et  

 intellektuelt plan, kan man ikke undgå at lægge mærke til, at drengenes  

 kropssprog og brug af stemmen er forskellig fra pigernes.
Mindre  

 iøjnefaldende er det, at der også på andre områder (f.eks. det  

 følelsesmæssige) kan være nogle kønsbetingede forskelle, som man skal tage  

 hensyn til.
 Med så mange mulige forskelle i elevforudsætninger er det nødvendigt, at  

 læreren allerede i begyndelsen af 1. semester finder ud af, hvilke  

 forudsætninger og ressourcer, der findes på holdet, således at elevernes  

 viden og erfaringer kan indgå i den fælles planlægning af undervisningen.
 Elevindflydelse og lærerrollen:
Det enkelte hold vælger selv emne områder og skal endvidere lære at  

 tilrettelægge undervisningen.
Der skal derfor afsættes tid til både en  

 præsentation af praktiske teknikker, teorier og analysemetoder og af det  

 lokale udbud af teater, så elevernes valg af emneområder kommer til at foregå  

 på et kvalificeret grundlag.
Valg af undervisningsmateriale vil i begyndelsen  

 ligge hos læreren, især vil det gælde det teoretiske, historiske tekst- og  

 billedmateriale, som skal supplere den praktiske indlæring.
Senere vil  

 eleverne dog også her kunne øve en væsentlig indflydelse.
Kravene til elevernes selvstændighed og medbestemmelse er så store, at  

 lærerrollen nødvendigvis drejes i retning ad, at hun/han skal fungere som  

 inspirator, igangsætter, instruktør og vejleder.
Der er dog også brug for at  

 læreren træner eleverne i anvendelse af analytiske begreber (metode) og  

 formidler sin viden om teater og drama.
Det centrale vil imidlertid under  

 alle omstændigheder være elevernes egen anvendelse af stoffet.
 Struktur og tidsforbrug:
Efter en kort introduktionsfase (aug.-sept.), hvor eleverne lærer at  

 arbejde med de enkleste af fagets praktiske og teoretiske delområder og  

 stifter bekendtskab med fagets arbejdsformer, kan eleverne vælge et mindre,  

 fælles emneområde (okt.-nov.-dec.), hvor lærerstyring veksler med elevernes  

 selvstændige arbejde i mindre grupper, og hvor de lærer at arbejde med fagets  

 mere komplekse delområder.
Derefter skal eleverne individuelt eller i grupper  

 vælge mindst et (evt. 2) emneområde(r) (jan.-feb.-mar.), hvor den dominerende  

 arbejdsform er gruppens eller den enkeltes selvstændige produktion under  

 lærerens vejledning.
Den sidste del af skoleåret kan bruges til at skabe  

 sammenhæng i og overblik over det arbejde, der er udført, og beslutte,  

 hvilket projekt der skal bruges til den praktiske del af eksamen.
 Undervisningens indhold:
Et emneområde omfatter både elevernes selvstændige praktiske produktion  

 (projektet) og den analyse og teori, eleverne skal bruge for at kunne forstå  

 og producere drama og teater.
Et emneområde kan f.eks. tage udgangspunkt i a)  

 en konkret (lokal) forestilling, hvor eleverne arbejder med praktiske og  

 teoretiske delemner i forbindelse med forestillingen, b) en skrevet tekst,  

 som eleverne realiserer, dramatiserer eller bearbejder og sætter ind i en  

 teoretisk, historisk og kulturel sammenhæng, c) en ide, som fører til et  

 praktisk projekt, der følges op med teori, analyse og historie.
Undervisningen i dramatik skal ikke blot kombinere praktik og teori, men  

 skal også være en sammenhængende helhed af alle de delområder,  

 bekendtgørelsen beskriver.
Alligevel vil det følgende fremstå som en  

 atomiseret beskrivelse af de delområder, der skal arbejdes med i faget.
 a. kropssprog kropsudtryk, kropsbevidsthed:
 I introduktionsfasen kan man focusere på elevernes eget kropssprog ved  

 øvelser og opvarmning, der sætter den daglige brug af kroppen på spil, og man  

 kan gennemgå eller lade eleverne læse relevant litteratur, der behandler  

 emnet ud fra forskellige synsvinkler (fysiologisk, psykologisk, kulturelt).  

 Når eleverne har opnået en udvidet kropsbevidsthed, kan man introducere  

 forskellige formsprogs anvendelse af kropsudtryk (mime, dans, Commedia  

 dell'Arte). Sideløbende med det praktiske og teoretiske arbejde med  

 delområdet kan man begynde aflæsning og analyse af kropssprog -elevernes  

 eget, fotos og billeder i bevægelse af f.eks. anonyme mennesker, politikere,  

 sportsfolk og analyse af skulpturer.
 b. brug af stemmen og det talte sprog:
Også her er det en fordel at tage udgangspunkt i elevernes egen (mere  

 eller mindre) bevidste måde at bruge stemme og sprog på.
Stemmetræning,  

 korarbejde, oplæsning og sang kan foregå i grupper eller individuelt.
Efter  

 introduktionsfasen kan man arbejde med forskellige stilarters brug af kor,  

 sang, deklamation og retorik.
Analyse grundlaget for dette delområde kan  

 f.eks. være elevernes eget talesprog og brug af stemme, båndoptagelser,  

 radioteater.
 c. fantasi, improvisation, rollespil:
Opøvelse af elevernes evne til at bruge fantasien kan f.eks. foregå ved at  

 sende dem på fantasirejser, ved at lade dem bygge videre på eller omarbejde  

 historier, ved at lade dem tegne eller fremstille kostumer, rekvisitter,  

 scenografier, masker ud fra et konkret impulsmateriale.
Eleverne opfordres i  

 denne fase til at eksperimentere så meget som muligt og at øve gensidig  

 konstruktiv kritik af det fælles arbejde.
Improvisationer bliver til på grundlag af f.eks. billeder, lyde, musik,  

 rekvisitter, masker, kostumedele.
Der kan veksles mellem forskellige former  

 for improvisationer, forberedte/uforberedte, fri/styrede, individuelle eller  

 gruppeimprovisationer.
Arbejdet med rollespil kan foregå på flere måder: som forlængelse af  

 figurarbejde, som del af et mindre emnearbejde eller som fortsættelse af  

 improvisationer.
Rollespilsoplæg kan produceres enten af læreren eller af  

 elever, og det kan suppleres med litteratur, der behandler rollespillet  

 teoretisk ud fra en psykologisk, social og/eller kunstnerisk-æstetisk  

 synsvinkel.
 Endelig kan dette delområde omfatte introduktion af andre teorier om  

 legens, spillets og fantasiens betydning.
 d. dramatisering:
Indledningsvis kan man tage udgangspunkt i f.eks. mediernes behov for  

 dramatisering af forskellige begivenheder, således at begrebets  

 hverdagsbetydning står klart for eleverne, når de skal til at lave deres egne  

 dramatiseringer.
Velegnet impulsmateriale hertil er f.eks. eventyr og  

 historier, sagn og myter, en avisnotits eller et billede.
Et billede med  

 episk indhold kan f.eks. blive startpunkt for en dramatisering, hvor eleverne  

 giver det liv og handling.
Også en lokal begivenhed kan være udgangspunkt for  

 dramatisering, f.eks. i revy eller cabaretform, som en sang, en monolog, en  

 sketch.
Den teoretiske del kan omfatte enkle begreber fra dramaturgiens  

 område og analyse af enklere dramatekster eller spil.
 e. synopser, manuskripter, skuespil:
I mindre grupper kan eleverne skrive synopser over selvvalgte emner.  

 Enkelte afsnit kan herefter vælges til udskrivning i manuskriptform  

 (monolog/dialog, regibemærkninger, sange), og hvis eleverne ønsker det, kan  

 man styre mod et fælles manuskript.
Metoder, der kan hjælpe eleverne i dette  

 arbejde, f.eks. creative writing, brainstorming, kan kombineres med teorier  

 om dramaets opbygning, og vil kunne lede frem til de mere komplekse  

 teoretiske delområder som f.eks. dramateori og -teknik.
 Realisationen af (dele af) et skuespil kan være en fortsættelse af et  

 forløb, der begynder med udvikling af synopser og manuskripter, men kan også  

 være et selvstændigt forløb, der leder frem til et egentligt teaterarbejde.  

 Relevant litteratur om teatrets teori og teknik kan suppleres med øvelser i  

 dramaturgisk analyse.
 f. teaterarbejde:
Et egentligt teaterarbejde vil som regel have karakter af et projekt.
Det  

 kan tage udgangspunkt i en aktuel, lokal begivenhed eller teaterforestilling,  

 en dramatekst eller et ideoplæg.
Uanset hvilken impuls, der fører frem til  

 projektet, skal elevernes eget praktiske arbejde vægtes højt.
Der kan være  

 tale om, at man koncentrerer sig om en eller flere sider af  

 produktionsprocessen, f.eks. skuespillerteknikken (Stanislavskij, Artaud,  

 Brecht, Grotowski, Fo, Commedia dell'Arte), scenografien (Appia, Craig,  

 Abell), lyssætningen, sminkningen, maskerne, instruktionen, PR-arbejdet.
 Det er ikke noget krav, at alle elever deltager i alle projektets  

 delelementer.
I forbindelse med produktion af en forestilling inddrages historiske,  

 samfundsmæssige og kulturelle forhold.
Også forestillingsanalyse er relevant  

 i denne forbindelse.
Således vil produktion og analyse af egne og andres  

 forestillinger få praksis, teori og analyse til at hænge bedre sammen for  

 eleverne.
 I det foregående er fagets praktiske og teoretiske delområder beskrevet  

 under et, med vægten på det praktiske, som bekendtgørelsen kræver.
 Arbejdsformer:
Formålet med undervisningen i dramatik er bl.a., at eleverne udvikler  

 initiativ, selvstændighed, ansvarsfølelse og samarbejdsevner.
Fælles  

 opvarmning, gruppeøvelser, fælles planlægning og individuel træning udvikler  

 disse evner og honorerer de faglige krav.
Efter en kortere introduktionsfase,  

 hvor eleverne bl.a. lærer at lave og gennemføre prøveplaner, er projektformen  

 særdeles velegnet.
Andre undervisningsformer kan bruges, f.eks. ved  

 introduktion af metoder, teori og historie.
Progressionen i undervisningen fremgår af, at der i beskrivelsen af hvert  

 enkelt delområde er indbygget, at man går fra de enkle til mere komplekse  

 faglige krav.
En anden form for progression knytter sig til fagets måde at  

 forholde sig til offentligheden på.
I introduktionsfasen vil eleverne først  

 og fremmest arbejde i dramatiklokalet for sig selv og med hinanden.
Derefter  

 vil det være til gavn og glæde for både eleverne og skolen, hvis man laver et  

 mindre projekt, der er beregnet til brug på skolen, et tema eller debatspil,  

 en cabaret eller anden form for spil, der umiddelbart kan bruges af skolen i  

 hverdagen eller ved en festlig lejlighed.
Tredje trin bliver åbningen mod  

 lokalsamfundet.
 Eksterne aktiviteter:
Et samarbejde med miljøer udenfor skolen kan etableres, hvor der er  

 mulighed for det.
Et nærliggende plejehjem, en børnehave, et bibliotek, en  

 forening vil ofte være interesserede samarbejdspartnere.
Samarbejdet kan i  

 disse tilfælde f.eks. bestå i et mindre spil for eller sammen med institution  

 eller forening.
Research på een af byens virksomheder kan udvide elevernes  

 kendskab til personer og miljøer i et skuespil eller kan føre til produktion  

 af et spil om forholdene på virksomheden, og dette spil kan så vises for de  

 involverede.
Fordelen for eleverne ved en ekstern kontakt er, at den  

 forpligter på en måde, der ligner forholdene udenfor skolen.
Læreren skal dog  

 være opmærksom på, at kontakten skal foregå på et plan, der er så realistisk,  

 at elever/lærer ikke får problemer med at honorere kravene.
Hvis denne  

 balance kan opnås vil samarbejde med lokalsamfundet blive til glæde for både  

 skole og lokalsamfund.
Eksterne aktiviteter kan imidlertid også foregå på en for eleverne mere  

 »nydende« måde.
De kan f.eks. arbejde med et manuskript til en  

 aktuel forestilling, overvære prøver, tale med forfatter, instruktør,  

 scenograf, PR-medarbejder, kostumetegner på det teater, hvor man er igang med  

 prøvearbejdet.
 Rapporter:
Rapporterne er især knyttet til den praktiske del af undervisningen.  

 Formålet er bl.a., at eleverne bliver bevidste om faserne i  

 produktionsprocessen og om hvilke kriterier, der kan anlægges med hensyn til  

 beslutninger af indholdsmæssig, teknisk og æstetisk art.
Udformningen af  

 rapporten kan have karakter af procesbeskrivelse, således at eleverne f.eks.  

 fører dagbog over det praktiske forløb og knytter kommentarer af mere  

 overordnet teoretisk art til de problemer og valgsituationer, som opstår  

 undervejs.
Rapporterne kan desuden rumme kostume- og scenografiskitser,  

 lysdiagrammer og liste over lydeffekter.
Hvis projektet omfatter, at eleverne  

 laver deres eget spil, kan et evt. manuskript være en del af rapporten.
 Edb:
 Som en del af undervisningen i edb kan eleverne introduceres til bl.a. den  

 historiske betydning af cad.cam.-systemer indenfor sceneteknikken (lys, lyd,  

 scenografi), betydningen af grafiske programmer til eksperimenter med  

 (scene)rummet og tekstbehandlingsprogrammer til produktion af manuskripter.
 Den anden virkelighed (den ubeskrivelige del):
Af det foregående kunne man måske forledes til at tro, at faget  

 udelukkende består af praktik, teori og analyse.
Det er derfor nødvendigt at  

 understrege, at der skal afsættes tid til, at eleverne også udvikler et  

 velfungerende oplevelsesapparat, og at oplevelsesmæssige kriterier bliver  

 anvendt og respekteret.
Der er elementer i et kunstnerisk fag, der ikke skal  

 gøres til genstand for analyse eller presses ind i objektive, teoretiske  

 eller historiske rammer.
At en del af faget engang imellem kan blive både  

 ubegribeligt for forstanden og ubeskriveligt og alligevel opleves som  

 meningsfyldt, er et godt udtryk for tilværelsens spændvidde og mangfoldighed.
 Eksamen:
 Der afholdes 2 mundtlige prøver: en praktisk i dramatisk produktion  

 (gruppeeksamen) og en teoretisk i dramaturgisk forestillingsanalyse  

 (individuel eksamen).
Den praktiske prøve (gruppeeksamen) Grundlaget for gruppeeksamen er 1. Dele af gruppens dramatiske produktion 2. En mundtlig dialog.
 Hvis en gruppe er sammensat af elever fra både 2.g og 3.g, skal de elever,  

 der ikke er udtrukket til eksamination deltage i 1., men ikke i 2.
Ad. 1 Ad. 2 I den resterende del af eksamensforløbet klarlægges gennem samtale og  

 spørgsmål gruppemedlemmernes bevidsthed og viden om deres produktion  

 (redegørelse for gruppens principielle diskussioner i arbejdet med  

 produktionsfaserne, begrundelserne for de valgte æstetiske, tekniske og  

 indholdsmæssige løsninger, samt relatering til generelle aspekter i den  

 dramatiske produktion).
 Eksaminator og censor skal sørge for, at den enkelte eksaminands  

 selvstændige indsats træder frem.
Den teoretiske prøve (individuel eksamen) På grundlag af et ikke gennemgået drama- eller teatermateriale (dias,  

 skitser, tegninger, fotos, plakater, rekvisitter, kostumer, modeller, TV-  

 eller filmcitater, lyd- eller tekstuddrag), valgt således, at gennemgået stof  

 inddrages i eksaminationen, prøves eksaminanden i sin evne til at fremdrage  

 væsentlige (æstetiske, tekniske og indholdsmæssige) aspekter i materialet og  

 sætte det ind i en overordnet teoretisk, historisk eller kulturel sammenhæng.
Der gives en karakter på grundlag af eksaminandens præstation ved  

 henholdsvis gruppeeksamen og den individuelle eksamen.
Delkaraktererne ved  

 gruppeeksamen og den individuelle eksamen anføres på beviset som ikke  

 medtællende karakter under overskrifterne praktik og teori.
De to dele af  

 eksamen har samme vægt.
Vurderingen ved gruppeeksamen skal være individuel.
