Bekendtgørelse om brug af advarselstrekant og havariblink I medfør af § 31, stk. 2, § 32,  

 stk. 3, § 33, stk. 7, § 68, stk. 2 og § 118,  

 stk. 7, i færdselsloven, jf. lovbekendtgørelse nr. 712 af 2. august  

 2001,  

 som senest ændret ved lov nr. 432 af 10. juni 2003, fastsættes:
§ 1.  

  

 Motordrevet  

 køretøj, bortset fra to-hjulet knallert og to-hjulet motorcykel, der på grund  

 af færdselsuheld, motorfejl eller lignende årsag er standset på et sådant  

 sted  

 eller på en sådan måde, at der opstår fare eller ulempe for færdslen, skal  

 afmærkes med en trekantet advarselsanordning (advarselstrekant). Det samme  

 gælder påhængskøretøj.
Afmærkning kan dog undlades, hvis køretøjet straks  

 fjernes.
 Stk. 2.  

  

 Advarselstrekant  

 skal anbringes yderst på kørebanen i samme side som det standsede køretøj.  

 Trekanten skal anbringes med front mod færdselsretningen mindst 50 meter, på  

 motorvej dog mindst 100 meter, før det standsede køretøj.
 Stk. 3.  

  

 Køretøjet  

 kan under samme betingelser som angivet i stk. 1 afmærkes med  

 havariblink.  

 Afmærkning med havariblink fritager ikke for afmærkning med advarselstrekant.
 § 2.  

  

 En  

 advarselstrekant skal være godkendt og mærket i henhold til bestemmelserne i  

 ECE-regulativ nr. 27 om ensartede forskrifter om godkendelse af  

 advarselstrekanter.
 Stk. 2.  

  

 Advarselstrekant,  

 der ikke er godkendt efter stk. 1, må ikke forhandles.
 § 3.  

  

 Føreren  

 af et motordrevet køretøj, der er forsynet med havariblink, skal i  

 forbindelse  

 med uventet kødannelse eller anden umiddelbar fare på motorveje og kan på  

 veje  

 uden for tættere bebygget område benytte havariblink for at henlede  

 bagvedkørende trafikanters opmærksomhed på faren.
 Stk. 2.  

  

 Anden  

 anvendelse af havariblink end nævnt i § 1, stk. 3, og § 3,  

 stk. 1, er forbudt.
 § 4.  

  

 Overtrædelse  

 af §§ 1-3 straffes med bøde.
 § 5.  

  

 Bekendtgørelsen  

 træder i kraft den 1. september 2003.
 Stk. 2.  

  

 Samtidig  

 ophæves Justitsministeriets bekendtgørelse nr. 700 af 21. august 1995 om brug  

 af advarselstrekant og havariblink.
 § 6.  

  

 Køretøj,  

 der første gang er taget i brug her i landet inden den 1. maj 1977, samt  

 køretøjer registreret i udlandet kan afmærkes med en advarselstrekant, der  

 ikke  

 er E-mærket, men som opfylder følgende betingelser:
1)  

 	  

    

 trekanten skal være  

 ligesidet med sider på mindst 40 cm, 2)  

 	  

    

 siderne skal have en  

 rød kant, der er mindst 4 cm bred, 3)  

 	  

    

 den røde kant skal  

 være reflekterende eller indvendigt belyst, 4)  

 	  

    

 den del af trekanten,  

 som ligger inden for den røde kant, skal enten vær tom eller bestå af hvidt  

 eller gult materiale eller i en bredde af højst 5 cm fra den røde kant bestå  

 af  

 rød fluorescerende materiale, og 5)  

 	  

    

 trekanten skal kunne  

 anbringes i lodret stilling.
