Skrivelse om genoptagelse af  

 kommunens sager om boligstøtte, hvor boligstøttelovens § 11, stk. 1, har  

 fundet anvendelse (Til samtlige kommuner m.fl.) Statsforvaltningen i Midtjylland har netop offentliggjort en  

 praksisundersøgelse fra de sociale nævn i Århus og Ringkjøbing amter.  

 Undersøgelsen vedrører kommunernes anvendelse af boligstøttelovens § 11,  

 stk. 1, og den viser, at en række kommuner i regionen anvender en ulovlig  

 praksis ved brug af boligstøttelovens § 11, stk. 1.
Undersøgelsen har vist en utilfredsstillende sagsbehandling og  

 en ulovlig praksis, der haft den konsekvens, at et antal borgere har fået for  

 lidt i boligstøtte.
På baggrund af materialet i undersøgelsen, ville alle de  

 undersøgte sager blive ændret eller hjemvist ved en klagesagsbehandling.
Den  

 ulovlige praksis består især i, at kommunen har nedsat den husleje, der  

 lægges  

 til grund for boligstøtteberegningen, selvom der ikke foreligger  

 dokumentation  

 for størrelsen af lejen for sædvanlige lejligheder af tilsvarende størrelse i  

 lokalområdet.
Derfor kan det ikke vurderes, om den konkrete leje overstiger  

 den  

 normale leje i væsentlig grad.
 Da undersøgelsens resultat er så markant, må det formodes, at  

 også andre af landets kommuner har anvendt og fortsat anvender en ulovlig  

 praksis ved brug af § 11, stk. 1, i boligstøtteloven.
Kommuner bedes genoptage sager af egen drift og  

 indrette sig efter regler og praksis På baggrund af undersøgelsens resultat, vil jeg anmode alle  

 kommuner om at undersøge, om kommunens praksis i forbindelse med  

 boligstøttelovens § 11, stk. 1, er lovlig.
Hvis kommunens praksis ikke  

 er  

 i overensstemmelse med reglerne, vil jeg opfordre kommunen til af egen drift  

 at  

 genoptage de sager, hvor § 11, stk. 1, har været bragt i anvendelse.  

 Genoptagelsen skal som udgangspunkt ske med virkning for udbetalinger, der er  

 sket eller burde være sket indenfor de seneste 5 år.
 Endelig skal kommunen sørge for, at den nuværende administration  

 bringes i overensstemmelse med de gældende regler.
Hovedresultaterne fra undersøgelsen viser, -  

 	  

 at alle de undersøgte  

 sager ville blive ændret eller hjemvist ved en klagesagsbehandling, -  

 	  

 at der mangler  

 væsentlige eller afgørende oplysninger i så godt som alle undersøgte sager, -  

 	  

 at det ikke er muligt  

 i nogen af sagerne ud fra oplysningsgrundlaget at fastslå, at lejen i  

 væsentlig  

 grad overstiger den normale leje med mindst 10 pct., da normalhuslejen ikke  

 er  

 dokumenteret eller sandsynliggjort, -  

 	  

 at det ikke er muligt  

 at fastslå, at lejen må anses for delvis betaling for luksuriøst udstyr eller  

 beliggenhed, og -  

 	  

 at en del afgørelser  

 har alvorlige formelle mangler i form af mangelfuld begrundelse eller  

 manglende  

 partshøring.
 Undersøgelsen kan ses på www.statsforvaltning.dk.
 Bilag med orientering om reglerne vedlægges.
Socialministeriet, den 8. marts 2007 Eva Kjer Hansen Bilag 1 Orientering om boligstøttelovens § 11,  

 stk. 1 § 11. Overstiger lejen i væsentlig grad den normale  

 leje for sædvanlige lejligheder af tilsvarende størrelse, eller må lejen  

 anses  

 for delvis betaling for luksuriøst udstyr eller beliggenhed, kan  

 kommunalbestyrelsen nedsætte lejen med et beløb, der svarer til forskellen.
 Stk. 2 .
En bestemmelse svarende til boligstøttelovens § 11,  

 stk. 1, har været gældende siden boligsikringslovens indførelse i 1967. Af  

 forarbejderne hertil fremgår blandt andet, at den urimelige husleje for  

 normale  

 lejligheder kan forekomme i de fri områder, hvor en ejer og en lejer  

 eventuelt  

 kan føle sig fristet til at aftale en særlig høj leje, for at lejeren kan  

 opnå  

 større boligsikring.
Der lægges således i forarbejderne blandt andet vægt på  

 et  

 »omgåelsessynspunkt«.
 Af Socialministeriets Vejledning om individuel  

 boligstøtte, pkt. 60, fremgår endvidere:
»Hensigten med bestemmelsen er således at give kommunerne  

 mulighed for at foretage en konkret vurdering af lejens rimelighed i  

 tilfælde,  

 hvor der synes at være  

  

 særligt grundlag  

  

 herfor, og til på baggrund heraf at nedsætte lejen ved  

 boligstøtteberegningen.  

 Bestemmelsen er derimod ikke tænkt som hverken en pligt eller en adgang for  

 kommunerne til af besparelseshensyn eller andre generelle hensyn at foretage  

 en  

 vurdering af lejen i alle lejemål, hvortil boligstøtte søges.« Af vejledningens pkt. 61 fremgår endvidere:
 »En vurdering af, om lejen kan anses for urimelig, må  

 altid foretages ud fra de lokale forhold  nemlig det lejeniveau, der er  

 sædvanligt i kommunen for lejligheder af tilsvarende størrelse, kvalitet og  

 udstyr i ejendomme, der er opført i samme tidsrum, herunder også ejendomme,  

 der  

 er opført med statsstøtte.
Bedømmelsen af normallejeniveauet for en bolig kan  

 herefter hensigtsmæssigt foretages med afsæt i generelle kriterier, primært  

 på  

 baggrund af indhentede oplysninger om det generelle aktuelle lejeniveau i et  

  

 lokalområde.« Det kan på denne baggrund opsummeres:
 1.  

 	  

 At anvendelse af  

 bestemmelsen kun skal ske i tilfælde, hvor der synes at være særligt grundlag  

 herfor.
 2.  

 	  

 At der hverken er en  

 pligt eller en adgang for kommunerne til af besparelseshensyn eller andre  

 generelle hensyn at foretage en vurdering af lejen i alle lejemål, hvortil  

 boligstøtte søges.
3.  

 	  

 At kommunen, når den  

 modtager en ansøgning om boligstøtte, i alle tilfælde foretager en umiddelbar  

 vurdering af, om der er et sådant særligt grundlag for at overveje  

 lejenedsættelse.
Man kan fx forestille sig, at kommunen har udarbejdet nogle  

 vejledende retningslinjer for huslejens aktuelle størrelse, som kan fungere  

 som  

 et arbejdsredskab med henblik på at udpege de lejemål, hvori der skal ske en  

 nærmere vurdering af lejens størrelse.
 4.  

 	  

 At anvendelsen af  

 reglen altid beror på en konkret, individuel vurdering af lejen, herunder at  

 der ikke må fastsættes faste grænser for huslejen.
 5.  

 	  

 At et væsentligt  

 bedømmelseskriterium er det generelle aktuelle lejeniveau i et lokalområde,  

 som  

 ikke nødvendigvis afgrænses til den pågældende kommune.
