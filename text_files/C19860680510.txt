Finansministeriet har den 8. oktober 1986 indgået vedlagte overenskomst  

 med Kvindeligt arbejderforbund i Danmark vedrørende løn- og arbejdsvilkår for  

 ansatte ved Statens Filmcentrals Jyllandskontor, der beskæftiges med  

 filmeftersyn.
Overenskomsten afløser overenskomst af 9. februar 1984.
 Ændringer, der følger af lov nr. 123 af 31. marts 1985 om fornyelse og  

 forlængelse af kollektive overenskomster og aftaler m.v. samt af beslutning  

 af de i henhold til loven oprettede paritetiske nævn, er indarbejdet i  

 overenskomsten.
 Ovennævnte ændringer og ændringer i øvrigt i forhold til den hidtidige  

 overenskomst er markeret med streger i margenen.
 Lønberegning/-fradrag.
 I forbindelse med arbejdet i det paritetiske nævn for den offentlige  

 sektor i øvrigt er der opnået enighed om følgende ordning:
 Ved til- og fratræden på andre tidspunkter end ved en normal  

 lønudbetalingsperiodes påbegyndelse eller afslutning beregnes lønnen som 1/40  

 (fra 1. december 1986 1/39) af ugelønnen for de timer, den ansatte er  

 berettiget til løn.
 I tilfælde, hvor en ansat er fraværende fra tjenesten enkelte dage under  

 omstændigheder, hvor der skal foretages lønfradrag, eller hvor der skal  

 foretages lønberegning for enkelte dage, anvendes samme beregningsmåde som  

 anført ovenfor.
 Ved lønfradrag i forbindelse med 1. hele fraværsdag i en sygeperiode  

 (karensdag) finder bestemmelserne i finansministeriets cirkulære af 5.  

 oktober 1984 anvendelse.
 Ordningen har virkning fra den 1. august 1985 og kan opsiges med 3  

 måneders varsel, dog tidligst til den 1. april 1987.
 Dyrtidsregulering.
 Lov nr. 575 af 27. oktober 1982 om begrænsning af lønstigninger og om  

 ændring af takt- og dyrtidsregulering m.v., § 3, samt lov af 23. maj 1984 om  

 ændring af denne lov, bestemmer, at dyrtidsregulering på grundlag af  

 reguleringspristallet for januar 1983 og følgende pristal til og med  

 reguleringspristallet for januar 1987 bortfalder.
 Lov nr. 297 af 4. juni 1986 om bortfald af automatisk regulering af  

 arbejdsvederlag m.v. på grundlag af reguleringspristallet bestemmer, at  

 reguleringer på grundlag af reguleringspristallet for april 1987 og følgende  

 reguleringspristal bortfalder.
 ad §§ 8 og 12. Opsigelse.
Ansatte efter denne overenskomst er omfattet af den aftale  

 finansministeriet den 4. december 1985 har indgået med Centralorganisationen  

 for overenskomstansatte i staten (CO-STAT) vedrørende afskedigelsesregler for  

 ansatte i henholdsvis overenskomst mellem finansministeriet og  

 organisationer, tilsluttet CO-STAT, jfr. bilag B.
Tillidsrepræsentanter er  

 ikke omfattet af aftalen.
 Eventuelle tvivlsspørgsmål vedrørende overenskomsten forelægges for  

 finansministeriet.
 P.M.V.
 E.B.
Else Medom Madsen Som bilag til overenskomsten er optaget følgende:
A: Aftale om tillidsrepræsentanter mellem finansministeriet og Kvindeligt arbejderforbund i Danmark.
B: Aftale om afskedigelsesregler mellem finansministeriet og CO-8TAT.
O V E R E N S K O M S T mellem finansministeriet og Kvindeligt Arbejderforbund i Danmark vedrørende løn-  

 og arbejdsvilkår for ansatte ved Statens Filmcentrals Jyllandskontor, der  

 beskæftiges med filmeftersyn.
 § 1.  Løn.
 Lønnen for fuldtidsbeskæftigelse (40 timer ugentlig, fra 1. december 1986:  

 39 timer ugentlig) udgør pr. 1. marts 1985 2.621,76 kr. pr. uge.
 Stk. 2.  Grundlønnen forhøjes pr. 1. marts 1986 med  

 32,21 kr. pr. uge.
 Stk. 3.  Ved ansættelse på deltid sker aflønning med en  

 timeløn, der udgør 1/40 (fra 1. december 1986: 1/39) af den til enhver tid  

 gældende ugeløn.
 § 2.  Særlig lønregulering.
 Grundlønnen i henhold til § 1 reguleres pr. 1. oktober 1985 og 1. oktober  

 1986 i overensstemmelse med den eventuelle gennemsnitlige beløbsmæssige  

 forhøjelse af lønnen til tjenestemænd på skalatrin 8-13 (stedtillægssats IV),  

 som følger af § 16 i aftale af 9. september 1985 mellem finansministeriet og  

 tjenestemændenes centralorganisationer om justering af tjenestemandslønninger  

 m.v. fra 1. april 1985. Pr. 1. oktober 1985 forhøjes grundlønnen således med  

 9,46 kr. pr. uge.
 § 3.  Anciennitetstillæg.
 Ved ansættelse på deltid udbetales anciennitetstillægget med 1/40 (pr. 1.  

 december 1986 1/39) af ovenstående pr. time.
 § 4.  Lønudbetaling.
 Lønnen udbetales månedsvis bagud.
 For fuldtidsbeskæftigede beregnes månedslønnen som den til enhver tid  

 gældende ugeløn gange 4,35.
 § 5.  Søgnehelligdage.
 Der ydes den for den ansatte sædvanlige løn på søgnehelligdage.
 § 6.  Overarbejde.
 Ved overarbejde forstås arbejde ud over 40 timer ugentlig (fra 1. december  

 1986 39 timer ugentlig).
 For evt. beordret overarbejde betales 1/40 af ugelønnen (fra 1. december  

 1986: 1/39) plus et tillæg på 50 pct. heraf.
 Herudover ydes for overarbejde i tiden kl. 17.00 - 06.00 samt lørdage,  

 søn- og helligdage natpenge m.v. efter de for statens tjenestemænd gældende  

 regler.
 For hver 40 timers tjeneste i tidsrummet 17.00 - 06.00 ydes 3 timers  

 frihed efter de for statens tjenestemænd gældende regler.
 § 7.  Sygdom og barsel.
 Ved sygdom og barsel gælder reglerne i dagpengeloven, jfr.  

 lovbekendtgørelse nr. 81 af 5. marts 1985 med senere ændringer, og lov om  

 barselorlov m.v., jfr. lovbekendtgørelse nr. 63 af 21. februar 1984.
 Stk. 2.  Når en ansat enten har været ansat i et  

 uafbrudt tidsrum af52 uger, hvori kan medregnes sygdom i alt indtil 12  

 hverdage og sædvanlig ferie, eller har været beskæftiget i ialt 480 dage  

 inden for de sidste 3 kalenderår og tillige har været uafbrudt beskæftiget i  

 de sidste 4 uger før sygdommens indtræden, gælder under forudsætning af  

 behørig attestation for sygdommen følgende regler:
 Stk. 3.  Under sygdom som følge af tilskadekomst i  

 tjenesten gælder de under stk. 2, a) og b) nævnte bestemmelser uden hensyn  

 til varigheden af den pågældendes beskæftigelse.
 Stk. 4.  Allerede ansatte, som ved nærværende  

 overenskomsts ikrafttræden er omfattet af en gunstigere sygelønsordning,  

 opretholder denne som en personlig ordning.
 § 8.  Opsigelse.
 Der gælder nedenstående opsigelsesvarsler:
 Stk. 2.  I henseende til optjening af  

 beskæftigelsesanciennitet bortses fra afbrydelse af arbejdet hidrørende fra  

 maskinstandsning, materialemangel, arbejdsmangel eller lignende, såfremt den  

 ansatte genoptager arbejdet, når dette tilbydes.
 Ved en ledighedsperiode på over 14 dage grundet arbejdsmangel tæller kun  

 de første 14 dage med i anciennitetsberegningen.
Ansatte, som opsiges, eller som afbrydes i arbejdet (jfr. ovenfor), men  

 genoptager arbejdet, når dette tilbydes dem inden for et tidsrum af 1 år,  

 genindtræder i tidligere ved institutionen opnået anciennitet.
Såfremt den  

 pågældende dokumenterer ikke at have haft arbejde i fraværstiden inden for et  

 tidsrum af indtil 2 år, ændres ovenstående »1 år« til »2  

 år«.
 Stk. 3.  Opsigelsesvarsel bortfalder:
 § 9.  Ferie.
 Der ydes ferie i henhold til ferieloven.
 § 10.  Arbejdstøj.
 Der ydes arbejdstøj efter de ved institutionen hidtil gældende regler.
 § 11.  Hovedaftale.
 Den mellem hovedorganisationerne den 31. oktober 1973 vedtagne hovedaftale  

 med ændringer pr. 1. marts 1981 finder tilsvarende anvendelse på nærværende  

 overenskomstområde med de fornødne tilpasninger.
 § 12.  Tillidsrepræsentant.
 Vedrørende tillidsrepræsentanter gælder den som bilag A til nærværende  

 overenskomst vedhæftede aftale.
 § 13.  Ikrafttræden og opsigelse.
 Nærværende overenskomst træder - hvor intet andet er anført - i kraft den  

 1. marts 1985 og er gældende, indtil den af en af parterne skriftligt opsiges  

 med 3 måneders varsel til ophør en 1. marts, dog tidligst 1. marts 1987.
 Stk. 2.  Selv om overenskomsten er opsagt og udløbet, er  

 parterne dog forpligtet til at overholde dens bestemmelser, indtil anden  

 overenskomst træder i stedet, eller arbejdsstandsning er iværksat i  

 overensstemmelse med de i ovennævnte hovedaftale fastsatte regler.
København, den 8. oktober 1986 Kvindeligt Arbejderforbund i Danmark Ellen Høegh Finansministeriet P.M.V.
 E.B.
Else Medom Madsen AFTALE om tillidsrepræsentanter mellem finansministeriet og Kvindeligt Arbejderforbund i Danmark.
 § 1.  Hvor vælges tillidsrepræsentant.
I enhver virksomhed eller - for større virksomheders  

 vedkommende - enhver afdeling af denne udvælger de der  

 beskæftigede arbejdere af I virksomheder eller fabriksafdelinger med seks arbejdere eller derunder  

 vælges dog ingen tillidsrepræsentant, medmindre begge parter ønsker det.
 § 2.  Hvem kan vælges til tillidsrepræsentant.
 Tillidsrepræsentanten skal vælges blandt de anerkendt dygtige arbejdere,  

 der har arbejdet mindst 1 år på det pågældende arbejdssted; hvor sådanne ikke  

 findes i et antal af mindst fem, suppleres dette blandt de arbejdere, der har  

 arbejdet der længst.
 § 3.  Valg af tillidsrepræsentant.
 Valget af tillidsrepræsentant skal finde sted på en sådan måde, at alle  

 arbejdere, som er beskæftiget i virksomheden eller afdelingen på  

 valgtidspunktet, sikres mulighed for at kunne deltage i valget, der kun er  

 gyldigt, når flere end en trediedel af de der beskæftigede arbejdere har  

 stemt for vedkommende.
 Stk. 2.  Valget er i øvrigt ikke gyldigt, før det er  

 blevet godkendt af Kvindeligt Arbejderforbund i Danmarks hovedbestyrelse og  

 meddelt ledelsen for den pågældende virksomhed, der dog er berettiget til at  

 gøre indsigelse mod valget over for forbundets hovedbestyrelse.
Stk. 3.  Kvindeligt Arbejderforbund i Danmark giver  

 tilsagn om, at arbejdere, der vælges til tillidsrepræsentanter, og som ikke  

 forud for valget har gennemgået et kursus for tillidsrepræsentanter, hurtigst  

 muligt, efter at valget har fundet sted, gennemgår en sådan uddannelse.
Til  

 deltagelse i et af Kvindeligt Arbejderforbund i Danmark arrangeret  

 tillidsrepræsentantkursus kan der tilstås en tillidsrepræsentant frihed med  

 løn i henhold til cirkulæreskrivelse nr. 113 af 23. juni 1971 fra ministeriet  

 for statens lønnings- og pensionsvæsen.
 § 4.  Fællestillidsrepræsentant.
På virksomheder, hvor der er tre eller flere tillidsrepræsentanter, er  

 parterne enige om, at det kan være formålstjenligt, at  

 tillidsrepræsentanterne af deres midte vælger en fællestillidsrepræsentant,  

 der i fælles spørgsmål, f.eks. lægning af arbejdstiden, hygiejne,  

 marketenderi, fridage o.l. kan være samtlige arbejderes tillidsrepræsentant  

 over for arbejdsgiveren eller dennes repræsentant.
Meddelelse om valg af  

 fællestillidsrepræsentant skal straks bringes til arbejdsgiverens kundskab.
 Stk. 2.  Fællestillidsrepræsentanten kan under ingen  

 omstændigheder blande sig i spørgsmål vedrørende de enkelte  

 tillidsrepræsentanters normale funktioner inden for deres respektive  

 afdelinger, medmindre virksomhedsledelsen og de berørte tillidsrepræsentanter  

 bliver enige om noget andet.
 § 5.  Stedfortræder for tillidsrepræsentant.
Hvor en tillidsrepræsentant er fraværende på grund af sygdom, ferie,  

 deltagelse i kursus eller lignende, kan der efter aftale med arbejdsgiveren  

 udpeges en stedfortræder for tillidsrepræsentanten.
En således udpeget  

 stedfortræder har i den periode, hvori han/hun fungerer, den samme  

 beskyttelse som den valgte tillidsrepræsentant, såfremt han/hun opfylder  

 betingelserne for at blive valgt til tillidsrepræsentant i henhold til § 2.
 § 6.  Samarbejde.
 Det er tillidsrepræsentantens - såvel som arbejdsgiverens og dennes  

 repræsentants - pligt at gøre sit bedste for at vedligeholde og fremme et  

 godt samarbejde på arbejdsstedet.
 § 7.  Klager og henstillinger.
 Når en eller flere af tillidsrepræsentantens kammerater, ønsker det, kan  

 han/hun forebringe deres klager eller henstillinger for ledelsen, dog kun  

 såfremt sagen ikke bliver ordnet tilfredsstillende ved dennes repræsentant på  

 arbejdsstedet.
 Føler han/hun sig ikke tilfredsstillet ved ledelsens afgørelse, står det  

 ham/hende frit for at anmode sin organisation om at tage sig af sagen; men  

 det er hans/hendes og hans/hendes arbejdskammeraters pligt at fortsætte  

 arbejdet uforstyret, indtil anden bestemmelse træffes af Kvindeligt  

 Arbejderforbund i Danmarks hovedbestyrelse.
 § 8.  Talsmand.
 På virksomheder med holddriftsarbejde kan tillidsrepræsentanten på de  

 skift, hvor han/hun ikke arbejder, og som omfatter mindst fem arbejdere,  

 udpege en talsmand til på sine vegne at søge eventuelle uoverensstemmelser  

 oplyst og ordnet eller, såfremt omstændighederne stiller sig hindrende for en  

 ordning, bringe sagen videre til tillidsrepræsentanten.
 § 9.  Funktion i arbejdstiden.
 Tillidsrepræsentantens udførelse af de ham/hende påhvilende hverv skal ske  

 på en sådan måde, at de er til mindst mulig gene for hans/hendes produktive  

 arbejde.
 Stk. 2.  Dersom det er nødvendigt, at han/hun for at  

 opfylde sine forpligtelser som tillidsrepræsentant på virksomheden må forlade  

 sit arbejde i arbejdstiden, skal han/hun forud herfor træffe aftale med  

 arbejdsgiveren eller dennes repræsentant.
 § 10.  Aflønning.
 Hvis aftale i henhold til § 9, stk. 2, er truffet, eller hvis der på  

 ledelsens foranledning i øvrigt lægges beslag på tillidsrepræsentanten i  

 arbejdstiden i spørgsmål, som angår virksomheden og arbejderne, skal han/hun  

 for den tid, der medgår hertil, aflønnes med sin sædvanlige løn, jfr. § 3 i  

 overenskomsten af 1985.
 Stk. 2.  En fællestillidsrepræsentant aflønnes på  

 tilsvarende måde for de opgaver, som varetages i henhold til § 4.
 § 11.  Klubformand.
 Hvis arbejdere på en virksomhed, henholdsvis en afdeling heraf slutter sig  

 sammen i en faglig klub eller lignende, skal tillidsrepræsentanten være  

 formand.
 § 12.  Afskedigelse af tillidsrepræsentant.
En tillidsrepræsentants afskedigelse skal begrundes i tvingende årsager,  

 og ledelsen har pligt til at give ham/hende et opsigelsesvarsel på i alt 4  

 måneder.
Såfremt en tillidsrepræsentant har fungeret som sådan i en  

 sammenhængende periode på mindst 5 år, har vedkommende dog krav på 6 måneders  

 varsel.
 Stk. 2.  Er afskedigelsen begrundet i arbejdsmangel  

 eller alvorlige forseelser, bortfalder varselspligten i henhold til denne  

 paragrafs stk. 1.
 § 13.  Fremgangsmåde ved afskedigelse.
 Hvis en arbejdsgiver finder, at der foreligger tvingende årsager efter §  

 12, stk. 1, til at opsige en tillidsrepræsentant, der er valgt efter reglerne  

 i §§ 2 og 3, skal han rette henvendelse til finansministeriet, der herefter  

 kan rejse spørgsmålet i henhold til reglerne for behandling af faglig strid.  

 Mæglingsmødet skal i så fald afholdes senest 7 kalenderdage efter  

 mæglingsbegæringens fremkomst, og den fagretlige behandling skal i øvrigt  

 fremmes mest muligt.
 Stk. 2.  Når en tillidsrepræsentant er valgt i henhold  

 til §§ 2 og 3, kan hans/hendes arbejdsforhold i varselsperioden normalt ikke  

 afbrydes, før hans/hendes organisation har fået lejlighed til at prøve  

 afskedigelsens berettigelse ved fagretlig behandling.
 Stk. 3.  Fastslås det ved den fagretlige behandling, at  

 der foreligger tvingende årsager til afskedigelse af tillidsrepræsentanten,  

 betragtes opsigelsesvarsel som afgivet ved mæglingsbegæringens fremkomst.
 § 14.  Sikkerhedsrepræsentanter.
 For sikkerhedsrepræsentanter gælder samme valg-, aflønnings- og  

 afskedigelsesregler som for tillidsrepræsentanter.
 § 15.  Ikrafttræden.
 Aftalen har virkning fra underskrivelsen og kan af parterne kun opsiges  

 med 3 måneders varsel i forbindelse med opsigelse afoverenskomsten.
København, den 8. oktober 1986 Kvindeligt Arbejderforbund i Danmark Ellen Høegh Finansministeriet P.M.V.
 E.B.
Else Medom Madsen Cirkulæreskrivelse om ændring af aftale om  

 afskedigelsesregler for ansatte i henhold til overenskomster mellem  

 staten og Ved cirkulæreskrivelse af 24. juli 1985 (LP. nr. 051/85) udsendte  

 finansministeriet aftale af 4. juli 1985 vedrørende afskedigelsesregler for  

 ansatte i henhold til overenskomster mellem finansministeriet og  

 organisationer, tilsluttet CO-STAT.
 Den 13. november 1985 har CO-STAT over for finansministeriet opsagt  

 aftalen for så vidt angår personer med beskyttelse som tillidsrepræsentant,  

 idet CO-STAT har henvist til, at en konsekvent anvendelse af reglerne i  

 aftalen på disse personer vil indebære en uhensigtsmæssig procedure.
 På baggrund heraf har finansministeriet og CO-STAT indgået medfølgende  

 aftale af 4. december 1985 vedrørende afskedigelsesregler, som adskiller sig  

 fra aftalen af 4. juli 1985 derved, at den ikke omfatter afskedigelse af  

 personer med beskyttelse som tillidsrepræsentant.
 Ved afskedigelse af sådanne personer følges derfor fortsat de eventuelle  

 procedurer, som måtte være foreskrevet i de enkelte overenskomster mellem  

 staten og organisationer, tilsluttet CO-STAT.
 Aftalen af 4. december 1985 er herefter alene gældende for ansatte uden  

 beskyttelse som tillidsrepræsentant og således, at eventuelle gældende  

 afskedigelsesregler inden for de organisationsområder, der er tilsluttet  

 CO-STAT, jfr. fortegnelsen side 2, er bortfaldet.
Aftalen af 4. december 1985 gælder også for ansatte, der er omfattet af  

 overenskomster mellem organisationer, tilsluttet CO-STAT, og styrelser, som  

 af finansministeriet er bemyndiget til at indgå overenskomst.
Dog omfatter  

 aftalen indtil videre ikke statsvirksomheden Bornholmstrafikken.
 Nærværende cirkulæreskrivelse afløser finansministeriets cirkulære af 24.  

 juli 1985 (LP. nr. 051/85).
 Eventuelle tvivlsspørgsmål forelægges finansministeriet.
 P.M.V.
 E.B.
Thorkild Rotenberg Organisationer tilsluttet CO-STAT:
Blik- og Rørarbejderforbundet Dansk Beklædnings- og Textilarbejderforbund Dansk El-Forbund Dansk Metalarbejderforbund Gastronomisk Landsforbund Handels- og Kontorfunktionærernes Forbund i Danmark Husligt Arbejder  

 Forbund Kvindeligt Arbejderforbund i Danmark Snedker- og Tømrerforbundet i Danmark Træindustriforbundet i Danmark AFTALE mellem finansministeriet og Centralorganisationen for overenskomstansatte i  

 staten (CO-STAT) vedrørende afskedigelsesregler for ansatte (bortset fra  

 tillidsrepræsentanter) i henhold til overenskomster mellem staten og  

 organisationer, tilsluttet CO-STAT.
 Kan enighed om valg af opmand ikke opnås, anmodes arbejdsrettens formand  

 om at udpege denne.
København, den 4. december 1985 CO-STAT Ove Hygum Finansministeriet P.M.V.
