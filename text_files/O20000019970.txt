Resumé  



  

 En faglærer ved et fængsel blev ved en fejl tildelt et særligt tillæg til  

 stillingen.
Myndighederne var berettiget til at tilbagekalde tillægget med  

 sædvanligt opsigelsesvarsel da lønindplaceringen var i strid med gældende  

 overenskomst.
Ombudsmanden udtalte at tjenestemandslovens § 12 ikke med rette  

 kunne påberåbes som hjemmel for tilbagekaldelsen.
Desuden var myndighedernes  

 antagelse om at opsigelsesvarslet var på 14 dage, ikke korrekt.  

 Tilbagekaldelsen var en afgørelse i forvaltningslovens forstand og ikke en  

 aftale som anført af fængslet.
Ombudsmanden kritiserede  

 at faglæreren ikke var blevet partshørt inden afgørelsen, og at  

 myndighedernes  

 begrundelser var mangelfulde.
Endvidere skulle afgørelsen have været meddelt  

 partsrepræsentanten i sagen. (J.nr. 1999-2003-811).
Fejlagtig lønindplacering - tilbagekaldelse af tillæg.  

 Partshøring.
Begrundelse.
Partsrepræsentation A blev pr. 1. januar 1998 ansat som faglærervikar ved  

 Statsfængslet X.
Stillingen blev aflønnet efter lønramme 21, skalatrin 26.
Den 19. maj 1998 blev en stilling som  

 fængselslærer/fængselsoverlærer, subsidiært faglærer ved Statsfængslet X  

 opslået.
Det oplystes at der var et særligt tillæg knyttet til stillingen på  

 14.968,33 kr. årligt.
Stillingen blev genopslået den 26. maj 1998 med en rettelse.  

 Stillingsbetegnelsen var nu projektlærer, subsidiært faglærer.
Desuden var  

 der  

 en tilføjelse angående den ønskede uddannelse og en særlig bemærkning om at  

 en  

 faglærer uden pædagogisk uddannelse ville blive ansat ved konstitution indtil  

 vedkommende havde erhvervet den pædagogiske uddannelse.
Der var ingen ændring  

 i  

 oplysningen om det særlige tillæg.
A blev med virkning fra den 1. juli 1998 ansat på prøve i  

 stillingen som faglærer.
Af ansættelsesbrevet fremgik at stillingen var i  

 lønramme 21, og at der var et særligt tillæg til stillingen på 14.968,33 kr.  

 årligt (pr. 1. april 1998). Prøvetiden blev regnet fra den 1. januar 1998.
 Af et notat fra Statsfængslet X fremgik bl.a. følgende:
Til undervisningsleder og inspektør. 06.07.98 Jeg er d.d. blevet ringet op af ( ) fra DFK 1. kontor.
Hun har  

 bedt mig meddele (A) på Projektet, at hendes ansættelsesbrev ikke er korrekt,  

 idet hun ikke er berettiget til det tillæg på ca. 14.000 kr. pr. år som  

 beskrevet i hendes ansættelsesbrev. ( ) begrunder dette i manglende  

 seminarieuddannelse.
Hun beder mig ligeledes meddele (A) opsigelsesvarslet,  

 hvis hun ikke kan acceptere det.
 Da jeg ikke kan udtale mig om, hvem tillægget er aftalt med i  

 direktoratet og ellers intet kender til sagen, har jeg lovet ( ) at give (A)  

 besked  men ellers lade sagen ligge til undervisningsleder eller  

 inspektør  

 kommer fra ferie.
 (A) ved besked, men har bedt mig lade ( ) tage sig af det, da  

 hun mener, han vil være bekendt med det aftalte.
 V.h.
( ) Efter at have læst ovenstående har jeg den 16. juli 1998  

 kontaktet kontorchef ( ), idet jeg  som jeg læser forløbet   

 finder, at det  

 har haft et uheldigt forløb. 1. kontor har udsendt 2 forkerte opslag.
Inden  

 ansættelsen af (A), er der herfra rettet forespørgsel til 1. kontor om hun  

 skulle have tillægget, hvilket blev bekræftet.
Man kan derfor ikke  

 anstændigvis  

 reagere med at fortælle den ansatte at enten må hun acceptere bortfald af  

 tillægget eller acceptere et opsigelsesvarsel.
Kontorchefen lovede at  

 undersøge  

 sagen.
 Senere bliver jeg ringet op af ( ), der ikke kan forstå min  

 henvendelse, idet hun mener at Direktoratet ikke kan handle anderledes, når  

 de  

 opdager, at der er begået en fejl, og at der ikke er tale om en opsigelse af  

 faglæreren i stillingen, men alene en opsigelse af tillægget.
(C) Af et udateret notat fra statsfængslet underskrevet af ( )  

 fremgik bl.a. følgende:
Ved ansættelsen af faglærer (A) er der som følge af ukorrekte  

 oplysninger sket en fejlagtig indberetning af løn, idet det er oplyst at  

 stillingen indebar tildeling af et tillæg.
Dette er ikke korrekt hvorfor det  

 tildelte tillæg er opsagt med 3 mdr.s varsel fra udgangen af juli 1998,  

 efter  

 aftale med faglærer (A). Statsfængslet X skrev herefter den 28. september 1998 bl.a.  

 følgende til A:
 Efter aftale opsiges hermed, med udgangen af oktober måned  

 1998, særligt tillæg, som blev tildelt Dem i forbindelse med Deres ansættelse  

 pr. 1. juli 1998 som faglærer på prøve.
Det særlige tillæg tildeles alene seminarieuddannede. I brev af 22. december 1998 klagede A til Direktoratet for  

 Kriminalforsorgen.
Hun skrev bl.a. at hun undrede sig over at lønnen var  

 blevet  

 sat ned uden om hende.
 Direktoratet bad fængslet om en udtalelse, og fængslet henviste  

 i det hele til de udarbejdede notater.
 Direktoratet skrev den 25. januar 1999 følgende til A:
 De har ved brev af 22. december 1998 skrevet til direktoratet  

 vedrørende tilbagekaldelsen af Deres særlige tillæg.
Statsfængslet (X) har i et brev af 11. januar 1999 afgivet en  

 udtalelse i sagen.
Udtalelsen vedlægges i kopi.
Det fremgår af sagen, at De i første omgang modtog meddelelsen  

 om bortfald af tillægget fra en kollega, der var blevet orienteret telefonisk  

 af direktoratet.
De fik i den forbindelse forståelsen af, at De enten måtte  

 afstå tillægget frivilligt eller acceptere en opsigelse.
Der er tydeligvis sket en kommunikationsfejl i sagen.  

 Direktoratet skal naturligvis beklage, hvis man på nogen måde har medvirket  

 til, at denne er opstået.
Baggrunden for direktoratets reaktion var, at  

 offentlige myndigheder har en forpligtelse til at korrigere ukorrekte  

 lønudbetalinger o.lign.
De er ved en beklagelig fejl blevet tildelt et  

 særligt  

 tillæg i forbindelse med Deres ansættelse som faglærer, som De ikke har været  

 berettiget til.
Direktoratet har derfor set sig nødsaget til at foranledige,  

 at  

 det særlige tillæg blev inddraget.
I almindelighed kan ændringer i ansættelsesforhold ske med et  

 varsel svarende til opsigelsesvarslet.
Opsigelsesvarslet for en tjenestemand  

 ansat på prøve er inden for de første 6 måneder på 14 dage, jf.  

 tjenestemandslovens  

 § 33, stk. 2. Man kunne således have varslet tillæggets bortfald med et  

 varsel  

 på 14 dage efter de almindelige regler, men man har i denne sag valgt at  

 opsige  

 tillægget med et varsel på 3 måneder.
Direktoratet skal i øvrigt bemærke, at det er særdeles  

 beklageligt, at det hverken af det oprindelige eller efterfølgende  

 stillingsopslag fremgår, at det særlige tillæg alene tildeles  

 seminarieuddannede lærere. I brev af 21. februar 1999 skrev B på vegne af A til  

 direktoratet og bad om en redegørelse for hjemmelsgrundlaget for tildeling af  

 tillægget.
B bad endvidere om en skriftlig begrundelse for tilbagekaldelsen i  

 overensstemmelse med forvaltningslovens regler og om en konkret vurdering af  

 As faglige og pædagogiske kompetencer i relation til reglerne for  

 tildeling af  

 tillægget.
 Direktoratet skrev herefter den 24. marts 1999 bl.a. følgende  

 til A:
 Direktoratet har behandlet sagen på ny og må fastholde  

 afgørelsen i sit brev til Dem af 25. januar 1999, hvorefter det særlige  

 tillæg  

 til Dem er blevet opsagt med 3 måneders varsel.
Arbejdsopgaverne for fængselslærere/fængselsoverlærere fremgår  

 af bilag 1 til Finansministeriets cirkulære af 1. august 1996 om tjenestetid  

 mv. for fængselslærere/fængselsoverlærere.
Disse arbejdsopgaver forudsætter  

 en  

 seminarie- eller anden tilsvarende uddannelse.
De har ikke en sådan  

 uddannelse,  

 og er derfor ikke omfattet af den pågældende aftale.
 Fængselslærere/fængselsoverlærere oppebærer et særligt tillæg.  

 Dette fremgår af § 1 i Aftale af 17. juni 1996 mellem Finansministeriet og  

 Statstjenestemændenes Centralorganisation II om omklassificering af  

 stillinger  

 som fængselslærer/-overlærer ved fængselsskolerne, som blev indgået i  

 forbindelse med tjenestetidsaftalen.
Som anført i direktoratets brev af 25. januar 1999 er De ved en  

 beklagelig fejl blevet tildelt et særligt tillæg i henhold til ovennævnte  

 aftale i forbindelse med Deres ansættelse som faglærer.
De har ikke været  

 berettiget til tillægget, da De som nævnt ikke er omfattet af aftalen mellem  

 Finansministeriet og Statstjenestemændenes Centralorganisation II.  

 Direktoratet  

 har derfor set sig nødsaget til at foranledige, at det særlige tillæg blev  

 inddraget.
 Direktoratet kan i øvrigt oplyse følgende:
 Når der på baggrund af en annonce indgås en aftale, vil  

 annoncens indhold normalt være bindende for aftaleparterne, medmindre andet  

 direkte eller indirekte er fremgået af de efterfølgende  

 kontraktsforhandlinger.
Lønoplysninger i en stillingsannonce vil som udgangspunkt være  

 bindende for parterne.
Er oplysningerne i modstrid med arbejdsgiverens  

 overenskomstmæssige eller andre forpligtelser, opstår spørgsmålet, om  

 arbejdstagerens løn kan ændres.
En tjenestemand må tåle sådanne ændringer i sine  

 ansættelsesforhold, som ikke har karakter af en forflyttelse, jfr.  

 Tjenestemandslovens § 12, hvis det sker med sædvanligt opsigelsesvarsel.  

 Efter  

 lovens § 28 er dette varsel 3 måneder.
For tjenestemænd ansat på prøve gælder  

 det dog, at de i de første 6 måneder kan afskediges med 14 dages varsel til  

 udgangen af en måned, jfr. lovens § 33, stk. 2.
 En tjenestemand vil herefter med sædvanligt opsigelsesvarsel  

 kunne få reguleret sin løn i nedadgående retning, hvis lønindplaceringen er  

 sket i strid med gældende lønaftaler.
Som det også fremgår af direktoratets brev af 25. januar 1999  

 til Dem, har direktoratet opsagt tillægget med et varsel, der er længere end  

 det, man i henhold til tjenestemandsloven var forpligtet til at følge. Direktoratet fastholdt  

 i brev af 15. april 1999 til A afgørelsen.
I brev af 30. juni 1999 klagede B til mig.
Han anførte bl.a. at  

 tilbagekaldelsen ikke kunne ske med hjemmel i tjenestemandslovens § 12, og at  

 direktoratet ikke havde begrundet tilbagekaldelsen, indledt partshøring eller  

 foretaget en konkret vurdering af As kvalifikationer.
Direktoratet  

 havde  

 tilsyneladende ikke taget hensyn til at A var uddannet som håndarbejdslærer  

 fra  

 Seminariet for Hverdagskunst i Kerteminde.
I anledning af klagen bad jeg myndighederne om en udtalelse.  

 Jeg bad særligt om en udtalelse om hjemmelsgrundlaget for afgørelsen om at  

 tilbagekalde tillægget.
Jeg bad om nærmere oplysninger om hvilke betingelser  

 der skulle være opfyldt for at oppebære tillægget, og en nærmere begrundelse  

 for hvorfor direktoratet mente at A ikke opfyldte betingelserne.
Jeg bad  

 desuden om en udtalelse om hvorvidt myndighederne mente at beslutningen om at  

 tilbagekalde tillægget var en afgørelse i forvaltningslovens forstand.
 I brev af 19. januar 2000 til mig udtalte direktoratet bl.a.  

 følgende:
 Statsfængslet (X) ansatte den 27. januar 1998 (A) som  

 faglærervikar fra den 1. januar 1998 i lønramme 21, uden at der til dette  

 faglærervikariat var knyttet noget tillæg.
 Direktoratet erindrer ikke, som af Statsfængslet (X) angivet i  

 notat af 16. juli 1998, at have bekræftet telefonisk over for statsfængslet,  

 at  

 (A) skulle have et særligt tillæg som faglærer, og der foreligger ikke notat  

 herom i direktoratet.
 For så vidt angår tildeling af særligt tillæg kan direktoratet  

 oplyse følgende:
Ikke-seminarieuddannede personer ansættes som faglærere uden  

 særligt tillæg.
Seminarieuddannede ansættes som fængselslærere   

 og oppebærer  

 tillægget.
Tillægget til fængselslærere er/var begrundet i de  

 mangeartede  

 opgaver som lærerpersonalet har, medfører en spredt og lang arbejdstid for  

 hvilken det ikke er muligt at sætte nogen højeste norm, jfr. brev til  

 Finansministeren fra 1962 som vedlægges i kopi.
Tillægget er en integreret  

 del  

 af den gældende aftale af 17. juni 1996 mellem Finansministeriet og  

 Statstjenestemændenes Centralorganisation II om omklassificering af  

 stillinger  

 som fængselslærer/-overlærer ved fængselsskolerne, som blev indgået i  

 forbindelse med tjenestetidsaftalen.
Aftalen gælder kun for personer, der er  

 uddannet på et  

  

 lærerseminarium  

  

 , idet  

 arbejdsopgaverne principielt kun kan og må varetages af en person med en  

 uddannelse fra et lærerseminarium.
(A) har oplyst, at hun har gået på Seminariet for Kunst og  

 Håndværk i Kerteminde i perioden 1990-92. Denne uddannelse kan ikke danne  

 grundlag for tildeling af det særlige tillæg, da dette kun gives  

 seminarieuddannede fra et lærerseminarium.
Det fremgår af sagen, at (A) ikke  

 er  

 uddannet på et lærerseminarium, og hun er derfor ikke berettiget til at  

 oppebære det særlige tillæg for fængselslærere.
 Direktoratet skal i øvrigt oplyse, at man ikke finder, at (A)  

 kan have haft en berettiget forventning om at oppebære det særlige tillæg,  

 henset til at hun som faglærervikar fra den 1. januar 1998 ikke fik  

 tillægget.
Hvad angår spørgsmålet om at opsige tillægget, skal  

 direktoratet henvise til Ole Hasselbalch, Ansættelsesret, Juristforbundets  

 Forlag maj 1975, side 372: Arbejdsgiveren vil i almindelighed i den  

 udstrækning, han ikke overtræder ufravigelige bestemmelser, kunne ændre  

 ansættelsesvilkårene med iagttagelse af gældende opsigelsesvarsel.
Ligger  

 virksomhedens lønniveau således f.eks. i almindelighed over det  

 overenskomstmæssige, kan han, hvad enten det er et normalløns- eller et  

 minimallønsområde, varsle lønnen ned til det overenskomstmæssige  

 niveau.
Direktoratet skal endvidere henvise til Finansministeriet,  

 Personaleadministrativ vejledning, kapitel 45, side 1-2: Når det  

 konstateres,  

 at der på grund af en fejlfortolkning, fejlberegning, fejlanvisning eller  

 lignende er udbetalt mere eller mindre i løn, pension mv., end modtageren  

 havde  

 krav på, skal fejlen straks rettes med virkning for fremtiden.
Fejlen kan  

 rettes uden varsel.
Modtageren bør dog altid orienteres om, at udbetalingen  

 vil  

 blive ændret. Disse regler er ikke fastsat ved lov eller  

 lignende, men  

 udviklet gennem en ret sparsom retspraksis. Direktoratet skal beklage, at man ved en fejl henviste til  

 tjenestemandslovens § 12, idet det bemærkes, at det havde været rettest at  

 henvise til principperne i tjenestemandslovens § 12 og dansk rets almindelige  

 regler.
I almindelighed kan ændringer i udbetaling af løn i de oven for  

 nævnte tilfælde således ske uden varsel.
På grund af fejlen i  

 stillingsopslagene valgte direktoratet at varsle tillæggets bortfald.  

 Direktoratet valgte efter omstændighederne at varsle tillæggets bortfald med  

 et  

 varsel på 3 måneder, selvom opsigelsesvarslet for en tjenestemand ansat på  

 prøve inden for de første 6 måneder er på 14 dage, jfr. tjenestemandslovens §  

 33, stk. 2.
 Det kan oplyses, at direktoratet siden hen har ændret  

 formuleringen i lignende stillingsopslag, således at det nu klart fremgår, at  

 faglærere ikke vil få et særligt tillæg.
Det er direktoratets opfattelse, at der med beslutningen om at  

 tilbagekalde det særlige tillæg var tale om en afgørelse i forvaltningslovens  

 forstand.
Direktoratet skal i den forbindelse henvise til Forvaltningsloven  

 med  

 kommentarer, John Vogter, 3. udgave, Jurist- og Økonomforbundets Forlag 1999  

 side 118-119: Der kan være grund til at fremhæve, at ansættelse som  

 tjenestemand i det offentliges tjeneste hidtil, såvel i praksis som i den  

 forvaltningsretlige litteratur i almindelighed, er blevet betragtet som en  

 forvaltningsakt og ikke som en rent privatretlig disposition  

 (kontraktsindgåelse). Andre spørgsmål om tjenstlige forhold er  

 derimod i  

 almindelighed ikke omfattet [af forvaltningsloven].
Det er  

 direktoratets  

 opfattelse, at en korrektion af lønnen i et ansættelsesforhold også er en  

 afgørelse i forvaltningslovens forstand, idet den vedrører selve ansættelsen.
Det bemærkes, at direktoratet under sagsforløbet har haft det  

 indtryk, at det særlige tillæg blev opsagt  

  

 efter  

 aftale  

  

 med (A) med 3 måneders varsel, jfr. herved udateret notat fra  

 Statsfængslet (X). Efter en samlet gennemgang af sagen finder direktoratet  

 imidlertid, at det havde været rettest, såfremt den pågældende var blevet  

 partshørt skriftligt over beslutningen om at tilbagekalde det særlige tillæg.  

 Direktoratet finder i øvrigt, at man har overholdt reglerne i  

 forvaltningsloven. I brev af 6. februar 2000 kommenterede B direktoratets  

 udtalelse.
Ombudsmandens udtalelse 1. Ydelse af det særlige tillæg Direktoratet har oplyst at tillægget alene ydes til  

 fængselslærere idet disse er uddannet på et lærerseminarium.  

 Personer der ikke er uddannet på et lærerseminarium, ansættes som  

 faglærere.
Jeg har fra direktoratet modtaget kopi af Arbejdsopgaver for lærere ved  

 Kriminalforsorgens fængselsskoler samt af en aftale af 17. juni 1996  

 mellem Finansministeriet og Statstjenestemændenes Centralorganisation II om  

 omklassificering af stillinger som fængselslærer/-overlærer ved  

 fængselsskolerne.
Det fremgår af denne aftale at der sker ikke ændring  

 i særlige tillæg.
Jeg har desuden modtaget kopi af et udkast til brev af 27. juli 1979 fra  

 direktoratet til Finansministeriet.
Heraf fremgår at fængselslærere har et  

 særligt tillæg.
Direktoratet har telefonisk oplyst at henvisningen i  

 direktoratets brev af 19. januar 2000 til mig til brev til Finansministeren  

 fra 1962 er forkert idet der skulle have været henvist til brevet af 27. juli  

 1979.
 Jeg har desuden modtaget kopi af en aftale af 9. juli 1996 mellem  

 direktoratet og Kriminalforsorgsforeningen om anvendelse af lokallønsmidler  

 1995-97. Det fremgår heraf bl.a. at to stillinger som faglærer blev  

 opnormeret til lr. 21. Det er ikke omtalt om der er knyttet særligt tillæg  

 til disse stillinger.
Jeg lægger herefter til grund at der ydes et særligt tillæg til  

 fængselslærere.
Dokumentationen for at der ikke ydes et særligt tillæg til  

 faglærere, forekommer mig noget spinkel.
Jeg har imidlertid ikke grundlag for  

 at tilsidesætte direktoratets oplysning herom, og jeg kan derfor ikke  

 kritisere at direktoratet har ment at (A) ikke var berettiget til at oppebære  

 det særlige tillæg.
2. Tilbagekaldelsen af tillægget Det er almindeligt antaget i såvel teori som retspraksis at en myndighed kan  

 tilbagekalde en for adressaten begunstigende afgørelse med sædvanligt  

 opsigelsesvarsel i tilfælde hvor der er sket lønindplacering  

 i strid med gældende overenskomster eller aftaler.
Jeg henviser til Kaj  

 Larsen mfl., Forvaltningsret (1994), s. 122, Ole Hasselbalch,  

 Ansættelsesretten, 2. udg. (1997), s. 456ff, og Lars Svenning  

 Andersen, Funktionærret, 2. udg. (1998), s.  

 144f.
Endvidere kan nævnes U 1977.589  

 ØL, U 1978.919 H, Folketingets Ombudsmands beretning for 1980, s. 307*, og  

 ombudsmandens sag j.nr. 1986-71-70, refereret s. 121 i Forvaltningsret, jf.  

 ovenfor.
Myndighederne har således i den konkrete sag været berettiget  

 til at tilbagekalde tillægget med tre måneders varsel.
Jeg har ikke herved  

 taget stilling til om tilbagekaldelse kunne ske uden varsel.
Direktoratet har i sin afgørelse af 24. marts 1999 henvist til  

 tjenestemandslovens § 12 som hjemmel for tilbagekaldelsen.
Denne bestemmelse  

 kan efter min opfattelse ikke med rette påberåbes som hjemmel i den konkrete  

 sag.
En så væsentlig ændring af lønnen må antages at falde uden for de  

 ændringer som en tjenestemand er forpligtet til at tåle efter § 12. Jeg  

 henviser til Kaj Larsen mfl., Forvaltningsret (1994), s.  

 151f, og til Bent Christensens responsum  

 af 14. august 1962 til Finansministeriet der er gengivet i betænkning nr.  

 320/1962 fra Administrationsudvalget af 1960, s. 101ff (107). Direktoratet  

 har  

 da også beklaget henvisningen.
Direktoratet har endvidere antaget at opsigelsesvarslet for (A)  

 alene var på 14 dage.
Dette er ikke korrekt.
Varslet var på tre måneder idet  

 prøvetiden blev regnet fra den 1. januar 1998, jf. tjenestemandslovens § 33,  

 stk. 2, og § 28, stk. 1. Da det givne varsel var på tre måneder, foretager  

 jeg  

 mig ikke mere vedrørende dette punkt.
 Jeg har desuden noteret mig at formuleringen i lignende  

 stillingsopslag nu er ændret således at det klart fremgår at faglærere ikke  

 får  

 et særligt tillæg.
Jeg kan tilslutte mig direktoratets opfattelse om at  

 beslutningen om at tilbagekalde tillægget var en afgørelse i  

 forvaltningslovens  

 forstand idet dispositionen gik ud over de beføjelser som følger af den  

 almindelige ledelsesret.
Jeg henviser bl.a. til Kaj Larsen mfl.,  

 Forvaltningsret (1994), s.  

 151f,  

 og Ole Hasselbalch, Ansættelsesretten, 2. udg. (1997), s. 30.
 Sagen rejser det spørgsmål om tillægget blev tilbagekaldt efter  

 aftale med (A). Jeg må forstå direktoratets udtalelse til mig således at  

 tilbagekaldelsen efter direktoratets opfattelse ikke fandt sted efter aftale.  

 Jeg er enig i denne opfattelse.
Jeg anser det for kritisabelt at Statsfængslet (X) i  

 forbindelse med opsigelsen af tillægget anførte at dette skete efter aftale.  

 Direktoratet burde have påtalt dette over for fængslet.
Jeg har gjort  

 myndighederne bekendt med min opfattelse.
Da tillægget imidlertid kunne  

 tilbagekaldes ensidigt, jf. ovenfor, foretager jeg mig ikke mere vedrørende  

 dette punkt.
En anden sag er om tillægget overhovedet kunne opsiges efter  

 aftale.
Det er almindeligt antaget at en forvaltningsmyndighed som har  

 bemyndigelse til at ordne et retsforhold ved en forvaltningsakt, ikke uden  

 yderligere bemyndigelse kan ordne retsforholdet ved en aftale med vedkommende  

 adressat.
Jeg henviser til min redegørelse i den sag der er omtalt i  

 Folketingets Ombudsmands beretning for 1998, s. 491*. Da tillægget i den  

 konkrete sag blev tilbagekaldt ved en myndighedsafgørelse, har jeg ikke  

 tilstrækkelig anledning til at komme nærmere ind på dette spørgsmål.
 Da der var tale om en afgørelse i forvaltningslovens forstand,  

 skulle reglerne i forvaltningsloven finde anvendelse.
 Forvaltningslovens § 19, stk. 1, har denne ordlyd:
§ 19.  

  

 Kan en part i  

 en sag ikke antages at være bekendt med, at myndigheden er i besiddelse af  

 bestemte oplysninger vedrørende sagens faktiske omstændigheder, må der ikke  

 træffes afgørelse, før myndigheden har gjort parten bekendt med oplysningerne  

 og givet denne lejlighed til at fremkomme med en udtalelse.
Det gælder dog  

 kun,  

 hvis oplysningerne er til ugunst for den pågældende part og er af væsentlig  

 betydning for sagens afgørelse.   Beslutningen om at tilbagekalde tillægget blev meddelt (A)  

 først mundtligt og siden skriftligt af statsfængslet.
Der er intet i sagen  

 som  

 tyder på at (A) fik lejlighed til at fremkomme med en udtalelse inden  

 afgørelsen blev truffet.
Jeg lægger derfor til grund at der ikke fandt nogen  

 partshøring sted i overensstemmelse med § 19, stk. 1.
(A) kunne ikke antages at vide at myndighederne havde oplysning  

 om at der var sket en forkert indplacering.
Da denne oplysning klart var til  

 ugunst for hende og af væsentlig betydning for tilbagekaldelsen, burde hun  

 have  

 været partshørt inden afgørelsen.
Jeg er derfor enig med direktoratet i at hun burde have været  

 partshørt.
Jeg anser det for kritisabelt at myndighederne undlod at partshøre  

 hende.
Direktoratet burde have påtalt dette over for fængslet.
Jeg har gjort  

 myndighederne bekendt med min opfattelse.
Da der ikke er fremkommet  

 oplysninger  

 som kunne føre til at tilbagekaldelsen var uberettiget, foretager jeg mig  

 ikke  

 mere vedrørende dette punkt.
3. Begrundelsen Efter forvaltningslovens § 24, stk. 1, 1. pkt., skal en  

 begrundelse for en afgørelse indeholde en henvisning til de retsregler i  

 henhold til hvilke afgørelsen er truffet.
Der skal således oplyses om  

 hjemmelsgrundlaget for afgørelsen.
Statsfængslets begrundelse indeholdt ingen henvisning til  

 hjemmelsgrundlaget.
Heller ikke direktoratets afgørelse af 25. januar 1999  

 indeholdt en sådan henvisning.
Først i direktoratets brev af 24. marts 1999  

 henvistes der til et hjemmelsgrundlag.
Det følger desuden af forvaltningslovens § 24, stk. 1 og 2, at  

 en begrundelse skal fremtræde som en forklaring på hvorfor afgørelsen har  

 fået  

 det pågældende indhold.
Begrundelsen skal være dækkende og må ikke være  

 misvisende.
Jeg henviser til John Vogter, Forvaltningsloven med kommentarer,  

 3.  

 udg. (1999), s. 420ff.
 Fængslet har begrundet  

 afgørelsen med at tillægget alene tildeles seminarieuddannede.
 Tilsvarende har direktoratet i sit brev af 24. marts 1999  

 henvist til at tillægget alene tildeles seminarieuddannede eller andre med  

 tilsvarende uddannelse.
 Denne begrundelse var ikke dækkende idet det afgørende  

 kriterium for tildeling af tillægget var en uddannelse fra et  

 lærerseminarium.
 Jeg er endvidere enig med direktoratet i at det er beklageligt  

 at der blev henvist til tjenestemandslovens § 12, jf. ovenfor.
Sammenfattende anser jeg den mangelfulde begrundelse for  

 kritisabel.
Direktoratet burde have påtalt fængslets mangelfulde begrundelse.  

 Jeg har gjort myndighederne bekendt med min opfattelse.
Da direktoratet i sin  

 udtalelse til mig har givet en begrundelse der opfylder forvaltningslovens  

 krav, foretager jeg mig ikke mere vedrørende dette punkt.
4. Afgørelsens  

 meddelelse I tilfælde hvor parten lader sig repræsentere ved en anden,  

 skal afgørelsen meddeles til partsrepræsentanten.
Jeg henviser til Karsten  

 Loiborg mfl., Forvaltningsret (1994), s. 395.
I brev af 21. februar 1999 meddelte De direktoratet at De  

 optrådte som partsrepræsentant for (A). Direktoratets breve af henholdsvis  

 den  

 24. marts 1999 og den 15. april 1999 var imidlertid alene stilet til (A).  

 Dette  

 anser jeg for beklageligt.
Jeg har gjort direktoratet bekendt med min  

 opfattelse, men foretager mig herudover ikke mere vedrørende dette punkt.
Jeg foretager mig herefter ikke mere i sagen. NOTER: (*) FOB 1980, s. 307 og  

 FOB 1998, s. 491.
