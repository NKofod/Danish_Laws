 I tilslutning til økonomi- og budgetministeriets cirkulære af 27.  

 september 1973 med følgeskrivelse herfra af 15. oktober s.å. og  

 finansministeriets cirkulære af 22. oktober 1975 om vederlæggelse m.v. af  

 timelønnet undervisning skal man - efter forhandling med Dansk  

 Magisterforening - meddele nedenstående supplerende retningslinier for ydelse  

 af vederlag beregnet pr. arbejdstime til de pågældende lærere i forbindelse  

 med undervisning på seminarierne:
1. Vejledningstimer.
Der ydes vederlag for det timetal, i hvilket lærerne  

 er til rådighed for de studerende, uden tillæg af forberedelsestid (d.v.s.,  

 at 1 vejledningstime er lig med 1 arbejdstime). Der henvises til  

 undervisningsministeriets cirkulære af 19. april 1971 om vejledningstimer i  

 forbindelse med læreruddannelsen.
2. Opgaverettelse.
Der ydes vederlag for tid medgået til opgaverettelse -  

 uden tillæg af forberedelsestid - i liniefag, pædagogiske specialer,  

 førsteårsfagene dansk og regning samt undervisningslære.
Det arbejdstimetal,  

 der ydes betaling for, kan dog ikke overstige 1/4 af undervisningstimetallet  

 i liniefag og pædagogiske specialer og 1/7 af undervisningstimetallet i  

 førsteårsfagene dansk og regning samt undervisningslære.
3. Studierejser og ekskursioner m.v. (herunder særlige aktiviteter i  

 studieuger og disponible uger). Der ydes vederlag for den medgåede tid - uden  

 tillæg af forberedelsestid - inden for et maksimum på henholdsvis 8  

 arbejdstimer pr. dag og 40 arbejdstimer pr. uge.
Ved 1-dags ekskursioner, der  

 har strakt sig ud over 8 timer eller har krævet en særlig omfattende  

 tilrettelæggelse, kan der dog ydes vederlag for indtil 12 arbejdstimer.
4. Hovedlærevirksomhed.
Der ydes vederlag for virksomhed som hovedlærer  

 inden for den timetalsramme, der er til rådighed for rektor, jfr.  

 undervisningsministeriets cirkulærskrivelse af 19. april 1971 om  

 reduktionstimer for varetagelse af hvervet som hovedlærer.
Man skal gøre  

 opmærksom på, at det disponible timetal på 0,25 time årlig pr.  

 lærerstuderende svarende til undervisningstimer (inclusive forberedelsestid).
5. Forelæsningstimer.
Der foretages omregning af forelæsningstimer,  

 således at 1 time regnes lig med 2 1/2 amlindelig undervisningstime  

 (inclusive forberedelsestid, d.v.s., at 1 forelæsningstime er lig med 5  

 arbejdstimer).
 For almindelige undervisningstimer regnes der for hver time med en  

 forberedelsestid på 60 minutter, således at 1 undervisningstime regnes lig  

 med 2 arbejdstimer.
 Ovenstående retningslinier finder anvendelse med virkning fra 1.
 august 1975.
 P.M.V.
 E.B.
