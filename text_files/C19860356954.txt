Arbejdsformidlingskontorerne RUNDSKRIVELSE:
 Vedrørende afdelingen for uddannelsesaftaler.
 Et arbejdsformidlingskontor har forespurgt direktoratet for  

 erhvervsuddannelserne om rækkevidden af EMU cirkulære nr. 156/86, grupperet  

 under EMU 1-1, vedrørende voksnes adgang til efg-uddannelserne uden  

 gennemført basisuddannelse inden for de tekniske hovederhvervsområder.
 Det fremgår af den konkrete forespørgsel, at arbejdsformidlingskontoret  

 har modtaget en ansøgning fra NN om dispensation fra basisuddannelse med  

 henblik på optagelse i HTX-forsøgsuddannelsen på Århus tekniske skole.
 Direktoratet for erhvervsuddannelserne har i denne anledning meddelt, at  

 den af direktoratet meddelte bemyndigelse alene angår registrering af  

 uddannelsesaftaler inden for efg-uddannelserne (de tekniske  

 hovederhvervsområder), samt at der ikke er et fagligt udvalg knyttet til  

 HTX-uddannelsen, som ikke er erhvervskompetencegivende.
 Ifølge undervisningsministeriets bekendtgørelse nr. 499 af 19. august 1982  

 om HTX-forsøgsuddannelsen, jfr. § 3, træffer direktoratet efter indstilling  

 fra HTX-udvalget, der ikke er et fagligt udvalg, afgørelse om optagelse af  

 elever, der ikke opfylder de almindelige uddannelsesmæssige betingelser for  

 optagelse.
 Sådanne ansøgninger skal derfor sendes til direktoratet for  

 erhvervsuddannelserne til videre foranstaltning.
 Hvilket hermed meddeles til orientering.
 Rundskrivelsen bedes indsat som bilag til EMU cirkulære nr. 156/86 under  

 EMU 1-1.
 P.D.V.
 E.B.
