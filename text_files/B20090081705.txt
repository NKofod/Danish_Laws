Bilag 1 Bekendtgørelse om ændring af bekendtgørelse om begrænsning af emissionen af flygtige organiske forbindelser fra anvendelse af organiske opløsningsmidler i visse aktiviteter og anlæg1) (Ophævelse af punkt vedrørende autolakerere) § 1 I bekendtgørelse nr. 350 af 29. maj 2002 om begrænsning af emissionen af flygtige organiske forbindelser fra anvendelse af organiske opløsningsmidler i visse aktiviteter og anlæg foretages følgende ændringer:
1. I fodnoten til bekendtgørelsens titel tilføjes efter »s. 1«: »samt Europa-Parlamentets og Rådets direktiv 2004/42/EF af 21. april 2004 om begrænsning af emissioner af flygtige organiske forbindelser i visse malinger og lakker til autoreperationslakering og om ændring af direktiv 1999/13/EF (EU-tidende 2004 L 143, s. 87).« 2. Indledningen affattes således:
»I medfør af § 7, stk. 1, nr. 1, 2 og 8, § 7 a, § 13, stk. 1, § 35, stk. 2, § 80, stk. 1, § 83, stk. 1, og § 110, stk. 3 og 4, i lov om miljøbeskyttelse, jf. lovbekendtgørelse nr. 1757 af 22. december 2006, fastsættes:« 3. Bilag 1 affattes som bilag 1 til denne bekendtgørelse.
§ 2 Stk. 1. Bekendtgørelsen træder i kraft den 1. september 2009.
 Stk. 2. Miljømyndigheden skal inden 1. marts 2011 træffe afgørelse om ophævelse af alle påbud, der er udstedt i medfør af § 12, stk. 2, i bekendtgørelse nr. 350 af 29. maj 2002, og som vedrører aktiviteter, der pr. 1. september 2009 ikke længere er omfattet af bilag 1, autoreparationslakering.
 Stk. 3. Verserende klagesager om afgørelser, der er truffet før 1. september 2009, færdigbehandles efter reglerne i denne bekendtgørelse.
Miljøministeriet, den 25. august 2009 Troels Lund Poulsen / Anne-Marie Rasmussen Bilag 1 Autoreparationslakering:
 Industrielle eller kommercielle aktiviteter, hvor der foretages:
 oprindelig overfladebelægning af køretøjer bestemt til færdsel på vej, som defineret i direktiv 70/156/EØF2), eller af dele af disse køretøjer, der udføres med reparationstype lignende materialer, når overfladebelægningen foretages et andet sted end i den oprindelige fremstillingsproces, eller  overfladebelægning af påhængskøretøjer, herunder sættevogne (køretøjer i klasse O i direktiv 70/156/EØF2)).
 Aktiviteterne omfatter tilhørende affedtningsprocesser.
 Coil coating:
 Aktiviteter, hvor ruller (coils) af stål, rustfrit stål, overfladebehandlet stål, kobberlegeringer eller aluminiumsbånd påføres en belægning af lak eller laminat i en kontinuert proces.
 Ekstraktion af vegetabilsk olie og animalsk fedt samt raffinering af vegetabilsk olie:
 Ekstraktion af vegetabilsk olie fra frø og andet vegetabilsk materiale, forarbejdning af tørre restprodukter til dyrefoder, eller oprensning af fedt og vegetabilsk olie udvundet af frø, vegetabilsk materiale og/eller animalsk materiale.
 Fremstilling af farmaceutiske produkter:
 Kemisk syntese, gæring, ekstraktion, formulering og færdiggørelse af farmaceutiske produkter.
 Fremstilling af mellemprodukter er også omfattet, hvis de fremstilles på samme virksomhed som de farmaceutiske produkter.
 Fremstilling af overfladebelægningsmidler, lakker, trykfarver og klæbemidler:
 Fremstilling af ovennævnte færdige produkter ved blanding af fx pigmenter, bindemiddel og klæbemidler med organiske opløsningsmidler eller andre bærere, herunder aktiviteter som forblanding (dissolver) og dispergering, justering af viskositet og tone samt tapning af det færdige produkt.
 Fremstilling af mellemprodukter er også omfattet, hvis de fremstilles på samme virksomhed som de færdige produkter.
 Fremstilling af fodtøj:
 Fremstilling af færdigt fodtøj eller dele heraf.
 Kemisk rensning:
 Industrielle eller kommercielle aktiviteter, hvor der bruges flygtige organiske forbindelser i anlæg til rensning af beklædningsgenstande, indbo-tekstiler og lignende forbrugsvarer, med undtagelse af manuel pletrensning i tekstil- og beklædningsindustrien.
 Laminering af træ og plast:
 Sammenføjning af træ og/eller plastik til fremstilling af laminater.
 Omdannelse af gummi:
 Enhver af følgende aktiviteter: blanding, formaling, opblanding, kalandrering, ekstrudering og vulkanisering af naturlig eller syntetisk gummi og andre hjælpeoperationer til omdannelse af naturlig eller syntetisk gummi til færdigt produkt.
 Overfladeafrensning:
 Aktiviteter, bortset fra kemisk rensning, hvor urenheder fjernes fra overfladen af et materiale ved hjælp af organiske opløsningsmidler (herunder affedtning). Afrensning bestående af mere end ét procestrin før eller efter enhver anden aktivitet anses som én afrensningsaktivitet.
 Overfladeafrensning vedrører afrensning af overfladerne af produkter, men ikke rensning af udstyr.
 Overfladebelægning:
 Påføring af et eller flere kontinuerte lag overfladebelægningsmiddel på:
 a) følgende køretøjer:
 nye biler defineret i klasse M1 i direktiv 70/156/EØF2) og i klasse N1, for så vidt de behandles i samme anlæg som køretøjer i klasse M1  førerhuse til lastvogne, defineret som førerens kabine, og alle integrerede indretninger til teknisk udstyr, af køretøjer i klasse N2 og N3 i direktiv 70/156/EØF2)  varevogne og lastbiler, defineret som køretøjer i klasse N1, N2 og N3 i direktiv 70/156/EØF2), med undtagelse af førerhuse til lastvogne  busser, defineret som køretøjer i klasserne M2 og M3 i direktiv 70/156/EØF2) b) påhængskøretøjer, defineret som køretøjer i klasse O1, O2, O3 og O4 i direktiv 70/156/EØF2) c) metal og plast, herunder overflader på fly, skibe og tog osv.
d) træ e) tekstil, stof, film og papir f) læder Aktiviteterne omfatter ikke overfladebelægning af substrater med metaller ved hjælp af elektroforese.
Endvidere omfatter aktiviteterne ikke bygge-/anlægsarbejder samt reparation og vedligeholdelse af faste, udendørs konstruktioner (broer, elmaster, tanke m.v.) ved hjælp af mobile anlæg.
 Aktiviteterne omfatter blanding af råvarer, inklusive fortynding, med henblik på opnåelse af et brugsklart produkt.
 Hvis overfladebelægningen omfatter et procestrin, hvor det pågældende emne trykkes, anses trykningen - uanset den anvendte teknik - som en del af overfladebelægningen.
 Trykning som særskilt aktivitet er ikke omfattet af aktiviteten overfladebelægning, men kan falde ind under andre aktiviteter i bekendtgørelsen.
 Overfladebelægning af beviklet tråd:
 Overfladebelægning af metalliske ledere som anvendes til bevikling af spoler i bl.a. transformere og motorer.
 Påføring af klæbestoffer:
Påføring af klæbestoffer på en overflade bortset fra a) påføring af klæbestof og laminering i forbindelse med grafiske processer samt b) træ- og plastlaminering.
Påføring af klæbestof og laminering i forbindelse med trykning er underprocesser under aktiviteten trykning (grafisk industri), mens laminering af træ og plast er en særskilt aktivitet omfattet af bekendtgørelsen.
 Trykning (grafisk industri):
Reproduktion af tekster/billeder, hvor trykfarve under anvendelse af en trykform (billedbærer) overføres til en hvilken som helst overflade, herunder tilknyttede teknikker til lakering, overfladebelægning og laminering.
Bekendtgørelsen omfatter kun følgende underprocesser:
 flexografi, dvs. trykning med flydende trykfarve, der tørrer ved fordampning, hvor trykfarven overføres af en trykform af gummi eller elastiske polymerer, hvor billedbærerne er ophøjet i forhold til de ikke-trykgivende områder (højtryk)  heatset rotation, dvs. trykning på papirbaner i modsætning til trykning på enkeltark.
Trykformens billedbærere består af trykgivende områder (olietiltrækkende), der ligger i samme plan som de ikke-trykgivende (vandtiltrækkende) områder (plantryk). Farvetørringen foregår ved, at papirbanen føres gennem en varmeovn, hvor varm luft blæses hen over papirbanen  laminering i tilknytning til trykning, dvs. sammenklæbning af to eller flere bøjelige materialer, så der frembringes laminater  magasin-dybtryk, dvs. trykning af magasiner, brochurer, reklameaviser, kataloger o. lign. ved hjælp af toluen-baseret trykfarve, der tørrer ved fordampning, og hvor trykfarven overføres fra fordybninger i en trykcylinder til papirbanen  anden dybtryk end magasin-dybtryk (emballage-dybtryk), dvs. trykning med flydende trykfarve, der tørrer ved fordampning, og hvor trykfarven overføres fra fordybninger i en trykcylinder til den overflade, der skal trykkes på  serigrafi (skabelon-tryk), dvs. trykning på baner (ikke enkeltark) med flydende trykfarve, der tørrer ved fordampning, og hvor trykfarven overføres til den overflade, der skal trykkes på, ved passage gennem en porøs ramme, og hvor det trykgivende område er åbent, og det ikke-trykgivende område er lukket af  lakering, dvs. påføring af lak eller klæber på et bøjeligt materiale med henblik på senere at forsegle emballage.
 Træimprægnering:
Påføring af konserveringsmiddel på træ.« 1) Bekendtgørelsen gennemfører dele af Europa-Parlamentetes og Rådets direktiv 2004/42/EF af 21. april 2004 om begrænsning af emisioner af flygtige organiske forbindelser fra anvendelse af organiske opløsningsmidler i visse malinger og lakker samt produkter til autoreperationslakering og om ændring af direktiv 1999/13/EF, (EU-tidende 2004 L 143, s. 87).
2) Gennemført i dansk ret ved bl.a.
Færdselsstyrelsens bekendtgørelse om detailforskrifter for køretøjer.
