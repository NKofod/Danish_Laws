Kantinemoms -  

 outsourcing af kantinedriften Indledning Told- og Skattestyrelsen er blevet spurgt  

  

 om  

  

 virksomheder, der har outsourcet kantinedriften i virksomheden til et  

 cateringselskab, er omfattet af TSS-cirkulære nr. 2001-07 af 7. marts 2001  

 (kantinemomscirkulæret), og  

  

 om  

  

 i hvilket omfang disse virksomheder har  

 fradragsret for moms af betalinger til cateringselskabet for at forestå  

 kantinedriften.
Outsourcet  

 kantinedrift I Landsskatterettens kendelse om  

 "kantinemoms" offentliggjort i TfS 2000, 101, underkendte  

 Landsskatteretten  

 de tidligere retningslinier for opgørelse af momstilsvaret i  

  

 virksomhedsdrevne  

 kantiner  

  

 , som var fastsat i "Vejledning oktober 1983 vedrørende  

 merværdiafgift - marketenderier/kantiner".
 Kantinemomscirkulæret omfatter således kun  

 virksomheder med virksomhedsdrevne kantiner, dvs. at det er en betingelse for  

 at være omfattet af cirkulæret, at virksomheden for egen regning og risiko  

 har  

 drevet kantinen i virksomheden.
 Har virksomheden outsourcet kantinedriften til et  

 cateringselskab, vil det bero på en konkret vurdering af de mellem parterne  

 indgåede aftaler, om virksomheden opfylder betingelsen om at have drevet  

 kantinen i virksomheden for egen regning og risiko.
 Kun i de tilfælde, hvor vurderingen fører til det  

 resultat, at virksomheden har drevet kantinen for egen regning og risiko er  

 virksomheden omfattet af kantinemomscirkulæret.
 Da vurderingen som nævnt må bero på en konkret  

 vurdering af de enkelte aftaler, er det ikke muligt at udstikke generelle  

 retningslinier for, hvornår betingelsen kan anses for at være opfyldt.
Fradragsret - når  

 kantinen i virksomheden er drevet for virksomhedens regning og risiko Landsskatteretten har i kendelsen om  

 "kantinemoms" i TfS 2000, 101, fundet, at virksomhedens salg af  

 kantinemad  

 til virksomhedens personale må anses som en økonomisk virksomhed som  

 omhandlet  

 i momslovens § 3, og dermed momsregistreringspligtig.
 Fradragsretten i momslovens kapitel 9 forudsætter,  

 at de erhvervede goder har en direkte og umiddelbar tilknytning til de  

 afgiftspligtige transaktioner den afgiftspligtige foretager.
 Virksomhedens betalinger til cateringselskabet for  

 at forestå driften af kantinen, er efter styrelsens opfattelse betaling for  

 en  

 ydelse, der har en sådan direkte og umiddelbar tilknytning til de foretagne  

 afgiftspligtige transaktioner, at virksomheden har fradrag for momsen heraf i  

 henhold til momslovens kapitel 9.
 I det omfang virksomheden ikke tidligere har  

 fratrukket moms af betalinger til cateringselskabet for at forestå driften af  

 kantinen, kan virksomheden anmode de regionale told- og skattemyndigheder om  

 regulering af det manglende fradrag efter de almindelige regler, jf.  

 opkrævningslovens § 12, stk. 2.
 Regulering kan ske 5 år tilbage fra  

 anmeldelsestidspunktet, jf. 1908-lovens 5-årige forældelsesfrist, og  

 tilbagebetalingsbeløbet vil blive forrentet efter pkt. 8 i cirkulære nr. 157  

 af  

 14. oktober 1987 om forrentning af visse tilbagebetalingsbeløb.
- når  

 kantinen i virksomheden er drevet for cateringselskabets regning og risiko Når kantinen i virksomheden er drevet for  

 cateringselskabets regning og risiko er virksomheden ikke omfattet af  

 kantinemomscirkulæret.
 Virksomhedens fradragsret afgøres herefter på  

 grundlag af en konkret vurdering af, hvilke ydelser cateringselskabet har  

 leveret til virksomheden.
 Dækker betalingen eksempelvis cateringselskabets  

 rengøring m.v. af virksomhedens lokaliteter, har virksomheden fradrag for  

 momsen heraf i henhold til momslovens kapitel 9.
 Der er derimod ingen fradragsret for moms af  

 tilskud ydet til cateringselskabet til nedsættelse af priserne for mad- og  

 drikkevarer, jf. momslovens § 37, stk. 1, jf. stk. 2, nr. 1. Styrelsen finder  

 ikke, at cateringselskabet har leveret nogen form for ydelser til  

 virksomheden  

 for det modtagne tilskud.
 I det omfang virksomheden ikke tidligere har  

 fratrukket moms af eksempelvis rengøringsydelser fra cateringselskabet, kan  

 virksomheden anmode de regionale told- og skattemyndigheder om regulering af  

 det manglende fradrag efter de almindelige regler, jf. opkrævningslovens §  

 12,  

 stk. 2.
 Regulering kan ske 5 år tilbage fra  

 anmeldelsestidspunktet, jf. 1908-lovens 5-årige forældelsesfrist, og  

 tilbagebetalingsbeløbet vil blive forrentet efter pkt. 8 i cirkulære nr. 157  

 af  

 14. oktober 1987 om forrentning af visse tilbagebetalingsbeløb.
