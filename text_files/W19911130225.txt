 Udtalt, at oplysninger om helbredsmæssige forhold ikke burde  

 registreres i et beskæftigelsessystem.
 En kommune anmodede Registertilsynet om en udtalelse vedrørende oprettelse  

 af kommunens Beskæftigelses Ordnings Administrations System (BOAS).
 Det fremgik af sagen, at formålet med registeret var at give kommunens  

 job- og beskæftigelseskonsulent et værktøj til effektiv udførelse af  

 nødvendige administrationsrutiner som følge af lov- og regelsæt i den  

 offentlige beskæftigelsesordning.
 Registeret indeholdt udover administrative oplysninger endvidere  

 oplysninger af helbredsmæssig karakter.
 Registertilsynet henstillede i den anledning, at oplysningerne  

 »Årsag«, »Diagnose«, »Syns-/hørenedsættelse« og  

 »Ord/tal/farveblind« udgik af registeret, der var af administrativ  

 karakter, jf. lov om offentlige myndigheders registre § 9, stk. 2, hvoraf  

 fremgår, at bl.a. oplysninger om enkeltpersoners helbredsforhold ikke må  

 registreres, medmindre dette er nødvendigt for varetagelsen af registerets  

 opgaver.
 Registertilsynet havde derimod ikke indvendinger imod, at der i registeret  

 anførtes de beskæftigelser, den enkelte som følge af forskellige handicaps  

 ikke kunne bestride under oplysningstypen »Udeladte  

 beskæftigelser«.
 Registertilsynet henstillede endvidere, at der ved oplysningstypen  

 »Lægeerklæring/lægeskøn« alene blev anført ja/nej og ikke indholdet  

 af trerklæringen/skønnet.
 Forskrifter er efterfølgende fastsat efter disse henstillinger.
 (* 1) Registertilsynets Årsberetning 1991 side 55.
