Nr LSF 148 Forslag til Lov om forskning ved arkiver, biblioteker, museer m.v.
Fremsat af kulturministeren (Jytte Hilden) den 17. januar 1996 Vedtaget ved tredjebehandling den 19. marts 1996 Lov nr. 224 af 27/03/1996 § 1. Loven gælder for arkiver, biblioteker, museer samt visse  

 andre institutioner under Kulturministeriet, hvor forskning er en væsentlig forudsætning for varetagelsen af institutionens hovedopgave.
Loven gælder ikke for institutioner, der er omfattet af lov om videregående kunstneriske uddannelsesinstitutioner under Kulturministeriet eller lov om Danmarks Biblioteksskole.
 Stk. 2. Kulturministeren fastsætter, hvilke institutioner der er  

 omfattet af denne lov.
§ 2. Institutionen udarbejder en flerårig forskningsplan inden for  

 rammerne af de forskningsmæssige hovedområder, som er godkendt af  

 kulturministeren.
Institutionen udarbejder endvidere en årlig  

 forskningsberetning.
Forskningsplanen og den årlige forskningsberetning  

 sendes til Kulturministeriet sammen med forskningsudvalgets udtalelse, jf. §  

 3, stk. 3.
 Stk. 2. Kulturministeren kan stille krav om emner, der skal indgå  

 i forskningsberetningen.
§ 3. I forskningsspørgsmål rådgives institutionens ledelse af et  

 forskningsudvalg, som er nedsat på den pågældende institution.
Rådgivningen  

 sker efter anmodning fra institutionens ledelse eller på eget initiativ.  

 Udvalget skal afholde mindst tre møder årligt.
Stk. 2. Forskningsudvalgets rådgivning kan bl.a. omfatte 1) forskningens omfang, kvalitet og relevans, 2) institutionens forskningsplanlægning, 3) institutionens deltagelse i internationale og tværinstitutionelle  

 forskningsprogrammer, 4) organiseringen og finansieringen af institutionens forskning.
 Stk. 3. Udvalget afgiver udtalelse om institutionens  

 forskningsplan og om den årlige forskningsberetning.
§ 4. Et forskningsudvalg består af en formand og fire andre  

 medlemmer.
Udvalget vælger blandt sine medlemmer en formand.
Udvalget  

 fastsætter selv sin forretningsorden.
Stk. 2. Tre af udvalgets medlemmer udpeges for en periode af fire  

 år af de relevante statslige forskningsråd efter indhentet udtalelse fra  

 Kulturministeriets Rådgivende Forskningsudvalg.
Disse eksterne medlemmer må  

 ikke være ansat på den pågældende institution eller i øvrigt have tilknytning  

 til denne.
 Stk. 3. To af udvalgets medlemmer vælges for en periode af fire år  

 af og blandt institutionens videnskabelige medarbejdere.
 Stk. 4. Medlemmer af forskningsudvalget kan genudpeges eller  

 genvælges for en periode af højst to år.
Stk. 5. En repræsentant for institutionens ledelse deltager som  

 tilforordnet uden stemmeret i udvalgets møder.
Forskningsudvalget kan i  

 særlige tilfælde træffe beslutning om, at ledelsen ikke deltager i enkelte  

 møder eller dele heraf.
 Stk. 6. Institutionen stiller sekretariatsbistand til rådighed for  

 udvalget.
Stk. 7. Kulturministeren kan i særlige tilfælde bestemme, at der  

 nedsættes fælles forskningsudvalg for flere institutioner.
Ministeren kan  

 herunder bestemme, at udvalget skal have flere end fem medlemmer.
 § 5. Kulturministeren kan fastsætte regler for  

 ansættelsesprocedurer og fagkyndig bedømmelse ved ansættelse af  

 videnskabelige medarbejdere.
 § 6. Institutionen kan mod betaling påtage sig løsning af  

 forsknings-, udviklings-, udrednings- og rådgivningsopgaver.
 § 7. Institutionen deltager i uddannelsen af forskere inden for  

 sit arbejdsområde.
 § 8. Institutionen kan deltage i nationale og internationale  

 forskningsprogrammer og modtage midler fra forskningsråd, fonde og lignende.
 § 9. Institutionen skal offentliggøre sine forskningsresultater.  

 Særlige hensyn kan dog begrunde afvigelser fra denne regel.
 § 10. Kulturministeren kan fastsætte regler for gennemførelse af  

 uafhængige evalueringer af institutionens forskning og forskningsformidling.
 § 11. Kulturministeren kan bestemme, at en institution skal  

 undtages fra en eller flere bestemmelser i loven.
 § 12. Loven træder i kraft den 1. juli 1996.
 § 13. Forskningsudvalg i henhold til § 3 og § 4 skal være nedsat  

 inden den 1. juli 1997.
 Stk. 2. Kulturministeren kan i særlige tilfælde dispensere fra  

 stk. 1.
Oprindeligt fremsat forslag § 1. Loven gælder for arkiver, biblioteker, museer samt visse  

 andre institutioner under Kulturministeriet, hvor forskning er en væsentlig  

 forudsætning for varetagelsen af institutionens hovedopgave.
Loven gælder  

 ikke for institutioner, der er omfattet af loven om videregående kunstneriske  

 uddannelsesinstitutioner eller loven om Danmarks Biblioteksskole.
 Stk. 2. Kulturministeren fastsætter, hvilke institutioner der er  

 omfattet af denne lov.
§ 2. Institutionen udarbejder en flerårig forskningsplan inden for  

 rammerne af de forskningsmæssige hovedområder, som er godkendt af  

 kulturministeren.
Institutionen udarbejder endvidere en årlig  

 forskningsberetning.
Forskningsplanen og den årlige forskningsberetning  

 sendes til Kulturministeriet sammen med forskningsudvalgets udtalelse, jf. §  

 3, stk. 3 Stk. 2. Kulturministeren kan stille krav om emner, der skal indgå  

 i forskningsberetningen.
§ 3. I forskningsspørgsmål rådgives institutionens ledelse af et  

 forskningsudvalg, som er nedsat på den pågældende institution.
Rådgivningen  

 sker efter anmodning fra institutionens ledelse eller på eget initiativ.  

 Udvalget skal afholde mindst tre møder årligt.
 Stk. 2. Forskningsudvalgets rådgivning kan bl.a. omfatte:
1) forskningens omfang, kvalitet og relevans 2) institutionens forskningsplanlægning 3) institutionens deltagelse i internationale og tværinstitutionelle  

 forskningsprogrammer 4) organiseringen og finansieringen af institutionens forskning.
 Stk. 3. Udvalget afgiver udtalelse om institutionens  

 forskningsplan og om den årlige forskningsberetning.
§ 4. Et forskningsudvalg består af en formand og fire andre  

 medlemmer.
Udvalget vælger blandt sine medlemmer en formand.
Udvalget  

 fastsætter selv sin forretningsorden.
Stk. 2. Tre af udvalgets medlemmer udpeges for en periode af fire  

 år af de relevante statslige forskningsråd efter indhentet udtalelse fra  

 Kulturministeriets Rådgivende Forskningsudvalg.
Disse eksterne medlemmer må  

 ikke være ansat på den pågældende institution eller i øvrigt have tilknytning  

 til denne.
 Stk. 3. To af udvalgets medlemmer vælges for en periode af fire år  

 af og blandt institutionens videnskabelige medarbejdere.
 Stk. 4. Medlemmer af forskningsudvalget kan genudpeges eller  

 genvælges for en periode af højst to år.
Stk. 5. En repræsentant for institutionens ledelse deltager som  

 tilforordnet uden stemmeret i udvalgets møder.
Forskningsudvalget kan i  

 særlige tilfælde træffe beslutning om, at ledelsen ikke deltager i enkelte  

 møder eller dele heraf.
 Stk. 6. Institutionen stiller sekretariatsbistand til rådighed for  

 udvalget.
Stk. 7. Kulturministeren kan i særlige tilfælde bestemme, at der  

 nedsættes fælles forskningsudvalg for flere institutioner.
Ministeren kan  

 herunder bestemme, at udvalget skal have flere end fem medlemmer.
 § 5. Kulturministeren kan fastsætte regler for  

 ansættelsesprocedurer og fagkyndig bedømmelse ved ansættelse af  

 videnskabelige medarbejdere.
 § 6. Institutionen kan mod betaling påtage sig løsning af  

 forsknings-, udviklings-, udrednings- og rådgivningsopgaver.
 § 7. Institutionen deltager i uddannelsen af forskere inden for  

 sit arbejdsområde.
 § 8. Institutionen kan deltage i nationale og internationale  

 forskningsprogrammer og modtage midler fra forskningsråd, fonde og lignende.
 § 9. Institutionen skal offentliggøre sine forskningsresultater.  

 Særlige hensyn kan dog begrunde afvigelser fra denne regel.
 § 10. Kulturministeren kan fastsætte regler for gennemførelse af  

 uafhængige evalueringer af institutionens forskning og forskningsformidling.
 § 11. Kulturministeren kan bestemme, at en institution skal  

 undtages fra en eller flere bestemmelser i loven.
 § 12. Loven træder i kraft den 1. juli 1996.
 § 13. Forskningsudvalg i henhold til § 3 og § 4 skal være nedsat  

 inden den 1. juli 1997.
 Stk. 2. Kulturministeren kan i særlige tilfælde dispensere fra  

 stk. 1.
Bemærkninger til lovforslaget Almindelige bemærkninger A.
Baggrunden for lovforslaget Forskningsministeren fremsatte den 1. november 1995 lovforslag nr.
L 56 om  

 sektorforskningsinstitutioner.
Lovforslaget omfatter en række statslige  

 forskningsinstitutioner med forskning som hovedopgave.
Det omfatter  

 imidlertid ikke de arkiver, biblioteker, museer og lignende institutioner  

 under Kulturministeriet, som i dag har status som  

 sektorforskningsinstitutioner.
Baggrunden er, at forskningen på disse  

 institutioner ligger i forlængelse af og er en væsentlig forudsætning for de  

 indsamlings-, registrerings- bevarings- og formidlingsopgaver, som indgår i  

 institutionens samlede virksomhed.
 Lovforslaget er en opfølgning på forskningsministerens lovforslag om  

 sektorforskningsinstitutioner, hvor det af lovbemærkningerne til § 1, stk. 1,  

 fremgår, at der i Kulturministeriets lovgivning vil blive fastlagt  

 retningslinier for forskningen på Kulturministeriets forskningsinstitutioner  

 svarende til retningslinierne for forskningen på  

 sektorforskningsinstitutionerne.
 Formålet med dette lovforslag er at styrke kvaliteten og uafhængigheden af  

 den forskning, som finder sted på Kulturministeriets forskningsinstitutioner  

 ved at skabe parallelitet til de bestemmelser i forskningsministerens  

 lovforslag om sektorforskningsinstitutioner, som regulerer  

 forskningsaktiviteten på sektorforskningsinstitutionerne.
B.
De gældende regler Sektorforskningens Direktørkollegium (SEDIRK) udarbejder regelmæssigt en  

 oversigt over danske sektorforskningsinstitutioner.
Ifølge den seneste  

 oversigt, som udkom i november 1994, var der 29 sektorforskningsinstitutioner  

 med forskning som hovedopgave.
Hertil kommer bl.a. 14 arkiver, biblioteker,  

 museer og lignende institutioner under Kulturministeriet.
Gruppen omfatter  

 såvel statsinstitutioner som bestyrelsesledede selvejende institutioner.
Disse institutioners forskning skal ses i sammenhæng med de opgaver, der  

 indgår i institutionernes samlede virksomhed.
De varetager en række  

 servicefunktioner over for den samlede forsknings- og uddannelsessektor og  

 den øvrige offentlighed, idet de indsamler, ordner, bevarer og formidler  

 genstande, arkivalier, litteratur og andre typer af kultur- og  

 informationsmateriale.
En række er nationale kulturinstitutioner eller har  

 tilsvarende opgaver, først og fremmest omfattende nationale bevarings- og  

 formidlingsforpligtelser.
Forskningsbibliotekerne har endvidere opgaver som  

 hovedbiblioteker for universiteter og højere læreanstalter.
Forskningen er en væsentlig forudsætning for institutionernes øvrige  

 opgavevaretagelse.
Målt kvantitativt anvendes der på de 12 af  

 Kulturministeriets 14 forskningsinstitutioner, der indgår i SEDIRKs oversigt  

 over danske sektorforskningsinstitutioner fra november 1994, i alt 43  

 millioner kroner til forskning, og institutionerne beskæftiger 193 forskere.
 Det fremgår af § 2, stk. 1, i lov om offentlige arkiver, at Statens  

 Arkiver bl.a. har til formål at udøve forskning og udbrede kendskabet til  

 forskningens resultater, og af § 2, stk. 1, i lov om museer mv., fremgår det,  

 at museerne bl.a. har til formål at udføre forskning.
 Kulturministeriets selvstændige forskningsbiblioteker samt institutionerne  

 Dansk Sprognævn og Dansk Folkemindesamling er i dag ikke omfattet af nogen  

 lovregler.
C.
Lovforslaget Lovforslaget omfatter forskningsinstitutioner under Kulturministeriet, det  

 vil sige arkiver, biblioteker, museer og lignende, hvor forskning er en  

 væsentlig forudsætning for varetagelsen af institutionens hovedopgave, og som  

 ikke er omfattet af loven om videregående kunstneriske uddannelser eller  

 loven om Danmarks Biblioteksskole.
Som det fremgår ovenfor, tilstræber Kulturministeriet i lovforslaget at  

 skabe parallelitet til de bestemmelser i forskningsministerens forslag til  

 lov om sektorforskningsinstitutioner, som regulerer forskningsaktiviteten på  

 institutionerne.
Formålet er at stille samme krav til forskningens kvalitet  

 og uafhængighed ved Kulturministeriets forskningsinstitutioner, som  

 forskningsministeren lægger op til i lovforslaget om  

 sektorforskningsinstitutioner.
Et væsentligt element i forskningsministerens lovforslag om  

 sektorforskningsinstitutioner er, at der ved sektorforskningsinstitutionerne  

 skal nedsættes bestyrelser, hvis medlemmer er udpeget i deres videnskabelige  

 egenskab.
Bestyrelser, som alene er sammensat ud fra rent videnskabelige  

 hensyn, vil imidlertid ikke være hensigtsmæssige på Kulturministeriets  

 forskningsinstitutioner, som ikke kun har forskning som opgave.
For at understrege forskningens væsentlige betydning foreslås det, at der,  

 for så vidt angår forskningsområdet, nedsættes uafhængige forskningsudvalg på  

 den enkelte institution, som har til opgave at rådgive institutionens ledelse  

 i forskningsspørgsmål.
Forskningsudvalgets uafhængighed søges sikret ved, at  

 udvalgets flertal skal være eksterne medlemmer, dvs. at de ikke må være ansat  

 på eller have projekttilknytning til den pågældende institution eller indgå i  

 samforfatterskab med medarbejdere fra denne.
Forskningsudvalget skal yde  

 institutionens ledelse faglig rådgivning med henblik på at sikre forskningens  

 kvalitet.
Forskningsudvalget skal endvidere tilføre institutionen  

 forskningsmæssig inspiration og bidrage til et mere åbent forskningsmiljø.
 Forskningens kvalitet søges endvidere styrket med bestemmelser, svarende  

 til bestemmelserne i forskningsministerens lovforslag, om at:
 1) Kulturministeren kan fastsætte regler for ansættelsesprocedurer og  

 fagkyndig bedømmelse ved ansættelse af videnskabelige medarbejdere.
 2) Institutionerne kan deltage i nationale og internationale  

 forskningsprogrammer.
 3) Kulturministeren kan udstede regler for gennemførelse af uafhængige  

 evalueringer af institutionernes forskning og forskningsformidling.
 4) Institutionerne deltager i uddannelse af forskere inden for deres  

 arbejdsområder.
 5) Institutionerne skal offentliggøre deres forskningsresultater.
Med vedtagelsen af dette lovforslag vil der, som beskrevet i  

 forskningsministerens lovforslag om sektorforskningsinstitutioner, være tre  

 hovedtyper af statslige forskningsinstitutioner: De højere  

 uddannelsesinstitutioner under universitetsloven og lov om videregående  

 kunstneriske uddannelsesinstitutioner, sektorforskningsinstitutionerne, som  

 er omfattet af forskningsministerens lovforslag, samt de arkiver,  

 biblioteker, museer og lignende, der er omfattet af dette lovforslag.  

 Forskningen på disse institutioner bør i videst muligt omfang sikres  

 ensartede rammebetingelser.
Dette er bl.a. afgørende for at sikre  

 rekrutteringen til og mobiliteten mellem de statslige  

 forskningsinstitutioner.
D.
Administrative og økonomiske konsekvenser Lovforslaget har ingen statsfinansielle konsekvenser eller administrative  

 konsekvenser af betydning.
E.
Andre konsekvenser Loven forventes ikke at få erhvervsøkonomiske eller miljømæssige  

 konsekvenser i form af udgifter.
Lovforslaget indeholder endvidere ikke  

 EU-retlige aspekter.
Bemærkninger til de enkelte bestemmelser Til § 1 Loven gælder for arkiver, biblioteker, museer samt visse andre  

 institutioner under Kulturministeriet, hvor forskning er en væsentlig  

 forudsætning for varetagelsen af institutionernes hovedopgave, og som ikke er  

 omfattet af loven om videregående kunstneriske uddannelsesinstitutioner eller  

 loven om Danmarks Biblioteksskole.
Forudsætningen for at en institution omfattes af lovforslaget er, at den  

 forskning, som foregår, er en væsentlig aktivitet.
Hermed menes dels, at  

 forskningen skal have væsentlig betydning for institutionens øvrige  

 indsamlings-, registrerings-, bevarings- og formidlingsopgaver, dels at  

 forskningen skal have et vist kvantitativt niveau målt i forskningsaktive  

 årsværk.
 Forskningen på de berørte institutioner sker inden for de hovedområder,  

 som er godkendt af kulturministeren.
Med lovforslaget sigtes der ikke mod at lægge begrænsninger på den  

 forskning, som foregår på de af Kulturministeriets statsinstitutioner og  

 tilskudsinstitutioner, som ikke er omfattet af lovforslaget.
Der vil således  

 fortsat ske forskning på Kulturministeriets videregående kunstneriske  

 uddannelsesinstitutioner og på de øvrige større og mindre museer mv.
 Kulturministeren fastsætter i følge stk. 2 hvilke institutioner,  

 der omfattes af lovforslaget og kan i den forbindelse hente faglig rådgivning  

 hos de relevante statslige forskningsråd og hos Kulturministeriets Rådgivende  

 Forskningsudvalg.
 På nuværende tidspunkt har følgende institutioner under Kulturministeriet  

 status som sektorforskningsinstitutioner: Statens Arkiver, Nationalmuseet,  

 Statens Museum for Kunst, Det Danske Kunstindustrimuseum, Naturhistiorisk  

 Museum, Tøjhusmuseet, Det Kongelige Bibliotek, Statsbiblioteket i Århus,  

 Odense Universitetsbibliotek, Danmarks Natur- og Lægevidenskabelige  

 Bibliotek, Kunstakademiets Bibliotek, Dansk Sprognævn, Dansk  

 Folkemindesamling og Byggeriets Studiearkiv.
 Kulturministeriet vil i samarbejde med ministeriets rådgivende  

 forskningsudvalg senere fastsætte de forskningsmæssige krav, som  

 institutionerne skal leve op til for at blive omfattet af lovforslaget.
Til § 2 Institutionens ledelse har ansvaret for og leder forskningen på  

 institutionen.
Institutionen udarbejder en flerårig forskningsplan inden for  

 rammen af de hovedområder, som er godkendt af kulturministeren.  

 Forskningsplanen kan bl.a. omhandle emner som:
1) særlige indsatsområder for institutionens forskning 2) institutionens deltagelse i internationale og tværinstitutionelle  

 forskningsprogrammer 3) styrkelse af forskningsmiljøet på institutionen 4) udvikling af medarbejdernes videnskabelige kvalifikationer Institutionen udarbejder endvidere en årlig forskningsberetning.
Forskningsplan og forskningsberetning forelægges institutionens  

 forskningsudvalg til udtalelse og fremsendes med udvalgets udtalelse til  

 Kulturministeriet.
For at få belyst særlige forskningsmæssige  

 problemstillinger kan kulturministeren stille krav om emner, som skal indgå i  

 forskningsberetningen.
Til § 3 Formålet med lovforslaget er at bidrage til at styrke forskningens  

 kvalitet og uafhængighed.
Det er derfor i stk. 1 fastsat, at der ved  

 institutionen skal nedsættes forskningsudvalg, som rådgiver institutionens  

 ledelse i forskningsspørgsmål.
Rådgivningen sker efter anmodning fra ledelsen  

 eller på eget initiativ.
Udvalget skal afholde mindst tre møder årligt.
 Ifølge stk. 2 kan forskningsudvalgets rådgivning bl.a. omfatte:
1) forskningens omfang, kvalitet og relevans 2) institutionens forskningsplanlægning 3) institutionens deltagelse i internationale og tværinstitutionelle  

 forskningsprogrammer 4) organiseringen og finansieringen af institutionens forskning.
 Udvalgets rådgivning kan omfatte andre forskningsrelaterede emner.
Til § 4 Det foreslås, at et forskningsudvalg skal bestå af fem medlemmer.
Det er  

 hensigten, at udvalgets sammensætning skal sikre en bred faglig dækning inden  

 for de forskningsområder, som institutionen varetager.
Udvalget vælger blandt  

 sine medlemmer en formand og fastsætter selv sin forretningsorden For at skabe åbenhed i forskningsmiljøet på institutionerne og sikre  

 kontakten til den øvrige forskningsverden er det i stk. 2 foreslået:
 1) At flertallet af medlemmerne af forskningsudvalget skal være eksterne  

 medlemmer, dvs. at de ikke må være ansat på eller have projekttilknytning til  

 den pågældende institution eller indgå i samforfatterskab med medarbejdere  

 fra denne.
2) At eksterne medlemmer af forskningsudvalget udpeges af de relevante  

 statslige forskningsråd.
Forinden skal forskningsrådene indhente udtalelse  

 fra Kulturministeriets Rådgivende Forskningsudvalg.
 Det er forudsat, at de eksterne medlemmer af forskningsudvalgene er aktive  

 forskere på det tidspunkt, hvor de udpeges.
 For at sikre en ligelige kønssammensætning bør der så vidt muligt udpeges  

 medlemmer af begge køn, jf. lov nr. 157 af 24. april 1985 om ligestilling  

 mellem mænd og kvinder.
I følge stk. 3 vælges interne medlemmer af forskningsudvalgene af  

 og blandt institutionens videnskabelige medarbejdere, dvs. blandt fastansatte  

 medarbejdere i forskerstillinger.
Det forudsættes, at medlemmer af  

 institutionens ledelse ikke kan vælges som medlemmer af den pågældende  

 institutions forskningsudvalg.
 Forskningsudvalgets medlemmer udpeges eller vælges for en periode af fire  

 år og kan i følge stk. 4 genvælges eller genudpeges for en periode af  

 højst to år.
For at styrke dialogen om forskningsspørgsmål på institutionen foreslås  

 det i stk. 5, at en repræsentant for institutionens ledelse deltager som  

 tilforordnet uden stemmeret i forskningsudvalgets møder.
Forskningsudvalget  

 kan i særlige tilfælde, f.eks. i forhold til enkeltsager, træffe anden  

 beslutning.
Da nogle institutioner er relativt små, kan det være hensigtsmæssigt at  

 nedsætte forskningsudvalg, som omfatter flere institutioner, jf. stk. 7. Ved  

 nedsættelse af fælles forskningsudvalg gælder de i § 4 fastsatte  

 bestemmelser.
Dog kan kulturministeren bestemme, at et fælles  

 forskningsudvalg har flere end fem medlemmer.
Udvalgets flertal skal i så  

 tilfælde fortsat bestå af eksterne medlemmer.
Til § 5 Kulturministeren får med loven bemyndigelse til at fastsætte regler og  

 procedure for ansættelse af medarbejdere i videnskabelige stillinger og for  

 faglig bedømmelse af medarbejdere på institutioner, der er omfattet af  

 lovforslaget.
Da målet er at fremme forskermobiliteten mellem  

 Kulturministeriets forskningsinstitutioner, sektorforskningsinstitutionerne  

 og de højere læreanstalter, er det vigtigt at sikre ensartede regler og  

 procedurer på alle typer af statslige forskningsinstitutioner.
 De nuværende regler er fastsat i Undervisningsministeriets og  

 Finansministeriets notat af 26. oktober 1988 samt den tilhørende aftale  

 mellem Finansministeriet og Akademikernes Centralorganisation om løn- og  

 ansættelsesvilkår.
Til § 6 Institutionens bevilling fremgår af de årlige finanslove.
Institutionen  

 har mulighed for mod betaling at påtage sig løsning af forsknings-,  

 udviklings-, udrednings- og rådgivningsopgaver.
Indtjening fra sådanne  

 opgaver vil bidrage til at forbedre institutionernes økonomi og dermed skabe  

 grundlag for at forbedre forholdene for forskningen og dermed kvaliteten af  

 den forskning, som udføres.
For statsinstitutioner skal de gældende regler  

 for indtægtsdækket virksomhed overholdes, således at konkurrenceforvridning  

 undgås.
Til § 7 Kulturministeriets forskningsinstitutioner udgør en del af det samlede  

 statslige forskningssystem og deltager som sådan i uddannelse af forskere i  

 det omfang, de har kapacitet dertil.
Deltagelse i forskeruddannelse vil  

 bidrage til at styrke samarbejdet mellem de tre typer af  

 forskningsinstitutioner, som indgår i det statslige forskningssystem.
Til § 8 Institutionen deltager så vidt muligt i forskningsprogrammer, som udbydes  

 nationalt og internationalt, herunder EU-programmer.
Institutionen skal  

 fortsat kunne supplere sine forskningsmidler med tilskud fra de statslige  

 forskningsråd samt nationale og internationale fonde.
Deltagelse i nationale  

 og internationale forskningsprogrammer vil bidrage til at skabe den åbenhed i  

 forskningsmiljøet, som lovforslaget tilsigter.
Til § 9 Institutionen har pligt til at offentliggøre sine forskningsresultater.  

 Denne pligt omfatter ikke forskningsresultater, som offentliggøres ad anden  

 vej eller forskning, som institutionen har udført som indtægtsdækket  

 virksomhed for offentlige eller private rekvirenter.
Til § 10 På en række af Kulturministeriets institutioner er der gennemført eller  

 skal der gennemføres forskningsevalueringer.
Det fastlægges ikke i  

 bestemmelsen, hvilken evalueringsmetode der skal anvendes, eller om der skal  

 foretages en national eller en international evaluering.
Det er imidlertid  

 forudsat, at evalueringen skal være uafhængig og skal vurdere kvaliteten og  

 relevansen af institutionens forskningsresultater samt institutionens  

 forskningsorganisering.
Til § 11 Hvis det skønnes hensigtsmæssigt, kan kulturministeren bestemme, at en  

 institution skal undtages fra en eller flere bestemmelser i loven.
Til § 12 og § 13 Loven træder i kraft den 1. juli 1996. Kulturministeren kan i særlige  

 tilfælde dispensere fra bestemmelsen om, at forskningsudvalg første gang skal  

 være nedsat inden den 1. juli 1997.
