 Medfølgende cirkulære om kirketjeneres deltagelse i et  

 erhvervsrengøringskursus bedes bekendtgjort for menighedsråd ved bykirker,  

 provstiudvalg og provstirevisorer.
 Efter cirkulæret bliver det obligatorisk for alle, der fra den 1. maj 1988  

 ansættes i en kirketjenerstilling, at gennemgå et kursus i erhvervsrengøring.
 I de pågældendes ansættelsesbreve skal anføres, at de er forpligtet til at  

 gennemgå kurset inden for de to første ansættelsesår.
 Allerede ansatte kirketjenere kan på frivillig basis gennemgå kurset.  

 Kursus i erhvervsrengøring afholdes på alle landets specialarbejderskoler,  

 der for tiden findes i følgende byer: Audebo, Esbjerg, Glostrup, Herlev,  

 Herning, Hillerød, Hjørring, Horsens, Kolding, Maribo, Næstved, Odense,  

 Randers, Ribe, Silkeborg, Slagelse, Spjald, Svendborg, Thisted, Viborg,  

 Åbenrå, Åkirkeby, Ålborg og Århus.
 Kurset, der er gratis, foregår på dagskole over 2 uger.
 Specialarbejderskolerne udsteder bevis for kursusdeltagelsen.
 Menighedsrådene udbetaler sædvanlig løn til kirketjenerne under  

 kursusdeltagelsen og modtager i stedet en refusion fra specialarbejderskolen,  

 der svarer til en særlig kursusgodtgørelse, som kirketjeneren ville være  

 berettiget til, såfremt han/hun ikke fik løn under kurset.
Specialarbejderskolerne yder befordringsgodtgørelse efter særlige regler,  

 ligesom de i visse tilfælde giver tilskud til kost og logi.
Nærmere oplysning  

 om disse regler fås på specialarbejderskolerne.
 Tilmelding til et kursus sker ved henvendelse til specialarbejderskolerne.  

 Oplysning om skolernes adresse og telefonnummer kan fås hos  

 stiftsøvrighederne og i Kirkeministeriet.
 P.M.V.
 E.B.
Finn Langager Larsen Bilag: Cirkulære nr. 12013 af 09051988 om kirketjeneres deltagelse i et erhvervsrengøringskursus (udeladt her).
