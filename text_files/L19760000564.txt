 Ved kgl. resolution af 14. december 1971, og efter at folketinget den 4.  

 juni 1971 havde meddelt sit samtykke dertil, har Danmark ratificeret den i  

 New York den 20. marts 1968 undertegnede internationale konvention om  

 økonomiske, sociale og kulturelle rettigheder.
 Konventionen har følgende ordlyd (den kinesiske, russiske og spanske tekst  

 er udeladt her):
 Oversættelse.
INTERNATIONAL KONVENTION OM ØKONOMISKE, SOCIALE OG KULTURELLE  

 RETTIGHEDER De i denne konvention deltagende stater, som finder - i overensstemmelse med de i De forenede Nationers pagt  

 erklærede principper - at anerkendelsen af menneskets naturlige værdighed og  

 af hele menneskehedens lige og umistelige rettigheder danner grundlaget for  

 frihed, retfærdighed og fred i verden, anerkender, at disse rettigheder hidrører fra det enkelte  

 menneskes naturlige værdighed, anerkender - i overensstemmelse med Verdenserklæringen om  

 Menneskerettighederne - at idealet om frie mennesker, der nyder borgerlig og  

 politisk frihed samt frihed for frygt og nød, kun kan opnås, såfremt der  

 skabes sådanne vilkår, at enhver kan nyde såvel sine økonomiske, sociale og  

 kulturelle rettigheder, som sine borgerlige og politiske rettigheder, erkender , at De forenede Nationers pagt pålægger staterne at  

 fremme den almindelige respekt for og overholdelse af menneskerettigheder og  

 frihedsrettigheder, erkender , at det er det enkelte menneskes skyldighed i kraft af  

 dets forpligtelser over for sine medmennesker og over for det samfund, det  

 tilhører, at søge de i denne konvention anerkendte rettigheder fremmet og  

 overholdt, er blevet enige om følgende artikler:
Artikel 1 1. Alle folk har selvbestemmelsesret.
I kraft af denne  

 kan de frit bestemme deres politiske stilling og frit varetage deres egen  

 økonomiske, sociale og kulturelle udvikling.
2. Alle folk kan til deres egne formål disponere frit  

 over deres naturgivne rigdomskilder og ressourcer uden derved at gøre indgreb  

 i forpligtelser hidrørende fra internationalt økonomisk samarbejde, der er  

 baseret på princippet om gensidig fordel, og i folkeretten.
Et folk må aldrig  

 berøves sine eksistensmuligheder.
 3. De i denne konvention deltagende stater, herunder  

 sådanne som har ansvaret for forvaltningen af ikke-selvstyrende områder eller  

 formynderskabsområder, skal medvirke til selvbestemmelsesrettens  

 gennemførelse og respektere denne rettighed i overensstemmelse med  

 bestemmelserne i De forenede Nationers pagt.
Artikel 2 1. Enhver i denne konvention deltagende stat  

 forpligter sig til såvel alene som gennem international bistand og  

 internationalt samarbejde, navnlig på det økonomiske og tekniske område, i  

 videst mulig udstrækning og ved alle egnede midler, herunder især  

 lovgivningsforanstaltninger, at træffe forholdsregler med henblik på den  

 fremadskridende fulde virkeliggørelse af de i denne konvention vedtagne  

 rettigheder.
 2. De i denne konvention deltagende stater forpligter  

 sig til at garantere, at de i konventionen anførte rettigheder gennemføres  

 uden forskelsbehandling af nogen art i henseende til race, hudfarve, køn,  

 sprog, religion, politisk eller anden anskuelse, national eller social  

 herkomst, formueforhold, fødsel eller anden stilling.
 3. Udviklingslande kan, under behørig hensyntagen til  

 menneskerettighederne og deres samfundsøkonomi, selv afgøre, i hvilken  

 udstrækning de i forholdet til udlændinge vil garantere de i denne konvention  

 anførte økonomiske rettigheder.
 Artikel 3.
 De i denne konvention deltagende stater forpligter sig til at sikre mænds  

 og kvinders lige ret til at nyde alle de i denne konvention anførte  

 økonomiske, sociale og kulturelle rettigheder.
Artikel 4 De i denne konvention deltagende stater anerkender, at de af en stat i  

 medfør af denne konvention tilsikrede rettigheder kun kan underkastes  

 begrænsninger, der er fastsat ved lov, og kun for så vidt dette er foreneligt  

 med disse rettigheders art og udelukkende tjener til at fremme almenvellet i  

 et demokratisk samfund.
Artikel 5 1. Intet i denne konvention må fortolkes som  

 medførende nogen ret for en stat, gruppe eller enkeltperson til at udøve  

 nogen virksomhed eller foretage nogen handling, der tager sigte på at  

 tilintetgøre nogen af de heri anerkendte rettigheder eller frihedsrettigheder  

 eller på at begrænse disse i videre omfang end hjemlet i denne konvention.
 2. Grundlæggende menneskerettigheder, der i medfør af  

 lov, konventioner, administrative bestemmelser eller sædvane anerkendes eller  

 består i en i denne konvention deltagende stat, må ikke begrænses eller  

 fraviges under foregivende af, at denne konvention ikke anerkender sådanne  

 rettigheder eller kun anerkender dem i mindre udstrækning.
Artikel 6 1. De i denne konvention deltagende stater anerkender  

 retten til at arbejde, herunder ethvert menneskes ret til at kunne tjene til  

 livets ophold ved beskæftigelse, som det selv frit vælger eller påtager sig,  

 og vil træffe egnede foranstaltninger til at sikre denne ret.
 2. De skridt, en deltager i denne konvention skal tage  

 for at opnå den fulde virkeliggørelse af disse rettigheder, skal omfatte  

 teknisk vejledning og erhvervsvejledning såvel som uddannelsesprogrammer og  

 fremgangsmåder til opnåelse af en støt økonomisk, social og kulturel  

 udvikling samt fuld og produktiv beskæftigelse under forhold, der tilsikrer  

 den enkelte politiske og økonomisk frihed.
Artikel 7 De i denne konvention deltagende stater anerkender ethvert menneskes ret  

 til at nyde retfærdige og gunstige arbejdsvilkår, som i særdeleshed sikrer:
Artikel 8 1. De i denne konvention deltagende stater forpligter  

 sig til at sikre:
 2. Denne artikel skal ikke være til hinder for, at der  

 for så vidt angår medlemmer af de væbenede styrker, at politiet eller af  

 statsadministrationen indføres lovlige begrænsninger i udøvelsen af disse  

 rettigheder.
 3. Intet i denne artikel skal berettige stater, der er  

 deltagere i Den internationale Arbejdsorganisations Konvention af 1948 om  

 foreningsfrihed og beskyttelse af retten til at organisere sig, til at træffe  

 lovgivningsmæssige foranstaltninger eller anvende loven på en måde, som ville  

 begrænse de garantier, der er fastsat i den pågældende konvention.
Artikel 9 De i denne konvention deltagende stater anerkender ethvert menneskes ret  

 til social tryghed, herunder socialforsikring.
Artikel 10 De i denne konvention deltagende stater anerkender at:
 1. Den størst mulige beskyttelse og bistand skal ydes  

 familien, som er samfundets naturlige og grundlæggende gruppeenhed, især til  

 dens stiftelse, og så længe den har forsørgerpligt over for børn under  

 uddannelse.
 Ægteskab skal kun kunne indgås med de vordende ægtefællers frie samtykke.
2. Der skal ydes mødre særlig beskyttelse i et  

 rimeligt tidsrum før og efter fødslen.
I dette tidsrum skal udearbejdende  

 mødre have orlov med løn eller orlov med passende socialforsikringsydelser.
3. Særlige forholdsregler skal tages med hensyn til  

 beskyttelse af og bistand til alle børn og unge uden nogen forskelsbehandling  

 på grund af herkomst eller andre forhold.
Børn og unge skal beskyttes mod  

 økonomisk og social udnyttelse.
Det skal være strafbart efter loven at  

 beskæftige dem ved arbejde, den er skadeligt for deres moral eller helbred,  

 er livsfarligt eller må påregnes at hæmme deres normale udvikling.
Staterne  

 bør endvidere fastsætte aldersgrænser, under hvilke beskæftigelse af børn ved  

 lønnet arbejde skal være forbudt og strafbar efter loven.
Artikel 11 1. De i denne konvention deltagende stater anerkender  

 ethvert menneskes ret til en levefod, som er tilstrækkelig for vedkommende  

 selv og vedkommendes familie, herunder passende ernæring, beklædning og bolig  

 og til fortsat forbedring af vedkommendes levevilkår.
De deltagende stater  

 vil træffe passende foranstaltninger til at sikre virkeliggørelsen af denne  

 ret, idet de anerkender, at internationalt samarbejde på frivilligt grundlag  

 er af væsentlig betydning i denne henseende.
2. De i denne konvention deltagende stater, som  

 anerkender ethvert menneskes grundlæggende ret til frihed for sult, skal,  

 hver især og gennem internationalt samarbejde, træffe nødvendige  

 foranstaltninger, herunder udarbejdelse af konkrete planer til Artikel 12 1. De i denne konvention deltagende stater anerkender  

 ethvert menneskes ret til at nyde den højst opnåelige fysiske og psykiske  

 sundhed.
2. De foranstaltninger, deltagerne i denne konvention  

 skal træffe for at opnå den fulde virkeliggørelse af denne ret, skal omfatte  

 sådanne som er nødvendige for at Artikel 13 1. De i denne konvention deltagende stater anerkender  

 enhvers ret til uddannelse.
De er enige om, at uddannelsen skal tage sigte på menneskets fulde  

 personlige udvikling og erkendelse af dets værdighed samt på at styrke  

 respekten for menneskerettigheder og grundlæggende frihedsrettigheder.
De er  

 endvidere enige om, at uddannelsen skal gøre det muligt for alle at gøre en  

 nyttig indsats i et frit samfund, at medvirke til forståelse, fordragelighed  

 og venskab mellem alle nationer og alle racegrupper, etnologiske grupper  

 eller religiøse grupper og at fremme De forenede Nationers arbejde for  

 fredens opretholdelse.
2. De i denne konvention deltagende stater anerkender,  

 at for at opnå den fulde virkeliggørelse af denne ret, skal 3. De i denne konvention deltagende stater forpligter  

 sig til at respektere forældres og i givet fald værgers frihed til at vælge  

 andre skoler for deres børn end de, der er oprettet af de offentlige  

 myndigheder, når blot disse opfylder sådanne undervisningsmæssige  

 minimumskrav, som er stillet eller godkendt af staten, og til at sikre deres  

 børn religionsundervisning og moralsk opdragelse i overensstemmelse med deres  

 egen overbevisning.
 4. Intet i denne artikel må fortolkes således, at det  

 medfører indgreb i enkeltpersoners og organisationers frihed til at oprette  

 og lede undervisningsanstalter, dog således at de i denne artikels stk. 1  

 anførte principper overholdes tillige med kravet om, at den undervisning, der  

 gives ved disse anstalter, svarer til de af staten fastsatte minimumskrav.
Artikel 14 Enhver i denne konvention deltagende stat, som ikke ved sin tiltrædelse  

 har været i stand til at sikre tvungen og gratis grundskoleundervisning i  

 moderlandet eller i et andet område under dens jurisdiktion, forpligter sig  

 til inden for to år at udarbejde og vedtage en detaljeret arbejdsplan for  

 gradvis gennemførelse - inden for en i planen fastsat rimelig årrække - af  

 princippet om tvungen og gratis undervisning for alle.
Artikel 15 1. De i denne konvention deltagende stater anerkender  

 enhvers ret til at:
 2. De foranstaltninger, enhver af de i denne  

 konvention deltagende stater træffer med henblik på at sikre denne ret, skal  

 omfatte sådanne som er nødvendige for at bevare, udvikle og udbrede videnskab  

 og kultur.
 3. De i denne konvention deltagende stater forpligter  

 sig til at respektere den frihed, der er uundværlig for videnskabelig  

 forskning og skabende virksomhed.
 4. De i denne konvention deltagende stater anerkender  

 de goder, der kan opnås ved at fremme og udvikle internationale forbindelser  

 og samarbejde på de videnskabelige og kulturelle område.
Artikel 16 1. De i denne konvention deltagende stater påtager  

 sig, i overensstemmelse med dette afsnit af konventionen, at aflægge  

 beretninger om de foranstaltninger, der er truffet og de fremskridt, der er  

 gjort, med hensyn til overholdelse af de heri anerkendte rettigheder.
 2. a) Alle beretninger skal fremsendes til De forenede Nationers  

 generalsekretær, som skal videregive genparter deraf til Det økonomiske og  

 sociale Råd til behandling i overensstemmelse med denne konventions  

 bestemmelser.
Artikel 17 1. De i denne konvention deltagende stater skal  

 aflægge deres beretninger etapevis i overensstemmelse med et program, der  

 senest et år efter denne konventions ikrafttræden skal fastsættes af Det  

 økonomiske og sociale Råd efter samråd med de pågældende deltagerstater og  

 særorganisationer.
 2. I beretningerne kan anføres forhold og  

 vanskeligheder, der i større eller mindre grad har hindret opfyldelsen af  

 forpligtelser i henhold til denne konvention.
 3. Hvis en deltager i denne konvention tidligere har  

 meddelt De forenede Nationer eller en særorganisation relevante oplysninger,  

 er det unødvendigt at gentage disse oplysninger; en nøjagtig henvisning til  

 de meddelte oplysninger vil være tilstrækkelig.
Artikel 18 I overensstemmelse med sine forpligtelser i henhold til De forenede  

 Nationers pagt for så vidt angår spørgsmål om menneskerettigheder og  

 grundlæggende frihedsrettigheder, kan Det økonomiske og sociale Råd træffe  

 aftale med særorganisationerne om deres aflæggelse af beretninger om de  

 fremskridt, der er opnået med hensyn til opfyldelsen af de bestemmelser i  

 denne konvention, der falder ind under deres virkefelt.
 Disse beretninger skal indeholde oplysninger om de beslutninger og  

 rekommandationer, som særorganisationernes kompetente organer har vedtaget  

 med henblik på gennemførelsesforanstaltninger.
Artikel 19 Det økonomiske og sociale Råd kan med henblik på overvejelse og  

 fremsættelse af generelle rekommandationer eller, i givet fald, til  

 underretning tilstille menneskerettighedskommissionen beretninger om  

 menneskerettighederne, som stater har afgivet i henhold til artikel 16 og 17,  

 og særorganisationerne i henhold til artikel 18.
Artikel 20 De i denne konvention deltagende stater samt vedkommende særorganisationer  

 kan over for Det økonomiske og sociale Råd fremsætte bemærkninger om enhver  

 generel rekommandation i henhold til artikel 19 eller henvisning til en sådan  

 generel rekommandation i enhver beretning fra menneskerettighedskommissionen  

 eller i ethvert deri omtalt dokument.
Artikel 21 Det økonomiske og sociale Råd kan fra tid til anden forelægge  

 generalforsamlingen beretninger med rekommandationer af generel karakter og  

 et resumee over de oplysninger, det fra deltagerne i denne konvention og  

 særorganisationerne har modtaget om de foranstaltninger, der er truffet og de  

 fremskridt, der er gjort for at opnå almindelig overholdelse af de i denne  

 konvention anerkendte rettigheder.
Artikel 22 Det økonomiske og sociale Råd kan gøre andre af De forenede Nationers  

 organer, disses underorganer og de særorganisationer, der beskæftiger sig med  

 teknisk bistandsydelse, opmærksom på ethvert spørgsmål i forbindelse med de i  

 dette konventionsafsnit omhandlede beretninger, som kan være til hjælp for  

 disse organer, når de, inden for deres respektive forretningsområder, skal  

 afgøre, hvorvidt det vil være tilrådeligt at træffe internationale  

 foranstaltninger, der kan medvirke til en effektiv og gradvis gennemførelse  

 af denne konvention.
Artikel 23 De i denne konvention deltagende stater er enige om, at internationale  

 foranstaltninger til opnåelse af de i konventionen anerkendte rettigheder  

 fremfor alt må omfatte afslutning af konventioner, vedtagelse af  

 rekommandationer, ydelse af teknisk bistand og afholdelse i samarbejde med de  

 interesserede regeringer af regionale møder og tekniske møder til rådslagning  

 og undersøgelser.
Article 24 Intet i denne konvention må fortolkes som en indskrænkning i de  

 bestemmelser i De forenede Nationers pagt og i særorganisationernes  

 statutter, der nærmere angiver det ansvar, som De forenede Nationers  

 forskellige organer og særorganisationerne hver især har for så vidt angår de  

 i denne konvention omhandlede spørgsmål.
Artikel 25 Intet i denne konvention må fortolkes som en indskrænkning i alle folks  

 naturlige ret til fuld og fri nydelse og udnyttelse af deres naturgivne  

 rigdomskilder og ressourcer.
Artikel 26 1. Denne konvention kan undertegnes af enhver  

 medlemsstat i De forenede Nationer eller ethvert medlem af en af  

 særorganisationerne, af enhver stat, der har tilsluttet sig Den  

 internationale Domstols statut, og enhver anden stat, der af De forenede  

 Nationers generalforsamling er blevet opfordret til at deltage i denne  

 konvention.
 2. Denne konvention skal ratificeres.  

 Ratifikationsinstrumenter skal deponeres hos De forenede Nationers  

 generalsekretær.
 3. Denne konvention kan tiltrædes af enhver af de i  

 stk. 1 i denne artikel nævnte stater.
 4. Tiltrædelse sker ved deponering af et  

 tiltrædelsesinstrument hos De forenede Nationers generalsekretær.
 5. De forenede Nationers generalsekretær underretter  

 alle stater, som har undertegnet eller tiltrådt denne konvention, om  

 deponeringen af ethvert ratifikations- eller tiltrædelsesinstrument.
Artikel 27 1. Denne konvention træder i kraft tre måneder efter  

 datoen for deponeringen af det femogtredivte ratifikations- eller  

 tiltrædelsesinstrument hos De forenede Nationers generalsekretær.
 2. For enhver stat, der ratificerer eller tiltræder  

 denne konvention efter deponeringen af det femogtredivte ratifikations- eller  

 tiltrædelsesinstrument, træder konventionen i kraft tre måneder efter datoen  

 for deponeringen af dens eget ratifikations- eller tiltrædelsesinstrument.
Artikel 28 Bestemmelserne i denne konvention skal uden begrænsning eller undtagelse  

 finde anvendelse på alle dele af forbundsstater.
Artikel 29 1. Enhver i denne konvention deltagende stat kan  

 stille ændringsforslag og indsende dem til De forenede Nationers  

 generalsekretær.
Denne skal derefter give meddelelse om de foreslåede  

 ændringer til de i konventionen deltagende stater med anmodning om at blive  

 underrettet, såfremt deltagerstaterne ønsker en konference med det formål at  

 behandle og stemme om forslagene.
Hvis mindst en tredjedel af  

 deltagerstaterne ønsker en sådan konference, skal generalsekretæren  

 sammenkalde konferencen under De forenede Nationers auspicier.
 Enhver ændring, der vedtages af et flertal af de deltagerstater, der er  

 til stede og afgiver deres stemme ved konferencen, skal forelægges De  

 forenede Nationers generalforsamling til godkendelse.
 2. Ændringer skal træde i kraft, når de er godkendt af  

 De forenede Nationers generalforsamling og vedtaget med to tredjedels flertal  

 af de i denne konvention deltagende stater i overensstemmelse med deres  

 respektive forfatningsmæssige regler.
 3. Når ændringer træder i kraft, skal de være bindende  

 for de deltagerstater, som har godkendt dem, medens de øvrige deltagerstater  

 stadig er bundet af bestemmelserne i denne konvention og eventuelle tidligere  

 ændringer, som de har godkendt.
Artikel 30 Uanset de meddelelser der afgives i henhold til artikel 26, stk. 5, skal  

 De forenede Nationers generalsekretær underrette alle de i stk. 1 i samme  

 artikel omhandlede stater om Artikel 31 1. Denne konvention, hvis engelske, franske,  

 kinesiske, russiske og spanske tekst har samme gyldighed, skal deponeres i De  

 forenede Nationers arkiv.
 2. De forenede Nationeres generalsekretær skal  

 fremsende bekræftende genparter af denne konvention til samtlige de i artikel  

 26 omhandlede stater.
 TIL BEKRÆFTELSE HERAF har undertegnede, som af deres respektive regeringer  

 er behørigt bemyndiget hertil, undertegnet denne konvention, åbnet for  

 undertegnelse i New York den nittende december nitten hundrede og seksogtres.
 Danmarks ratifikationsinstrument deponeredes den 6. januar 1972 hos De  

 forenede Nationers generalsekretær, og konventionen trådte i medfør af  

 artikel 27, stk. 1 i kraft for Danmark og følgende lande den 3. januar 1976:
Barbados, Den bjelorussiske socialistiske Sovjetrepublik, Bulgarien,  

 Chile, Colombia, Costa Rica, Cypern, Ecuador, Finland, Irak, Iran, Jamaica,  

 Jordan, Jugoslavien, Kenya, Libanon, Libyen, Madagascar, Mali, Mauritius, Den  

 mongolske Folkerepublik, Norge, Philippinerne, Rumænien, Rwanda, Den  

 socialistiske Sovjetrepublikkers Union, Sverige, Syrien, Tunesien, Den tyske  

 demokratiske Republik, Forbundsrepublikken Tyskland (inkl.
Land Berlin), Den  

 ukrainske socialistiske Sovjetrepublik, Ungarn og Uruguay.
 Der er ved ratifikationen eller tiltrædelsen taget forbehold og afgivet  

 erklæringer som følger:
 Danmark: Forbehold over for artikel 7 d) vedrørende ydelse af  

 søgnehelligdagsbetaling.
 Barbados: Forbehold om ret til at udskyde anvendelsen af artikel 7  

 a) i) vedrørende lige løn for mænd og kvinder, artikel 10, stk. 2 vedrørende  

 særlig beskyttelse af mødre i et rimeligt tidsrum før og efter fødslen samt  

 artikel 13, stk. 2 a) vedrørende tvungen og gratis grundskoleundervisning for  

 alle.
 Kenya: Forbehold over for artikel 10, stk. 2 vedrørende særlig  

 beskyttelse af mødre i et rimeligt tidsrum før og efter fødslen.
 Madagascar: Forbehold om ret til at udskyde anvendelsen af artikel  

 13, stk. 2 a) vedrørende tvungen og gratis grundskoleundervisning for alle.
 Norge: Erklæring i relation til artikel 8, stk. 1 d) om  

 strejkeret, hvorefter henlæggelse af arbejdskonflikter til et statsligt  

 lønningsnævn i henhold til lov vedtaget i hvert enkelt konflikttilfælde ikke  

 skal anses for uforenelig med strejkeretten, som er fuldt ud anerkendt i  

 Norge.
 Rwanda: Erklæring om, at Rwanda for så vidt angår  

 uddannelsesspørgsmål kun anser sig for bundet af sin forfatning.
 Sverige: Forbehold over for artikel 7 d) vedrørende ydelse af  

 søgnehelligdagsbetaling.
 Udenrigsministeriet, den 14. januar  

 1976.
K.B.
Andersen.
