Arbejdspladsbrugsanvisninger for faremærkede produkter Arbejdstilsynet besøgte virksomheden og konstaterede, at der ikke var udarbejdet arbejdspladsbrugsanvisninger for faremærkede produkter.
Arbejdstilsynet afgav herefter påbud om, at virksomheden skulle udarbejde arbejdspladsbrugsanvisninger for produkterne eddikesyre 32 %, acetone, mineralsk terpentin og cellulosefortynder samt alle øvrige faremærkede produkter, som virksomheden anvender.
Et enigt nævn fastholdt afgørelsen.
Nævnet lagde vægt på, at Arbejdstilsynet ved tilsynsbesøget konstaterede, at der i ejerforeningen ikke var udarbejdet arbejdspladsbrugsanvisninger, der var tilpasset det konkrete arbejde med produkterne eddikesyre 32 %, acetone, mineralsk terpentin og cellulosefortynder.
 Nævnet lagde herved vægt på, at de nævnte produkter er omfattet af bestemmelserne i bekendtgørelsen om arbejde med stoffer og materialer, da de er klassificeret som farlige efter de regler, der er fastsat af Miljø- og Energiministeriet om klassificering.
[Adressat udeladt] [Navn udeladt] Arbejdsmiljøklagenævnet har på møde den 29. april 2014 behandlet [Navn udeladt]s klage over Arbejdstilsynets afgørelse af 8. februar 2013.
 Ved afgørelsen blev der afgivet påbud om, at [Navn udeladt] skal udarbejde arbejdspladsbrugsanvisninger for produkterne eddikesyre 32 %, acetone, mineralsk terpentin og cellulosefortynder samt alle øvrige faremærkede produkter, som virksomheden anvender.
Nævnet traf følgende A F G Ø R E L S E Arbejdsmiljøklagenævnet fastholder Arbejdstilsynets afgørelse af 8. februar 2013 med påbud om, at [Navn udeladt] skal udarbejde arbejdspladsbrugsanvisninger for produkterne eddikesyre 32 %, acetone, mineralsk terpentin og cellulosefortynder samt alle øvrige faremærkede produkter, som virksomheden anvender.
 Nævnets afgørelse skal efterkommes senest den 23. maj 2014.
 Tilbagemelding skal ske til Arbejdstilsynet senest den 30. maj 2014.
B E G R U N D E L S E Nævnet lægger vægt på, at Arbejdstilsynet ved tilsynsbesøget den 27. november 2012 konstaterede, at der i [Navn udeladt] ikke var udarbejdet arbejdspladsbrugsanvisninger, der var tilpasset det konkrete arbejde med produkterne eddikesyre 32 %, acetone, mineralsk terpentin og cellulosefortynder.
 Nævnet lægger herved vægt på, at de nævnte produkter er omfattet af bestemmelserne i bekendtgørelsen om arbejde med stoffer og materialer, da de er klassificeret som farlige efter de regler, der er fastsat af Miljø- og Energiministeriet om klassificering.
 Nævnet lægger til grund for afgørelsen, at der i [Navn udeladt] er ansatte, der i [Navn udeladt]s værksted arbejder med stoffer, der er klassificeret som farlige.
 Det fremgår af arbejdsmiljølovens regler, at arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Det fremgår endvidere af arbejdsmiljølovens regler, at stoffer og materialer med egenskaber, der kan være farlige for eller i øvrigt forringe sikkerhed eller sundhed, kun må fremstilles og anvendes ved arbejdsprocesser og -metoder, der effektivt sikrer de beskæftigede mod ulykker og sygdomme.
 Det fremgår af reglerne om arbejde med stoffer og materialer, at arbejdsgiveren skal udarbejde en arbejdspladsbrugsanvisning for de stoffer og materialer, der kan være farlige for eller i øvrigt forringe sikkerhed eller sundhed.
 Ved stoffer og materialer, der kan være farlige for eller i øvrigt forringe sikkerhed eller sundhed forstås stoffer og materialer, der opfylder kriterierne for klassificering som farlige efter de regler, der er fastsat af Miljø- og Energiministeriet om klassificering.
 Det fremgår endvidere af reglerne om arbejde med stoffer og materiale, at ved stoffer og materialer, der kan være farlige for eller i øvrigt forringe sikkerhed eller sundhed forstås stoffer og materialer, der opfylder kriterierne for klassificering som farlige efter de regler, der er fastsat af Miljø- og Energiministeriet om klassificering.
 Klagers bemærkninger:
[Navn udeladt] har i klagen blandt andet anført, at [Navn udeladt] på tidspunktet for tilsynsbesøget den 27. november 2012 havde overholdt de bestemmelser, der var relevante i forbindelse med brug og anvendelse samt opbevaring af de i påbuddet nævnte produkter, idet [Navn udeladt] har indhentet sikkerhedsdatablade på de pågældende produkter fra leverandøren.
Det er dermed [Navn udeladt]s opfattelse, at påbuddet er efterkommet.
Nævnet skal hertil bemærke, at arbejdsgiveren efter reglerne skal udarbejde en arbejdspladsbrugsanvisning for de stoffer, der er klassificeret som farlige.
Det er derved ikke tilstrækkeligt til at efterkomme påbuddet, at  [Navn udeladt] er i besiddelse af produkternes sikkerhedsdatablade.
 Nævnet skal i den forbindelse henvise til, at en arbejdspladsbrugsanvisning efter reglerne om arbejde med stoffer og materialer, skal indeholde oplysninger om blandt andet virksomhedens konkrete anvendelsesområder og håndtering og opbevaring, herunder om sikkerhedsforskrifter ved oplagring på virksomheden mv.
 Arbejdsmiljøklagenævnets afgørelse er truffet af et enigt nævn.
R E G L E R Ved afgørelsen er anvendt følgende regler:
 Om Arbejdstilsynets hjemmel til at afgive påbud:
 § 77, stk. 1, i lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010.
 Om udarbejdelse af arbejdspladsbrugsanvisninger:
 § 38, og § 48, stk. 1, i lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010.
  § 1, § 2, stk. 2 og § 21, stk. 1, i Arbejdstilsynets bekendtgørelse nr. 292 af 26. april 2001 om arbejde med stoffer og materialer.
 Reglerne kan læses på de følgende sider.
O P L Y S N I N G E R N E   I   S A G E N Sagen er afgjort på grundlag af de akter, som klagenævnet har modtaget fra Arbejdstilsynet.
På klagenævnets vegne [Navn udeladt] [Stilling udeladt] Kopi til:
[Adressat udeladt] [Adressat udeladt] Regler Lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010 Kapitel 5 Arbejdets udførelse § 38. Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Stk. 2. Anerkendte normer eller standarder, som har sikkerheds- eller sundhedsmæssig betydning, skal følges.
Kapitel 8 Stoffer og materialer § 48. Stoffer og materialer med egenskaber, der kan være farlige for eller i øvrigt forringe sikkerhed eller sundhed, må kun fremstilles og anvendes ved arbejdsprocesser og -metoder, der effektivt sikrer de beskæftigede mod ulykker og sygdomme.
 Stk. 2. Anerkendte normer eller standarder, som har sikkerheds- eller sundhedsmæssig betydning, skal følges.
 . . .
Kapitel 13 Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
 Stk. 2. . . . . .
Arbejdstilsynets bekendtgørelse nr. 292 af 26. april 2001 om arbejde med stoffer og materialer Kapitel 1 Område og definitioner § 1. Bekendtgørelsen omfatter ethvert arbejde med stoffer og materialer, herunder fremstilling, anvendelse og håndtering.
 Stk. 2. Bekendtgørelsen omfatter endvidere andet arbejde, som på grund af sin art eller de forhold, hvorunder det foregår, kan indebære en fare for sikkerhed og sundhed.
 Stk. 3. Følgende bestemmelser gælder også for arbejde omfattet af § 2, stk. 2, i lov om arbejdsmiljø, og arbejde, der ikke udføres for en arbejdsgiver: § 5, § 11, § 13, bilag I, pkt. 1.2 og 2.2, bilag II, bilag III, pkt. 3.1, 3.3, 4, 6, 7.1, 8.1, 8.4.2 og 8.5 og bilag IV, bortset fra pkt. 2.2.1, 4, 5 og 8.
 § 2. Ved anvendelse af bestemmelserne i denne bekendtgørelse skal følgende definitioner lægges til grund:
 1. Stoffer: grundstoffer og deres forbindelser.
 2. Materialer: sammensætninger af to eller flere stoffer, herunder biologiske materialer.
 Stk. 2. Ved stoffer og materialer, der kan være farlige for eller i øvrigt forringe sikkerhed eller sundhed (farlige stoffer og materialer) jf. kapitel 3-7 forstås i denne bekendtgørelse:
1. stoffer og materialer, der opfylder kriterierne for klassificering som farlige efter de regler, der er fastsat af Miljø- og Energiministeriet om klassificering, 2. stoffer og materialer, der er optaget med en grænseværdi i Arbejdstilsynets liste over grænseværdier for luftforurening med stoffer og materialer.
 3. materialer, der indeholder 1 % eller derover (for gasformige materialer 0,2 %) af et stof optaget med en grænseværdi i Arbejdstilsynets liste over grænseværdier for luftforurening med stoffer og materialer.
4. materialer, der indeholder 1 % eller derover, for gasformige materialer 0,2%, af et stof, der er klassificeret som sundhedsfarligt eller miljøfarligt efter Miljø- og Energiministeriets regler om klassificering, 5. stoffer og materialer, som på grund af deres fysisk-kemiske, kemiske eller toksikologiske egenskaber og den måde, hvorpå disse anvendes eller forekommer på arbejdspladsen, kan indebære en risiko for påvirkning fra stoffer og materialer.
 Stk. 3. . . . . .
Kapitel 6 Brugsanvisning § 21. Arbejdsgiveren skal udarbejde en arbejdspladsbrugsanvisning for de stoffer og materialer, som er omfattet af § 2, stk. 2, nr. 1 - 4, og bilag III og IV med følgende oplysninger, hvis det er teknisk og fagligt muligt:
1. identifikation af stoffet/materialet, herunder oplysning om handelsnavn samt et eventuelt produktregistreringsnummer (PR-nr.) tildelt af Arbejdstilsynet.
For så vidt angår stoffer og materialer, der skal mærkes, angives den producent, leverandør eller importør, der er anført på etiketten, 2. fareidentifikation, 3. sammensætning af/oplysning om indholdsstoffer, herunder de stoffer og materialer, der er klassificeringspligtige efter Miljøministeriets regler, samt oplysninger om indholdsstoffer i form af organiske opløsningsmidler, 4. førstehjælpsforanstaltninger, 5. brandbekæmpelse, herunder oplysninger om forholdsregler ved brand, 6. forholdsregler over for udslip ved uheld, herunder oplysninger om forholdsregler ved spild på virksomheden, 7. håndtering og opbevaring, herunder oplysninger om sikkerhedsforskrifter ved oplagring på virksomheden, 8. eksponeringskontrol/personlige værnemidler, herunder oplysninger om forholdsregler ved udsættelse for stoffet eller materialet, og om brug af personlige værnemidler samt eventuelt forbud mod alenearbejde, 9. fysisk-kemiske egenskaber, 10. stabilitet og reaktivitet, herunder oplysninger om egenskaber ved opvarmning og brand, 11. toksikologiske oplysninger (sundhedsfarlige egenskaber), herunder oplysninger om evt. symptomer ved indtagelse eller optagelse i organismen, 12. transportoplysninger, 13. oplysninger om regulering, herunder oplysninger om fx anvendelsesbegrænsninger, krav om særlig uddannelse, særlige krav til alder mv., og 14. andre oplysninger, herunder anvendelsesområder på virksomheden.
