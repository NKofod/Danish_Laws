 Ankenævnet  

 ændrede direktoratets afgørelse af 5. november 2001, således at medlemmet fik  

 renter af efterlønsbeløbet for perioden fra 1. oktober 1996 og til og med 31.  

 januar 1997. Hjemlen til forrentning af efterlønsbeløbet skulle ifølge  

 retspraksis findes i almindelige retsgrundsætninger, herunder lov om rente  

 ved  

 forsinket betaling.
Renter Ankenævnet har behandlet  

 Deres klage på møde den 16. januar 2003.
Nævnet traf følgende A F G Ø R E L S E De kan få udbetalt renter af  

 de 44.631 kr. i efterløn, som De fik udbetalt for perioden fra 1. oktober  

 1996  

 til og med 31. januar 1997 på baggrund af Arbejdsdirektoratets afgørelse af  

 13.  

 februar 2001.
Ankenævnet har lagt til  

 grund, at i  

 	  

    

 De modtog efterløn fra 17. februar 1992  

 til den 1. oktober 1996, hvor de udrejste til Frankrig, i  

 	  

    

 at De efter Arbejdsdirektoratets  

 afgørelse af 13. februar 2001 havde ret til at få udbetalt efterløn i  

 perioden  

 fra 1. oktober 1996 til og med 31. januar 1997 som følge af ændrede regler  

 for  

 efterløn, og i  

 	  

    

 at De har fået udbetalt  

 efterlønsbeløbet.
Ved lov nr. 397 af 31. maj  

 2000 blev § 75 b, stk. 1, nr. 4, i lov om arbejdsløshedsforsikring m.v.  

 ændret  

 således, at man kan få efterløn, hvis man har bopæl her i riget eller i et  

 andet EØS-land.
Det er således  

 ikke længere et krav, at man har bopæl her i riget. Ændringsloven trådte i  

 kraft  

 den 1. juli 2000, men ifølge lovbemærkningerne har personer, der før lovens  

 ikrafttræden har fået afslag på efterløn på grund af bopælskravet, krav på  

 efterløn i det omfang kravet ikke er forældet og kan dokumenteres.
Med lov nr. 334 af 17. maj  

 2000 indførtes en bestemmelse i § 46 i lov om arbejdsløshedsforsikring m.v.,  

 hvorefter der skal ske forrentning af efterbetalte ydelser.
Loven trådte i  

 kraft den 1. juli 2000 og har virkning for udbetalinger, der rettidigt kan  

 finde  

 sted den 1. juli 2000 eller senere.
Ændringen af  

 arbejdsløshedsforsikringsloven vedrørende forrentning af efterbetalte ydelser  

 blev vedtaget den 2. maj 2000. Den 18. maj 2000 vedtog Folketinget en ændring  

 af lov om arbejdsløshedsforsikring m.v., hvorved bopælskravet i relation til  

 efterløn blev ændret.
Begge ændringer trådte i kraft den 1. juli 2000.
Hverken lovforslaget  

 vedrørende ændring af bopælskravet eller den vedtagne lov nr. 397 af 31. maj  

 2000 om bopælskravet nævner noget om, hvorvidt der skal ske forrentning af  

 efterbetalt efteløn.
Tilsvarende er der hverken i lovforslaget eller i den  

 senere vedtagne lov nr. 334 af 17. maj 2000 om renter taget stilling til  

 situationen, hvor der skal ske efterbetaling af efterløn som følge af  

 ændringen  

 af bopælskravet.
 Indførelsen af  

 rentebestemmelsen er således sket uafhængigt af ændringen af bopælskravet, og  

 der er ikke taget højde for de særlige efterbetalingssituationer, som måtte  

 opstå i forbindelse med ændringen af kravet om bopæl.
 Fortolkningsbidrag til  

 afgørelsen af spørgsmålet, om der skal ske forrentning af efterbetalingskrav  

 på  

 efterløn opstået som en følge af ændringen af bopælskravet, herunder den  

 tilbagevirkende kraft denne bestemmelse er tillagt, findes således ikke  

 umiddelbart i ovennævnte lovforslag eller i vedtagne love.
 Ankenævnet finder, at  

 arbejdsløshedsforsikringslovens bestemmelser om renter i § 46 må ses i  

 sammenhæng med rentelovens bestemmelser, almindelige retsgrundsætninger, den  

 fællesskabsretlige baggrund og retspraksis.
 Ifølge § 8, stk. 2, jf. § 3,  

 stk. 5, i lov om renter ved forsinket betaling (lovbekendtgørelse nr. 583 af  

 1.  

 september 1986) fremgår det, at retten kan bestemme, at rente skal betales  

 fra  

 et tidligere eller et senere tidspunkt end forfaldsdagen, også for så vidt  

 angår offentligretlige krav.
 Ifølge retspraksis (UfR  

 1984.1061 H) anses det under henvisning til almindelige retsgrundsætninger  

 for  

 rimeligt, at Skatteministeriet skal bære risikoen for det rentetab, som en  

 borger har lidt ved ikke at have kunnet råde over et beløb, som han havde ret  

 til.
Renteloven indeholdt ifølge  

 Højesteret ikke den fornødne hjemmel til opkrævning af renter, når  

 hovedstolen  

 var betalt, hvilket var tilfældet, idet Skatteministeriet under sagen tog  

 bekræftende til genmæle og tilbagebetalte indbetalte stempelgebyrer.
Retten  

 fandt imidlertid, at der var hjemmel i almindelige retsgrundsætninger.
 Disse synspunkter fra  

 retspraksis genfindes til dels i de almindelige bemærkninger til lovforslaget  

 vedrørende § 46 i arbejdsløshedsforsikringsloven om renter, idet det i  

 lovbemærkningerne særlig er anført, at renter af efterbetalingsbeløb foreslås  

 betalt af statskassen, som har haft rentefordel som følge af forsinket  

 udbetaling.
 I nærværende sag er  

 hovedstolen ligeledes betalt, idet De med Arbejdsdirektoratets afgørelse af  

 13.  

 februar 2001 fik ret til efterbetaling af efterløn fra den 1. oktober 1996  

 til  

 og med den 31. januar 1997, og De efterfølgende har fået dette beløb  

 udbetalt.
 Hjemlen til forrentning af  

 efterbetalingsbeløbet skal således ifølge retspraksis findes i almindelige  

 retsgrundsætninger.
 Ankenævnet finder herefter,  

 at statskassen skal bære risikoen for det rentetab, som De har haft ved ikke  

 at  

 have kunnet råde over det efterbetalte efterlønsbeløb.
 De har således ret til  

 udbetaling af renter af det udbetalte efterlønsbeløb.
 Ankenævnet henviser til §  

 46, stk. 2, som er indføjet i lov om arbejdsløshedsforsikring m.v. ved lov  

 nr.  

 334 af 17. maj 2000 om ændring af lov om arbejdsløshedsforsikring m.v. og til  

 §§ 3 og 8 i lov om renter ved forsinket betaling (Justitsministeriets  

 lovbekendtgørelse  

 nr. 583 af 1. september 1986).
 Ankenævnet ændrer således  

 Arbejdsdirektoratets afgørelse af 5. november 2001.
På ankenævnets vegne xxx xx De kan læse om afgørelsens  

 faktiske og retlige grundlag på de følgende sider.
 Kopi til:
xxx xxx 1.  


  

 Sagsforløb Arbejdsdirektoratet  

 fremstillede sagen på følgende måde:
 "Direktoratet traf den  

 13. februar 2001 afgørelse om, at De skulle have udbetalt 44.631 kr. for  

 perioden fra den 1. oktober 1996 til udgangen af januar 1997. Direktoratet  

 skrev i afgørelsen, at der ikke var hjemmel i arbejdsløshedsforsikringsloven  

 til at forrente beløbet, idet der først blev indført regler om forrentning  

 pr.  

 1. juli 2000.
 xxx traf den 9. april 2001  

 afgørelse om, at De ikke ville kunne få udbetalt renter for perioden forud  

 for  

 den 1. juli 2000.
De klagede med brev af 4.  

 maj 2001 til direktoratet over afgørelsen.
De refererede i klagen til en  

 tidligere samtale med direktoratet og skrev videre, at der naturligvis skulle  

 betales renter af et beløb, der på ulovlig måde var tilbageholdt.
De ville  

 med  

 stor glæde bringe sagen frem for EU-kommissionen, men mente, at en ændret  

 holdning fra direktoratets side ville lette sagen.
 Direktoratet sendte den 23.  

 maj 2001 sagen til xxx til fornyet overvejelse.
xxx oversendte den 1. juni  

 2001 sagen til Arbejdsdirektoratet. xxx skrev i oversendelsesbrevet, at det  

 fremgik af klagerne, at De klagede over, at reglerne om renteberegning først  

 kunne finde anvendelse efter den 1. juli 2000. xxx mente derfor, at der reelt  

 var tale om at De klagede over direktoratets afgørelse af 13. februar 2001,  

 hvor direktoratet traf afgørelse om, at renter alene kunne udbetales efter  

 den  

 1. juli 2000." Sekretariatet er enig i  

 fremstillingen.
2.  


  

 Arbejdsdirektoratets afgørelse Direktoratet traf følgende  

 afgørelse den 5. november 2001:
 "Der kan ikke betales  

 renter for beløb, hvis ordinære, rettidige udbetalingstidspunkt lå forud for  

 den 1. juli 2000. Det efterbetalingsbeløb, som Arbejdsdirektoratet traf  

 afgørelse om den 13. februar 2001, skal derfor ikke forrentes.
Begrundelse Afgørelsen er begrundet i,  

 at der forud for den 1. juli 2000 ikke var hjemmel til at betale renter af  

 ydelser, der blev udbetalt senere end det rettidige udbetalingstidspunkt.
 Hjemmelen til at betale  

 renter af forsinkede udbetalinger blev indført i  

 arbejdsløshedsforsikringsloven  

 med lov nr. 334 af 17. maj 2000. Loven trådte i kraft den 1. juli 2000 og  

 havde  

 virkning for udbetalinger, der rettidigt kunne finde sted den 1. juli 2000  

 eller senere.
Der er således ikke tale om,  

 at loven ophæver en tidligere ret til renter.
Der er tværtimod tale om, at  

 loven indførte rentebestemmelser, som ikke tidligere var gældende.
Ved afgørelsen af 13.  

 februar 2001 traf direktoratet afgørelse om, at De skulle have udbetalt  

 44.631  

 kr. for perioden fra den 1. oktober 1996 til udgangen af januar 1997.  

 Efterlønnen for denne periode havde rettidigt udbetalingstidspunkt ved hver  

 måneds udgang i denne periode.
Disse udbetalingstidspunkter ligger alle forud  

 for den 1. juli 2000, og der var derfor ikke hjemmel til at betale renter af  

 disse beløb." 3.  


  

 Klagen til ankenævnet De skrev følgende den 1.  

 december 2001:
 "Deres afgørelse  

 dateret den 5. november 2001 og modtaget her pr. post lørdag den 10. november  

 2001.
 Deres afslag accepteres  

 ikke, og begrundelsen herfor er:
Der henvises til en lov af meget ny dato, som omhandler "for sene  

 udbetalinger". I dette her tilfælde er der ikke tale om forsinket  

 udbetaling, men om en ulovlig tilbageholdelse af udbetalingerne i 5 år.
Ved  

 for  

 sene udbetalinger fortolkes en tidshorisont på nogle få dage eller  

 lignende!!!!!!!!!! Kan De ikke acceptere denne  

 begrundelse, ser jeg ikke anden mulighed end at lade loven fortolke af en  

 juridisk ekspert i lovfortolkning.
Muligheden kan også være at  

 lade sagen vurdere af EU Kommissionen, om staten Danmark kan ændre love med  

 tilbagevirkende kraft til skade for den danske befolkning, der derved lider  

 økonomisk skade ved, at staten Danmark laver specielle love for at undgå  

 rentebetalinger  

 af ulovlige tilbageholdte skyldige beløb.
Jeg er overbevist om, at der er  

 stor  

 sandsynlighed for, at sagen vil gå staten imod.
 Dog vil jeg kræve, at det  

 ikke er en dansk statsborger, der udarbejder en vurdering som anført, men en  

 højt kvalificeret udenlandsk undersøger.
 Sagen omhandler ganske givet  

 ikke min sag alene, men hele spørgsmålet om ulovlige tilbageholdte pensioner,  

 som gennem et helt arbejdsliv er indbetalt, men ved udbetalingen blev  

 ulovligt  

 (staten Danmark har over for EU Kommissionen indrømmet ulovligheden)  

 tilbageholdt til skade for skadelidte.
Jeg har undersøgt, om det  

 foreslåede responsum kan gennemføres, og kan bekræfte, at den kvalificerede  

 juridiske undersøger vil jeg gerne påtage mig at finde, og naturligvis skal  

 denne accepteres af Dem, forinden arbejdet iværksættes.
Omkostninger for  

 dette  

 arbejde påhviler naturligvis staten, som har bevisbyrden for lovens  

 gyldighed.
Jeg anmoder Dem derfor om at  

 tilsende mig det komplette lovsæt, hvorefter jeg vil iværksætte  

 forundersøgelsen. (Dette vil ske for min regning)." De skrev endvidere følgende  

 den 9. januar 2002:
"Til besvarelse af Deres  

 brev "Om vi ønsker sagen indbragt for Arbejdsmarkedets Ankenævn." Da sagen er både politisk,  

 moralsk forkastelig, og det antagelig tillige strider mod EU reglerne ikke at  

 forrente i strid med EU reglerne tilbageholdte beløb (efterlønsreglerne).
 Sagen har tillige almen  

 interesse i sager, der svarer til den her fremførte.
Såfremt nævnet imod mine  

 forventninger ikke deler mine synspunkter, vil jeg indbringe sagen for EU for  

 derved at få klarlagt, om Statens fortolkning er i overensstemmelse med EU's  

 opfattelse af spørgsmålet." 4.  


  

 Arbejdsdirektoratets bemærkninger til  

 klagen Arbejdsdirektoratet skrev  

 følgende til ankenævnet den 15. januar 2002:
 "Direktoratet har læst  

 xxxs breve af 1. december 2001 og 9. januar 2002 som en klage over  

 direktoratets afgørelse af 5. november 2001.
 Direktoratet oversender  

 derfor klagen til ankenævnet.
 Der er ikke kommet nye  

 oplysninger, der giver direktoratet anledning til at ændre afgørelsen.
 Bilagsfortegnelse og alle  

 bilag i sagen vedlægges.
Direktoratet sender også  

 bilagene i de tilhørende sager nr. xxx og xxx.
Disse bilag bliver sendt med  

 almindelig post.
Kopi af brevet er sendt til  

 medlemmet og a-kassen." 5.  


  

 Nyt efter klagen Intet.
6.  


  

 Regler Lov om arbejdsløshedsforsikring m.v.  

 (Arbejdsministeriets lovbekendtgørelse nr. 592 af 14. juli 1999) § 75 b.  

  

 Ret til efterløn har medlemmer af anerkendte  

 arbejdsløshedskasser, 1)  

 	  

    

 som er fyldt 60 år, 2)  

 	  

    

 som har været medlem  

 og indbetalt efterlønsbidrag, jf. § 77, stk. 4, jf. stk. 5, i 20 år inden for  

 de sidste 25 år, jf. dog stk. 2, 3)  

 	  

    

 som opfylder  

 betingelserne for ret til dagpenge, modtager dagpenge efter § 55, stk. 4,  

 eller  

 modtager overgangsydelse, og 4)  

 	  

    

 som har bopæl her i  

 riget, bortset fra Færøerne og Grønland, eller i et andet EØS-land.
Lov nr. 397 af 31. maj 2000 om ændring af lov om  

 arbejdsløshedsforsikring m.v. og lov om Arbejdsmarkedets Tillægspension  

 (ændring af bopælskravet i efterlønsordningen) § 1 7. I § 75 b, stk. 1, nr. 4  

 indsættes efter Grønland: , eller i et andet  

 EØS-land.
 § 3.  

  

 Loven træder i kraft den 1. juli 2000.
Bemærkningerne til L 276, som blev til lov nr. 397  

 af 31. maj 2000 Almindelige bemærkninger Europa-Kommissionen har i  

 september 1998 rejst spørgsmål om betingelserne for ret til dansk efterløn i  

 forhold til EU-retten.
På baggrund af den danske regerings svar i december  

 1998  

 og marts 1999 har der efterfølgende været en dialog med Kommissionen med  

 henblik på at opnå enighed om denne problemstilling.
Under henvisning til  

 EF-traktatens artikel 39 og Rådets forordning (EØF) nr. 1612/68 af 15.  

 oktober  

 1968 om arbejdskraftens frie bevægelighed inden for Fællesskabet, er det  

 Kommissionens opfattelse, at kravet om bopæl i Danmark som betingelse for ret  

 til efterløn indirekte gør det sværere for vandrende arbejdstagere, herunder  

 såkaldte grænsearbejdere  dvs. personer der har bopæl i fx Tyskland og  

 arbejder i Danmark -, der i øvrigt opfylder betingelserne for ret til  

 efterløn,  

 at opnå ret til efterløn, end for arbejdstagere på det danske arbejdsmarked,  

 der aldrig har benyttet deres ret til frit at bevæge sig inden for  

 fællesskabet.
For at sikre en lige behandling af alle, der har optjent ret  

 til  

 dansk efterløn, har Kommissionen foreslået, at bopælskravene i  

 efterlønsordningen ændres således, at medlemmer af en dansk  

 arbejdsløshedskasse, der bortset fra bopælskravet opfylder alle betingelser  

 for  

 ret til efterløn, kan overgå til og bevare retten til efterløn, hvis de har  

 eller tager bopæl i et andet EØS-land.
EØS-landene omfatter EU-medlemslandene  

 samt Norge, Island og Liechtenstein.
 På den baggrund foreslår regeringen,  

 at arbejdsløshedsforsikringslovens krav om bopæl i Danmark som betingelse for  

 ret til overgang til efterløn og udbetaling af efterløn ændres til et krav om  

 bopæl i et EØS-land.
Kommissionen er enig med  

 regeringen i, at efterlønsordningen ikke er en social sikringsordning, der er  

 omfattet af koordineringsreglerne i Rådets forordning (EØF) nr. 1408/71 af  

 14.  

 juni 1971 om anvendelse af de sociale sikringsordninger på arbejdstagere,  

 selvstændige erhvervsdrivende og deres familiemedlemmer, der flytter inden  

 for  

 Fællesskabet.
Efterløn er hverken en pension eller en ydelse ved  

 arbejdsløshed,  

 men en særlig arbejdsmarkedspolitisk ordning i form af en  

 tilbagetrækningsordning, der kan regulere udbuddet af arbejdskraft.
Dette  

 betyder, at en efterlønsmodtager ikke på samme måde som en person, der  

 modtager  

 social pension, har ret til fx sygesikring for dansk regning ved bopæl i et  

 andet EØS-land.
 Ifølge de gældende regler er  

 bopæl i Danmark en betingelse for overgang til efterløn, jf. lovens § 74 a,  

 stk. 1, nr. 6, og § 75 b, stk. 1, nr. 4. Personer, der på  

 overgangstidspunktet  

 ikke har bopæl i Danmark, har ikke ret til at overgå til efterløn, uanset om  

 de  

 i øvrigt opfylder betingelserne for overgang til efterløn.
Det er endvidere en  

 betingelse for udbetaling af efterløn, at medlemmet ikke opholder sig i  

 udlandet i længere tid, jf. lovens §§ 74 l, stk. 2, og 75 f, stk. 2. I  

 Direktoratet for Arbejdsløshedsforsikringens bekendtgørelser nr. 308 af 19.  

 maj  

 1999 om arbejde og indtægter mv. i efterlønsperioden (for medlemmer, som er  

 fyldt 60 år før den 1. juli 1999), og nr. 324 af 28. maj 1999 om fleksibel  

 efterløn, er varigheden af opholdet i udlandet udmøntet til 3 måneder pr.  

 kalenderår.
Der sondres i denne sammenhæng efter de gældende regler ikke  

 mellem  

 EØS-lande og det øvrige udland.
 Forslaget indebærer en  

 forbedring af ordningen for alle efterlønsmodtagere, fordi de får mulighed  

 for  

 at bosætte sig hvor som helst i EØS-området uden at miste retten til  

 efterløn.
 Samtidig indebærer  

 forslaget, at medlemmer af en dansk arbejdsløshedskasse, der har bopæl i et  

 andet medlemsland, og som i øvrigt opfylder lovens betingelser for ret til  

 dansk efterløn, får mulighed for at overgå til efterløn.
Bemærkninger til lovforslagets enkelte bestemmelser Til § 3 Det foreslås, at loven  

 træder i kraft den 1. juli 2000.
Lovforslaget indebærer, at  

 arbejdsløshedsforsikringsloven bringes i overensstemmelse med de synspunkter,  

 Kommissionen har givet udtryk for vedrørende efterlønsordningens forhold til  

 EU-retten.
De krav på efterløn, som nu hjemles, følger af EF-traktatens  

 artikel  

 39 og artikel 7 i Rådets forordning nr. 1612/68 om arbejdskraftens frie  

 bevægelighed, således som disse bestemmelser er fortolket af Kommissionen.
 Et krav om efterløn, som  

 under henvisning til EU-retten måtte blive rejst over for danske myndigheder  

 i  

 overensstemmelse med bestemmelserne, vil derfor medføre, at også personer,  

 der  

 før lovens ikrafttræden har fået afslag på efterløn på grund af bopælskravet,  

 har krav på efterløn i det omfang, dette krav ikke er forældet efter dansk  

 rets  

 almindelige regler, og nu kan dokumenteres.
Lov nr. 334 af 17. maj 2000 om ændring af lov om  

 arbejdsløshedsforsikring m.v. (Sanktioner, renter, tilbagebetaling m.v.) § 1 I lov om  

 arbejdsløshedsforsikring m.v., jf. lovbekendtgørelse nr. 592 af 14. juli  

 1999,  

 som ændret ved lov nr. 1084 af 29. december 1999, foretages følgende  

 ændringer:
 1.  

  

 I § 46 indsættes som stk. 2-5:
 "Stk. 2. Udbetales  

 dagpenge ikke rettidigt, jf. stk. 1, og skyldes dette ikke medlemmets  

 forhold,  

 forrentes beløbet med den aktuelt gældende morarente efter rentelovens § 5  

 fra  

 forfaldsdagen, jf. dog stk. 3. Rentebeløb, der er mindre end højeste dagpenge  

 for en dag, jf. § 47, udbetales ikke.
 Stk. 4. Stk. 2 finder  

 tilsvarende anvendelse ved efterbetaling af andre ydelser fra kassen, bortset  

 fra kursusgodtgørelse, og ved forsinket udbetaling af en skattefri præmie,  

 jf.  

 § 74 og § 75 c, stk. 10-12.
§ 2 Stk. 1. Loven træder i kraft  

 den 1. juli 2000.
 Stk. 2. § 46, stk. 2 og 4,  

 som affattet ved denne lovs § 1, nr. 1, har virkning for udbetalinger, der  

 rettidigt kan finde sted den 1. juli 2000 eller senere.
Bemærkningerne til lovforslag L 161, som blev til  

 lov nr. 334 af 17. maj 2000 Almindelige bemærkninger 2. Forrentning af efterbetalings- og  

 tilbagebetalingsbeløb Efter den gældende lov sker  

 der ingen forrentning af ydelser, der udbetales for sent.
Især i tilfælde,  

 hvor  

 et medlem efter en administrativ afgørelse skal have efterbetalt et større  

 ydelsesbeløb, kan den manglende forrentning synes urimelig.
Det gælder ikke  

 mindst, fordi efterbetaling, der er følge af en domstolsafgørelse, som  

 hovedregel tillægges procesrente.
Regler om forrentning findes ligeledes ved  

 efterbetaling til borgerne på andre områder, fx skatteområdet.
Tilsvarende sker der ingen  

 forrentning af fejludbetalte ydelser.
Det betyder, at ydelser, som et medlem  

 har fået udbetalt med urette, og som skal tilbagebetales, reelt kan  

 sidestilles  

 med et rentefrit lån.
Herved er det mere attraktivt for et medlem at afvikle  

 anden gæld end gæld til kassen, hvilket kan gøre inddrivelsen af  

 tilbagebetalingsbeløb mindre effektiv.
Det foreslås derfor at  

 indføre rentebestemmelser, der omfatter såvel efterbetalings- som  

 tilbagebetalingsbeløb.
Det foreslås, at rentesatsen svarer til  

 morarentesatsen  

 i rentelovens § 5, som p.t. udgør diskontoen + 5 pct.
Bemærkninger til lovforslagets enkelte bestemmelser Til nr. 1  

  

 (den senere vedtagne lovs § 46, stk. 2-5) Efter gældende lov har  

 medlemmerne ikke krav på rente, når udbetalinger fra a-kasserne ikke sker til  

 tiden.
Der kan i nogle tilfælde være tale om forsinket betaling af væsentlige  

 beløb, f.eks. hvis medlemmet efter behandlingen af en klagesag får  

 efterbetalt  

 ydelser for en længere periode.
Det er ikke rimeligt, at der i sådanne  

 tilfælde  

 ikke sker forrentning.
Det foreslås, at  

 ydelsesbeløb, der ikke udbetales rettidigt, forrentes med den aktuelt  

 gældende  

 morarente efter rentelovens § 5, hvilket svarer til diskontoen + 5 pct.
Der  

 skal dog ikke tillægges rente, hvis forsinkelsen af udbetalingen skyldes  

 medlemmets egne forhold.
Det kan f.eks. være, at medlemmet ikke har  

 indleveret  

 dagpengekortet rettidigt eller ikke har givet kassen alle oplysninger, der  

 har  

 betydning for at vurdere retten til dagpenge eller for beregningen af  

 dagpenge.  

 Af hensyn til administrationen af rentebestemmelserne foreslås en  

 bagatelgrænse, således at der ikke udbetales rentebeløb, der er mindre end  

 højeste dagpenge for en dag.
Det foreslås, at reglerne  

 anvendes i forhold til alle ydelser, bortset fra kursusgodtgørelse, som  

 udbetales af kassen, samt i forhold til den skattefri præmie i  

 efterlønsordningen.
Det foreslås, at reglerne ikke anvendes i forhold til  

 dagpenge efter forordning (EØS) 1408/71, som ikke udbetales af a-kasserne.
Renten løber efter forslaget  

 fra forfaldsdagen, det vil sige fra det tidspunkt, hvor medlemmet havde krav  

 på  

 at modtage beløbet.
Sker der en samlet efterbetaling af flere løbende  

 ydelser,  

 beregnes renten fra forfaldsdagen for hver enkelt ydelse.
Det bemærkes, at  

 a-kasserne efter de gældende regler som udgangspunkt selv fastsætter, hvornår  

 dagpenge  

 og andre løbende ydelser skal være til disposition for medlemmerne.
 Der henvises i øvrigt til de  

 almindelige bemærkninger, punkt 2.
Til § 2 Det foreslås, at loven  

 træder i kraft den 1. juli 2000.
 Det foreslås i stk. 2, at  

 reglerne om forrentning af efterbetalingsbeløb får virkning for udbetalinger,  

 hvor forsinkelse indtræder efter lovens ikrafttræden.
Lov om renter ved forsinket betaling m.v.  

 (Justitsministeriets lovbekendtgørelse nr. 583 af 1. september 1986) § 3 Stk. 5. Hvis særlige forhold  

 begrunder det, kan retten bestemme, at rente skal betales fra et tidligere  

 eller senere tidspunkt.
 § 8.  

  

 Hvis pengekrav uden for formuerettens område ikke betales i  

 rette tid, skal rente som fastsat efter § 5, stk. 1 og 2, betales fra den  

 dag,  

 da fordringshaveren begyndte retsforfølgning til betaling af gælden.
 Stk. 2. § 3, stk. 5, § 4,  

 stk. 1, § 5, stk. 3, og § 6 gælder også for pengekrav uden for formuerettens  

 område.
