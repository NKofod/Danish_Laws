 I tilslutning til Udenrigsministeriets bekendtgørelse nr. 55 af 4. august  

 1972 og efterfølgende bekendtgørelser, senest nr. 77 af 20. august 1992,  

 Lovtidende C, meddeles det, at yderligere følgende lande med virkning fra de  

 anførte datoer har ratificeret eller tiltrådt den internationale konvention  

 af 21. december 1965 om afskaffelse af alle former for racediskrimination:
 Der er ved tiltrædelsen eller ratifikationen af konventionen taget  

 forbehold og afgivet erklæringer som følger:
 Amerikas Forenede Stater: Forbehold vedrørende forpligtelsen til,  

 især i henhold til artikel 4 og 7, gennem lovgivning eller andre  

 foranstaltninger at gøre indgreb i de rettigheder, der indeholdes i den  

 amerikanske forfatning og lovgivning med hensyn til ytrings- og  

 foreningsfrihed.
 Forbehold med hensyn til forpligtelsen til at gennemføre konventionens  

 bestemmelser på områder, der falder indenfor den private sfære for så vidt  

 angår artikel 2, stk. 1, artikel 2, stk. 1, c) og d), artikel 3 og 5.
 Forbehold vedrørende artikel 22, hvorefter der kræves specielt samtykke  

 fra USA, før en tvist, hvori USA er part, henvises til Den Internationale  

 Domstol.
Erklæring om, at konventionen vil blive gennemført af den føderale  

 regering i det omfang, den udøver jurisdiktion over de sager, der er omfattet  

 af konventionen, og ellers af enkeltstaternes regeringer og de lokale  

 myndigheder.
USA har endelig erklæret, at bestemmelserne i konventionen ikke  

 er direkte anvendelige.
 Schweiz: Forbehold vedrørende artikel 4, hvorefter Schweiz  

 forbeholder sig retten til at tage de lovgivningsmæssige foranstaltninger,  

 der er nødvendige for at gennemføre artikel 4, under skyldig hensyntagen til  

 menings- og foreningsfriheden, der bl.a. er indeholdt i Verdenserklæringen om  

 Menneskerettigheder.
 Forbehold vedrørende artikel 2, stk. 1 a), hvorefter Schweiz forbeholder  

 sig retten til at anvende dets juridiske bestemmelser vedrørende udlændinges  

 adgang til det schweiziske arbejdsmarked.
 Monaco: Forbehold vedrørende artikel 2, stk. 1, hvorefter Monaco  

 forbeholder sig retten til at anvende dets egne juridiske bestemmelser  

 vedrørende udlændinges adgang til Fyrstendømmets arbejdsmarked.
 Forbehold vedrørende artikel 4, hvorefter Monaco fortolker henvisningen i  

 denne artikel til principperne i Verdenserklæringen om Menneskerettigheder og  

 til de rettigheder, der er opregnet i artikel 5 i konventionen således, at  

 deltagerstaterne fritages for forpligtelsen til at vedtage love, der er  

 uforenelige med menings- og ytringsfriheden samt forsamlings- og  

 foreningsfriheden, der er sikret ved disse instrumenter.
 Japan: Forbehold, hvorefter Japan vil opfylde sine forpligtelser  

 efter artikel 4, stk. a) og b), i det omfang, opfyldelsen af disse er i  

 overensstemmelse med forsamlings- og foreningsfriheden samt ytringsfriheden  

 og andre rettigheder i henhold til den japanske forfatning.
 Antigua og Barbuda: Erklæring om, at tiltrædelsen af konventionen  

 ikke vil indebære forpligtelser, der går udover, hvad der er foreskrevet i  

 landets forfatning.
Erklæring om, at Antigua og Barbuda fortolker artikel 4 således, at  

 deltagerstaterne kun skal træffe foranstaltninger på de områder, der er  

 omfattet af stk. a), b) og c) i artiklen, i det om- fang, det anses for nødvendigt at gennemføre sådan lovgivning.
 Den tidligere Union af Socialistiske Sovjetrepublikker og  

Bulgarien har henholdsvis den 8. marts 1989 og den 24. juni 1992  

 tilbagetrukket deres tidligere forbehold over for artikel 22 vedrørende Den  

 Internationale Domstols kompetence til at afgøre tvister om fortolkningen  

 eller gennemførelsen af konventionen, jf. bekendtgørelse nr. 55 af 4. august  

 1972.
 Mexico har ikke som anført i bekendtgørelse nr. 127 af 17.  

 december 1982 tiltrådt konventionen med virkning fra den 3. april 1980, men  

 med virkning fra den 22. marts 1975, jf. bekendtgørelse nr. 34 af 20. april  

 1976.
 Endvidere har følgende lande på de angivne datoer i henhold til  

 konventionens artikel 14 anerkendt den individuelle klageret til komiteen  

 vedrørende afskaffelse af racediskrimination, der er oprettet i henhold til  

 konventionens artikel 8:
 Finland har i denne forbindelse taget forbehold om, at komiteen ikke må  

 behandle nogen klage, medmindre den har sikret sig, at den samme sag ikke er  

 eller har været genstand for behandling efter andre regler om international  

 undersøgelse eller bilæggelse.
 Tilsvarende forbehold er taget af Danmark, Island, Italien, Norge og  

 Sverige i forbindelse med disse landes anerkendelse af den individuelle  

 klageret i henhold til artikel 14, jf. bekendtgørelse nr. 91 af 15. oktober  

 1986.
Udenrigsministeriet, den 9. januar 1997 F.
M.
