Ved dette tillæg foretages nedenstående ændringer og tilføjelser i cirkulære nr. 27A af december 1981:
2.4. Sløjfestrømmens indsvingningsforløb I pkt. 2.4.1., side 6, erstattes stk. 2 af:
 I et særudstyr, som overtager sløjfetilstand fra et andet udstyr i en  

 abonnentinstallation, skal sløjfetilstanden dog etableres således, at  

 sløjfestrømmen senest 5 ms efter, at omkoblingen er påbegyndt, er mindst 15  

 mA, når særudstyrets linieklemmer er påtrykt en spænding på 48 V gennem  

 2x1200 ohm.
3.1. Indgangsimpedans I pkt. 3.1. nummereres den nuværende tekst med tilhørende figur 3.1.1., og  

 der tilføjes en ny figur og et nyt pkt. 3.1.2. med følgende tekst:
 3.1.2. I et særudstyr, hvor et ringesignal ved ringemodtagning direkte  

 omsættes til et akustisk signal, kan det dog tillades, at særudstyret i  

 rotilstand har en indgangsimpedans, hvis reelle komposant ved en 50 Hz  

 vekselspænding på 45 V er mindst 4 kohm, og hvis  

 spændings-strømkarakterististik ved 25 Hz ligger under den i fig. 3.1.2.  

 angivne grænse.
5.4. Nummervalg med toneimpulser I pkt. 5.4.2., side 12, erstattes stk. 1, 2 og 3 af:
 5.4.2. Ved nummervalg med toneimpuls skal der for hvert ciffer eller tegn  

 sendes et kodesignal i form af en vekselspændingsimpuls, som indeholder en  

 frekvens i lavt bånd (under 1000 Hz) og en frekvens i højt bånd (over 1000  

 Hz).
 Sammenhængen mellem cifferværdi/tegn og frekvenskombinationen i  

 kodesignalerne fremgår for hver cifferværdi/tegn af Fig. 5.4.2.
 Anvendelse af kodesignalerne, som i Fig. 5.4.2. er symboliseret, med A, B,  

 C, og D, er endnu ikke fastlagt, og disse kodesignaler må indtil videre ikke  

 anvendes i forbindelse med et nummervalg.
5.6. Identifikationssignal Teksten i pkt. 5.6.2., side 13, erstattes af:
5.6.2. Et identifikationssignal i form af et kodesignal skal være  

 sammensat af een eller flere frekvenser i frekvensområdet 300-2200 Hz og  

 sendes vedvarende eller intermitterende, indtil korrekt identifikationssignal  

 er modtaget fra den kaldte abonnent, eller indtil sløjfetilstanden er afløst  

 af rotilstand.
Desuden tillades det, at MFT-signaler i overensstemmelse med  

 pkt. 5.4.2., 5.4.3. og 5.4.6. benyttes som identifikationssignal.
5.8. gentagelse af opkald I pkt. 5.8.2., side 13, erstattes stk. 2 og 3 af:
Et sådant særudstyr må endvidere ved opkald til flere forskellige numre i  

 en vilkårlig tilbagevendende rækkefølge højst foretage 10 på hinanden  

 følgende mislykkede opkald til samme nummer, før særudstyret automatisk  

 blokerer sig selv for yderligere opkald til det opgældende nummer og giver  

 alarm for dette.
Er særudstyret indrettet for tilslutning af en datamaskine,  

 tillades det dog, at den tilsluttede datamaskine styrer opkald i  

 overensstemmelse med forannævnte krav.
 Hvis et særudstyr på grund af mislykkede opkald er blokeret for yderligere  

 opkald til eet eller flere numre, må denne blokering først ophæves efter en  

 omhyggelig kontrol og eventuel fejlretning af særudstyret.
6.4. Identifikationssignal I pkt. 6.4.3., side 14, tilføjes:
 Som en undtagelse fra dette krav tillades det, at toneimpulser  

 (MFT-signaler) i overensstemmelse med pkt. 5.4.2., 5.4.3. og 5.4.6. benyttes  

 som identifikationssignal.
 Mellem afsnit 6 og 7 indføjes et nyt afsnit X:
X.
Signalering og transmission mod abonnentinstallation X.1. Almindeligt.
Et særudstyr kan være indrettet til gennemstilling af en etableret  

 telefonforbindelse til den efterfølgende abonnentsinstallation.
Ved en sådan  

 gennemstilling gælder følgende krav til signalering og transmission mod  

 abonnentinstallationen forud for gennemstillingen.
 X.2. Jævnstrømssignalering.
Den efterfølgende abonnentinstallation må påtrykkes en jævnspænding på højst 56 volt fra en strømkilde med en kortslutningsstrøm på højst 70 mA.
 For så vidt angår jævnstrømssignalering i abonnentnettet, se pkt.
 7.6.
 X.3. Ringesignalering.
X.3.1. Sending af ringesignaler fra særudstyr mod den efterfølgende abonnentinstallation må ske i form af en vekselspænding kendetegnet ved:
Det er tilladt, at vekselspændingen overlejres jævnspændingen, som er specificeret i pkt.
X.2.
X.3.2. Bortkobling af ringesignalet skal ske senest i første ringepause, efter at der i efterfølgende installation er etableret sløjfetilstand.
 Af hensyn til mulige gener (ringning i øret) anbefales det at bortkoble  

 ringesignalet senest 150 ms efter, at der er etableret sløjfetilstand i den  

 efterfølgende installation.
 X.3.3. I tilfælde, hvor der ikke er etableret sløjfetilstand i den  

 efterfølgende abonnentinstallation senest 60 s efter, at særudstyret har  

 etableret telefonforbindelsen, skal udstyret snarest bortkoble ringesignalet  

 og etablere rotilstand mod abonnentledningen.
X.3.4. Nedkobles telefonforbindelsen af den anden abonnent, inden der er  

 etableret sløjfetilstand i den efterfølgende abonnentsinstallation og inden  

 udløbet af tidsfristen jf. pkt.
X.3.3., bør særudstyret kunne detektere  

 optagettonen fra centralen og etablere rotilstand mod abonnentledningen  

 snarest muligt, jf. pkt. 6.5.4.
 X.4. Transmission ved telefrekvenser.
 For transmission ved talefrekvenser mod den efterfølgende  

 abonnentinstallation gælder de samme krav til sendeniveauer, som er anført i  

 pkt. 4.4. og 5.4.
 X.5. Gennemstilling.
X.5.1. De i pkt.
X.2. og X.3.1. nævnte jævn- og vekselspændinger skal  

 under alle forhold være adskilte fra abonnentledningen, og de i Fig. 1.6.1.c.  

 eller 1.6.2.c. viste tilslutningsmetoder med skiftekontakter i begge ledere  

 skal benyttes.
 X.5.2. Der må ved gennemstillingen ikke forekomme afbrydelser, prel eller  

 lignende fænomener i tidsrum af længere varighed, end at sløjfestrømmen fra  

 offentlig central er mindst 15 mA senest 5 ms efter, at gennemstillingen er  

 påbegyndt, jf. pkt. 2.4.1. og 2.4.2.
