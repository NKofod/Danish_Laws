(Til kommunalbestyrelsen m.fl.) Folketinget har den 23. maj 1997 vedtaget et lovforslag om ændring af lov  

 om social bistand (Ændrede regler for kontanthjælp til ofre for  

 forbrydelser).
Forslaget, som det ser ud efter 3. behandlingen, vedlægges i kopi. (* 1) Efter hidtil gældende regler kan kommunalbestyrelsen efter bistandslovens  

 § 26 stk. 1, nr. 4, kræve kontanthjælp tilbagebetalt, hvis modtageren senere  

 får udbetalt en erstatning e.lign., der dækker samme tidsrum og formål som  

 hjælpen.
Efter bistandslovens § 39, stk. 1, 1. pkt., forudsætter ydelse af  

 kontanthjælp, at den, der søger hjælpen, ikke er i besiddelse af formue,  

 hvoraf det økonomiske behov kan dækkes.
Da en erstatning for tab af  

 erhvervsevne udgør en formue, vil en kontanthjælpsmodtager som udgangspunkt  

 skulle anvende hele erstatningen til forsørgelse, inden pågældende vil være  

 berettiget til at modtage kontanthjælp.
 Det vedtagne lovforslag indebærer, at der ikke længere kan kræves  

 tilbagebetaling af kontanthjælp efter bistandslovens § 26, stk. 1, nr. 4, i  

 anledning af en erhvervsevnetabserstatning, der udbetales som følge af en  

 personskade, der er forvoldt ved overtrædelse af borgerlig straffelov.  

 Endvidere omfattes en sådan erstatning heller ikke af reglen i bistandslovens  

 § 39 om betydningen af en kontanthjælpsmodtagers formue.
 Den vedtagne lov træder i kraft dagen efter bekendtgørelsen i Lovtidende.
 For erhvervsevnetabserstatninger, der er tilkendt inden lovens  

 ikrafttræden, får lovforslaget virkning for:
