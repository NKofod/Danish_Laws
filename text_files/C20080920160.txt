Vejledning om at fastsætte årsløn Rettelse til Vejledning om at fastsætte årsløn.
Afsnit 3.5.5.1 og 3.5.5.2 udgår og erstattes med afsnit 3.5.5. Personer kommet til skade i fleksjob.
3.5.5 Personer kommet til skade i fleksjob Vi fastsætter årslønnen skønsmæssigt ud fra en vurdering af, hvad tilskadekomne vil eller burde kunne tjene på normale vilkår uden tilskud før arbejdsskaden på det ordinære arbejdsmarked, hvis muligheden for fleksjob ikke forelå.
Se Principafgørelse U-03-07.
Ved vurderingen tager vi hensyn til  de skånebehov, som tilskadekomne havde allerede inden arbejdsskaden  hvor mange timer tilskadekomne ville være i stand til at arbejde på det ordinære arbejdsmarked og  tilskadekomnes evner og uddannelse Eksempel 19 En 58-årig smed er ansat i et fleksjob på grund af en privat rygskade.
Virksomheden udbetaler 9.000 kroner i løn per 14. dag, heraf yder kommunen 2/3 tilskud til arbejdsgiver.
I fleksjobbet får smeden en skulderskade, der betyder, at han må gå ned i tid og løn.
Årslønnen fastsætter vi skønsmæssigt til 175.000 kroner som et udtryk for, hvad han reelt var værd på det ordinære arbejdsmarked med rygskaden.
Vi lægger vægt på, at han på det ordinære arbejdsmarked med sin private rygskade ikke ville være i stand til at arbejde på fuld tid.
Vi lægger også vægt på, at arbejdet ville kræve moderate skånehensyn i form af ikke-fysisk belastende arbejde.
1. januar 2006 trådte § 17a i kraft.
Bestemmelsen i § 17a får ikke betydning for vurderingen af årslønnen, men har alene betydning for vurderingen af erhvervsevnetabet (procenten).
