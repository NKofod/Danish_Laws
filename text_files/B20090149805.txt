 Bekendtgørelse om ændring af bekendtgørelse om registreringsafgift af motorkøretøjer mv.
§ 1 I bekendtgørelse nr. 1127 af 13. november 2006 om registreringsafgift af motorkøretøjer mv. foretages følgende ændringer:
 1. § 23, stk. 1 affattes således:
 »§ 23. Ved fastsættelse af den afgiftspligtige værdi for et nyt motorkøretøj efter reglerne i registreringsafgiftslovens § 8 og § 9 kan der ses bort fra betalingen af de med leveringen forbundne udgifter til motorkøretøjets indenlandske forsendelse og registrering, dog højst med følgende beløb (ekskl. merværdiafgift):
1) Motorcykler, herunder motorcykler med sidevogn, samt kabinescootere 960 kr. (2010-niveau), 2) Personbiler, herunder hyrevogne, samt varebiler berigtiget med afgift efter registreringsafgiftslovens § 5, stk. 1, 2.000 kr. (2010-niveau), 3) Varebiler berigtiget med afgift efter registreringsafgiftslovens § 5, stk. 2, 2.480 kr. (2010-niveau).« 2. § 23, stk. 5 affattes således:
»Stk. 5. Grundbeløbene i stk. 1 reguleres årligt efter personskattelovens § 20. De regulerede beløb afrundes opad til nærmeste kronebeløb, der er deleligt med 80.« § 2 Bekendtgørelsen træder i kraft den 1. januar 2010.
