 Ved noteveksling henholdsvis i København den 13. september 1993 og i  

 Niamey den 22. september 1993 er der indgået en overenskomst mellem Danmark  

 og Niger, ifølge hvilken den danske regering i 11 måneder i 1993-94 yder et  

 beløb på 24,9 mio. kr. som støtte til afslutning og konsolidering af et  

 drikkevands- og landbrugsprojekt i Niger.
 Projektets formål er at afvikle og konsolidere den støtte, der hidtil er  

 ydet til vandsektoren i Niger, mens en mere integreret indsats forberedes.  

 Samtidig søges bæredygtigheden af de igangsatte aktiviteter sikret, bl.a. ved  

 at lokaladministrationen og lokal privat ekspertise styrkes.
