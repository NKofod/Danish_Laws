 Herved bekendtgøres lov nr. 231 af 26. maj 1982, Lov om  

 hjemmeværnet, med de ændringer, der følger af lov nr. 910 af den 8. december  

 1993.
Formål § 1.  Hjemmeværnet deltager som en del af det militære  

 forsvar i løsningen af de opgaver, der påhviler hæren, søværnet og  

 flyvevåbnet.
 Stk. 2.  Hjemmeværnets virksomhed tilrettelægges  

 således, at personellets opgaver i videst muligt omfang udføres i eller i  

 umiddelbar nærhed af den enkeltes hjemegn.
Organisation § 2.  Hjemmeværnet består af hjemmeværnskommandoen,  

 hærhjemmeværnet, marinehjemmeværnet og flyverhjemmeværnet samt organer til  

 støtte herfor.
Stk. 2.  Hjemmeværnsledelsen består af chefen for  

 hjemmeværnet og den kommitterede for hjemmeværnet.
Hjemmeværnsledelsen er  

 over for forsvarsministeren ansvarlig for hjemmeværnets samlede virke.
 Stk. 3.  Hjemmeværnsstaben bistår hjemmeværnsledelsen  

 ved løsningen af de opgaver, der påhviler denne.
 Stk. 4.  Hjemmeværnsledelsen og hjemmeværnsstaben indgår  

 i hjemmeværnskommandoen.
 § 3.  Hjemmeværnet hører administrativt under  

 forsvarsministeren.
 Stk. 2.  Når enheder af hjemmeværnet deltager i værnenes  

 øvelser, er de deltagende hjemmeværnsenheder operativt underlagt vedkommende  

 værnsenhed.
 Stk. 3.  Når hjemmeværnet eller dele heraf under krig  

 eller truende udsigt til krig beordres til at deltage i løsningen af  

 forsvarsmæssige opgaver, overtager forsvarschefen kommandoen over de  

 deltagende hjemmeværnsenheder.
 § 4.  Chefen for hjemmeværnet fastsætter bestemmelser  

 for uddannelsen i hjemmeværnet og er forsvarschefens rådgiver i militære  

 anliggender, der vedrører hjemmeværnet.
Stk. 2.  Den kommitterede for hjemmeværnet er leder af  

 arbejdet for tilgang til hjemmeværnet og det folkelige arbejde indenfor  

 dette.
Den komitterede virker for et godt forhold mellem hjemmeværnet og  

 befolkningen og fastsætter bestemmelser for hjemmeværnets  

 oplysningsvirksomhed.
Den kommitterede har et antal hjemmeværnskonsulenter  

 til sin rådighed.
 § 5.  Sammensætningen og organisationen af  

 hjemmeværnet fastsættes i øvrigt af forsvarsministeren.
Personel § 6.  Hjemmeværnets personel omfatter:
 § 7.  Militært personel omfatter befalingsmænd og  

 menige, der indordnes i en rækkefølge af militære grader efter  

 forsvarsministerens nærmere bestemmelse.
 Stk. 2.  Befalingsmænd omfatter personel af  

 officersgruppen og sergentgruppen.
 § 8.  Civilt personel kan midlertidigt tillægges  

 militær grad og kommandomæssige beføjelser.
§ 9.  Som frivillige i hjemmeværnet kan optages mænd  

 og kvinder fra begyndelsen af det år, hvori de fylder 18 år, som Stk. 2.  Forsvarsministeren kan tillade, at en person,  

 der ikke har dansk indfødsret optages i hjemmeværnet, når særlige  

 omstændigheder taler derfor og det ikke strider mod overenskomst med fremmed  

 stat.
 Stk. 3.  Forsvarsministeren kan bestemme at personer,  

 der er ansat ved bestemte myndigheder og virksomheder, eller som har  

 mødepligt ved forsvarets øvrige myndigheder eller civilforsvaret, ikke eller  

 kun under bestemte betingelser kan optages som frivillige i hjemmeværnet.
§ 10.  Landet opdeles i et antal distriktsområder, for  

 hvilke der oprettes distriktsudvalg.
Udvalget træffer afgørelse om optagelse  

 som frivillig i hjemmeværnet.
Udvalgets afgørelser kan ikke indbringes for  

 anden administrativ myndighed.
Stk. 2.  Distriktsudvalget består af en formand og 4  

 andre medlemmer, der udpeges for 4 år ad gangen.
Formanden udpeges af  

 forsvarsministeren, der også udpeger de øvrige medlemmer efter indstilling  

 fra Kommunernes Landsforening, for distrikter, der er beliggende i Københavns  

 og Frederiksberg kommuner, dog efter indstilling fra henholdsvis Københavns  

 Magistrat og Frederiksberg kommunalbestyrelse.
For et distriktsområde, der  

 omfatter dele af Københavns kommune, og andre kommuner, bestemmer  

 forsvarsministeren, hvorledes de 4 medlemmer indstilles.
 Stk. 3.  Et distriktsområde kan inddeles i underområder.  

 Distriktsudvalgene kan for hvert underområde udpege indtil 3 personer til at  

 bistå sig med arbejdet.
 Stk. 4.  Forsvarsministeren fastsætter de nærmere  

 bestemmelser for distriktsudvalgenes nedsættelse og sagsbehandling.
 Stk. 5.  Udgifter i forbindelse med lægeundersøgelser og  

 attestudstedelse, der er foretaget efter anmodning fra et distriktsudvalg,  

 kan godtgøres efter regler, der fastsættes af forsvarsministeren.
 § 11.  Under krig eller andre ekstraordinære forhold  

 kan værnepligtige indkaldes til værnepligtstjeneste i hjemmeværnet, hvis de  

 enten er overført til hjemmeværnet efter at have gjort værnepligtstjeneste  

 ved en af forsvarets øvrige myndigheder eller er fordelt til hjemmeværnet.
 Stk. 2.  Pligten til at forrette tjeneste som nævnt i  

 stk. 1 ophører ved udgangen af det år, hvori den enkelte fylder 50 år.
 § 12.  Under krig eller andre ekstraordinære forhold  

 kan personellet ikke forlange ansættelsesforholdet eller kontraktforholdet  

 bragt til ophør.
 Stk. 2.  Personel, der forretter tjeneste under krig  

 eller andre ekstraordinære forhold, ydes løn mv. efter regler, der fastsættes  

 af forsvarsministeren.
 § 13.  Bestemmelsen i § 27 i lov om tjenestemænd i  

 staten, folkeskolen og folkekirken kan fraviges for tjenestemænd i  

 hjemmeværnet, når forholdene taler for det.
Uddannelse § 14.  Militært personel, der ikke har gennemgået den  

 første samlede tjeneste som værnepligtig efter loven om forsvarets personel  

 eller tilsvarende uddannelse, skal gennemgå uddannelse i hjemmeværnet i 100  

 timer det første år og i 50 timer om året i andet og tredje år.
 Stk. 2.  Militært personel, der har gennemgået den  

 første samlede tjeneste som værnepligtig i forsvaret eller tilsvarende  

 uddannelse eller den i stk. 1 nævnte uddannelse, skal gennemgå uddannelse i  

 hjemmeværnet i indtil 24 timer om året.
 § 15.  Det personel, der er nævnt i § 9, kan opnå  

 adgang til supplerende frivillig uddannelse, herunder specialuddannelse til  

 løsning af særlige opgaver.
 § 16.  Forsvarsministeren fastsætter nærmere  

 bestemmelse om varigheden af den tjeneste, ansatte i hjemmeværnet forpligter  

 sig til at udføre efter endt uddannelse.
 § 16 a.  Forsvarsministeren fastsætter regler for  

 udbetaling af ydelser mv. til frivilligt personel.
Personellets pligter, rets- og  

 straffeforhold § 17.  En person optages som frivillig i hjemmeværnet  

 ved at underskrive en kontrakt, hvorefter den pågældende skal Stk. 2.  Uden for de tilfælde, der er nævnt i § 12, kan  

 kontrakten af personellet opsiges med 3 måneders varsel, for befalingsmænds  

 vedkommende dog senest med fratræden ved udgangen af den måned, hvori den  

 enkelte fylder 60 år, medmindre andet aftales.
 Stk. 3.  Kontrakten kan af hjemmeværnet ophæves uden  

 varsel, hvis den frivillige ikke længere opfylder de betingelser, der er  

 fastsat for optagelse i hjemmeværnet, eller tilsidesætter de pligter, der  

 påhviler den pågældende i forbindelse med tjenesten.
 § 18.  Det personel, der er nævnt i §§ 9 og 11, er kun  

 under krig eller andre ekstraordinære forhold omfattet af reglerne i militær  

 straffelov og militær retsplejelov.
 § 19.  Tjenstlige forseelser, der begås af det  

 personel, der er nævnt i §§ 9 og 11, kan afgøres med anvendelse af  

 disciplinære midler.
 Stk. 2.  Som disciplinære midler kan anvendes mundtlige  

 og skriftlige tilrettevisninger samt bortvisning fra uddannelsen på skoler og  

 kurser.
 Stk. 3.  Forsvarsministeren fastsætter nærmere regler om  

 anvendelse af disciplinære midler og om, hvem der skal have myndighed til at  

 anvende disse.
 § 20.  Afgørelser efter § 19 kan ikke indbringes for  

 retten, men skal på begæring af den, der er blevet pålagt et disciplinært  

 middel, indbringes for rettergangschefen.
 Stk. 2.  Indbringelse af en afgørelse for  

 rettergangschefen har ikke opsættende virkning.
 § 21.  For Militære tjenestemænd finder bestemmelserne  

 i lov om tjenestemænd i staten, folkeskolen og folkekirken § 20, stk. 2 og 3,  

 samt §§ 21-24 ikke anvendelse, når sagen hører til de sager, der efter  

 militær retsplejelov skal behandles som militære straffesager.
 § 21 a.  Der kan ydes erstatning til  

 hjemmeværnspersonel i medfør af bestemmelserne i § 11 a. i lov om forsvarets  

 personel efter regler, der fastsættes af forsvarsministeren.
Ikrafttrædelses- og overgangsbestemmelser § 22.  Loven træder i kraft den 1. juli 1982.
 Stk. 2.  Samtidig ophæves lov nr. 168 af 31. maj 1961 om  

 hjemmeværnet, jf. lovbekendtgørelse nr. 544 af 20. august 1973.
§ 23.  Bestemmelsen i lov nr. 168 af 31. maj 1961 om  

 hjemmeværnet § 19, 1. pkt., opretholdes.
Lov nr. 910 af den 8. december 1993  

 indeholder følgende ikrafttrædelsesbestemmelse:
§ 6 Loven træder i kraft den 1. januar 1994.
