Bekendtgørelse om helbredskrav på  

 jernbaneområdet I medfør af § 1, stk. 1, § 6, stk. 4, og  

 § 8 i lov nr. 336 af 1. maj 1996 om jernbanesikkerhed m.v., som  

 ændret ved lov nr. 1120 af 29. december 1999, fastsættes:
Anvendelsesområde og definitioner § 1. Denne bekendtgørelse  

 gælder for enhver offentlig eller privat virksomhed, der udfører  

 sikkerhedsklassificerede funktioner på jernbaneområdet.
Stk. 2. Ved sikkerhedsklassificerede funktioner  

 forstås i denne bekendtgørelse funktioner, der har direkte  

 betydning for jernbanesikkerheden.
De sikkerhedsklassificerede funktioner  

 omfatter:
1)	fremførsel af jernbanekøretøjer, 2)	ansvar for arbejde i og ved spor uden sporspærring, herunder  

 opsyn med andre, der arbejder i og ved spor uden sporspærring, 3)	rangering og sammenkobling af rullende materiel, 4)	sikkerhedsopgaver i tog og 5)	deltagelse i den sikkerhedsmæssige afvikling af  

 toggangen.
 Stk. 3. Ved sikkerhedsklassificerede personer  

 forstås i denne bekendtgørelse personer, der  

 udfører sikkerhedsklassificerede funktioner.
 Stk. 4. Jernbanetilsynet træffer i tvivlstilfælde  

 afgørelse om, hvorvidt en person udfører  

 sikkerhedsklassificerede funktioner, og hvilken funktion denne hører  

 ind under.
 Stk. 5. Ved helbredsgodkendelse forstås i denne  

 bekendtgørelse et af Jernbanetilsynet udstedt dokument, der  

 bekræfter, at en sikkerhedsklassificeret person opfylder  

 helbredsbestemmelserne i §§ 6-12.
Helbredsgodkendelse § 2. Sikkerhedsklassificerede funktioner må  

 kun udføres af personer, som har opnået helbredsgodkendelse fra  

 Jernbanetilsynet.
Helbredsgodkendelsens udløbsdato fastsættes i  

 godkendelsen.
 § 3. Helbredsgodkendelse udstedes af  

 Jernbanetilsynet efter ansøgning til personer, der ved  

 lægeattest dokumenterer at opfylde de i §§ 6-12 fastsatte  

 krav.
Stk. 2. Lægeundersøgelser med henblik på  

 helbredsgodkendelse skal foretages af en læge eller speciallæge  

 og udføres efter Jernbanetilsynets anvisninger.
Attesterne i bilag 1  

 (Lægeattest til brug ved undersøgelse af personer  

 udførende sikkerhedsklassificerede funktioner på  

 jernbaneområder) og bilag 2 (Øjenlægeattest til brug ved  

 undersøgelse af personer udførende sikkerhedsklassificerede  

 funktioner på jernbaneområdet) skal benyttes.
§ 4. Personer, der udfører  

 sikkerhedsklassificerede funktioner, jf. § 1, stk. 2, skal  

 gennemgå følgende periodiske  

 helbredsundersøgelser 1)	hvert femte år i alderen til og med 45 år, 2)	hvert tredje år i alderen fra 46 år til og med 59  

 år og 3)	hvert år i alderen fra 60 år.
 Stk. 2. Lægeattest vedrørende periodisk  

 helbredsundersøgelse skal foreligge hos Jernbanetilsynet senest fire  

 uger inden udløbsdatoen efter § 2. Helbredsgodkendelse bortfalder ved  

 den i godkendelsen angivne udløbsdato, hvis den pågældende  

 ikke forinden har opnået fornyet helbredsgodkendelse.
 Stk. 3. Sikkerhedsklassificerede personer skal  

 lægeundersøges, hvis de har mere end en måneds  

 sammenhængende sygefravær eller har været involveret i en  

 større sikkerhedsmæssig hændelse.
 § 5. Jernbanetilsynet tilbagekalder en  

 helbredsgodkendelse, såfremt indehaveren ikke længere opfylder de  

 i §§ 6-12 fastsatte krav.
Krav til helbred § 6. Sikkerhedsklassificerede funktioner må  

 ikke varetages af personer, der har sygdomme, som kan nedsætte  

 bevidsthedsniveauet eller medfører forringet bevægelighed i en  

 sådan grad, at det indebærer en jernbanesikkerhedsmæssig  

 risiko.
Til sådanne sygdomme henregnes navnlig:
 1)	Hjertesygdomme, forhøjet blodtryk eller anden  

 kredsløbssygdom med risiko for bevidsthedspåvirkning.
 2)	Sukkersyge (diabetes mellitus), som er tablet- eller  

 insulinbehandlet.
 3)	Epilepsi eller andre neurologiske sygdomme, som kan medføre  

 bevidsthedspåvirkning.
 4)	Svimmelhedssygdomme.
 5)	Vågenhedsforstyrrelser og alvorlige  

 søvnforstyrrelsestilstande.
 6)	Andre legemlige handicap eller funktionsforstyrrelser, der kan  

 indebære risiko for jernbanesikkerheden.
 7)	Psykiske sygdomme, der viser sig ved ændret adfærd i  

 betydelig grad.
 8)	Begyndende demens eller andre årsager til  

 opmærksomheds-, koncentrations- og kognitive forstyrrelser.
§ 7. Personer, der 1)	er afhængige af eller misbruger alkohol, 2)	misbruger lægemidler eller 3)	bruger euforiserende stoffer må ikke udføre sikkerhedsklassificerede funktioner.
 Stk. 2. Lægemidler, der kan påvirke reaktionsevnen  

 eller bevidsthedsniveauet, må ikke anvendes ved udførelse af  

 sikkerhedsklassificerede funktioner.
§ 8. For personer, der er omfattet af § 1,  

 stk. 2, nr. 1-3, skal den binokulære synsstyrke med eller uden  

 korrektion være mindst 1,0, heraf mindst 0,5 på det svagest  

 seende øje.
Synskravet ved nærblik skal med eller uden  

 korrektion opfylde de krav, som arbejdsopgaven forudsætter.
 Stk. 2. For personer, der er omfattet af § 1,  

 stk. 2, nr. 4-5, skal den binokulære synsstyrke med eller uden  

 korrektion være mindst 0,8, heraf mindst 0,3 på det svagest  

 seende øje.
 § 9. Anvendes korrektionsglas til opnåelse  

 af den nødvendige synsstyrke, må disse ikke overstige +5, -8  

 dioptrier i den mest brydende meridian.
§ 10. Briller eller kontaktlinser skal benyttes,  

 hvis dette er nødvendigt for at opnå tilstrækkelig  

 synsstyrke.
Kontaktlinser må dog kun benyttes, hvis de kan anvendes  

 uden vanskeligheder uafbrudt ved varetagelsen af sikkerhedsklassificerede  

 funktioner.
Brille- og kontaktlinsebærere skal medbringe tilsvarende
ekstra briller eller kontaktlinser til varetagelse af  

 sikkerhedsklassificerede funktioner.
 Stk. 2. Solbriller og kontaktlinser skal være neutralt  

 farvede (gråskala). Fotokromatiske glas må ikke bruges.
 § 11. Der skal være normalt synsfelt  

 på begge øjne, normal øjenbevægelighed og god  

 bevægelighed i halsen ved rotation til siderne.
Stk. 2. Dobbeltsyn må ikke forekomme i nogen  

 blikretning.
Defekt farvesyn må ikke forekomme.
 Stk. 3. Fremadskridende øjensygdomme og  

 mørkeblindhed må ikke forekomme, hvis tilstanden har en  

 sådan karakter, at den kan påvirke jernbanesikkerheden.
§ 12. Sikkerhedsklassificerede personer skal med  

 eller uden høreapparat have god høreevne.
Ved toneaudiometri  

 skal frekvenserne 500, 1000, 2000 Hz kunne høres af hvert øre  

 for sig ved lydstyrke 20 dB og frekvenserne 3000 Hz ved 40 dB.
 Stk. 2. Høreapparat skal benyttes i tjenesten, hvis  

 dette er nødvendigt for at opnå tilstrækkelig  

 høreevne.
 Stk. 3. Hvis høreværn anvendes under varetagelse  

 af sikkerhedsklassificerede funktioner, må beskyttelsens dæmpende  

 virkning ikke være større end, at lydopfattelsen under  

 anvendelse af høreværnet svarer til det i stk. 1  

 angivne.
 § 13. Graviditet kan medføre uegnethed til  

 at udføre sikkerhedsklassificerede funktioner, hvis der under  

 graviditeten optræder sygdomslignende symptomer eller sygdomme, der er  

 beskrevet i bekendtgørelsens § 6 og § 7.
Informations- og indberetningspligt § 14. Ledelsen i virksomheder, hvor  

 sikkerhedsklassificerede funktioner udføres, skal sørge for  

 information af de personer, der udfører sikkerhedsklassificerede  

 funktioner, om kravene i denne bekendtgørelse.
 Stk. 2. Sikkerhedsklassificerede personer, der har formodning  

 om eller kendskab til, at de ikke længere opfylder helbredskravene i  

 bekendtgørelsen, skal uden ophold indberette dette til  

 Jernbanetilsynet og virksomheden og afholde sig fra at udføre  

 sikkerhedsklassificerede funktioner.
 Stk. 3. Virksomheder, der har en formodning om eller kendskab  

 til, at en sikkerhedsklassificeret person ikke opfylder helbredskravene i  

 denne bekendtgørelse, skal indberette dette til Jernbanetilsynet uden  

 ophold og fratage den pågældende udførelsen af  

 sikkerhedsklassificerede funktioner, indtil Jernbanetilsynets udtalelse  

 foreligger.
Dispensation, gebyr og klage § 15. Jernbanetilsynet kan dispensere fra kravene  

 i §§ 6-12, hvis det må formodes, at den pågældende kan  

 udføre tjenesten på fuldt betryggende måde.
 § 16. For udstedelse af helbredsgodkendelse vil  

 der i en særlig bekendtgørelse blive fastsat gebyr til  

 dækning af omkostningerne i forbindelse med behandlingen af  

 helbredsgodkendelsen.
 § 17. Jernbanetilsynets afgørelser i  

 medfør af denne bekendtgørelse kan påklages til  

 Trafikministeriet.
Straf og ikrafttræden § 18. Overtrædelse af § 2 og § 14  

 straffes med bøde.
 § 19. Bekendtgørelsen træder i kraft  

 den 1. september 2002.
 § 20. Virksomheder, der beskæftiger  

 sikkerhedsklassificerede personer, skal inden for seks måneder efter  

 bekendtgørelsens ikrafttræden indsende en oversigt til  

 Jernbanetilsynet over personer, der udfører sikkerhedsklassificerede  

 funktioner, herunder hvilken sikkerhedsklassificeret funktion, de  

 pågældende udfører, CPR-nr., og hvornår de  

 pågældende sidst har været til helbredsundersøgelse,  

 samt hvornår de pågældende i givet fald på ny skal  

 gennemgå helbredsundersøgelse.
Stk. 2. Personer, der opfylder de krav om helbred, der  

 gælder den dag bekendtgørelsen træder i kraft, forbliver  

 godkendt i henhold til disse krav indtil den 31. december 2003, hvorefter den  

 enkelte medarbejder skal have opnået helbredsgodkendelse efter reglerne  

 i denne bekendtgørelse.
Jernbanetilsynet kan forlænge denne  

 frist, hvis forholdene taler derfor.
Stk. 3. Tilladelser m.v., der gælder ved  

 bekendtgørelsens ikrafttræden, er fortsat gyldige indtil den i  

 tilladelsen eller dispensationen fastsatte udløbsdato, dog ikke senere  

 end 31. december 2003. Herefter vil den pågældende  

 sikkerhedsklassificerede persons helbredsforhold blive omfattet af kravene i  

 denne bekendtgørelse.
Jernbanetilsynet kan forlænge denne frist,  

 hvis forholdene taler derfor.
Trafikministeriet, den 20. juni 2002 Flemming Hansen /Henrik Holtermann Bilag 1 Attest til brug for helbredsgodkendelse Lægeattest til brug ved undersøgelse af personer  

 udførende sikkerhedsklassificerede funktioner på  

 jernbaneområdet Patientens navn, Cpr-nr, adresse, stilling og  

 arbejdsgiver A-D udfyldes af ansøgeren A Har De tidligere været  

 helbredsundersøgt? Ja:_______	Nej:______ Hvis ja, angiv venligst hvornår og  

 hvor.
Hvem var deres daværende  

 arbejdsgiver? Navn, adresse, evt. kontaktperson B Har De nogensinde haft/ er blevet behandlet  

 for Hvis Ja, angiv venligst år og hospital/læge.
Hjertesygdom Ja:_______	Nej:______ Forhøjet blodtryk Ja:_______	Nej:______ Lungesygdom Ja:_______	Nej:______ Sukkersyge Ja:_______	Nej:______ Epilepsi Ja:_______	Nej:______ Anfald med bevidsthedspåvirkning eller usikker  

 gang Ja:_______	Nej:______ Svimmelhed/Besvimelse Ja:_______	Nej:______ Søvnforstyrrelser Ja:_______	Nej:______ Nedsat hukommelse eller dømmekraft Ja:_______	Nej:______ Psykiske sygdomme Ja:_______	Nej:______ C Tager de nogen medicin?  

 Hvis Ja, udfyld venligst tabel D Ja:_______	Nej:______ D Navn på medicin Styrke Dosering Undertegnede bekræfter hermed at ovennævnte oplysninger er  

 korrekte.
Sted/Dato Den ansattes/ansøgerens underskrift Den Almindelige Danske Lægeforenings  

 attestudvalg.
Attest til brug for helbredsgodkendelse I-IV udfyldes af undersøgende læge I Hvor mange år har undersøgte været tilmeldt praksis? II Har De bemærkninger til det af ansøgeren under B  

 anførte? Hvis ja: Uddyb venligst Ja:_____	Nej:_____ III Har De bemærkninger til det af ansøgeren i punkt C og D  

 anførte? Hvis Ja: Uddyb venligst Ja:_____	Nej:_____ IV Objektiv undersøgelse (Bør ikke udføres hvis undersøgte har  

 haft nattjeneste i forudgående døgn) 1 Højde i cm __________________ cm 2 Vægt i kg __________________ kg 3 Bygning (sæt kryds) __ Spinkel __ Almindelig __ Kraftig 4 Blodtryk _____/_______ _____/_______ _______/_______ Findes der noget abnormt vedrørende? 5 Hjertestetoscopi  

 Hvis ja: Beskriv venligst Ja:_____	Nej:_____ 6 Lungestetoscopi  

 Hvis ja: Beskriv venligst Ja:_____	Nej:_____ 7 Abdomen (palpation)  

 Hvis Ja: Beskriv venligst Ja:_____	Nej:_____ 8 Ekstremiteter  

 Hvis Ja: Beskriv venligst Ja:_____	Nej:_____ Punkt 9 og 10 udfyldes kun ved fornyelsesundersøgelser 9 Syn
  

 (undersøges med sædvanlig anvendt afstandskorrektion, Snellens  

 tavle) Hø. Øje___/___ Ve. Øje___/____
  

 Begge øjne______/_______ 10 Er synsfeltet normalt?
  

 (Synsfelt for hånd i de fire kvadranter for hvet øje.)  

 Hvis Nej: Beskriv venligst Ja:_____	Nej:_____ 11 Hørelse Høres talestemme på 4 meters  

 afstand? Højre:
 Venstre:
Ja:_____ Ja:_____ Nej:_____ Nej:_____ Blev høreapparat benyttet? Ja:_____ Nej:_____ Hvis Ja: Hvilken side? Højre_____ Venstre____ Begge____ 12 Urinundersøgelse ved stix Albumen____ Blod______ Glucose____ 13 Evt. supplerende oplysninger
  

 (som lægen selv er i besiddelse af) 14 Skønnes der at være behov for at indhente yderligere  

 oplysninger? Hvis Ja: Angiv venligst hvilke Ja:_____ Nej:_____ 15 Skønnes der at være behov for supplerende  

 undersøgelser?
  

 Hvis Ja: Angiv venligst hvilke Ja:_____ Nej:_____ Den udfyldte attest sendes til Jernbanetilsynet, Vester Voldgade 123,  

 3. sal, 1552 København K Lægens navn, adresse, tlfnr.
Og SE-nummer (maskinelt  

 eller stempel) Undersøgelsens dato og lægens  

 underskrift Bilag 2 Øjenlægeattest til brug ved undersøgelse af  

 personer udførende sikkerhedsklassificerede funktioner på  

 jernbaneområdet Patientens navn, Cpr-nr, adresse, stilling og  

 arbejdsgiver A-C udfyldes af ansøgeren A Har De tidligere været helbredsundersøgt? Ja:_______ Nej:______ Hvis ja, angiv venligst hvornår og hvor.
Hvem var Deres daværende arbejdsgiver? Navn, adresse, evt. kontaktperson B Bruger De briller/kontaktlinser?
  

 Hvis Ja: Angiv venligst styrke Ja:_______ Briller:
 Kontaktlinser:
Nej:______ Hø. Øje___/___ Hø. Øje___/___ Ve. Øje___/____ Ve. Øje___/____ C Undertegnede er blevet gjort bekendt med hvad der forstås ved  

 natteblindhed.
Ja:_______ Nej:______ Har den undertegnede bemærket vanskeligheder ved at orientere sig i  

 nedsat belysning?
  

 Hvis Ja: Beskriv venligst Ja:_______ Nej:______ Undertegnede bekræfter hermed at ovennævnte oplysninger er  

 korrekte.
Sted/Dato Den ansattes/ansøgerens underskrift Den Almindelige Danske Lægeforenings attestudvalg.
