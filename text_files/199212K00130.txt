Nr LSF 130 Forslag til Lov om ændring af lov om social bistand og den sociale  

 styrelseslov (Kommunernes udgifter til børn af flygtninge og til personer,  

 der familiesammenføres med uledsagede flygtningebørn m.v.) Fremsat af socialministeren (Else Winther Andersen) den 2. december 1992 Vedtaget ved tredjebehandling den 18. december 1992 Lov nr. 1079 af 23/12/1992 § 1 I lov om social bistand, jf. lovbekendtgørelse nr. 829 af 1. oktober 1992,  

 som ændret ved lov nr. 923 af 25. november 1992, foretages følgende  

 ændringer:
 1. I § 133, stk.2, 1. pkt., indsættes efter »afsnit  

 III«: »og vederlagsfri advokatbistand efter § 124«.
 2. I § 134 a, stk. 1, indsættes efter nr. 7 som nyt nummer:
»8) udlændingelovens § 9, stk. 2, nr. 4, når tilladelsen er givet som  

 følge af tilknytning til en mindreårig asylsøgende udlænding, som har fået  

 opholdstilladelse efter udlændingelovens § 7 eller efter udlændingelovens §  

 9, stk. 2, nr. 4.« 3. § 134 a, stk. 2, affattes således:
» Stk. 2. Staten afholder udgifter til bistand efter § 33,  

 stk. 2, nr. 1-9, og udgifter til bistand efter afsnit III og III A i de  

 første 11/2 år efter datoen for opholdstilladelsen.
Herefter afholder staten  

 75 pct. af kommunernes eller amtskommunernes udgifter.« § 2 I den sociale styrelseslov, jf. lovbekendtgørelse nr. 552 af 10. juli  

 1991, som ændret ved § 2 i lov nr. 501 af 24. juni 1992, affattes § 3  

 således:
» § 3. Indenrigsministeren fastsætter regler om vederlæggelse  

 af børn og unge-udvalgenes formand og de øvrige medlemmer, der er valgt af  

 kommunalbestyrelsen, jf. bistandslovens § 126.« § 3 Loven træder i kraft den 1. januar 1993, dog således at § 1, nr. 2, har  

 virkning fra 1. marts 1992.
Oprindeligt fremsat forslag § 1 I lov om social bistand, jf. lovbekendtgørelse nr. 829 af 1. oktober 1992,  

 som ændret ved lov nr. 923 af 25. november 1992, foretages følgende  

 ændringer:
 1. I § 133, stk.2, 1. pkt., indsættes efter »afsnit  

 III«: »og vederlagsfri advokatbistand efter § 124«.
 2. I § 134 a, stk. 1, indsættes efter nr. 7 som nyt nummer:
 »8) udlændingelovens § 9, stk. 2, nr. 4, når tilladelsen er givet som  

 følge af tilknytning til en mindreårig asylsøgende udlænding, som har fået  

 opholdstilladelse efter udlændingelovens § 7 eller efter udlændingelovens §  

 9, stk. 2, nr. 4.«.
 3. § 134 a, stk. 2, affattes således:
» Stk. 2. Staten afholder udgifter til bistand efter § 33,  

 stk. 2, nr. 1 - 9, samt udgifter til bistand efter afsnit III og III A i de  

 første 11/2 år efter datoen for opholdstilladelsen.
Herefter afholder staten  

 75 pct. af kommunernes eller amtskommunernes udgifter.«.
§ 2 I den sociale styrelseslov, jf. lovbekendtgørelse nr. 552 af 10. juli  

 1991, som ændret ved § 2 i lov nr. 501 af 24. juni 1992, affattes § 3  

 således:
 » § 3. Indenrigsministeren fastsætter regler om vederlæggelse  

 af børn og unge-udvalgenes formand og de øvrige medlemmer, der er valgt af  

 kommunalbestyrelsen, jf. bistandslovens § 126.«.
§ 3 Loven træder i kraft den 1. januar 1993, dog således at § 1, nr. 2, har  

 virkning fra 1. marts 1992.
Bemærkninger til lovforslaget Lovforslaget indeholder følgende elementer:
A.
Forslag, der sikrer, at komunerne og amtskommunerne fra 1. januar  

 1993 fortsat kan få flygtningerefusion (§ 134 a) for visse foranstaltninger,  

 der forebygger, at flygtningebørn anbringes på institution eller i  

 familiepleje.
B.
Forslag om, at kommunernes udgifter efter bistandsloven til forældre  

 til uledsagede flygtningebørn kan refunderes efter § 134 a.
C.
Et forslag, der præciserer gældende regler om finansiering af  

 udgifterne til vederlagsfri advokatbistand i forbindelse med sager om  

 tvangsmæssig gennemførelse af foranstaltninger for børn og unge, jf.  

 bemærkninger til de enkelte bestemmelser ad nr. 1.
D.
Forslag om, at indenrigsministeren fastsætter regler om vederlæggelse  

 af børn og unge-udvalgenes formænd og de øvrige medlemmer, der vælges af  

 kommunalbestyrelsen.
Dette er en ændring af den sociale styrelseslov.
Der  

 henvises til bemærkningerne til § 2.
Ad A.
Kommunernes og amtskommunernes udgifter til børn af flygtninge Ved lov nr. 501 af 24. juni 1992 om ændring af bl.a. lov om social  

 bistand og den sociale styrelseslov vedtog Folketinget nye regler i  

 bistandsloven om reglerne om foranstaltninger for børn og unge m.v.
Det blev  

 samtidig vedtaget, at udgifterne til foranstaltningerne efter bistandslovens  

 § 33, stk. 2, deles mellem amt og kommune med 50 pct. til hver, dog bortset  

 fra udgifter til dagtilbud efter bistandslovens §§ 64, 69 og 70, som  

 finansieres af kommunen med 100 pct.
 Med lov nr. 501 af 24. juni 1992 er der skabt en ensartet finansiering af  

 samtlige foranstaltninger efter § 33, stk. 2, bortset fra dagtilbud.
 Formålet med finansieringsændringen er at skabe mulighed for, at  

 amtskommuner og kommuner i samarbejde kan tilrettelægge en hensigtsmæssig og  

 fleksibel indsats over for børn og unge med større vægt på de forebyggende  

 foranstaltninger i forhold til anbringelser uden for hjemmet.
 Reglerne om refusion for kommunernes udgifter efter bistandsloven til  

 flygtninge blev ændret ved lov nr. 348 af 14. maj 1992. Der var på dette  

 tidspunkt ikke vedtaget ændringer af refusionsreglerne for udgifterne efter  

 bistandslovens § 46 b og § 46 c, som på dette tidspunkt var omfattet af  

 bistandslovens afsnit III.
Efter den senere ændring i bistandsloven i juni 1992 er reglerne for  

 refusionen for ydelserne efter de hidtidige § 46 b, stk. 1, 1. pkt, og § 46 c  

 til børn af flygtninge blevet ændret således, at disse udgifter fra den 1.  

 januar 1993 vil blive afholdt af kommune eller amtskommune efter § 33, stk.  

 2, uden den særlige flygtningerefusion efter § 134 a.
For at sikre, at  

 kommunerne og amtskommunerne fortsat i de første 61/2 år efter datoen for  

 opholdstilladelsen kan få refusion efter § 134 a, er det nødvendigt at ændre  

 bestemmelsen i § 134 a, stk. 2, inden reglerne træder i kraft den 1. januar  

 1993.
 I det nu foreliggende lovforslag, der kun vedrører udgifter til  

 flygtningebørn, er indføjet de ændringer, der følger af vedtagelsen af lov  

 nr. 501 af 24. juni 1992. Ændringsforslaget angår de foranstaltninger, der er  

 nævnt i bistandslovens § 33, stk. 2, nr. 1-9, herunder udgifter til personlig  

 rådgiver, som indtil den 1. januar 1993 afholdes fuldt ud af kommunerne.  

 Efter denne dato deles udgifterne hertil mellem amter og kommuner, og  

 ændringsforslaget medfører, at udgifter til personlig rådgiver til børn af  

 flygtninge og uledsagede flygtningebørn i de første 1 1/2 år refunderes af  

 staten.
 Udgifterne til døgnophold efter bistandslovens §§ 66 og 96, jf. § 33, stk.  

 2, nr. 10, refunderes efter bestemmelsen i bistandslovens § 134 a, stk. 3, og  

 berøres derfor ikke af lovforslaget.
Ad B.
Forældre til uledsagede flygtningebørn Forældre, der søger om opholdstilladelse under henvisning til deres  

 herboende »uledsagede flygtningebørn«, opfylder typisk ikke  

 aldersbetingelsen i udlændingelovens § 9, stk. 1, nr. 4 og 5.
Justitsministeriet har taget stilling til enkelte sager, hvor forældrene  

 fra hjemlandet har søgt familiesammenføring med et herboende uledsaget barn  

 med opholdstilladelse efter udlændingelovens § 9, stk. 2, nr. 4, d.v.s. uden  

 en egentlig asylretlig begrundelse.
Justitsministeriet har meddelt afslag og  

 henvist familien til at forene sig i hjemlandet.
 Såfremt forældrene opholder sig uden for deres hjemland af grunde, der  

 falder ind under udlændingelovens § 7, stk. 1 eller stk. 2, og søger om  

 opholdstilladelse her i landet under henvisning til det herboende uledsagede  

 barn, vil der under visse omstændigheder kunne meddeles opholdstilladelse  

 efter udlændingelovens § 7, stk. 4.
 Ansøgninger om opholdstilladelse fra forældrene til herboende uledsagede  

 flygtningebørn indgives imidlertid i adskillige tilfælde ved forældrenes  

 indrejse til eller ophold her i landet, idet de indgiver en asylansøgning og  

 senere - i tilfælde af afslag på asylansøgning om opholdstilladelse efter  

 udlændingelovens § 9, stk. 2, nr. 1, 2 og 4.
 Meddeles der afslag på asyl, har Justitsministeriet efter en konkret  

 vurdering af de foreliggende omstændigheder i en række tilfælde - efter at  

 have meddelt afslag på opholdstilladelse af humanitære grunde - meddelt  

 opholdstilladelse i medfør af udlændingelovens § 9, stk. 2, nr. 4, (alene)  

 under henvisning til det herboende barn, der er ankommet som uledsaget.
Ifølge udlændingelovens § 19, stk. 1, nr. 1, kan en tidsbegrænset  

 opholdstilladelse inddrages, når det grundlag, som er angivet i ansøgningen  

 eller tilladelsen, var urigtigt eller ikke længere er til stede.
Der er  

 således hjemmel til at inddrage barnets opholdstilladelse efter  

 udlændingelovens § 9, stk. 2, nr. 4, der er meddelt, fordi barnet var  

 uledsaget, hvis forældrene efterfølgende er indrejst her i landet og under  

 forudsætning af, at deres indrejse finder sted inden 3 år efter barnets  

 indrejse, jf.§ 19, stk. 2.
Et betydeligt antal af de forældre til herboende uledsagede  

 flygtningebørn, der er kommet til Danmark, nemlig forældre til herboende  

 vietnamesiske flygtninge, har hidtil selv opnået flygtningestatus straks  

 efter indrejsen i kraft af det særlige internationale  

 familiesammenføringsprogram for vietnamesiske flygtninge (ODP-programmet), og  

 de har derfor selvstændigt været omfattet af refusionsordningen.
Efter at  

 dette program - i lyset af udviklingen i Vietnam - nu er ophørt, således at  

 de almindelige asyl- og familiesammenføringsregler, der gælder for andre  

 udlændinge, siden 1. marts 1992 også gælder for vietnamesiske pårørende til  

 herboende vietnamesiske flygtninge, indebærer dette, at forældre til  

 herboende vietnamesiske flygtningebørn, der efter de ovenfor beskrevne regler  

 får opholdstilladelse i Danmark, ikke længere automatisk får flygtningestatus  

 og således ikke automatisk er omfattet af de gældende refusionsregler.
Dansk Flygtningehjælp har oplyst, at siden praksis vedrørende vietnamesere  

 blev ændret den 1. marts 1992, er der til den 17. november i år indrejst 92  

 personer/vietnamesere.
Disse er fordelt på 11 kommuner.
Det vides tillige, at  

 der er flere forældre på vej hertil fra Vietnam.
Den ændrede praksis (ophøret af ODP-programmet) indebærer som nævnt, at  

 udgifter efter bistandsloven til familiesammenførte forældre til de  

 uledsagede børn ikke er omfattet af de særlige regler om refusion af udgifter  

 til flygtninge m.v. i bistandslovens § 134 a.
Disse forældre vil typisk få  

 bopæl i samme kommune, som børnene bor i.
Da børnene bor i relativt få  

 kommuner, vil disse kommuner - i modsætning til tidligere, hvor forældrene i  

 kraft af flygtningestatus var omfattet af refusionsreglerne - med uændrede  

 regler kunne forudse ganske væsentlige udgifter til hjælp til disse forældre.
Under hensyn til disse kommuners økonomiske situation foreslås det, at  

 udgifterne i forbindelse med alle disse tilfælde af familiesammenføring  

 omfattes af § 134 a, altså uanset de pågældendes nationalitet og uanset, at  

 forældrene til det herboende flygtningebarn ikke selv opnår flygtningestatus  

 i Danmark.
Da disse forældre typisk er yngre, er det videre hensigten, at de  

 i den første periode her i landet bør omfattes af Flygtningehjælpens  

 integrationsprogram.
 Det skal fremhæves, at forslaget alene vedrører fordelingen af udgifter  

 mellem staten og kommunerne - forslaget berører således ikke reglerne om  

 opholdstilladelse til forældrene.
Økonomiske og administrative konsekvenser Familiesammenføring med uledsagede flygtningebørn Det forudsættes på baggrund af oplysninger fra Dansk Flygtningehjælp, at  

 der er 100 personer i henholdsvis 1992 og 1993 og 50 i 1994, som vil få  

 familiesammenføring med uledsagede flygtningebørn, heraf en tredjedel voksne  

 og resten børn.
Udgifterne hertil skal følge den særlige refusion af udgifter efter  

 bistandsloven til flygtninge.
Herefter refunderes udgifter til institutioner  

 med 75 procent i seks et halvt år efter opnået opholdstilladelse.
Udgifter  

 til forsørgelse refunderes fuldt ud af staten det første halvandet år.
De  

 næste fem år refunderes kommunernes udgifter med 75 procent.
Det antages, at udgiften pr. familie er 133.000 kroner (ydelsesloftet) i  

 1992 til forsørgelse.
Hertil kommer institutionsydelser på 100.000 kroner pr.  

 familie.
Det antages, der er 20 familier (100 personer).
 Efter de hidtil gældende regler ville udgiften for det offentlige være  

 (mill.kr.):
 De kommunale merudgifter tilføres kommunerne over bloktilskuddet.
 De kommunale økonomiske konsekvenser forhandles med de kommunale parter,  

 herunder eventuelle besparelser ved, at institutionsanbragte uledsagede børn  

 kommer til at bo hos forældrene.
 Forslaget, der sikrer, at komunerne og amtskommunerne fra 1. januar  

 1993 fortsat kan få flygtningerefusion for visse foranstaltninger, der  

 forebygger, at flygtningebørn anbringes på institution eller i  

 familiepleje.
 Lovforslaget er økonomisk neutralt for det offentlige under eet.  

 Lovforslaget medfører en ændring af finansieringen mellem staten, kommunerne  

 og amtskommunerne af visse udgifter vedrørende flygtninge i forbindelse med  

 foranstaltninger for børn og unge efter bistandslovens § 33, stk. 2, nr. 1-9.
1. I følge lovforslaget afholder staten alle udgifter efter  

 bistandslovens § 33, stk. 2, nr. 1-9, herunder udgifter efter de tidligere §  

 46 b, stk.1, 1. pkt., og § 46 c, vedrørende flygtninge i de første 1 1/2 år  

 efter datoen for opholdstilladelsen.
Herefter afholder staten 75 pct. af  

 kommunernes eller amtskommunernes udgifter.
Efter de indtil 1. januar 1993 gældende regler afholder staten alle  

 udgifter efter bistandslovens § 46 b, stk. 1, 1. pkt., og § 46 c vedrørende  

 flygtninge i de første 1 1/2 år efter datoen for opholdstilladelsen.
Herefter  

 afholder staten 75 pct. af kommunernes udgifter.
Amtskommunerne deltager ikke  

 i finansieringen af udgifterne efter § 46 b, stk. 1, 1. pkt., og § 46 c.
 Med virkning fra 1. januar 1993, jf. lov nr. 501 af 24. juni 1992,  

 finansierer kommunerne og amtskommunerne hver 50 pct. af udgifterne efter de  

 tidligere § 46 b, stk. 1, 1. pkt., og § 46 c, som efter lov nr. 501 af 24.  

 juni 1992 er indeholdt i bistandslovens § 33, stk. 2. Dette gælder dog ikke  

 udgifter til dagtilbud efter bistandslovens §§ 64, 69 og 70, som finansieres  

 med 100 pct. af kommunerne.
Det nu foreliggende lovforslag medfører, at amtskommunerne skal finansiere  

 12 1/2 pct. af udgifterne efter de tidligere § 46 b, stk. 1, 1.pkt., og § 46  

 c (excl. dagtilbud) vedrørende flygtninge efter de første 1 1/2 år efter  

 datoen for opholdstilladelsen.
Det nu foreliggende lovforslag og lov nr. 501  

 af 24. juni 1992 medfører således samlet merudgifter for amtskommunerne.
Efter de indtil 1. januar 1993 gældende regler finansierer kommunerne 25  

 pct. af udgifterne efter § 46 b, stk. 1, 1. pkt., og § 46 c vedrørende  

 flygtninge efter de første 1 1/2 år efter datoen for opholdstilladelsen.  

 Efter det nu foreliggende lovforslag skal kommunerne kun finansiere 12 1/2  

 pct. af disse udgifter, dog ikke udgifter til dagtilbud, som fortsat  

 finansieres med 25 pct. af kommunerne.
Det nu foreliggende lovforslag og lov  

 nr. 501 af 24. juni 1992 medfører således samlet mindreudgifter for  

 kommunerne svarende til merudgifterne for amtskommunerne.
 2. Efter de indtil 1. januar 1993 gældende regler afholder  

 kommunerne 100 pct. af udgifterne til personlig rådgiver efter bistandslovens  

 § 33, stk. 1., nr. 2, herunder til flygtninge incl. uledsagede  

 flygtningebørn.
 Med virkning fra 1. januar 1993, jf. lov nr. 501 af 24. juni 1992,  

 finansierer kommunerne og amtskommunerne hver 50 pct. af udgifter til  

 personlig rådgiver efter § 33, stk. 2, nr. 6.
Lovforslaget medfører, at staten afholder udgifterne til personlig  

 rådgiver vedrørende flygtninge i de første 1 1/2 år efter datoen for  

 opholdstilladelsen.
Herefter afholder staten 75 pct. af udgifterne.  

 Lovforslaget medfører således merudgifter for staten.
Amtskommunerne deltager efter de indtil 1. januar 1993 gældende regler  

 ikke i finansieringen af udgifterne til personlig rådgiver, herunder  

 vedrørende flygtninge.
Som følge af lov nr. 501 af 24. juni 1992 skal  

 amtskommunerne fra 1. januar 1993 afholde 50 pct. af udgifterne til personlig  

 rådgiver.
Efter det nu foreliggende lovforslag skal amtskommunerne finansiere  

 12 1/2 pct. af udgifter til personlig rådgiver vedrørende flygtninge efter 1  

 1/2 år efter datoen for opholdstilladelsen.
Det nu foreliggende lovforslag og  

 lov nr. 501 af 24. juni 1992 medfører således samlet merudgifter for  

 amtskommunerne.
Efter de indtil 1. januar 1993 gældende regler finansierer kommunerne 100  

 pct. af udgifter til personlig rådgiver, herunder vedrørende flygtninge.
Som  

 følge af lov nr. 501 af 24. juni 1992 skal kommunerne fra 1. januar 1993  

 afholde 50 pct. af udgifterne til personlig rådgiver.
Efter det nu  

 foreliggende lovforslag skal kommunerne kun finansiere 12 1/2 pct. af  

 udgifterne til personlig rådgiver vedrørende flygtninge efter 1 1/2 år efter  

 datoen for opholdstilladelsen.
Det nu foreliggende lovforslag og lov nr. 501  

 af 24. juni 1992 medfører således samlet mindreudgifter for kommunerne  

 svarende til den samlede merudgift for staten og amtskommunerne.
 Der findes ingen opgørelser af kommunernes nuværende udgifter vedrørende  

 flygtninge efter de indtil 1. januar 1993 gældende bestemmelser i  

 bistandslovens § 46 b, stk. 1, 1. pkt., og § 46 c og til personlig rådgiver  

 efter § 33, stk. 1, nr. 2. De økonomiske konsekvenser af  

 finansieringsændringerne er bl.a. beregnet med udgangspunkt i en undersøgelse  

 af kommunernes udgifter efter disse bestemmelser til ikke-flygtninge i  

 forbindelse med ændringen af reglerne om foranstaltninger for børn og unge  

 (Lov nr. 501 af 24. juni 1992). Beregningerne af de økonomiske konsekvenser  

 af finansieringsændringerne er derfor forbundet med betydelig usikkerhed.
 På denne baggrund skønnes det, at lovforslaget medfører merudgifter for  

 staten på 0,5 mill. kr., merudgifter for amtskommunerne på 3,5 mill. kr. og  

 mindreudgifter for kommunerne på 4,0 mill. kr. i 1993 og de følgende år.
 De økonomiske konsekvenser skal drøftes med de berørte kommunale parter.
Bemærkninger til de enkelte bestemmelser Til § 1 Til nr. 1 Forslaget indeholder alene en præcisering af gældende finansiering.
Den  

 gældende affattelse af bestemmelsen i bistandslovens § 133, stk. 1 og stk. 2,  

 1.pkt., blev indsat med lov nr. 262 af 6. juni 1985. I det til lov nr. 262 af  

 6.juni 1985 hørende lovforslag hed det om affattelsen bl.a., at »...  

 Derimod opretholdes de gældende finansieringsregler vedrørende udgifterne til  

 kontanthjælp efter bistandslovens afsnit III.
Det samme gælder den  

 tilsvarende finansiering af udgifterne til advokatbistand til forældre i  

 forbindelse med sager om hjælpeforanstaltninger uden samtykke, jf. i øvrigt  

 bemærkningerne til lovforslag vedrørende ændringer i bistandslovens § 125,  

 som blev gennemført ved lov nr. 130 af 31. marts 1982.« Til nr. 2 Der henvises til de almindelige bemærkninger.
Til nr. 3 Der henvises til de almindelige bemærkninger samt det, der er anført under  

 de økonomiske og administrative konsekvenser af lovforslaget.
Til § 2 Ved lov nr. 501 af 24. juni 1992 om ændring af bl.a. lov om social bistand  

 og den sociale styrelseslov har Folketinget vedtaget nye regler om børn og  

 unge-udvalg i kommunerne.
I fortsættelse heraf foreslås en bestemmelse,  

 hvorefter indenrigsministeren fastsætter regler om vederlæggelse af børn og  

 unge-udvalgenes formænd og de øvrige medlemmer, der vælges af  

 kommunalbestyrelsen.
Indenrigsministeren har hidtil fastsat regler om vederlæggelse af formand  

 og medlemmer af udvalgene efter den sociale styrelseslovs § 3 med hjemmel i  

 lov om kommunernes styrelse.
Det findes imidlertid mere hensigtsmæssigt, at  

 der indsættes en udtrykkelig regel i den sociale styrelseslov om  

 vederlæggelse til de nye børn og unge-udvalg, bl.a. for at sikre hjemmel til  

 fortsat vederlæggelse i Københavns Kommune.
 Det findes mest hensigtsmæssigt, at indenrigsministeren fastsætter de  

 nærmere regler om vederlæggelsen af børn og unge-udvalgenes formand og de  

 øvrige kommunalbestyrelsesvalgte medlemmer, idet disse vederlag som hidtil  

 bør indgå i de samlede puljer til udvalgsvederlag og udvalgsformandsvederlag  

 i den enkelte kommune.
 En tilsvarende bestemmelse om vederlæggelse af skatteankenævnenes formænd  

 og medlemmer findes i skattestyrelsesloven.
Til § 3 Det foreslås, at loven træder i kraft den 1. januar 1993. § 1, nr. 2,  

 foreslås at have virkning fra den 1. marts 1992. Herved sikres, at kommunerne  

 refusionsmæssigt ikke stilles ringere som følge af, at ODP-programmet er  

 ophørt.
Der henvises til de almindelige bemærkninger, hvoraf det fremgår, at  

 ændringen ikke alene omfatter forældre til uledsagede børn fra Vietnam.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social bistand, jf. lovbekendtgørelse nr. 829 af 1. oktober 1992,  

 som ændret ved lov nr. 923 af 25. november 1992, foretages følgende  

 ændringer:
 1. I § 133, stk.2, 1. pkt., indsættes efter »afsnit  

 III«: »og vederlagsfri advokatbistand efter § 124«.
§ 133. - - - Stk. 2. Af en kommunes udgifter til bistand efter afsnit III  

 refunderer staten 50 pct.
Det samme gælder kommunernes udgifter til ydelserne  

 efter § 49 a-c, den i § 49 f, stk. 2, nævnte ungdomspraktikordning samt til  

 drift i forbindelse med beskæftigelsestilbud inden for en grænse på 20 pct.  

 af de samlede udgifter til ungdomsydelse i form af oplæringsydelse og  

 løntilskud.
Til kommunens udgifter til uddannelse efter § 49 d ydes et  

 statstilskud svarende til tilskuddet efter § 10, stk. 4, i lov om kommunal  

 beskæftigelsesindsats inden for en grænse svarende til 5 timer ugentligt pr.  

 ung med ungdomsydelse.
Der kan ikke til kommunens udgifter efter § 49 a-d  

 ydes statstilskud efter lov om kommunal beskæftigelsesindsats.
 2. I § 134 a, stk. 1, indsættes efter nr. 7 som nyt nummer:
 »8) udlændingelovens § 9, stk. 2, nr. 4, når tilladelsen er givet som  

 følge af tilknytning til en mindreårig asylsøgende udlænding, som har fået  

 opholdstilladelse efter udlændingelovens § 7 eller efter udlændingelovens §  

 9, stk. 2, nr. 4.«.
§ 134 a.
Staten afholder efter reglerne i stk. 2-8 udgifter til en  

 udlænding, der har fået opholdstilladelse efter 1) udlændingelovens §§ 7 og 8, 2) udlændingelovens § 9, stk. 2, nr. 2, 3) udlændingelovens § 9, stk. 2, nr. 4, i umiddelbar forlængelse af en  

 opholdstilladelse efter udlændingelovens § 9, stk. 2, nr. 2, 4) udlændingelovens § 9, stk. 1, nr. 2-4, som følge af tilknytning til en  

 i Danmark fastboende person, når denne person selv har fået opholdstilladelse  

 efter en af de bestemmelser, der er nævnt i nr. 1-3, eller når tilknytningen  

 kan føres tilbage til en sådan person, eller 5) udlændingelovens § 9, stk. 2, nr. 4, når tilladelsen er givet til  

 personer over 18 år, hvis fader eller moder har fået opholdstilladelse efter  

 en af de bestemmelser, der er nævnt i nr. 1, 6) udlændingelovens § 9, stk. 2, nr. 4, når tilladelsen er meddelt en  

 ægtefælle til eller et barn af en person med opholdstilladelse som nævnt i  

 nr. 2 og 3.
 7) udlændingelovens § 9, stk. 2, nr. 4, når tilladelsen er meddelt en  

 asylsøgende udlænding.
 3. § 134 a, stk. 2 , affattes således:
» Stk. 2. Staten afholder udgifter til bistand efter § 33,  

 stk. 2, nr. 1 - 9, samt udgifter til bistand efter afsnit III og III A i de  

 første 11/2 år efter datoen for opholdstilladelsen.
Herefter afholder staten  

 75 pct. af kommunernes eller amtskommunernes udgifter.«.
Stk. 2. Staten afholder udgifter til bistand efter afsnit III og  

 III A i de første 11/2 år efter datoen for opholdstilladelsen.
Herefter  

 afholder staten 75 pct. af kommunernes udgifter.
§ 2 I den sociale styrelseslov, jf. lovbekendtgørelse nr. 552 af 10. juli  

 1991, som ændret ved § 2 i lov nr. 501 af 24. juni 1992, affattes § 3  

 således:
 » § 3. Indenrigsministeren fastsætter regler om vederlæggelse  

 af børn og unge-udvalgenes formand og de øvrige medlemmer, der er valgt af  

 kommunalbestyrelsen, jf. bistandslovens § 126.«.
 § 3. Kommunalbestyrelsen nedsætter et udvalg til forvaltning af  

 opgaverne efter afsnit VIII i lov om social bistand.
Stk. 2. Udvalget består af 5 eller 7 medlemmer, der vælges af  

 kommunalbestyrelsen blandt dens medlemmer.
Samtidig vælges for hvert medlem  

 en stedfortræder ligeledes blandt kommunalbestyrelsens medlemmer.  

 Stedfortræderen kan indkaldes til at give møde ved medlemmets forfald.
 Stk. 3. I øvrigt finder bestemmelserne i kapitel III om udvalg  

 m.v. i lov om kommunernes styrelse tilsvarende anvendelse på udvalget,  

 medmindre andet fremgår af bistandslovens afsnit VIII.
 Stk. 4. Socialministeren kan godkende en særlig ordning for  

 magistratskommuner med hensyn til udvalgets sammensætning og funktion.
