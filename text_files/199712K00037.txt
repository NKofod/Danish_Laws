Nr LSF 37 Forslag til Lov om ændring af patentloven, lov om brugsmodeller og lov om  

 mønstre Fremsat af erhvervsministeren (Bjørn Westh fg.) den 23. oktober 1997 Vedtaget ved tredjebehandling den 11. december 1997 Lov nr. 972 af 17/12/1997 § 1 I patentloven, jf. lovbekendtgørelse nr. 824 af 13. september 1996,  

 foretages følgende ændringer:
 1. I § 8, stk. 1, § 22, stk. 8, 1. pkt., § 53 b, stk. 1, 1.  

 pkt. ,  § 54, stk. 1, og § 72, stk. 1, 2. pkt., udgår  

 »skriftligt«.
 2. § 8, stk. 2, sidste pkt., affattes således:
»En opfindelse, som vedrører eller indebærer brugen af biologisk  

 materiale, skal i de tilfælde, som er angivet i § 8 a, kun anses for  

 tilstrækkelig tydeligt angivet, såfremt betingelserne i § 8 a tillige er  

 opfyldt.« 3. § 8 a affattes således:
»§ 8 a.
Skal der ved udøvelsen af opfindelsen anvendes  

 biologisk materiale, som hverken er almindeligt tilgængeligt eller kan  

 beskrives således i ansøgningens akter, at en fagmand på grundlag af disse  

 kan udøve opfindelsen, skal en prøve af det biologiske materiale deponeres  

 senest den dag, da ansøgningen bliver indleveret.
Prøven skal herefter  

 fortløbende være deponeret således, at den, som ifølge denne lov er  

 berettiget til at få udleveret en prøve, kan få udleveret prøven i Danmark.  

 Erhvervsministeren fastsætter bestemmelser om, hvor deponering kan foretages.
Stk. 2. Ophører en deponeret prøve med at være levedygtig, eller  

 kan en prøve af andre grunde ikke udleveres, skal denne erstattes med en ny  

 prøve af samme biologiske materiale inden for den frist og i øvrigt i  

 overensstemmelse med de regler, der fastsættes af erhvervsministeren.
Den nye  

 deponering anses for foretaget allerede fra den dag, da den tidligere  

 deponering blev foretaget.« 4. § 21, stk. 1, 2. pkt., affattes således:
»Indsigelsen skal være begrundet og være kommet frem til  

 patentmyndigheden inden 9 måneder fra bekendtgørelsen af  

 patentmeddelelsen.« 5. § 22, stk. 6, affattes således:
»Stk. 6. Er en prøve af biologisk materiale deponeret i  

 henhold til § 8 a, har enhver ret til at få en prøve af materialet, når  

 akterne bliver tilgængelige i henhold til stk. 1, 2 eller 3. Dette medfører  

 dog ikke, at en prøve skal udleveres til nogen, som efter bestemmelser  

 fastsat i eller i medfør af lov ikke må befatte sig med det deponerede  

 materiale.
En prøve skal heller ikke udleveres til nogen, hvis det på grund  

 af materialets farlige egenskaber antages, at det vil være forbundet med  

 åbenbar fare, at vedkommende befatter sig med prøven.« 6. I § 22, stk. 7, indsættes som 3. pkt.:
»Erhvervsministeren fastsætter bestemmelser om fremsættelse af  

 begæring om udlevering.« 7. I § 56, stk. 1, 2. pkt., ændres »kultur af en  

 mikroorganisme« til: »prøve af biologisk materiale« og  

 »en prøve af kulturen« til: »en prøve«.
 8. § 57, stk. 2, affattes således:
»Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« 9. § 69, stk.1, 1. pkt., affattes således:
»Erhvervsministeren fastsætter nærmere regler om patentansøgninger og  

 deres behandling, om behandling af indsigelser, om administrativ omprøvning,  

 om genoprettelse, om afkald på patent, om patentregistrets indretning og  

 førelse, om Patenttidendes udgivelse og indhold, om udveksling af  

 elektroniske data med patentmyndigheden samt om direktoratets  

 forretningsgang.« 10. I § 73, stk. 2, udgår »skriftlig«.
 11. Efter § 89 indsættes:
» § 89 a.
Denne lovs bestemmelser om deponering af biologisk  

 materiale finder ikke anvendelse på europæiske patenter.« § 2 I lov nr. 130 af 26. februar 1992 om brugsmodeller m.v. foretages følgende  

 ændringer:
 1. I § 7, stk. 2, 1. pkt., udgår »skriftligt«.
 2. I § 8, stk. 1, ændres »kulturer af  

 mikroorganismer« til: »biologisk materiale«.
 3. I § 8, stk. 2, 1. pkt., ændres »en kultur af en  

 mikroorganisme« til: »biologisk materiale«, og »en prøve  

 af kulturen« ændres til: »en prøve«.
 4. I § 34, stk. 2, 1. pkt., udgår »fremsættes  

 skriftligt og«.
 5. § 39, stk. 2, affattes således:
»Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« 6. I § 46 indsættes som stk. 3:
»Stk. 3. Erhvervsministeren kan fastsætte bestemmelser om  

 udveksling af elektroniske data med patentmyndigheden.« § 3 I lov om mønstre, jf. lovbekendtgørelse nr. 251 af 17. april 1989, som  

 ændret ved § 50 i lov nr. 130 af 26. februar 1992, foretages følgende  

 ændringer:
 1. I § 10, stk. 1, § 18, stk. 2, § 25, stk. 1, 1. pkt., § 33,  

 stk. 1, og § 42, stk. 1, 1. pkt., udgår »skriftligt«.
 2. § 8 affattes således:
 »§ 8. Erhvervsministeren kan bestemme, at ansøgning om  

 registrering af et mønster, som tidligere er søgt beskyttet uden for landet,  

 eller som er vist i en ansøgning om registrering af en brugsmodel, som  

 tidligere er indgivet uden for eller her i landet, i forhold til  

 bestemmelserne i §§ 2 og 6 på begæring skal anses for indleveret samtidig med  

 den tidligere ansøgning.
Stk. 2. Erhvervsministeren fastsætter de nærmere vilkår for retten  

 til at gøre sådan prioritet gældende.« 3. § 35, stk. 2, affattes således:
»Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« 4. Efter § 46 indsættes:
» § 46 a.
Patentdirektoratet kan efter anmodning fra enhver  

 påtage sig at løse særlige opgaver, der vedrører mønstre og mønsterret.  

 Erhvervsministeren fastsætter regler om denne servicevirksomhed og om  

 betalingen herfor.« 5. § 47, 1. pkt., affattes således:
»Erhvervsministeren fastsætter nærmere bestemmelser om lovens  

 gennemførelse, herunder om mønsteransøgninger og deres behandling, om  

 fornyelse af og afkald på mønsterregistreringer, om mønsterregistrets  

 førelse, om udveksling af elektroniske data med patentmyndigheden, om  

 Mønstertidendes udgivelse og indhold samt om direktoratets  

 forretningsgang.« § 4 Loven træder i kraft den 1. juli 1998.
§ 5 Stk. 1. Loven gælder ikke for Færøerne og Grønland.
 Stk. 2. Loven kan ved kongelig anordning sættes i kraft for disse  

 landsdele med de afvigelser, som de særlige færøske eller grønlandske forhold  

 tilsiger.
Til lovforslag nr.
Folketinget 1997-98 Oprindeligt fremsat forslag § 1 I patentloven jf. lovbekendtgørelse nr. 824 af 13. september 1996,  

 foretages følgende ændringer:
 1. I § 8 stk. 1, § 22, stk. 8, 1. pkt., § 53 b, stk.  

 1,1.pkt. , § 54, stk. 1, og § 72, stk. 1, 2.pkt., udgår:  

 »skriftligt«.
 2. § 8, stk. 2, sidste pkt. , affattes således:
 »En opfindelse, som vedrører eller indebærer brugen af biologisk  

 materiale, skal i de tilfælde, som er angivet i § 8 a, kun anses  

 tilstrækkelig tydeligt angivet, såfremt betingelserne i § 8 a tillige er  

 opfyldt.«.
 3. § 8 a affattes således:
»§ 8 a.
Skal der ved udøvelsen af opfindelsen anvendes  

 biologisk materiale, som hverken er almindeligt tilgængeligt eller kan  

 beskrives således i ansøgningens akter, at en fagmand på grundlag af disse  

 kan udøve opfindelsen, skal en prøve af det biologiske materiale deponeres  

 senest den dag, da ansøgningen bliver indleveret.
Prøven skal herefter  

 fortløbende være deponeret, således at den som ifølge denne lov er berettiget  

 til at få udleveret en prøve, kan få udleveret prøven i Danmark.  

 Erhvervsministeren fastsætter bestemmelser om, hvor deponering kan foretages.
Stk.2. Ophører en deponeret prøve med at være levedygtig, eller  

 kan en prøve af andre grunde ikke udleveres, skal denne erstattes med en ny  

 prøve af samme biologiske materiale inden for den frist og i øvrigt i  

 overensstemmelse med de regler, der fastsættes af erhvervsministeren.
Den nye  

 deponering anses foretaget allerede fra den dag, da den tidligere deponering  

 blev foretaget.«.
 4. § 21, stk. 1, 2. pkt., affattes således:
 »Indsigelsen skal være begrundet og være kommet frem til  

 patentmyndigheden inden 9 måneder fra bekendtgørelsen af  

 patentmeddelelsen.«.
 5. § 22, stk. 6 , affattes således:
»Stk. 6. Er en prøve af biologisk materiale deponeret i  

 henhold til § 8 a, har enhver ret til at få en prøve af materialet, når  

 akterne bliver tilgængelige i henhold til stk. 1, 2 eller 3. Dette medfører  

 dog ikke, at en prøve skal udleveres til nogen, som efter bestemmelser  

 fastsat i eller i medfør af lov ikke må befatte sig med det deponerede  

 materiale.
En prøve skal heller ikke udleveres til nogen, hvis det på grund  

 af materialets farlige egenskaber antages, at det vil være forbundet med  

 åbenbar fare, at vedkommende befatter sig med prøven.«.
 6. I § 22, stk. 7, indsættes som 3. pkt.:
 »Erhvervsministeren fastsætter bestemmelser om fremsættelse af  

 begæring om udlevering.«.
 7. I § 56, stk. 1, 2. pkt., ændres »kultur af en  

 mikroorganisme« til: »prøve af biologisk materiale« og  

 »en prøve af kulturen« til: »en prøve«.
 8. § 57, stk. 2, affattes således:
 »Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
 9. § 69, stk.1, 1. pkt., affattes således:
 »Erhvervsministeren fastsætter nærmere regler om patentansøgninger og  

 deres behandling, om behandling af indsigelser, om administrativ omprøvning,  

 om genoprettelse, om afkald på patent, om patentregistrets indretning og  

 førelse, om Patenttidendes udgivelse og indhold, om udveksling af  

 elektroniske data med patentmyndigheden samt om direktoratets  

 forretningsgang.«.
 10. I § 73, stk. 2, udgår: »skriftlig«.
 11. Efter § 89 indsættes:
» § 89 a.
Denne lovs bestemmelser om deponering af biologisk  

 materiale finder ikke anvendelse for europæiske patenter.«.
§ 2 I lov nr. 130 af 26. februar 1992 om brugsmodeller m.v. foretages følgende  

 ændringer:
 1. I § 7, stk. 2, 1. pkt. , udgår: »skriftligt«.
 2. I § 8, stk. 1, ændres »kulturer af  

 mikroorganismer« til: »biologisk materiale«.
 3. I § 8, stk. 2, 1. pkt., ændres »en kultur af en  

 mikroorganisme« til: »biologisk materiale« og »en prøve  

 af kulturen« ændres til: »en prøve«.
 4. I § 34, stk. 2, 1. pkt. , udgår: »fremsættes  

 skriftligt og«.
 5. § 39, stk. 2, affattes således:
 »Stk.2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
 6. I § 46 indsættes som stk. 3:
 »Stk. 3. Erhvervsministeren kan fastsætte bestemmelser om  

 udveksling af elektroniske data med patentmyndigheden.«.
§ 3 I lov om mønstre, jf. lovbekendtgørelse nr. 251 af 17. april 1989, som  

 ændret ved § 50 i lov nr. 130 af 26. februar 1992, foretages følgende  

 ændringer:
 1. I § 10, stk. 1, § 18, stk. 2, § 25, stk. 1,1. pkt., § 33,  

 stk. 1, og § 42, stk. 1, 1. pkt., udgår: »skriftligt«.
 2. § 8 affattes således:
 »§ 8. Erhvervsministeren kan bestemme, at ansøgning om  

 registrering af et mønster, som tidligere er søgt beskyttet uden for landet,  

 eller som er vist i en ansøgning om registrering af en brugsmodel, som  

 tidligere er indgivet uden for eller her i landet, i forhold til  

 bestemmelserne i § 2 og § 6 på begæring skal anses indleveret samtidig med  

 den tidligere ansøgning.
 Stk. 2. Erhvervsministeren fastsætter de nærmere vilkår for retten  

 til at gøre sådan prioritet gældende.«.
 3. § 35, stk. 2, affattes således:
 »Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
 4. Efter § 46 indsættes:
» § 46 a.
Patentdirektoratet kan efter anmodning fra enhver  

 påtage sig at løse særlige opgaver, der vedrører mønstre og mønsterret.  

 Erhvervsministeren fastsætter regler om denne servicevirksomhed og om  

 betalingen herfor.«.
 5. § 47, 1. pkt., affattes således:
 »Erhvervsministeren fastsætter nærmere bestemmelser om lovens  

 gennemførelse, herunder om mønsteransøgninger og deres behandling, om  

 fornyelse af og afkald på mønsterregistreringer, om mønsterregistrets  

 førelse, om udveksling af elektroniske data med patentmyndigheden, om  

 Mønstertidendes udgivelse og indhold samt om direktoratets  

 forretningsgang.«.
§ 4 Loven træder i kraft den 1. juli 1998.
§ 5 Stk.1. Loven gælder ikke for Færøerne og Grønland.
 Stk. 2. Loven kan ved kongelig anordning sættes i kraft for disse  

 landsdele med de afvigelser, som de særlige færøske eller grønlandske forhold  

 tilsiger.
Bemærkninger til lovforslaget Almindelige bemærkninger 1. Indledning Lovforslaget er for patentlovsændringens vedkommende hovedsageligt  

 begrundet i en ændring af gennemførselsforskrifterne til Den Europæiske  

 Patentkonvention (EPK). Den Europæiske Patentorganisations Administrationsråd  

 vedtog d. 14. juni 1996 ændringerne, som trådte i kraft d. 1. oktober 1996.
 Der er tale om 2 materielle ændringer i gennemførselsforskrifterne, som  

 begge gennemføres ved ændringen i patentloven.
 Derudover tilpasses alle tre love således, at det bliver muligt at  

 indlevere en lang række dokumenter i elektronisk form til Patentdirektoratet.
I mønsterloven indsættes en generel hjemmel for Patentdirektoratet til at  

 udføre servicevirksomhed.
Endvidere ændres prioritetsbestemmelsen i  

 mønsterlovens § 8 således, at der også bliver mulighed for i danske  

 mønsteransøgninger at påberåbe prioritet fra danske brugsmodelansøgninger.
På  

 nuværende tidspunkt er det i danske mønsteransøgninger kun muligt at påberåbe  

 prioritet fra udenlandske mønster- og brugsmodelansøgninger.
2. Lovforslagets indhold a. Ændring af deponeringsbestemmelserne.
Regel 28 og 28a i gennemførselsforskrifterne til EPK vedrører deponering  

 af mikroorganismer.
Deponering af mikroorganismer kan være nødvendig for at  

 beskrive en mikrobiologisk opfindelse i forbindelse med indleveringen af en  

 patentansøgning.
Den ene ændring består i, at »mikroorganismer« er ændret til  

 »biologisk materiale«.
Med denne ændring sker der en udvidelse af,  

 hvad det er muligt at deponere i forbindelse med indlevering af en  

 patentansøgning, idet biologisk materiale også vil omfatte f.eks. planter og  

 frø.
Danmark er ikke juridisk forpligtet til at gennemføre denne ændring.
Det  

 vil dog være hensigtsmæssigt at harmonisere den danske patentlov med  

 EPK-reglerne, idet en manglende harmonisering vil betyde en  

 forskelsbehandling til ugunst for danske borgere, der vælger at anvende det  

 nationale system fremfor EPK-systemet.
Den anden ændring i gennemførselsforskrifterne betyder, at det nu  

 præciseres, at det kun er Den Europæiske Patentorganisation (EPO), der har  

 kompetencen til at bekræfte (certificere) anmodninger om udlevering til  

 trediemand af en prøve af deponeret materiale, både på ansøgningsstadiet og  

 efter meddelelse af patent.
Hidtil har Danmark ved Patentdirektoratet kunnet  

 certificere en anmodning om udlevering også hvad angår europæiske patenter  

 med gyldighed for Danmark, men udstedt af EPO.
 Da det i patentlovens § 76 er fastsat, at et europæisk patent med virkning  

 for Danmark er undergivet samme bestemmelser som et patent meddelt af den  

 danske patentmyndighed, er en lovændring nødvendig, således at det  

 udtrykkeligt fremgår, at patentlovens regler om deponering ikke finder  

 anvendelse for europæiske patenter.
 På grund af usikkerhed om, hvorvidt ændringen af reglerne om certificering  

 kunne betragtes som suverænitetsafgivelse, der kræver vedtagelse af loven med  

 5/6 flertal, har forslaget til ændringen været forelagt Justitsministeriet.  

 Forslaget kan efter Justitsministeriets opfattelse vedtages med simpelt  

 flertal i Folketinget.
b.
Kravet om skriftlighed.
Der findes i patentloven, brugsmodelloven og mønsterloven adskillige krav  

 om skriftlighed.
Det drejer sig om indlevering af ansøgninger, indsigelser,  

 fremsættelse af begæring om udslettelse, ophør m.m.
Med lovændringen foreslås  

 det, at udtrykket »skriftligt« udgår fra de bestemmelser, hvor det  

 er hensigten på længere sigt at acceptere indlevering på andre læsbare medier  

 end papir.
Der tænkes her navnlig på egentlig elektronisk dataoverførsel, men  

 også på diskette eller lignende maskinlæsbare medier.
Den fremtidige  

 teknologiske udvikling kan dog tænkes at stille yderligere ikke-skriftlige  

 muligheder til rådighed.
Der er tale om en teknisk justering, hvor en lovgivningsmæssig hindring  

 for elektronisk indlevering fjernes, idet Patentdirektoratet meget snart rent  

 teknisk vil være i stand til at modtage elektroniske dokumenter.
Der vil ske  

 en gradvis udvikling, hvor man for visse dokumenttypers vedkommende må  

 afvente en afklaring af forskellige juridiske og sikkerhedsmæssige spørgsmål.
 I denne forbindelse udvides de tre loves bemyndigelsesbestemmelser,  

 således at erhvervsministeren har mulighed for at fastsætte nærmere krav til  

 indhold, form, format, medier m.v.
 Når elektronisk indlevering er en realitet, vil det kunne betyde en  

 rationalisering i sagsgangen både for ansøgere og for Patentdirektoratet.
Patentdirektoratet agter på et tidspunkt at foretage de lovpligtige  

 publiceringer i elektronisk form.
Der findes ikke at være behov for en  

 lovændring, idet formuleringen »publicering« også dækker  

 elektronisk publicering.
c. Ændring af mønsterlovens prioritetsbestemmelse Den nuværende lovs § 8 indeholder det internationalt fastslåede  

 prioritetsprincip.
Princippet går i korthed ud på, at man inden for en frist  

 på 6 måneder efter indleveringen af den første ansøgning vedrørende en  

 frembringelse kan indlevere en ansøgning vedrørende samme frembringelse, hvor  

 den så nyhedsmæssigt bliver betragtet, som om den var indleveret samme dag  

 som den første ansøgning.
Prioritet kan, som den nuværende lov er udformet, kun påberåbes fra  

 udenlandske mønster- og brugsmodelansøgninger.
Fra erhvervslivets side er der  

 imidlertid udtrykt et behov for også at kunne bruge en dansk  

 brugsmodelansøgning som prioritetsgrundlag i en dansk mønsteransøgning.
d.
Hjemmel til servicevirksomhed Patentdirektoratet har i en årrække udført serviceopgaver i tilknytning  

 til udstedelse af rettigheder.
I patentloven, varemærkeloven og  

 brugsmodelloven er der en udtrykkelig lovhjemmel, men på mønsterområdet  

 findes en sådan hjemmel ikke.
Erhvervslivet har udtrykt ønske om, at  

 Patentdirektoratet også på mønsterområdet skal kunne tilbyde en tilsvarende  

 opgaveløsning.
Med lovforslaget indføres en udtrykkelig hjemmel for  

 Patentdirektoratet til at udføre serviceopgaver på mønsterområdet.
e. Ændring af straffebestemmelserne De tre loves bestemmmelser om hjemmel til strafansvar for juridiske  

 personer er ændret.
Justitsministeriet fremsatte ved straffelovsændringen af  

 12. juni 1996 en henstilling til samtlige ministerier om ved førstkommende  

 lejlighed at ændre reglerne om strafansvar for juridiske personer, således at  

 de får den nu foreslåede ordlyd.
3. Høring Lovforslaget har været forelagt Justitsministeriet.  

 Undervisningsministeriet, Udenrigsministeriet, Indenrigsministeriet, Miljø-  

 og Energiministeriet, Sundhedsministeriet, Ministeriet for Fødevarer,  

 Landbrug og Fiskeri, Finansministeriet, Kulturministeriet,  

 Forsvarsministeriet, Forskningsministeriet, Dansk Forening for Industriens  

 Patentingeniører, Dansk Patent- og Varemærkekonsulentforening af 1953, De  

 Danske Patentagenters Forening, Dansk Forening for Industriel  

 Retsbeskyttelse, Ingeniørforeningen i Danmark, Dansk Industri,  

 Landbrugsrådet, Det danske Handelskammer, Dansk Forening til Fremme af  

 Opfindelser, Advokatrådet, Håndværksrådet, Arbejderbevægelsens Erhvervsråd,  

 Akademiet for de Tekniske Videnskaber, Dansk Teknologisk Institut, Dansk  

 Arbejdsgiverforening, Teknologirådet, Løvens Kemiske Fabrik,  

 Elektronikindustrien, Landsorganisationen i Danmark, Danmarks Tekniske  

 Universitet, NOVO Nordisk A/S, LIF Lægemiddelindustriforeningen,  

 Ingeniørforbundet i Danmark, LEGO-fonden og formanden for Det Rådgivende  

 Udvalg for Industriel Ejendomsret, professor dr. jur.
Mogens Koktvedgaard.
 4. Forslagets økonomiske og administrative konsekvenser m.v.
 Lovforslaget skønnes ikke at have økonomiske eller administrative  

 konsekvenser af betydning for det offentlige.
 Lovforslaget skønnes ikke at have erhvervsøkonomiske eller miljømæssige  

 konsekvenser.
 Lovforslaget indeholder ikke EU-retlige aspekter.
Bemærkninger til de enkelte bestemmelser Til § 1 Til nr. 1 Ved at slette ordet »skriftligt« gives der mulighed for at  

 modtage ansøgninger, begæring om administrativ omprøvning m.v. på andre  

 læsbare medier end papir.
De nærmere krav til ansøgningernes indhold, format  

 m.v. på de enkelte medier vil kunne fastsættes i medfør af lovens § 69, stk.  

 1.
Til nr. 2 Ændringen hænger sammen med ændringen i § 8 a, hvor udtrykket »kultur  

 af mikroorganisme« ændres til »biologisk materiale«.
Til nr. 3 Udtrykket »kultur af mikroorganisme« ændres til »biologisk  

 materiale«.
 Ændringen er begrundet med en tilsvarende ændring i  

 gennemførselsforskrifterne til EPK, regel 28 og 28a.
Deponering af biologisk materiale benyttes, når en bioteknologisk  

 opfindelse skal beskrives for patentmyndigheden i forbindelse med indlevering  

 af en patentansøgning.
Det materiale, der kan deponeres, udvides fra at  

 omfatte mikrobiologisk materiale til også at omfatte makrobiologisk  

 materiale, f. eks. planter og frø.
Forslaget berører ikke selve muligheden for at patentere mikroorganismer  

 og biologisk materiale og indebærer således ikke en udvidelse af det  

 patenterbare område.
Dette spørgsmål reguleres i lovens § 1, der ikke berøres  

 af lovændringen.
Forslaget giver alene bedre mulighed for at beskrive  

 opfindelser inden for det bioteknologiske område.
Til nr. 4 Med den ændrede formulering forsvinder kravet om skriftlighed, hvorved der  

 gives mulighed for at modtage indsigelser på andre læsbare medier end papir.  

 Se i øvrig bemærkningerne til nr. 1.
Til nr. 5 Ændringen hænger sammen med ændringen i § 8 a, hvor »kultur af  

 mikroorganisme« ændres til »prøve af biologisk materiale«.
Til nr. 6 Da kravet om, at en begæring om udlevering skal fremsættes skriftligt,  

 foreslås ophævet, jf. § 1, nr. 1, foreslås det, at ministeren får den  

 fornødne hjemmel til at fastsætte bestemmelser om begæringens udformning på  

 bekendtgørelsesniveau.
Til nr. 7 Ændringen hænger sammen med ændringen i § 8 a, hvor »kultur af  

 mikroorganisme« ændres til »prøve af biologisk materiale«.
Til nr. 8 Den ændrede formulering er en konsekvens af den ændring af straffeloven,  

 der blev foretaget ved lov nr. 474 af 12. juli 1996. Der er ikke herved sket  

 ændringer i den hidtidige retstilstand.
Til nr. 9 Erhvervsministerens bemyndigelse foreslås udvidet, således at ministeren  

 kan fastsætte nærmere bestemmelser vedrørende elektronisk dataudveksling.
Det  

 kan dreje sig om bestemmelser vedrørende formater, medier m.v.
Den nuværende  

 bemyndigelsesbestemmelse indeholder ikke hjemmel til at fastsætte forskrifter  

 for form og indhold af forskellige henvendelser til Patentdirektoratet for så  

 vidt angår meddelte patenter, hvorfor denne udvidelse er nødvendig.
Det er  

 hensigten, at der fastsættes nøje retningslinier for, hvilke dokumentformater  

 Patentdirektoratet kan modtage.
Hvis disse forskrifter ikke overholdes, vil  

 retsfølgen være afvisning af ansøgning, begæring om genoprettelse m.m.  

 Retningslinierne for elektronisk dataudveksling skal derfor fastsættes i  

 retlig bindende form og ikke alene på vejledningsniveau.
 Desuden foreslås indsat bemyndigelse til at fastsætte regler om  

 genoprettelse og afkald på patent.
Til nr. 10 Ved at udelade kravet om skriftlighed gives der mulighed for at indlevere  

 en begæring om genoprettelse på andre maskinlæsbare medier end papir.
Se i  

 øvrigt bemærkningerne til nr. 1.
Til nr. 11 Når en patentansøgning bliver offentliggjort, kan enhver interesseret få  

 udleveret en prøve af det deponerede biologiske materiale.
Der er imidlertid  

 visse begrænsninger og forpligtelser forbundet med udleveringen.
I praksis foregår udleveringen derfor på den måde, at man indleverer en  

 anmodning om udlevering af en prøve til patentmyndigheden.
Patentmyndigheden  

 undersøger, om vedkommende har ret til at få udleveret en prøve, og hvis det  

 er tilfældet, skrives en attest herom til deponeringsinstituttet, der så kan  

 udlevere prøven.
For danske patentansøgninger og meddelte danske patenter udsteder  

 Patentdirektoratet attesten.
For europæiske patentansøgninger udsteder EPO  

 attesten.
For meddelte europæiske patenter med gyldighed i Danmark er det i dag  

 Patentdirektoratet, der udsteder attesten.
Dette hænger sammen med, at det i  

 patentlovens § 76 fastsættes, at et europæisk patent med virkning for Danmark  

 er undergivet samme bestemmelser som et patent meddelt af den danske  

 patentmyndighed.
Denne procedure foreslås nu ændret på grundlag af ændringen af regel 28 og  

 28a i gennemførselsforskrifterne til EPK.
Herefter kan kun EPO udstede  

 attesten for meddelte europæiske patenter.
Danmark har endnu ikke modtaget  

 anmodninger om udleveringer i europæiske patenter og har derfor heller ikke  

 udstedt nogen attester.
EPO har desuden et velfungerende  

 certificeringssystem.
Til § 2 Til nr. 1 Ved at slette ordet »skriftligt« gives der mulighed for at  

 modtage ansøgninger på andre læsbare medier end papir.
De nærmere krav til  

 ansøgningens indhold, format m.v. på de enkelte medier vil kunne fastsættes i  

 medfør af lovens § 7, stk. 4.
 Til nr. 2 og 3.
 Ændringen er en følge af en tilsvarende ændring i patentlovens §§ 8, stk.  

 2, 8 a og 22, stk. 6. Se i øvrigt bemærkningerne til disse bestemmelser.
Til nr. 4 Ved at slette ordet »skriftligt« gives der mulighed for at  

 indlevere begæring om udslettelse på andre læsbare medier end papir.
De  

 nærmere krav til begæringens indhold, format m.v. på de enkelte medier kan  

 fastsættes i medfør af lovens § 33, stk. 4.
Til nr. 5 Den ændrede formulering er en konsekvens af den ændring af straffeloven,  

 der blev foretaget ved lov nr. 474 af 12. juni 1996. Der er ikke herved sket  

 ændringer i den hidtidige retstilstand.
Til nr. 6 Erhvervsministeren foreslås bemyndiget til også at fastsætte nærmere  

 bestemmelser vedrørende elektronisk dataudveksling.
Det kan dreje sig om  

 bestemmelser vedrørende formater, medier m.v.
Med den nuværende  

 bemyndigelsesbestemmelse har erhvervsministeren ikke hjemmel til at fastsætte  

 nærmere bestemmelser om f. eks., hvilken form en underretning om licens eller  

 overdragelse skal have, hvorfor denne udvidelse er nødvendig.
Det er  

 hensigten, at der fastsættes nøje retningslinier for, hvilke dokumentformater  

 Patentdirektoratet kan modtage.
Hvis disse forskrifter ikke overholdes, vil  

 retsfølgen være afvisning af ansøgning, underretning m.m.
Retningslinierne  

 for elektronisk dataudveksling skal derfor fastsættes i retlig bindende form  

 og ikke alene på vejledningsniveau.
Til § 3 Til nr. 1 Ved at slette ordet »skriftligt« gives der mulighed for at  

 indlevere ansøgninger m.v. på andre læsbare medier end papir.
De nærmere krav  

 til ansøgningens indhold, format m.v. på de enkelte medier kan fastsættes i  

 medfør af lovens § 47.
Til nr. 2 Paragraffen indeholder bestemmelse om prioritet.
Danmark er ved sit  

 medlemsskab af Pariserkonventionen forpligtet til at anerkende det såkaldte  

 konventionsprioritetesprincip.
Indholdet af denne konventionsforpligtelse går  

 i korthed ud på, at en ansøger, som har indleveret en ansøgning i et land,  

 der er tilsluttet konventionen, har mulighed for inden for de første 6  

 måneder at indlevere en ny ansøgning vedrørende samme frembringelse i et  

 andet land og begære prioritet fra den først indleverede ansøgning.
Herved  

 anses den senere ansøgning for at være indleveret på samme tidspunkt som den  

 første ansøgning.
Prioritetsretten har ikke nogen indvirkning på  

 beskyttelsestiden og dennes beregning, idet beskyttelsen under alle  

 omstændigheder skal regnes fra den dag, da ansøgningen om registrering blev  

 indleveret (mønsterlovens § 24).
I mønsterretten gælder det helt fundamentale nyhedskrav, som bl. a. også  

 kendes fra patentretten.
Kun frembringelser, der er nye, kan opnå  

 beskyttelse.
Den praktiske virkning af prioritetsretten er først og fremmest,  

 at en ansøgning, hvori der påberåbes prioritet, nyhedsmæssigt anses som  

 indleveret samtidig med den første ansøgning.
Ifølge den gældende mønsterlovs § 8 kan der kun påberåbes prioritet fra en  

 udenlandsk mønster- eller brugsmodelansøgning, men ikke fra en dansk  

 brugsmodelansøgning.
Med lovændringen bliver der mulighed for at fastsætte  

 bestemmelser om påberåbelse af prioritet fra en dansk brugsmodelansøgning.  

 Herved overføres prioritetsprincippet til indenlandske ansøgninger.
På  

 patentområdet er der en tilsvarende mulighed for at påberåbe prioritet fra en  

 dansk brugsmodelansøgning.
Til nr. 3 Den ændrede formulering er en konsekvens af den ændring af straffeloven,  

 der blev foretaget ved lov nr. 474 af 12. juni 1996. Der er ikke herved sket  

 ændringer i den hidtidige retstilstand.
Til nr. 4 Bestemmelsen giver hjemmel for direktoratet til at påtage sig diverse  

 serviceopgaver på mønsterområdet.
Patentdirektoratet vil alene være  

 responderende organ i forbindelse med retssager, når begge parter i en  

 retssag er indforstået hermed, eller rettens tilladelse foreligger.  

 Bestemmelsen er parallel med patentlovens § 71.
 Opgaveløsningen vil foregå i overensstemmelse med de retningslinier, som  

 blev udstukket af erhvervsministeren i december 1995. Dette betyder, at  

 Patentdirektoratet afstår fra at foretage vurderinger af mønsterrettigheders  

 omfang, men alene foretager objektivt beskrivende analyser uden konklusion.  

 Herved opstår der ikke retssikkerhedsmæssige eller habilitetsmæssige  

 problemer.
Til nr. 5 Bemyndigelsesbestemmelsen foreslås udvidet til også at omfatte elektronisk  

 dataudveksling.
Det kan dreje sig om formater, medier m.v. herunder, at den i  

 lovens § 10, stk. 3 nævnte nyhedserklæring kan indleveres elektronisk.
Med  

 den nuværende bemyndigelsesbestemmelse har erhvervsministeren ikke hjemmel  

 til at fastsætte nærmere bestemmelser om f. eks., hvilken form en  

 underretning om licens eller overdragelse skal have, hvorfor denne udvidelse  

 er nødvendig.
Det er hensigten, at der fastsættes nøje retningslinier for,  

 hvilke dokumentformater Patentdirektoratet kan modtage.
Hvis disse  

 forskrifter ikke overholdes, vil retsfølgen være afvisning af ansøgning,  

 underretning m.m.
Retningslinierne for elektronisk dataudveksling skal derfor  

 fastsættes i retlig bindende form og ikke alene på vejledningsniveau.
Til § 4 Paragraffen indeholder bestemmelse om lovens ikrafttræden.
Denne er  

 fastsat til den 1. juli 1998. Bestemmelsen indebærer, at der ikke inden den  

 angivne dato kan deponeres biologisk materiale i forbindelse med indlevering  

 af en patentansøgning, ligesom Patentdirektoratet først fra denne dato kan  

 tilbyde at løse serviceopgaver inden for mønsterområdet.
Til § 5 Loven gælder ikke for Færøerne og Grønland, men kan senere sættes i kraft  

 ved kongelig anordning.
Forslagets § 1 nr. 11 er en ændring af patentlovens  

 kapitel 10 A, som vedrører europæisk patent.
Færøerne og Grønland er ikke  

 medlemmer af Den Europæiske Patentkonvention, hvorfor det ikke umiddelbart  

 vil være aktuelt at sætte denne bestemmelse i kraft i Grønland og på  

 Færøerne.
Skriftlig fremsættelse (23. oktober 1997) Erhvervsministeren (Jan Trøjborg):
 Hermed tillader jeg mig for Folketinget at fremsætte:
 Forslag til lov om ændring af patentloven, lov om brugsmodeller og lov  

 om mønstre.
(Lovforslag nr.
L 37).
I takt med udviklingen på IT-området er det fundet nødvendigt at tilpasse  

 lovene, så de muligheder, som den teknologiske udvikling giver, udnyttes  

 bedst muligt.
De tre love foreslås derfor ændret, så det bliver muligt at  

 indlevere dokumenter i elektronisk form til Patentdirektoratet.
Elektronisk  

 indlevering vil betyde en rationalisering i sagsgangen både for ansøgere og  

 for Patentdirektoratet.
 For at sikre, at reglerne om elektronisk dataudveksling løbende kan  

 tilpasses den elektroniske udvikling, foreslås erhvervsministeren samtidig  

 bemyndiget til at fastsætte administrative regler vedrørende elektronisk  

 dataudveksling på dette område.
 Lovforslaget er desuden begrundet i en ændring vedrørende deponering af  

 mikroorganismer i gennemførelsesforskrifterne til Den Europæiske  

 Patentkonvention (EPK). Deponering anvendes som supplement til beskrivelsen  

 af en opfindelse, som søges patenteret.
I dag kan man deponere en »kultur af mikroorganisme«.
I EPK's  

 gennemførselsforskrifter er denne formulering nu udvidet til »biologisk  

 materiale«, f.eks. planter og frø. Forslaget er således uafhængigt af  

 direktivforslaget om patent på bioteknologiske opfindelser.
Forslaget vil  

 indebære en fordel i forbindelse med ansøgninger om patent.
En anden ændring i deponeringsbestemmelserne vedrører udlevering af det  

 deponerede materiale.
Efter ændringen i EPK-gennemførselsforskrifterne er det  

 nu alene den Europæiske Patentorganisation, der for så vidt angår europæiske  

 patenter, har kompetence til at godkende (certificere) anmodninger om  

 udlevering til tredjemand af deponeret materiale både på ansøgningsstadiet og  

 efter meddelelsen af patent.
Hidtil har Danmark ved Patentdirektoratet også kunnet certificere  

 anmodninger om udlevering for så vidt angår europæiske patenter udstedt af  

 EPO med gyldighed for Danmark.
Danmark har endnu ikke modtaget sådanne  

 anmodninger og har derfor heller ikke udstedt nogen attester.
 Det foreslås endvidere, at der i mønsterloven indsættes en generel hjemmel  

 for Patentdirektoratet til at udføre servicevirksomhed på mønsterområdet.  

 Forslaget skal ses på baggrund af den tilsvarende hjemmel i patent-,  

 varemærke- og brugsmodelloven og erhvervslivets ønske om, at  

 Patentdirektoratet også på mønsterområdet skal kunne tilbyde denne form for  

 opgaveløsning.
Yderligere foreslås mønsterlovens § 8 ændret, så det i en mønsteransøgning  

 under visse nærmere betingelser vil være muligt at påberåbe sig  

 indleveringstidspunktet i en tidligere indleveret dansk brugsmodelansøgning  

 vedrørende samme frembringelse.
I dag er dette kun muligt i forbindelse med  

 en udenlandsk brugsmodelansøgning.
 Beskyttelsesperioden for en mønsterregistrering løber fra  

 indleveringstidspunktet.
 Endelig foreslås de tre loves bestemmelser om hjemmel til strafansvar for  

 juridiske personer ændret som følge af en henstilling fra Justitsministeriet.  

 Der er ikke herved sket ændringer i den hidtidige retstilstand.
 Lovforslaget forventes ikke at have erhvervsøkonomiske eller miljømæssige  

 konsekvenser, og forslaget indeholder ikke EU-retlige aspekter.
 Lovforslaget skønnes ikke at medføre økonomiske eller administrative  

 konsekvenser for det offentlige af betydning.
 Med disse ord skal jeg anbefale lovforslaget til Folketingets velvillige  

 behandling.
