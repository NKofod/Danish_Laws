 Baggrund:
 - Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse.
 - Bekendtgørelse nr. 31 af 12. februar 1969 om unge menneskers farlige  

 arbejde.
 - Arbejdstilsynets publikation nr. 8/1965 om savværks-, høvleri- og  

 snedkerimaskiner.
En kapsav er en rundsav, der med hånden eller mekanisk føres på tværs af  

 bordet mod emnet.
Den kaldes ofte en afkorter.
 Der er 3 slags kapsave:
 - Håndfremførte kapsave med klingespindel under bordet.
 - Håndfremførte kapsave med klingespindel over bordet.
 - Kapsave med mekanisk fremføring af klingen.
Kapsave skal være indrettet og bruges forsvarligt efter  

 arbejdsmiljølovgivningens bestemmelser for tekniske hjælpemidler.
Ud fra  

 disse bestemmelser stilles efter arbejdstilsynets administrative praksis  

 følgende krav:
Brugsanvisning Ved enhver levering (salg, udlejning og udlån) skal der medfølge  

 skriftlige anvisninger på dansk om betjening, brug og vedligeholdelse.
Indretning Kapsave, som kan forårsage personskade ved utilsigtet berøring med den  

 roterende klinge, når drivkraften er slået fra, skal være forsynet med  

bremse, hvis klingen ikke standser inden 10 sekunder.
 Ved udskriftning af klingen skal spindelen kunne fastholdes med en  

 forsvarlig blokeringsanordning.
 Afbalanceringsanordning skal være sikret mod forskydning, som kan medføre  

 utilsigtet fremføring af klingen.
Hver kapsav skal have spændingsfaldsudløser, som forhindrer, at den  

 utilsigtet går i gang efter spændingsfald eller strømsvigt.
Indkoblingen skal  

 ske i nærheden af startindretningen.
 Start- og stopindretning skal være let tilgængelig.
Startindretningen skal være sikret mod utilsigtet påvirkning.
Det kan ske  

 ved, at startknap er forsænket, overdækket eller er forsynet med krave, at drejeafbryder er forsynet med krave, medmindre konstruktion  

 eller placering hindrer utilsigtet påvirkning.
 Kapsave skal desuden sikres således:
at personer så vidt muligt ikke kan komme i berøring med den  

 roterende klinge under savning og i tomgang, at splinter og spåner, der fremkommer under savningen, ikke  

 slynges mod den betjenende, at emnerne ligger sikkert, fastholdt med hånden eller med  

 mekaniske nedholdere, at der så vidt muligt ikke er klemningsfare ved mekanisk  

 fastholdelse.
 Sikringen gennemføres på forskellig måde for de 3 slags kapsave.
Håndfremførte kapsave med spindel under bordet sikres således:
 Klingen skal være fuldstændig afskærmet under bordet.
 Klingen skal have overdækning eller anden form for beskyttelse over  

 bordet.
 Klingen skal gå tilbage til udgangsstillingen og forblive der, når  

 manøvrehåndtaget slippes.
 Savklingen må ikke kunne trækkes uden for bordkanten.
 Eksempel på sikring af balancekapsav:
Beskyttelsesskærm monteret på savarmen.
Klappen (A) dækker åbningen i  

 bordet, når saven er i udgangsstilling.
Manøvrehåndtaget skal være anbragt således, at den betjenende ikke behøver  

 at stå foran klingen under arbejdet.
Klingen skal rotere således, at dens  

 øverste del bevæger sig bort fra den betjenende.
 Anlægget skal være anbragt bag klingen.
 Eksempel på fast beskyttelsesskærm over savklingen:
Fig.2 Eksempel på sikring af stående pendulkapsav:
Fig.3 Håndfremførte kapsave med spindel over bordet sikres således:
Klingen skal være dækket af en skærm, som omslutter klingens overdel, og  

 som når så langt ned under klingens centrum, som arbejdet tillader.
Der skal  

 være visirbeskyttelse eller lignende.
Savklingen må ikke kunne trækkes uden  

 for bordkanten.
 Eksempler på sikring af kapsav med spindel over bordet:
Hængende pendulkapsav Fig.4 Parallelkapsav Fig.5 Radialkapsav Fig.6 Balancekapsav Fig.7 Kapsave med mekanisk fremføring af klingen sikres således:
 Klingen skal være afskærmet som beskrevet for de håndfremførte kapsave.
 Derudover skal der være truffet særlige beskyttelsesforanstaltninger, så  

 den, der betjener maskinen, ikke kan række ind i savklingens bevægelsesbane.
 Eksempler på sådanne særlige beskyttelsesforanstaltninger er:
Tohåndsudløser, der indrettes således, at maskinbevægelse kun kan sættes i gang, hvis man bruger begge  

 hænder, at begge betjeningsknapper skal påvirkes under hele arbejdet, at maskinbevægelse straks afbrydes, og saven går tilbage til  

 udgangsstillingen, når een eller begge betjeningsknapper slippes, at ny maskinbevægelse først kan sættes i gang, når begge  

 betjeningsknapper har været tilbage i udgangsstilling.
 Fodudløser med overdækket pedal fast anbragt i en afstand, der  

 hindrer indgreb i klingens bevægelsesbane, se fig. 9.
 Beskyttelsesgitter, der hindrer indgreb i klingens bevægelsesbane.
 Alt efter savens opstilling og betjening, fx af flere personer, kan der  

 anvendes kombination af tohåndsudløsning og beskyttelsesgitter eller  

 fodudløsning og beskyttelsesgitter.
 Eksempel på placering af tohåndsudløsning:
Fig.8 Eksempel på placering af fodudløser ved kapsav med spindel under og over  

 bordet:
Fig.9 Eksempel på beskyttelsesgitter ved kapsav med spindel under bordet:
Fig.10 Vedligeholdelse Kapsave skal vedligeholdes, så de altid er i forsvarlig stand.
 Leverandørens anvisninger om eftersyn og vedligeholdelse skal følges.
 Klingen skal være skarp og have rigtigt udlæg.
 Klinger med revner må ikke benyttes.
 Vedligeholdelses-og reparationsarbejde skal udføres forsvarligt.  

 Energiforsyningen skal være effektivt afbrudt, fx ved afbryder med nøgle.
Unge under 18 år Unge under 18 år må ikke beskæftiges ved kapsave.
 Der er særlige regler for lærlinge og elever.
