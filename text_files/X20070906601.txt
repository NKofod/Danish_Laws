Salg af jordareal til selskab var ikke  

 fritaget for beskatning Spørgsmål Svar Beskrivelse af de faktiske forhold Spørger ejer  

 landbrugsejendommen matr.nr.
B.
 Ejendommens  

 samlede areal er på y ha.
 På ejendommen er  

 der, ud over lagerhaller og beboelser, en moderne slagtesvineproduktion.
Kommune Z ønsker  

 at udvide et beboelsesområde i byen.
Udvidelsen skal i henhold til lokalplan  

 5  

 foregå på spørgers ejendom.
Arealet har  

 hidtil været anvendt til landbrugsdrift.
Men i forbindelse med at lokalplanen  

 er blevet vedtaget, er det meningen, at landbrugspligten skal ophæves, og  

 arealet skal overgå til byzone.
Kommune Z har  

 haft flere møder med spørger, hvor de har forsøgt at købe arealet til brug  

 for  

 udvidelsen af byen.
Spørger har hele tiden fastholdt, at han ikke ville sælge  

 noget af jorden.
Han har brug for den i sin landbrugsproduktion.
 På et møde den  

 14. marts 2005 tilbød kommunen spørger en pris på henholdsvis a og b kr. pr.  

 m2.  

 Tilbuddet blev ikke accepteret.
På trods af  

 spørgers protester oplyser kommunen, at man vil udarbejde en lokalplan for  

 området  

 med ekspropriation til følge.
Prisen vil så skulle fastsættes af  

 Taksationskommissionen.
 Da lokalplanforslaget  

 fremsættes, fremsender spørger og hans ægtefælle officiel indsigelse til  

 forslaget.
På et møde den  

 2. marts 2006 oplyser kommunen, at der nu er udarbejdet lokalplan for  

 området.  

 Kommunen tilbyder nu c kr. pr. m2. Spørger anfører igen, at han  

 ikke  

 ønsker byudvikling på landbrugsjorden.
Men spørger må acceptere, at der skal  

 bygges på arealet, hvis lokalplanen vedtages.
 Ifølge  

 lokalplanen er området udlagt til parcelhuse og til tæt lav bebyggelse.
 Spørger  

 undersøger herefter, hvad arealet eventuelt vil kunne koste ved salg til  

 f.eks.  

 et byudviklingsfirma eller et typehusfirma.
 Jorden bliver  

 her vurderet af en ejendomsmægler til d kr. pr. m2.
Endvidere  

 foretager spørger nogle kalkulationer over, hvor stort et  

 indtjeningspotentiale, der er for disse firmaer.
Med baggrund heri finder  

 spørger frem til, at disse firmaer formentlig kan få en stor indtjening ved  

 at  

 købe arealet, byggemodne og videresælge grundene.
Herved opstår tanken om, at  

 spørger måske selv kunne etablere et sådan firma og sælge jorden til dette  

 firma og lade firmaet stå for byggemodning og salg af byggegrundene.
 Lokalplan 5  

 vedtages på byrådsmøde den 12. juni 2006 og offentliggøres den 28. juni 2006  

 i  

 avisen.
 Straks efter  

 offentliggørelsen stifter spørger selskab A.
Spørger er  

 direktør i selskabet.
Selskabets formål er erhvervelse, udstykning og  

 videresalg af et areal, som er omfattet af lokalplan 5 i Z-by.
 Spørger sælger  

 samme dag - den 28. juni 2006 - den landbrugsjord, som er omfattet af  

 lokalplan  

 5, til selskab A.
 På de møder som  

 spørger har haft med kommunen, har kommunen gjort det klart for spørger, at  

 jorden skulle anvendes til byudvikling.
 SKAT har  

 opfordret repræsentanten til at fremlægge en erklæring i sagen fra  

 kommunalbestyrelsen  

 i Kommune Z om beslutningen om ekspropriation af arealet.
 Ifølge  

 repræsentanten er det ikke et krav for skattefritagelse, at det skal fremgå  

 af  

 kommunalbestyrelsens beslutningsprotokol, hvorvidt kommunalbestyrelsen vil  

 ekspropriere i mangel af frivillig aftale.
 Repræsentanten  

 henviser til, at kommunens ekspropriationsvilje fremgår af et medsendt  

 referat  

 fra et møde den 5. september 2005, hvor kommunens borgmester som kommunens  

 forhandler oplyser spørger om, at kommunen vil ekspropriere arealet, og at  

 prisen på jorden vil blive fastsat af Taksationskommissionen.
 Repræsentanten  

 oplyser, at baggrunden for at spørge, om jorden kan sælges skattefrit til en  

 anden end kommunen er, at det indgår i spørgers investeringsstrategi, at hvis  

 fortjenesten ikke er omfattet af § 11 i ejendomsavancebeskatningsloven,  

 overvejer  

 han i stedet at genanbringe fortjenesten efter reglerne i  

 ejendomsavancebeskatningslovens §  

 6 A, hvilket kun  

 kan ske i investeringer foretaget i 2005, 2006 og 2007.
Spørgers  

 eventuelle opfattelse ifølge anmodning og bemærkninger til sagsfremstilling Spørger opfylder  

 efter repræsentantens mening betingelserne for at kunne afstå landbrugsjorden  

 skattefrit efter ejendomsavancebeskatningslovens § 11. Dette bekræftes af  

 nedenstående praksis, som Skatterådet har tiltrådt vedrørende fortolkning af  

 skattefritagelsesbestemmelsen i ejendomsavancebeskatningslovens § 11, 2. pkt.
I henhold til  

 TfS1995,575HD kan der opnås skattefrihed, selvom aftalen ikke indgås med en  

 ekspropriationsberettiget.  

 Praksis er således, at det ikke nødvendigvis er den myndighed, der har  

 ekspropriationskompetencen,  

 der skal være aftalepart.
Det er heller ikke en forudsætning, at erhververen  

 er  

 en offentlig myndighed.
 Reglerne og  

 gældende praksis på området må anses for udformet med henblik på at beskytte  

 de  

 private borgere, der udsættes for et kraftigt indgreb i form af en trussel om  

 ekspropriation af deres faste ejendom fra det offentlige, uden de har nogen  

 mulighed for at modsætte sig.
 Når fortjenesten  

 i spørgers situation efter repræsentantens mening er skattefri, er det fordi  

 reglerne om skattefrihed i ejendomsavancebeskatningslovens § 11 er lavet for  

 at  

 beskytte borgeren (spørger) økonomisk.
 Det har ikke  

 været formålet, at Kommune Z har skullet kunne erhverve arealet billigere for  

 at forbedre den kommunale økonomi.
 Iflg. nedenstående  

 er der følgende krav, som skal være opfyldt på aftaletidspunktet, for at  

 overdragelsen  

 af landbrugsjorden kan anses for sket på ekspropriationslignende vilkår.
Der skal på  

 aftaletidspunktet den 28. juni 2006 være ekspropriationshjemmel til det  

 pågældende  

 formål.
Hjemlen findes i planlovens § 47, stk. 1. Spørger sælger først  

 jorden,  

 efter at lokalplanen er vedtaget og offentliggjort.
Det vil sige, at kommunen  

 rent faktisk kan gå i gang med at gennemføre ekspropriationen på det  

 tidspunkt,  

 der handles.
 Spørger må på  

 aftaletidspunktet påregne, at ekspropriation vil ske, hvis ikke han indgår  

 frivillig aftale om afståelse til det formål, som fremgår af lokalplan 5.
På møderne med  

 kommunen er spørger hele tiden blevet konfronteret med, at lokalplanen vil  

 bliver udarbejdet og vedtaget uanset hans protester.
Kommunens borgmester har  

 endvidere gjort det helt klart, at kommunen vil ekspropriere arealet til det  

 planlagte formål.
Dette gøres gældende ved hvert møde.
Borgmesteren har til  

 og  

 med gjort spørger opmærksom på, at han ikke selv bestemmer prisen.
Den vil  

 blive afgjort af Taksationskommissionen.
Det vil sige, at  

 kommunen klart har udvist vilje til at ekspropriere.
Der foreligger altså  

 ekspropriationsrealitet.
 Til  

 sagsfremstillingen bemærker repræsentanten, at spørger ikke har haft nogen  

 som  

 helst mulighed for at tro andet end, at Kommune Z vil gøre brug af retten til  

 at ekspropriere arealet, såfremt spørger ikke havde solgt arealet frivilligt  

 til opfyldelse af lokalplanen.
Det er  

 dokumenteret, at spørger har måttet påregne, at kommunen har haft viljen til  

 at  

 ekspropriere.
Det er uomtvisteligt, at spørger til det sidste har modsat sig  

 lokalplanens vedtagelse.
 Borgmesteren har  

 på møde med spørgeren tilkendegivet, at lokalplanen vil blive gennemført med  

 ekspropriation til følge, samt at det så vil blive Taksationskommissionen,  

 der  

 fastsætter prisen.
Spørger har kun  

 fået tilkendegivelser om, at kommunen vil gennemføre lokalplanen, uanset  

 skatteyders  

 protester.
Derfor kan spørger ikke andet end påregne, at kommunen har haft  

 viljen til at ekspropriere jorden.
SKATs  

 indstilling og begrundelse Ad spørgsmål 1 Fortjeneste ved  

 afståelse af fast ejendom, der ikke er erhvervet som led i den  

 skattepligtiges  

 næring ved handel med fast ejendom, medregnes som udgangspunkt ved opgørelsen  

 af den skattepligtige indkomst efter reglerne i  

 ejendomsavancebeskatningsloven.
Dette gælder dog  

 ikke for fortjeneste, der er indvundet ved modtagelse af en erstatningssum i  

 anledning  

 af ekspropriation af fast ejendom.
En sådan fortjeneste er skattefri efter §  

 11, 1. pkt., i ejendomsavance-beskatningsloven (EBL). Reglen om  

 skattefritagelse gælder efter lovens § 11, 2. pkt., også for fortjeneste ved  

 salg til en erhverver, der efter formålet med erhvervelsen opfylder  

 betingelserne  

 for at ekspropriere ejendommen.
 Det er ved en  

 højesteretsdom fastslået, at det efter sammenhængen med EBL § 11, 1. pkt., må  

 være en betingelse for anvendelse af EBL § 11, 2. pkt., at det på  

 aftaletidspunktet må påregnes, at dispositionen vil blive gennemtvunget ved  

 ekspropriation,  

 såfremt en frivillig aftale ikke bliver indgået, jf.  


  

 SKM2006.438.SKAT  


  

 og Ligningsvejledningen 2007-1, afsnit  


  

 E.J.2.8  


.
 Følgende  

 betingelser skal være opfyldt på aftaletidspunktet, for at overdragelsen af  

 en  

 fast ejendom kan anses for sket i en ekspropriationssituation:
a.
Der  

  

 skal  

 på aftaletidspunktet  

  

 være  

 ekspropriationshjemmel i lovgivningen til det  

 pågældende formål.
b.
På  

 aftaletidspunktet må det kunne påregnes, at ekspropriation  

  

 vil ske  

 i  

 mangel af frivillig aftale, dvs. at den eksproprierende myndighed skal udvise  

 vilje til at ekspropriere.
Der skal foreligge ekspropriationsrealitet.
 I planlovens §  

 47, stk. 1, er det bestemt, at kommunalbestyrelsen kan ekspropriere fast  

 ejendom,  

 der tilhører private, eller private rettigheder over fast ejendom, når  

 ekspropriationen vil være af væsentlig betydning for virkeliggørelsen af en  

 lokalplan.
 Det fremgår af  

 Vejledning nr. 187 af 14. november 1996 til planloven, at ekspropriation til  

 virkeliggørelse af den detaljerede planlægning i en lokalplan/byplanvedtægt,  

 forudsætter, at lokalplanen konkret beskriver den anvendelse/bebyggelse,  

 hvortil der ønskes eksproprieret.
Ekspropriation  

 på grundlag af en lokalplan/byplanvedtægt forudsætter endvidere, at  

 ekspropriationen  

 er af væsentlig betydning for virkeliggørelsen.
Det er en betingelse for  

 ekspropriation, at det er nødvendigt for kommunen at få rådighed over det  

 pågældende areal, f.eks. fordi der skal udføres anlæg på arealet.
Det er  

 endvidere en betingelse, at den konkrete anvendelse af det pågældende areal  

 er  

 nært forestående.
 Væsentlighedskravet  

 indebærer, at ekspropriation ikke kan finde sted, hvis  

 ekspropriationsformålet  

 kan realiseres på en for ejeren mindre indgribende måde, eller hvis ejeren -  

 bortset fra offentlige formål - selv kan og vil realisere  

 ekspropriationsformålet.
 Kravet om, at  

 anvendelsen af det pågældende areal skal være nært forestående, betyder  

 bl.a.,  

 at de nødvendige tilladelser efter anden lovgivning skal være meddelt eller  

 kan  

 forventes at blive meddelt inden for en kortere frist.
Det er - bortset  

 fra offentlige formål - ikke nogen betingelse, at det er kommunen eller en  

 anden  

 offentlig myndighed, der realiserer ekspropriationsformålet.
Der er adgang  

 til  

 at overdrage et eksproprieret areal til en privat, der vil disponere over  

 arealet i overensstemmelse med planen.
 Da det fremgår  

 af sagen, at ejendommen er omfattet af lokalplan 5, der udtrykkeligt udlægger  

 en del af ejendommen til et område for boligformål, og som er offentliggjort  

 samme dag, som den frivillige handel indgås, finder SKAT, at der er åbnet  

 mulighed for, at den første betingelse om formel hjemmel til at ekspropriere  

 ejendommen er opfyldt på aftaletidspunktet.
Det skal dog  

 bemærkes, at SKAT finder, at der formentlig ikke er hjemmel til at  

 ekspropriere  

 ejendommen.
Det skyldes, at spørger har overdraget arealet til et selskab,  

 som  

 han har stiftet netop med det formål, at selskabet skal erhverve, udstykke og  

 videresælge arealet i overensstemmelse med lokalplanen.
Som følge heraf er  

 nødvendighedskravet for, at kommunalbestyrelsen gennemfører en ekspropriation  

 for at realisere formålet med lokalplanen, ikke opfyldt.
Efter den næste  

 betingelse skal der være vilje til at ekspropriere ejendommen på  

 aftaletidspunktet  

 den 28. juni 2006, dvs. at det også skal kunne sandsynliggøres, at den  

 ekspropriationsberettigede myndighed vil ekspropriere, hvis den frivillige  

 aftale med selskabet ikke indgås.
Herudover skal nødvendighedskravet  

 være  

 opfyldt.
 Da det er  

 kommunalbestyrelsen, der er ekspropriationsberettiget i den foreliggende sag,  

 er repræsentanten blevet opfordret til at fremlægge en udskrift fra  

 kommunalbestyrelsens beslutningsprotokol om, at ejendommen ønskes erhvervet  

 om  

 nødvendigt ved ekspropriation.
 Kommunalbestyrelsens  

 ekspropriationsvilje er alene dokumenteret ved fremlagte referater fra møder,  

 hvor kommunen/borgmesteren har drøftet spørgsmålet om ekspropriation af  

 ejendommen  

 med spørger.
 Efter SKATs  

 opfattelse beror det på en konkret vurdering, om der er sikkerhed for, at den  

 ekspropriationsberettigede vil gennemtvinge en ekspropriation, hvis der ikke  

 indgås en frivillig aftale om overdragelse af en fast ejendom til den  

 ikke-ekspropriationsberettigede private investor.
 På baggrund af  

 de krav, som planloven stiller ved gennemførelse af en ekspropriation med  

 efterfølgende overdragelse af ejendommen til en privat bygherre, samt under  

 hensyntagen til de betingelser for skattefritagelse ved overdragelse til en  

 ikke-ekspropriationsberettiget, der fremgår af højesteretsdommen fra 1995,  

 finder  

 SKAT, at der må stilles krav til den ekspropriationsberettigedes  

 dokumentation  

 for viljen til at ekspropriere, hvis den pågældende frivillige aftale med den  

 navngivne ikke-ekspropriationsberettigede køber ikke var indgået.
 SKAT finder  

 ikke, at det med de i sagen fremlagte oplysninger er tilstrækkelig sikkerhed  

 for, at kommunalbestyrelsen ville have eksproprieret arealet til fordel  

 for selskab A, hvis spørger ikke havde indgået den frivillige aftale med  

 selskabet.
Under henvisning  

 til ovenstående er det SKATs vurdering, at der ikke er hjemmel til at  

 ekspropriere  

 det pågældende areal, idet arealet allerede indgår i den påtænkte realisering  

 af lokalplanen.
Endvidere har kommunalbestyrelsen ikke truffet beslutning om  

 at  

 ville ekspropriere arealet, hvis frivillig aftale ikke indgås.
Derved er  

 betingelserne for skattefritagelse efter § 11, 2. pkt., i  

 ejendomsavancebeskatningsloven,  

 ikke opfyldt.
 SKAT indstiller  

 derfor, at spørgsmålet besvares med et nej.
Ad spørgsmål 2 SKAT har  

 besigtiget det omtalte areal den 8. november 2006.
På baggrund af  

 besigtigelsen og de foreliggende oplysninger om arealet finder SKAT, at den  

 aftalte handelspris på P kr. kontant må skønnes at være i overensstemmelse  

 med  

 arealets handelsværdi.
Prisen svarer til en pris på p kr. pr.  

 m2.
 SKAT indstiller,  

 at spørgsmålet besvares med et ja, idet det er forudsat, at overdragelsen  

 finder sted, inden ejendomsvurderingen pr. 1. oktober 2006 bekendtgøres.
Skatterådets afgørelse og begrundelse Skatterådet er  

 enig i SKATs indstillinger og begrundelser.
Svaret er bindende for skattemyndighederne i følgende periode Svaret på  

 spørgsmål 1 er bindende for skattemyndighederne i 5 år.
Svaret på spørgsmål 2  

 gælder, såfremt overdragelsen finder sted, inden ejendomsvurderingen pr. 1.  

 oktober 2006 bekendtgøres.
