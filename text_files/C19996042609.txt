 Cirkulære om aftale om forsøg med nye lønsystemer for  

 tjenestemandsansatte og tjenestemandslignende ansatte ministerialbetjente,  

 pedeller m.fl.
(Fmst. nr. 066-99) Generelle bemærkninger 1.  

  

 I medfør af rammeaftalen om forsøg med nye lønsystemer har  

 Finansministeriet med Statsansattes Kartel og Forbundet for Tjenestemænd  

 under Fødevare- og Undervisningsministeriet, Foreningen for  

 Funktionærer i Fiskerikontrollen, Rednings- og Havundersøgelsesskibene, Foreningen af Tjenestemænd  

 ved Slotte og Ministerialbygninger, Foreningen af Tjenestemænd  

 ved Statens Samlinger, Ministerialbetjentforeningen  

 og Ministerialchaufførklubben  

 af 1948, indgået medfølgende aftale  

 om vilkår for forsøg med nye lønsystemer for tjenestemænd og  

 tjenestemandslignende ansatte inden for de nævnte foreningers  

 forhandlingsområde.
 Aftalen har til formål at  

 tilskynde til og understøtte iværksættelse af forsøg med nye lønsystemer på  

 statens arbejdspladser.
Der lægges vægt på, at der  

 skabes en sammenhæng mellem den lokale løn- og personalepolitik, herunder  

 f.eks. hensyntagen til ligeløn.
Det er derfor vigtigt, at der gives  

 tillidsrepræsentanterne og de lokale ledere gode vilkår for gennemførelsen af  

 forsøgene.
Der henvises generelt til tillidsrepræsentantaftalen og  

 SU-aftalen.
 Der er i aftalen taget  

 udgangspunkt i § 6 i rammeaftalen om forsøg med nye lønsystemer, hvorefter  

 forsøgene etableres med et mindstebasislønsystem.
 Det udelukker ikke, at der  

 kan iværksættes forsøg med andre lønsystemer, f.eks. et intervallønsystem,  

 hvilket i givet fald vil skulle aftales mellem Finansministeriet og  

 StK/foreningerne.
 Iværksættelse af forsøg på  

 områder, hvor basislønnen som i nærværende aftale er fastsat i form af en  

 mindstebasisløn, forudsætter, at de lokale parter forinden har opnået enighed  

 om, hvorvidt forsøget bygger på mindstebasislønnen eller en særlig i den  

 forbindelse lokalt aftalt basisløn.
For de af denne aftale  

 omfattede tjenestemænd og tjenestemandslignende ansatte gælder fortsat  

 reglerne  

 i tjenestemændenes arbejdstidsaftale.
Undtaget herfra er ansatte for hvem,  

 der  

 centralt eller lokalt er aftalt særlige regler om arbejdstid, f.eks.  

 ministerialbetjente,  

 der virker som chauffør for ministre og visse styrelseschefer.
Bemærkninger til de enkelte bestemmelser 2. Til § 2, stk. 3.
 Forhåndsaftaler indebærer,  

 at der ikke vil skulle indgås konkret tillægsaftale mellem  

 ansættelsesmyndigheden og tillidsrepræsentanten, hver gang en eller flere  

 ansatte udfører opgaver/erhverver kvalifikationer, der er omfattet af  

 forhåndsaftalen.
 Hvis der lokalt indgås  

 aftale om, at et tillæg ydes til ansatte, der har gennemført et givent kursus  

 eller en given efteruddannelse, bør alle i den pågældende personalegruppe,  

 for  

 hvem kurset/efteruddannelsen er relevant, have adgang til at gennemgå  

 kurset/efteruddannelsen.
3. Til §§ 4-8 Da lønnen i alle  

 løngrupperne er fastsat som en mindstebasislønsats, giver det mulighed for  

 lokalt at aftale en højere basisløn for den/de pågældende  

 stillingskategorier,  

 herunder for enkeltstillinger, der efter deres indhold væsentligt afviger fra  

 stillingskategorien generelt.
De lokalt aftalte basislønninger kan ikke  

 indeholde anciennitetstrin.
Lokale aftaler om en  

 basisløn, der fraviger mindstebasislønnen, kan opsiges til bortfald med 3  

 måneders varsel, dog tidligst til bortfald 1 år efter ikrafttrædelsen.
Ved  

 lokalaftalens bortfald bevarer allerede ansatte den hidtidige basisløn som en  

 personlig ordning.
 Hvis der i forsøgsperioden  

 sker oprykning/aftales en højere basislønsats og sådan lønændring i den  

 hidtidige lønsystem ville have haft form af oprykning til en højere lønramme,  

 indgår de lokale parter samtidig aftale om, at tjenestemanden i  

 pensionsmæssig  

 henseende indplaceres i den højere lønramme.
4. Til § 9 Hensyn til geografisk  

 betingede lønforhold kan indgå i lokalt aftalte kvalifikationstillæg mv., jf.  

 rammeaftalens § 6, stk. 5.
 Opmærksomheden henledes i  

 øvrigt på, at det af bemærkningerne til tillidsrepræsentantaftalen fremgår,  

 at  

 tillidsrepræsentanter ikke lønmæssigt og udviklingsmæssigt skal stilles  

 ringere  

 end andre omfattet af nye lønsystemer og derfor skal have samme mulighed for  

 at  

 få tillæg ud over (mindste)basislønnen, som hvis de havde fuld mulighed for  

 at  

 fungere i deres sædvanlige job.
5. Til § 12, stk. 1-3 Efter § 12, stk. 1,  

 indplaceres ansatte med en tjenestemandspensionsordning i pensionsmæssig  

 henseende i den lønramme/lønrammeforløb/skalatrins-forløb, der var gældende  

 forud for forsøgets iværksættelse.
Dette "skyggeforløb" lægges til  

 grund for pensionsberegningen i tilfælde af pensionering i forsøgsperioden.
Som led i implementeringen  

 af de konkrete lønforsøg bør de lokale parter på grundlag af gældende  

 klassificeringsaftaler udarbejde en oversigt over den hidtidige  

 klassificering  

 af de stillinger, der omfattes af det nye lønsystem.
Personlige  

 klassificeringer  

 markeres med *).
 Hvis der  

    

 i forbindelse med lønændringer indgås aftale  

 om pensionsmæssig indplacering i højere lønramme, jf. § 12, stk. 3, revideres  

 oversigten i overensstemmelse hermed.
 Ved oprettelse af  

 nye/genbesættelse af ledige stillinger i forsøgsperioden skal der tilsvarende  

 -  

 af hensyn til fastlæggelsen af den pensionsmæssige status - indgås aftale om  

 den "bagvedliggende" klassificering i det hidtidige lønsystem.  

 Oversigten  

 ajourføres i overensstemmelse hermed.
6. Til § 12, stk. 5 Kompetencen til - som et  

 supplement til tjenestemandspensionsordningen - at aftale pensionsbidrag af  

 varige og midlertidige tillæg i det nye lønsystem efter reglerne i  

 rammeaftalen  

 af 18. maj 1995 er i forsøgsperioden delegeret til de lokale aftaleparter.
 I forbindelse med  

 overvejelser om indbetaling af pensionsbidrag af midlertidige tillæg til  

 tjenestemænd, for hvem der ikke i forvejen er oprettet en forsikringsmæssig  

 pensionsordning, henledes opmærksomheden på, at de hermed forbundne  

 administrationsomkostninger - specielt for så vidt angår mindre og  

 korterevarende tillæg - kan være relativt store i forhold  

 pensions-bidragsindbetalingens størrelse og dermed kan reducere  

 pensionsordningens værdi uforholdsmæssigt.
 De lokale parter aftaler  

 pensionsbidragets størrelse, dog inden for det i rammeaftalen angivne  

 maksimum.  

 Arbejdsgiverbidraget udgør 2/3 og egetbidraget 1/3. Tillægsbeløbet justeres  

 for  

 egetbidraget, dvs. at tillægget forinden beregning af pensionsbidragene skal  

 opregnes med værdien af egenbidraget.
 Pensionsbidrag kan kun  

 aftales for så vidt angår varige og midlertidige tillæg, og der kan ikke  

 aftales pensionsbidrag af det særlige tillæg efter aftalens § 14, stk. 2.
Finansministeriet, den 28. oktober  

 1999 Niels Erik Bisgaard Bilag Aftale om vilkår  

 for forsøg med nye lønsystemer for tjenestemænd og tjenestemandslignende  

 ansatte, som er omfattet af de foran nævnte foreningers  

 forhandlingskompetence § 1.  

  

 Denne aftale gælder for tjenestemænd og tjenestemandslignende  

 ansatte, der bliver omfattet af forsøg med nye lønsystemer med virkning fra  

 den  

 1. april 1999 eller senere.
Bestemmelserne i aftalen supplerer eller  

 erstatter  

 bestemmelserne i lønjusteringsaftalen, klassificeringsaftaler og andre  

 lønaftaler.
 Stk. 2.  

  

 Aftalen indgås i øvrigt i henhold til rammeaftalen om  

 forsøg med nye lønsystemer, hvis bestemmelser gælder, hvor intet andet er  

 anført.
 Stk. 3.  

  

 Forsøgene omfatter alle nuværende og fremtidigt ansatte  

 inden for de områder, der omfattes af forsøg.
 Lønsystemet mv.
 § 2.  

  

 Forsøg med lønsystemer etableres - medmindre andet aftales -  

 som et mindstebasislønsystem, jf. rammeaftalens §§ 6-8 og §§ 10-13, samt  

 tillæg  

 til rammeaftalen, dvs. med en landsdækkende mindstebasisløn eller eventuelt  

 en  

 lokalt aftalt højere basisløn, der kan suppleres med lokalt aftalte  

 funktions-  

 og/eller kvalifikationstillæg mv.
 Stk. 2.  

  

 Som led i forsøget kan der endvidere lokalt aftales  

 supplerende resultatbaserede lønordninger, efter hvilke der udbetales  

 resultatløn i form af tillæg for den enkelte måleperiode, i det omfang de på  

 forhånd definerede mål er opnået.
Stk. 3.  

  

 Der kan indgås forhåndsaftaler/aftales retningslinier,  

 hvori kriterierne og formen for lønændringer er fastlagt.
Løntillæggene  

 udmøntes i overensstemmelse hermed, når en eller flere ansatte opfylder de  

 aftalte kriterier.
 Stk. 4.  

  

 Personkredsen, der kan oppebære overarbejdsbetaling,  

 fastlægges i overensstemmelse med reglerne i tjenestemændenes  

 arbejdstidsaftale  

 eller anden særlig aftale, herunder om rådighedstjeneste.
 Overtidsbetaling beregnes på  

 grundlag af en timeløn, der udgør 1/1924 af den samlede faste løn (ekskl.  

 evt.  

 rådighedstillæg), jf. §§ 4-9, hvortil lægges et overtidstillæg på 50 pct.  

 Undtaget herfra er dels ministerialbetjente, der virker som chauffør for  

 ministre og visse styrelseschefer, jf. herved § 9, stk. 4, dels de, som i  

 deres  

 hidtidige lønrammeplacering var undtaget fra reglerne om højeste tjenestetid,  

 og for hvem eventuelt merarbejde godtgøres efter de herom gældende regler i  

 tjenestemændenes arbejdstidsaftale.
Basislønninger § 3.  

  

 Bestemmelserne i §§ 4 - 8 træder i stedet for hidtil gældende  

 klassificeringsaftaler.
 Stk. 2.  

  

 Alle mindstebasislønninger er angivet i årligt grundbeløb  

 (niveau 1. oktober 1997).
 § 4.  


  

 Løngruppe 1  

  

 omfatter stillinger, der ikke kan henføres til en højere løngruppe.
 Stk. 2.  

  

 Mindstebasislønnen for løngruppe 1 udgør på årsbasis:
 172.000 kr.
§ 5.  


  

 Løngruppe 2  

  

 omfatter stillinger, som ikke forudsætter håndværksmæssig uddannelse, men -  

 	  

    

 indebærer begrænset  

 arbejdsledelse eller -  

 	  

    

 forudsætter særlig  

 erfaring og viden af betydning for jobbet eller -  

 	  

    

 forudsætter en  

 landbrugsuddannelse, herunder landbrugstekniker.
 Stk. 2.  

  

 Mindstebasislønnen for løngruppe 2 udgør på årsbasis:
 182.000 kr.
§ 6. Løngruppe 3  

  

 omfatter stillinger, der -  

 	  

    

 indebærer  

 varetagelse af  

    

 kvalificeret arbejde, der  

 forudsætter særlig viden og færdigheder, eller -  

 	  

    

 forudsætter ansvar  

 for et større driftsområde eller -  

 	  

    

 forudsætter  

 arbejdsledelse af et vist omfang eller -  

 	  

    

 forudsætter  

 uddannelse som gartner, dyretekniker/-assistent eller veterinærsygeplejerske.
 Stk. 2.  

  

 Mindstebasislønnen for løngruppe 3 udgør på årsbasis:
 193.000 kr.
§ 7. Løngruppe 4  

  

 omfatter stillinger, der indebærer -  

 	  

    

 varetagelse af  

 selvstændigt kvalificeret arbejde, der forudsætter håndværksmæssig uddannelse  

 eller særlig viden og færdigheder på tilsvarende niveau, eller -  

 	  

    

 arbejdsledelse.
 Stk. 2.  

  

 Mindstebasislønnen for løngruppe 4 udgør på årsbasis:
 209.000 kr.
§ 8. Løngruppe 5  

  

 omfatter stillinger, der indebærer egentligt  

 ledelsesansvar for et større antal medarbejdere og varetagelse af  

 selvstændigt,  

 kvalificeret arbejde, der forudsætter relevant faglig uddannelse eller særlig  

 viden og færdigheder på tilsvarende niveau.
Endvidere omfatter gruppen  

 stillinger, der efter hidtidig praksis ville være henført til lrm. 24 og  

 derover.
 Stk. 2.  

  

    

 Mindstebasislønnen  

 for løngruppe 5 udgør på årsbasis:
 228.000 kr.
Funktions- og kvalifikationstillæg § 9.  

  

 Der kan lokalt aftales tillæg for særlige funktioner, der  

 varetages i stillingen eller stillingsgruppen.
 Stk. 2.  

  

 Der kan ligeledes lokalt aftales tillæg for kvalifikationer  

 mv., dvs. på grundlag af:
 a.  

 	  

    

 Faglige og personlige  

 kvalifikationer.
 b.  

 	  

    

 Kvaliteten i  

 opgavevaretagelsen.
c.  

 	  

    

 Balancen i forhold  

 til tilsvarende stillinger på det øvrige arbejdsmarked.
 d.  

 	  

    

 Hensyn til  

 rekruttering og fastholdelse.
Stk. 3.  

  

 Tillæg efter stk. 1 og 2 kan aftales i form af varige  

 tillæg, midlertidige tillæg eller éngangsvederlag.
Tillæggene angives i  

 årlige  

 grundbeløb (niveau 1. okt. 1997).
 Stk. 4.  

  

 Til ministerialbetjente, der virker som chauffør for  

 ministre og visse styrelseschefer, ydes et særligt tillæg på 81.000 kr.  

 (niveau  

 1. okt. 1997). Tillægget ydes som godtgørelse for, at de pågældende ikke er  

 omfattet af arbejdstidsreglerne mm. for statens tjenestemænd, jfr. herved  

 aftale af 27. sep. 1982 med COI.
 Stk. 5.  

  

 Til fiskeribetjente m.fl., som deltager i  

 fiskerikontrolarbejde, ydes et kontroltillæg på 10.000 kr. (niveau 1. okt.  

 1997).
Arbejdstidsbestemte tillæg § 10.  

  

 Der ydes arbejdstidsbestemte tillæg efter de hidtil gældende  

 regler, medmindre andet aftales lokalt.
 Stk. 2.  

  

 Undtaget herfra er betjente m.fl., der virker som chauffør  

 for ministre og visse styrelseschefer, og som fortsat er omfattet af aftale  

 af  

 27. sep. 1982 mellem finansministeren og COI.
Lønregulering § 11.  

  

 Mindstebasislønnen eller den lokalt aftalte basisløn og  

 funktionstillæg reguleres med de generelle stigninger, der aftales centralt  

 ved  

 aftale- og overenskomstfornyelserne eller udmøntes via en generel  

 reguleringsordning, jf. rammeaftalens § 7.
 Stk. 2.  

  

 Tilsvarende gælder for lokalt aftalte kvalifikationstillæg,  

 medmindre andet aftales.
Pension § 12.  

  

 I forsøgsperioden indplaceres tjenestemænd og tjenestemandslignende  

 ansatte med tjenestemandspensionslignende  

    

 pensionsordninger i pensionsmæssig henseende i den lønramme/det  

 lønrammeforløb, der var gældende forud for forsøgets iværksættelse med  

 oprykning i overensstemmelse med de hidtil gældende anciennitetsregler.
 Stk. 2.  

  

 Ved pensionering i forsøgsperioden beregnes  

 tjenestemandspensionen herefter på grundlag af den pensionsgivende løn på det  

 skalatrin, hvorpå den pågældende på pensioneringstidspunktet var indplaceret  

 i  

 henhold til stk. 1.
 Stk. 3.  

  

 Hvis der i forsøgsperioden aftales oprykning til en højere  

 mindstebasisløngruppe eller varige tillæg/tillægsforhøjelser for funktioner  

 eller kvalifikationer, der i det hidtidige lønsystem ville have haft form af  

 en  

 oprykning til højere lønramme/lønrammeforløb/skalatrinsforløb, indgår  

 parterne  

 samtidig aftale om, at den ansatte i pensionsmæssig henseende indplaceres i  

 den  

 højere lønramme/lønrammeforløb/skalatrinsforløb.
 Stk. 4.  

  

 For ansatte, der er fyldt 60 år ved indgåelse af  

 individuelle aftaler om oprykning til højere  

 pensionslønramme/lønrammeforløb/skalatrinsforløb i henhold til stk. 3, har  

 ændringen kun virkning for pensionsberegningen, hvis der er forløbet 2 år  

 eller  

 mere mellem aftalens ikrafttrædelsestidspunkt og pensionsbegivenhedens  

 indtræden.
Stk. 5.  

  

 For tjenestemænd og tjenestemandslignende ansatte med  

 tjenestemandspensionsordning kan der lokalt aftales pensionsbidrag af varige  

 og  

 midlertidige tillæg ydet i henhold til § 9, jf. reglerne i rammeaftale af 18.  

 maj 1995 om pensionsbidrag af visse faste tillæg.
Det samlede pensionsbidrag  

 indbetales af ansættelsesmyndigheden til Din Bank A/S.
Stk. 6.  

  

 For tjenestemandslignende ansatte med en forsikringsmæssig  

 bidragsfinansieret pensionsordning indbetales pensionsbidrag efter reglerne i  

 den hidtil gældende pensionsordning.
Pensionsbidraget beregnes af basislønnen  

 samt af varige tillæg i henhold til § 9. Der indbetales endvidere  

 pensionsbidrag af midlertidige tillæg, medmindre andet er aftalt.
Forhandling om og indgåelse/opsigelse af aftaler § 13.  

  

 Forhandling om og indgåelse/opsigelse af lokale aftaler sker  

 efter reglerne i  

    

 rammeaftalens §§ 11-13.
Overgangsordning for allerede ansatte § 14.  

  

 Indplacering sker i den løngruppe, hvortil stillingen er  

 henført, og på basis af den hidtidige faste løn (excl. midlertidige tillæg)  

 til  

 det fastsatte eller det aftalte kronebeløb.
 Stk. 2.  

  

    

 Der ydes et særligt  

 tillæg ved overgang til nyt lønsystem, som udligner den eventuelle forskel  

 mellem den tidligere skalaløn og basislønnen i det nye lønsystem.
 Stk. 3.  

  

 Eventuelle lokalt eller centralt aftalte tillæg  

 videreføres, indtil de ved lokal aftale eventuelt sammenlægges med tillæg  

 efter  

 stk. 2 eller med lokalt aftalte tillæg efter § 9. Midlertidige tillæg  

 bortfalder som tidligere ved periodens udløb.
Stk. 4.  

  

 Allerede ansatte, der ikke ved forsøgets iværksættelse  

 oppebærer slutløn i det hidtidige lønforløb, sikres endvidere et tillæg/en  

 tillægsforhøjelse svarende til værdien af førstkommende anciennitetsstigning  

 med virkning fra det tidspunkt, da anciennitetsoprykningen ville være sket  

 efter  

 det hidtidige lønsystem.
Tillægget/tillægsforhøjelsen ydes dog kun i det  

 omfang, der ikke i forbindelse med overgangen til det nye lønsystem pr. 1.  

 april 1999 eller senere er aftalt en samlet løn, der er højere end hidtidig  

 løn  

 inkl. førstkommende anciennitetstrin.
 Stk. 5.  

  

 Alle løndele reguleres som anført i § 11, stk. 1.  

 Eventuelle tillæg efter stk. 3, som tidligere har været uregulerede,  

 reguleres  

 dog fortsat ikke.
 Stk. 6.  

  

 Efter overgangen til det nye lønsystem er allerede ansatte  

 omfattet af denne aftales andre bestemmelser.
Øvrige bestemmelser § 15.  

  

 Tjenestemænd og tjenestemandslignende ansatte omfattet af  

 denne aftale er ikke omfattet af lokal- og cheflønsordningen.
 Stk. 2.  

  

 Ansatte, der ikke er omfattet af et forsøg med nye  

 lønsystemer, men som uansøgt flyttes til et område, hvor der er etableret  

 forsøg, er omfattet af reglerne i § 14.
 Stk. 3.  

  

 Hvis en ansat genindtræder i statens tjeneste efter  

 tjenestefrihed, finder reglerne i § 14 tilsvarende anvendelse.
Stk. 4.  

  

 Hvis en ansat, som er omfattet af et forsøg, uansøgt  

 flyttes til et område, hvor der ikke er indgået aftale om lønforsøg,  

 udbetales  

 der et personligt tillæg til udligning af en eventuel lønforskel.
Tillægget  

 bortfalder pr. 1. april 2002, jf. § 16.
Eventuel tilbagegang til hidtidigt lønsystem § 16.  

  

 Hvis denne aftale ikke pr. 1. april 2002 afløses af en ny  

 aftale, der viderefører de nye lønsystemer, overgår alle ansatte til  

 aflønning  

 i henhold til den lønrammeindplacering, der gjaldt forud for forsøgets  

 iværksættelse.
 Stk. 2.  

  

 Ved overgangen skal den enkelte ansatte indplaceres på det  

 skalatrin, som vedkommende ville have opnået, hvis den pågældende ikke havde  

 været omfattet af forsøg.
 Stk. 3.  

  

 Ansatte, for hvem der i forsøgsperioden er aftalt oprykning  

 til en højere mindstebasisløngruppe eller varige tillæg/tillægsforhøjelser  

 for  

 funktioner eller kvalifikationer, der i det hidtidige lønsystem ville have  

 haft  

 form af en oprykning til højere lønramme, og hvis pensionsmæssige  

 indplacering  

 er reguleret i overensstemmelse hermed, jf. § 12, stk. 3, indplaceres ved  

 tilbagegang til det hidtidige lønsystem i den højere lønramme.
Ikrafttræden og opsigelse § 17.  

  

 Denne aftale træder i kraft ved underskrivelsen og er  

 uopsigelig indtil 1. april 2002, hvor den bortfalder.
 København, den 6. oktober  

 1999.
Statsansattes Kartel Finansministeriet  

  

 P.M.V.  

  

 E.B.
