Vejledning til bekendtgørelse om god  

 værdipapirhandelsskik  

 ved handel med visse værdipapirer Fondsrådet har med hjemmel i § 3, stk. 2, i lov om  

 værdipapirhandel m.v. udstedt bekendtgørelse nr. 429 af 28. maj  

 2001 om god værdipapirhandelsskik ved handel med visse  

 værdipapirer.
Bekendtgørelsen er opbygget således, at  

kapitel 1 fastlægger anvendelsesområdet, både hvad  

 angår aktører, værdipapirer og transaktioner.
Kapitel  

 2 indeholder bekendtgørelsens generalklausul om god  

 værdipapirhandelsskik (»best execution«), stiller krav til indholdet af  

 værdipapirhandlerens almindelige forretningsbetingelser samt opstiller  

 en formodningsregel i relation til handelstype.
Kapitel 3 fastslår, hvilke afregningsregler  

 der gælder, når det drejer sig om værdipapirer, der er  

 noteret eller optaget til handel på en fondsbørs henholdsvis en  

 autoriseret markedsplads i Danmark.
Kapitel 4 indeholder tilsvarende  

 principperne for afregning af værdipapirer, der ikke er noteret eller  

 optaget til handel.
Kapitel 5 indeholder de specifikke krav til  

 indholdet af den afregningsnota, som kunden skal modtage fra  

 værdipapirhandleren efter handelens gennemførelse.
Kapitel  

 6 indeholder straffebestemmelser og  kapitel 7  

 ikrafttrædelsestidspunktet for bekendtgørelsen.
 Emissioner er ikke omfattet af bekendtgørelsen, da  

 der her ikke er tale om »handel« med værdipapirer men om udstedelse.  

 Forbrugerbeskyttelse i relation til emissioner er reguleret i reglerne om  

 prospekter.
 Vejledningen er bygget op således, at de enkelte  

 paragraffer i bekendtgørelsen først citeres, hvorefter der  

 kommenteres herpå.
Kapitel 1 Indledende bestemmelser § 1. Bekendtgørelsen finder anvendelse  

 på handel med værdipapirer (køb, salg og formidling), hvor  

 kun den ene part er en værdipapirhandler.
 Stk. 2. Ved en værdipapirhandler forstås et  

 pengeinstitut, et fondsmæglerselskab eller et realkreditinstitut.  

 Bekendtgørelsen finder tillige anvendelse på  

 værdipapirhandel foretaget af Danmarks Nationalbank og Finansstyrelsen,  

 når modparten ikke er en værdipapirhandler.
 Kommentar:
Stk. 1 angiver bekendtgørelsens  

 anvendelsesområde ud fra aktørerne og bestemmer, at  

 bekendtgørelsen omfatter handel med værdipapirer, hvor kun den  

 ene part er en værdipapirhandler.
Handeler mellem private eller mellem  

 professionelle er således ikke omfattet.
Ved handel forstås  

 køb, salg og formidling af værdipapirer.
Bekendtgørelsens regler gælder for samtlige  

 værdipapirhandlere, uanset om disse er medlemmer af en fondsbørs  

 henholdsvis en autoriseret markedsplads.
Således skal ikke alene  

 medlemmerne af en fondsbørs henholdsvis en autoriseret markedsplads  

 men også alle andre værdipapirhandlere, herunder øvrige  

 pengeinstitutter m.fl., opfylde kravene i bekendtgørelsen.
Udenlandske værdipapirhandlere, der har etableret filial i  

 Danmark, er omfattet af bekendtgørelsen.
Udenlandske  

 værdipapirhandlere, der alene driver grænseoverskridende  

 tjenesteydelsesvirksomhed i Danmark (dvs. ingen filialetablering), er derimod  

 ikke omfattet af bekendtgørelsen.
 Såfremt disse tjenesteydere er medlem af en fondsbørs  

 henholdsvis en autoriseret markedsplads, vil de dog være omfattet af  

 den pågældende fondsbørs/markedsplads  regelsæt.  

 Handlerne vil endvidere være omfattet af hjemlandets lovgivning -  

 herunder hjemlandets regler om "best execution«.
 Stk. 2. gentager definitionen i lov om  

 værdipapirhandel m.v. af en værdipapirhandler samt bestemmer, at  

 bekendtgørelsen ligeledes finder anvendelse på Danmarks  

 Nationalbank og Finansstyrelsen, når modparten ikke er en  

 værdipapirhandler, dvs. når disse institutioner handler med  

 private kunder.
 § 2. § 3 finder anvendelse på værdipapirer  

 som nævnt i § 2 i lov om værdipapirhandel m.v.
 Stk. 2. Herudover finder §§ 4-10 anvendelse på  

 følgende værdipapirhandeler:
1)	aktier og andre omsættelige værdipapirer, der kan  

 sidestilles med disse, samt aktierelaterede værdipapirer, når  

 kursværdien pr. handel eller kursværdien af det underliggende  

 instrument pr. handel udgør op til 400.000 kr., 2)	obligationer og andre omsættelige værdipapirer, der kan  

 sidestilles med disse, samt obligationsrelaterede værdipapirer,  

 når kursværdien pr. handel eller kursværdien af det  

 underliggende instrument pr. handel udgør op til 3 mill. kr., og 3)	andre værdipapirer som nævnt i § 2, stk. 1,  

 nr. 3, 4 og 11, i lov om værdipapirhandel m.v., når  

 kursværdien pr. handel udgør op til 400.000 kr.
 Stk. 3. Ved aktie- henholdsvis obligationsrelaterede  

 værdipapirer forstås finansielle futures og tilsvarende  

 instrumenter samt optioner, hvor det underliggende værdipapir er en  

 aktie henholdsvis en obligation eller værdipapirer, der kan sidestilles  

 hermed, eller indekser heraf, jf. § 2, stk. 1, nr. 6 og 10, i lov  

 om værdipapirhandel m.v.
 Stk. 4. En fysisk eller juridisk person, herunder en institutionel  

 investor, der som led i sin erhvervsmæssige virksomhed  

 regelmæssigt handler værdipapirer over  

 beløbsgrænserne i stk. 2, kan indgå aftale med en  

 værdipapirhandler med den retsvirkning, at §§ 4-10 ikke finder  

 anvendelse, uanset at den konkrete værdipapirhandel er omfattet af  

 stk. 2.
 Stk. 5. En kunde kan ved indgåelse af aftale med en  

 værdipapirhandler vælge, at §§ 4, 9 og 10 skal finde  

 anvendelse, uanset at den konkrete handel ikke er omfattet af  

 stk. 2.
 Kommentar:
 Bestemmelsen fastlægger anvendelsesområdet for  

 bekendtgørelsen ud fra værdipapirer og transaktioner.
Stk. 1 angiver, at generalklausulen i  

 bekendtgørelsens § 3 (»best execution«) finder anvendelse ved  

 handel (køb, salg og formidling) med samtlige de typer  

 værdipapirer, der er nævnt i § 2 i lov om  

 værdipapirhandel m.v.
Det understreges hermed, at begrebet »god  

 værdipapirhandelsskik« gælder bredt.
 § 2 i lov om værdipapirhandel m.v. er vedlagt som bilag  

 1.
 Stk. 2 angiver de værdipapirtyper, der - ved  

 handeler op til visse beløbsgrænser - er omfattet af  

 bekendtgørelsens specifikke beskyttelsesregler i §§ 4-10.
Hovedprincipperne bag afgrænsningen svarer til den  

 nuværende afgræsning i Københavns Fondsbørs A/S  

  børsetiske regler.
Valget af værdipapirtyper samt  

 beløbsgrænser tager udgangspunkt i, at beskyttelsesinteressen er  

 koncentreret omkring den private kunde/investor.
Oplistningen i stk. 2  

 omfatter derfor de transaktioner, der typisk vil blive foretaget af private,  

 herunder handel med pantebreve.
Bestemmelsen omfatter såvel noterede  

 som unoterede værdipapirer.
 De anførte beløbsgrænser er minimumsgrænser,  

 således at det er muligt at tilbyde en bedre beskyttelse/tilbyde  

 større handeler omfattet af bekendtgørelsens bestemmelser.
Hvorvidt en handel er omfattet af stk. 2 skal afgøres  

 på det tidspunkt, hvor kunden afgiver sin ordre, således at det  

 kan afgøres, hvilke af bekendtgørelsens regler, der finder  

 anvendelse.
Da den nøjagtige kursværdi ikke kendes før  

 efter handelens gennemførelse, må vurderingen ske efter et  

 skøn.
 De værdipapirer, der er omfattet af lov om  

 værdipapirhandel m.v., er karakteriseret ved, at udstedelse og  

 omsætning heraf primært har et finansielt formål, og at de  

 omsættes på kapitalmarkedet.
»Aktier og andre omsættelige værdipapirer, der kan  

 sidestilles med disse« omfatter aktier samt ejerandele i andre selskaber end  

 aktie- og anpartsselskaber.
Derimod er visse kommanditanparter,  

 interessentskabsandele, andelsbeviser eller lignende i andelsboligforeninger  

 samt andele - anparter - i anpartsselskaber ikke omfattet.
Omfattede  

 kommanditanparter vil være anparter, der har et finansielt  

 formål, og som omsættes på kapitalmarkedet.
 »Obligationer og andre omsættelige værdipapirer, der kan  

 sidestilles med disse« omfatter bl.a. realkreditobligationer,  

 statsobligationer, præmieobligationer og erhvervsobligationer.
 Stk. 3 definerer »aktie-" henholdsvis  

 »obligationsrelaterede værdipapirer« under henvisning til § 2,  

 stk. 1, nr. 6 og 10, i lov om værdipapirhandel m.v., jf. bilag  

 1.
Stk. 4 giver mulighed for at fravige de specifikke regler  

 i §§ 4-10 og dermed give afkald på den beskyttelse, som  

 bekendtgørelsen ellers giver.
Betingelserne herfor er, at der er tale  

 om investorer, der erhvervsmæssigt regelmæssigt handler  

 værdipapirer over beløbsgrænserne i stk. 2, samt at  

 der mellem kunden og værdipapirhandleren indgås en aftale om  

 fravigelsen.
Der kan dog ikke gives afkald på beskyttelsen i henhold  

 til generalklausulen i § 3 (»best execution«).
 I tilfælde af, at en kunde regelmæssigt handler  

 værdipapirer over beløbsgrænserne i § 2, stk. 2,  

 kan der i forhold til denne kunde - ud fra en vurdering af den konkrete  

 situation - være mulighed for ved aftale at fravige §§ 4-10.  

 Handelen med værdipapirer skal ske som »led i sin [den  

 pågældendes] erhvervsmæssige virksomhed« men ikke  

 nødvendigvis udgøre den pågældende kundes  

 hovederhverv.
Stk. 5 giver en kunde mulighed for ved handeler, der  

 ligger over beløbsgrænserne i stk. 2, at tilvælge det  

 højere beskyttelsesniveau, som bekendtgørelsen giver for  

 handeler under beløbsgrænserne.
Dette kan f.eks. være en  

 mulighed, hvis kunden normalt handler for større beløb men ikke  

 føler at have tilstrækkelig kendskab til markedet.
 Bestemmelsen indebærer ikke en kontraheringspligt for  

 værdipapirhandleren, og kunden vil derfor kunne afvises bl.a. med den  

 begrundelse, at værdipapirhandlerens tekniske systemer ikke kan opfylde  

 kundens ønsker.
Kapitel 2 Vilkår for handelers udførelse § 3. Værdipapirhandleren skal ved  

 udførelsen af modtagne ordrer sikre den efter omstændighederne,  

 herunder tid og mængde, bedst mulige pris samt bedste betingelser i  

 øvrigt for sine kunder (»best execution«).
 Stk. 2. Kundens forhold er afgørende for, hvad der i den  

 konkrete situation er god værdipapirhandelsskik.
 Kommentar:
 Stk. 1. er bekendtgørelsens »generalklausul«  

 og fastslår, hvad værdipapirhandleren skal »levere« for at leve  

 op til kravet om god værdipapirhandelsskik generelt (»best  

 execution«).
Handleren skal først og fremmest respektere den aftale, der er  

 indgået med kunden.
Hvis der inden for rammerne af denne aftale er  

 forskellige valgmuligheder, er det en individuel vurdering af kundens  

 forhold, der afgør, hvad der er god værdipapirhandelsskik.
Kunden skal sikres den efter omstændighederne bedst mulige pris  

 samt bedste betingelser i øvrigt.
Hvad der ligger heri  

 fastlægges ud fra en række hensyn.
De hensyn, som  

 værdipapirhandleren skal have med i sin vurdering, er bl.a. den enkelte  

 kundes behov for at få handelen gennemført, muligheder herfor  

 samt risikoen for ændringer i markedet.
Der kan således være stor variation mellem, hvad der i  

 forbindelse med forskellige kunder - i forskellige situationer - skal til,  

 for at kravet om god værdipapirhandelsskik kan siges at være  

 opfyldt.
Nogle kunder vil således lægge vægt på  

 sikkerhed for handelens gennemførelse, mens andre vil lægge  

 vægt på bedst mulig pris.
 Det skal understreges, at det - såvidt det er muligt - er  

 værdipapirhandlerens opgave at sikre sig, at der ikke hersker tvivl om  

 aftalevilkårene.
 Stk. 2 fastslår, at det er den enkelte kundes  

 individuelle forhold, der er afgørende for, hvorledes den konkrete  

 værdipapirhandel skal gennemføres for at leve op til kravet om  

 god værdipapirhandelsskik.
§ 4. Værdipapirhandlerens almindelige  

 forretningsbetingelser skal indeholde en beskrivelse af vilkårene for  

 handel med værdipapirer.
Beskrivelsen skal i forbindelse med etablering  

 af kundeforhold vedrørende køb/salg af værdipapirer og  

 inden første ordreafgivelse udleveres til og på foranledning af  

 kunden gennemgås med denne.
Tilsvarende gælder i forbindelse med  

 afgivelse af låne- og indfrielsestilbud i forbindelse med  

 realkreditlån, som finder sted efter kundeforholdets etablering.
Af  

 beskrivelsen skal fordelingen af rettigheder og forpligtelser mellem  

 værdipapirhandleren og kunden fremgå.
Beskrivelsen skal mindst  

 indeholde oplysninger om 1)	hvilke handelstyper der tilbydes samt en beskrivelse af disses  

 karakteristika, herunder om der kan handles på grundlag af opsamlede  

 ordrer fra flere ordregivere, og om ordrer, herunder opsamlede ordrer, kan  

 handles delt, 2)	værdipapirhandlerens retningslinier for hurtighed i relation  

 til ekspedering af modtagne ordrer, 3)	principper for kursfastsættelse i de tilfælde, hvor der  

 på handelsdagen ikke er løbende handel, 4)	værdipapirhandlerens beregningsmetode for omkostninger,  

 herunder hvorvidt der anvendes tillæg henholdsvis fradrag til  

 handelskursen, og 5)	hvorvidt der er mulighed for, at værdipapirhandleren kan  

 foretage selvindtræde, hvis der handles i kommission.
 Stk. 2. Såfremt handelstypen ikke fremgår af aftalen,  

 antages det, at der handles i kommission.
 Kommentar:
 Bestemmelsen stiller krav til indholdet af  

 værdipapirhandlerens almindelige forretningsbetingelser samt opstiller  

 en formodningsregel i relation til handelstype.
 Stk. 1 stiller krav om, at værdipapirhandleren -  

 før der indgås en aftale med en kunde om køb/salg af  

 værdipapirer, og før kunden afgiver den første ordre om  

 køb/salg - skal udlevere et eksemplar af værdipapirhandlerens  

 almindelige forretningsbetingelser til kunden.
 For så vidt angår kundeforhold, der på tidspunktet  

 for bekendtgørelsens ikrafttræden allerede er etableret,  

 gælder det, at såfremt de almindelige forretningsbetingelser  

 ændres - eventuelt som følge af bekendtgørelsen om god  

 værdipapirhandelsskik - skal kunden have et eksemplar af de  

 ændrede forretningsbetingelser udleveret.
Såfremt kunden udtrykker ønske herom, skal betingelserne  

 gennemgås med kunden.
Dette skal sikre, at kunden har den  

 fornødne forståelse for risici og muligheder ved  

 værdipapirhandel.
Værdipapirhandleren fritages ikke hermed for  

 ansvar i forbindelse med rådgivning i øvrigt.
I forbindelse med realkreditbelåning er situationen ofte den, at  

 kunden efter kundeforholdets etablering vil modtage låne- og  

 indfrielsestilbud fra realkreditinstituttet.
Det er vurderingen, at kunden  

 også i disse situationer har behov for at modtage - og om  

 nødvendigt få gennemgået - værdipapirhandlerens  

 almindelige forretningsbetingelser.
Disse situationer er derfor eksplicit  

 nævnt i stk. 1.
 Forretningsbetingelserne skal indeholde en beskrivelse af  

 vilkårene for handel med værdipapirer og skal specifikt informere  

 om fordelingen af rettigheder og forpligtelser i forholdet mellem kunde og  

 værdipapirhandler.
Bekendtgørelsen stiller ikke krav til forretningsbetingelsernes  

 form men forholder sig neutral og ligestiller hermed elektronisk materiale  

 med fysisk materiale.
Forretningsbetingelserne kan således »udleveres«  

 i elektronisk form, såfremt dette er aftalt med kunden.  

 Forretningsbetingelserne skal fremsendes elektronisk til kunden.
Det er  

 således ikke tilstrækkeligt, at kunden er gjort opmærksom  

 på, hvor på værdipapirhandlerens hjemmeside, disse kan  

 hentes.
Efter nr. 1 skal betingelserne konkret indeholde oplysninger om  

 de forskellige handelstyper, som værdipapirhandleren tilbyder sine  

 kunder.
I relation til private kunder vil det typisk dreje sig om  

 følgende typer:
børshandel: Kunden får lagt sin ordre ind i  

 handelssystemet på en fondsbørs eller en autoriseret  

 markedsplads - enten via henvendelse til værdipapirhandleren eller via  

 internet/homebank.
Såfremt der i systemet findes en tilsvarende  

 modordre, matches de to ordrer.
Hvis der ikke findes en tilsvarende modordre,  

 vil handelen ikke blive gennemført umiddelbart, men kan, alt efter  

 likviditeten i det pågældende papir, matches senere af en  

 modgående ordre.
Kunden har mulighed for at limitere sin ordre, dvs.  

 angive en minimum- henholdsvis maksimumkurs.
Handelen vil i givet fald kun  

 blive gennemført, såfremt ovennævnte modordre honorerer  

 dette krav.
Værdipapirhandleren kan vælge - enten på egne vegne  

 eller på en (anden) kundes vegne - selv at lægge en modordre ud  

 på handelssystemet.
Dette handelssystem kan være indrettet  

 således, at denne modordre »springer over« eventuelle øvrige  

 modsatrettede ordrer i systemet med samme kurs, således at  

 værdipapirhandleren bliver kundens modpart i handelen.
Det er f.eks.  

 tilfældet på Københavns Fondsbørs A/S  

  handelssystem.
Dette kaldes en »krydset handel«, og det skal fremgå af  

 afregningsnotaen, såfremt værdipapirhandleren selv er  

 indtrådt i handelen.
 strakshandel: Kunden handler med værdipapirhandleren som  

 modpart via sidstnævntes egenbeholdning, og kursen er aftalt forud for  

 handelens gennemførelse.
 gennemsnitskurshandel: Kunden handler med  

 værdipapirhandleren som modpart via sidstnævntes egenbeholdning  

 til en af de gennemsnitskurser, som beregnes af en fondsbørs eller en  

 autoriseret markedsplads som et omsætningsvejet  

 kursgennemsnit.
Herudover skal de forskellige handelstypers karakteristika angives,  

 herunder risici og muligheder.
Ved en gennemsnitskurshandel skal det  

 endvidere fremgå, hvilken gennemsnitskurs der skal afregnes til.
 Værdipapirhandleren skal i betingelserne og i eventuelle  

 mundtlige drøftelser med kunden loyalt informere om de forskellige  

 handelstyper, der tilbydes, og disse skal fremstå som  

 »ligestillede«.
 Der skal endvidere oplyses, om værdipapirhandleren har mulighed  

 for at handle på baggrund af delte og/eller opsamlede ordrer.
Nr. 2 fastslår, at de almindelige forretningsbetingelser  

 endvidere skal indeholde oplysning om de retningslinier, den  

 pågældende værdipapirhandler har opstillet for hurtighed i  

 relation til at ekspedere ordrer.
Det kan f.eks. dreje sig om, hvor hurtigt  

 en ordre skal lægges ud på handelssystemet på en  

 fondsbørs eller en autoriseret markedsplads.
Efter nr. 3 skal der oplyses om principperne for  

 kursfastsættelse, hvis der på handelsdagen ikke er løbende  

 handel i det pågældende papir.
Ved »løbende handel«  

 forstås en kontinuerlig handel med en ikke ubetydelig omsætning,  

 hvor der normalt dagligt på regelmæssig basis tilbydes aktuelle  

 priser på handeler i et bestemt værdipapir.
Bestemmelsen omfatter ligeledes den situation, hvor der i forbindelse  

 med strakshandel ikke på handelstidspunktet er bud/udbud i  

 handelssystemet på en fondsbørs eller en autoriseret  

 markedsplads.
Nr. 3 skal således fortolkes i overensstemmelse med  

 formuleringen i § 6.
 Nr. 4 fastslår, at betingelserne endvidere skal indeholde  

 oplysning om værdipapirhandlerens beregningsmetode for omkostninger -  

 herunder anvendelse af tillæg/fradrag til handelskursen.
 Efter nr. 5 skal det oplyses, hvorvidt  

 værdipapirhandleren - hvis der handles i kommission - har mulighed for  

 at foretage selvindtræde.
 For så vidt angår kommissionshandel og selvindtræde  

 gælder følgende:
Når en kunde henvender sig til en værdipapirhandler, kan  

 parterne aftale, at kunden handler direkte mod værdipapirhandlerens  

 egenbeholdning.
Det kan ske i form af strakshandel eller  

 gennemsnitskurshandel, jf. beskrivelsen heraf ovenfor.
 Herudover kan kunden anmode værdipapirhandleren om på  

 kundens vegne at købe/sælge en post værdipapirer  

 (kommissionshandel).
I forbindelse med aftalen om en kommissionshandel kan kunden give  

 særlige instrukser til værdipapirhandleren, f.eks. om at handelen  

 skal gennemføres over en fondsbørs eller en autoriseret  

 markedsplads  handelssystem.
Værdipapirhandleren skal gennemføre  

 handelen under iagttagelse af instruksen.
Har kunden intet aftalt med værdipapirhandleren om, hvorledes  

 handelen skal gennemføres, er der også tale om en  

 kommissionshandel.
Da der i disse situationer intet er aftalt om, hvorledes  

 handelen skal gennemføres, skal værdipapirhandleren  

 afgøre, hvad der er bedst for kunden, jf. bekendtgørelsens  

 § 3.
 Dette følger tillige af kommissionsloven, hvis hovedprincipper  

 er, at kommissionæren (værdipapirhandleren) påtager sig det  

 hverv at sælge varer, værdipapirer eller andet  

 løsøre for en andens (kundens) regning men i eget navn.  

 Værdipapirhandleren skal ved udførelsen af sit hverv varetage  

 kommittentens (kundens) interesser og skal følge kommittentens  

 forskrifter, så vidt det er muligt.
Kommissionæren kan indtræde som køber eller  

 sælger for egen regning (foretage selvindtræde), såfremt  

 aftale, handelsbrug eller anden sædvane giver ham ret dertil.
I  

 forbindelse med værdipapirhandel vil værdipapirhandleren jf.  

 handelsbrug og sædvane have ret til at foretage selvindtræde.
Udgangspunktet er som nævnt, at værdipapirhandleren som  

 kommissionær optræder på kundens vegne og således er  

 »kundens mand«.
Derfor er det af afgørende betydning for tilliden  

 mellem parterne, at kunden på forhånd får oplyst, hvorvidt  

 værdipapirhandleren har mulighed for selv at indtræde i handelen,  

 jf. § 4, stk. 1, nr. 5. Såfremt værdipapirhandleren  

 konkret har benyttet adgangen til selvindtræde, skal dette fremgå  

 af afregningsnotaen, jf. § 9, stk. 1, nr. 1.
 Stk. 2 indeholder en formodningsregel, hvorefter der -  

 såfremt der ikke fremgår andet af aftalen mellem kunden og  

 værdipapirhandleren - formodes, at der handles i kommission, dvs. at  

 værdipapirhandleren er kommissionær for kunden, jf. ovenfor.
Reglen vedrører således alene de situationer, hvor intet  

 er aftalt, og angår således i princippet ikke situationer, hvor  

 der er bevistvivl.
Disse tilfælde skal fortsat reguleres efter de  

 almindelige obligationsretlige regler.
Formodningsreglen vil dog ændre  

 bevisbyrden, således at handleren skal bevise, at der ikke er aftalt  

 kommissionshandel.
Dette vil tilskynde til indgåelse af aftaler, hvor  

 der er klarhed omkring handelstypen.
Kapitel 3 Vilkår for og afregning af værdipapirer der er  

 optaget til notering på en dansk fondsbørs eller optaget til  

 handel på en dansk autoriseret markedsplads § 5. Ved afregning af handeler med  

 værdipapirer, der er optaget til notering på en dansk  

 fondsbørs eller optaget til handel på en dansk autoriseret  

 markedsplads, skal alle værdipapirhandlere anvende de regler om  

 afregning, der måtte være fastsat af den pågældende  

 fondsbørs henholdsvis autoriserede markedsplads.
 Stk. 2. Såfremt en handel med værdipapirer omfattet af  

 stk. 1 gennemføres med værdipapirhandleren som modpart, og  

 der ikke er tale om en gennemsnitskurshandel, skal handelen udføres  

 til en kurs excl. terminstillæg/-fradrag, som på  

 handelstidspunktet ligger inden for eller på det bedst stillede bud  

 henholdsvis udbud i den pågældende fondsbørs henholdsvis  

 markedsplads  handelssystem.
 Stk. 3. Såfremt handelstypen ikke fremgår af en aftale om  

 handel med værdipapirer omfattet af stk. 1, skal handelen  

 gennemføres over den fondsbørs henholdsvis den autoriserede  

 markedsplads  handelssystem, hvor værdipapiret er optaget til notering  

 henholdsvis optaget til handel, med mindre kunden på handelstidspunktet  

 kan opnå den samme mængde til den samme eller en bedre pris ved  

 en anden handelstype.
 Stk. 4. Såfremt kunden måtte ønske det, har  

 værdipapirhandleren pligt til at give denne de fornødne  

 oplysninger om faktuelle forhold i relation til den konkrete  

 værdipapirhandel.
 Stk. 5. Ved handel med obligationer i forbindelse med belåning  

 af fast ejendom, hvor kunden får en provenu- eller rentesikring, kan  

 værdipapirhandleren afregne efter andre vilkår end angivet i  

 stk. 1. Vilkårene for afregningen skal beskrives i  

 værdipapirhandlerens almindelige forretningsbetingelser, jf.  

 § 4.
 Kommentar:
 Stk. 1 indeholder ikke egentlige afregningsregler men  

 fastlægger, at de regler, som en fondsbørs eller et autoriseret  

 marked har fastlagt, skal gælde for hele markedet og ikke kun for  

 medlemmerne af fondsbørsen eller det autoriserede marked.
 Stk. 2 fastlægger, at såfremt en handel  

 gennemføres med værdipapirhandleren som modpart, og der ikke er  

 tale om en gennemsnitskurshandel, skal denne handel gennemføres inden  

 for eller på spread et på den fondsbørs eller autoriserede  

 markedsplads, hvor det pågældende værdipapir er optaget til  

 notering henholdsvis optaget til handel.
Stk. 3 fastlægger, at såfremt det ikke er  

 fastlagt, hvilken handelstype der skal anvendes, skal en handel som  

 udgangspunkt gennemføres over den fondsbørs henholdsvis  

 autoriserede markedsplads, hvor det pågældende værdipapir  

 er optaget til notering henholdsvis optaget til handel.
Hvis  

 værdipapirhandleren imidlertid vurderer, at kunden på  

 handelstidspunktet på anden måde kan opnå den samme  

 mængde værdipapirer til en bedre pris eller til den samme pris,  

 kan handleren gennemføre handelen på denne »anden måde«  

 under iagttagelse af kommissionslovens regler.
 Et eksempel herpå kunne være, at værdipapirhandleren  

 gennemfører handelen med sig selv som modpart til en kurs, der ligger  

 på yderpunkterne af spread et - dvs. forskellen mellem bud/udbud -  

 på det pågældende handelssystem.
Såfremt værdipapirhandleren vurderer, at der ved at byde  

 ind spread et er en rimelig grad af sandsynlighed for, at kunden kan  

 opnå en bedre pris, skal værdipapirhandleren forsøge at  

 gennemføre handelen over et handelssystem.
Det er dog en betingelse,  

 at kunden efter værdipapirhandlerens vurdering er indstillet på  

 at risikere, at handelen eventuelt ikke gennemføres.
 Med hensyn til bevisbyrden henvises til kommentaren til § 4,  

 stk. 2.
 Stk. 4 fremhæver princippet om, at  

 værdipapirhandleren har pligt til at informere kunden om faktuelle  

 forhold i relation til den konkrete værdipapirhandel, hvis kunden  

 ønsker dette.
 Disse faktuelle forhold kan f.eks. være information om mulig  

 handelskurs samt om spread et, senest handlede kurs og seneste  

 handelstidspunkt, omkostninger ved handelen samt oplysninger om markedet i  

 øvrigt.
Oplysninger i forbindelse med den konkrete værdipapirhandel er  

 generelt ikke reguleret i bekendtgørelsen.
Dette område vil  

 blive reguleret i en kommende bekendtgørelse om god  

 værdipapirhandlerskik, jf. lov om værdipapirhandel m.v. §§ 5  

 og 6.
 Stk. 5 fastlægger, at handel med obligationer i  

 forbindelse med belåning, omprioritering og/eller indfrielse af  

 gæld i fast ejendom kan afregnes efter andre regler end dem, der er  

 nævnt i stk. 1. Baggrunden herfor er den særegne karakter,  

 der er kendetegnende for denne type værdipapirhandeler.
Det fastslås endvidere, at disse »andre vilkår« for  

 afregning skal fremgå af værdipapirhandlerens almindelige  

 forretningsbetingelser, der jf. § 4 skal udleveres til kunden - og  

 på foranledning af kunden gennemgås med denne - forud for  

 etableringen af kundeforholdet og forud for kundens første  

 ordreafgivelse.
Dette skal sikre, at kunden er klar over de afvigende  

 afregningskrav.
 § 6. For værdipapirer, hvori der ikke løbende  

 er handel, eller hvor der i en situation omfattet af § 5, stk. 2,  

 ikke på handelstidspunktet er bud henholdsvis udbud i de nævnte  

 handelssystemer, skal værdipapirhandleren afregne til en kurs, der  

 efter omstændighederne giver den bedst mulige pris samt bedste  

 betingelser i øvrigt for kunden, blandt andet under hensyntagen til  

 rente- og kursudviklingen, viden om udbud og efterspørgsel i markedet,  

 kursen på eventuelt tilsvarende værdipapirer og  

 tilgængelige markedsrelevante oplysninger om udstederen af  

 værdipapiret samt forholdene i øvrigt.
 Kommentar:
Bestemmelsen fastlægger, hvordan handeler med illikvide  

 værdipapirer skal afregnes.
Det fremgår, at såfremt der  

 ikke er løbende handel i et værdipapir, skal dette afregnes til  

 en kurs, der efter omstændighederne giver kunden den bedst mulige pris  

 samt bedst mulige betingelser i øvrigt, ud fra en række  

 forskellige hensyn.
 For så vidt angår en definition af »løbende  

 handel«, henvises der til det ovenfor under § 4 anførte.
Afregningskursen skal sædvanligvis tage udgangspunkt i den  

 senest handlede kurs men under hensyntagen til de hensyn, der er nævnt  

 i bestemmelsen.
Som eksempler på disse hensyn er anført rente-  

 og kursudviklingen, viden om udbud og efterspørgsel i markedet, kursen  

 på eventuelt tilsvarende værdipapirer, tilgængelige  

 markedsrelevante oplysninger om udstederen samt forholdene i øvrigt.  

 De listede hensyn svarer til de i § 8 anførte.
 § 7. For handel uden for et handelssystems  

 åbningstid, skal der, hvis der ved handelssystemets lukketid findes  

 bud/udbud, ved afregningen af handelen anvendes en kurs, der ligger inden for  

 eller på bedste bud/udbud på lukketidspunktet.
 Stk. 2. Hvis der umiddelbart før lukketid er sket  

 væsentlige ændringer i forskellen mellem bud/udbud, eller der  

 efter lukketid sker ændring af markedsforholdene, skal afregning ske i  

 henhold til § 6.
 Kommentar:
 Stk. 1 fastlægger afregningsprincipperne ved  

 handel med værdipapirer uden for et handelssystems  

 åbningstid.
 Bestemmelsen angiver, at såfremt der handles uden for et  

 handelssystems åbningstid, skal der som udgangspunkt ved afregningen af  

 handelen anvendes en kurs, der ligger inden for eller på bedste  

 bud/udbud i systemet på lukketidspunktet, såfremt der ved  

 lukketid findes bud/udbud.
 Stk. 2 modificerer dette udgangspunkt, idet det angives,  

 at såfremt der umiddelbart før handelssystemets lukketid er sket  

 væsentlige ændringer i spread et, eller der efter lukketid sker  

 ændringer på markedet, skal afregningen ske efter reglerne i  

 § 6.
 Som eksempler herpå kan nævnes oplysninger til markedet  

 fra udstederen af værdipapiret, afgivelse af tilbud til  

 aktionærerne i det pågældende selskab samt ændring af  

 forholdene på andre markeder.
 Første led sikrer i vidt omfang endvidere mod problemer i  

 relation til »skæve« kurser, der er stillet umiddelbart før  

 systemets lukketid.
Kapitel 4 Afregning af værdipapirer der ikke er optaget til  

 notering på en fondsbørs eller optaget til handel på en  

 autoriseret markedsplads § 8. For værdipapirer, der ikke er optaget  

 til notering på en fondsbørs eller optaget til handel på  

 en autoriseret markedsplads, skal værdipapirhandleren afregne til en  

 kurs, der efter omstændighederne giver den bedst mulige pris samt  

 bedste betingelser i øvrigt for kunden, blandt andet under hensyntagen  

 til rente- og kursudviklingen, viden om udbud og efterspørgsel i  

 markedet, kursen på eventuelt tilsvarende værdipapirer og  

 tilgængelige markedsrelevante oplysninger om udstederen af  

 værdipapiret samt forholdene i øvrigt.
 Kommentar:
Bestemmelsen fastlægger principperne for afregning af  

 handel med værdipapirer, når disse ikke er noteret på en  

 fondsbørs eller optaget til handel på en autoriseret  

 markedsplads.
Dette gælder såvel danske som udenlandske  

 fondsbørser henholdsvis autoriserede markedspladser.
Bestemmelsen  

 omfatter bl.a. pantebreve.
 Disse handeler skal afregnes ved anvendelse af en kurs, der efter  

 omstændighederne giver kunden den bedst mulige pris samt bedst mulige  

 betingelser i øvrigt - ud fra en række forskellige hensyn.
 Som eksempler på disse hensyn er nævnt rente- og  

 kursudviklingen, viden om udbud og efterspørgsel i markedet, kursen  

 på eventuelt tilsvarende værdipapirer, tilgængelige  

 markedsrelevante oplysninger om udstederen samt forholdene i øvrigt.  

 De listede hensyn svarer til de i § 6 anførte.
Kapitel 5 Oplysninger, der skal fremsendes til kunden i forbindelse  

 med afregningen § 9. For værdipapirhandel, der er omfattet  

 af kapitel 3, skal kunden i afregningsnotaen have følgende  

 oplysninger:
1)	hvilken handelstype der er anvendt.
Såfremt der er handlet i  

 kommission, skal det fremgå, hvis værdipapirhandleren har  

 foretaget selvindtræde, 2)	hvorvidt der er handlet på en fondsbørs eller en  

 autoriseret markedsplads  systemer, 3)	tidspunktet for handelens gennemførelse, med mindre der er  

 tale om en gennemsnitskurshandel.
Hvis en ordre eller opsamlede ordrer er  

 delt, oplyses samtlige handelstidspunkter, 4)	handelssystemets bedste bud/udbud på tidspunktet for handelens  

 gennemførelse, såfremt der er tale om en handel, der  

 gennemføres uden for en fondsbørs eller en autoriseret  

 markedsplads  handelssystemer, og der ikke er tale om en  

 gennemsnitskurshandel, 5)	handelskursen.
Hvis en ordre eller opsamlede ordrer er delt, oplyses  

 handelskurserne eller den gennemsnitlige handelskurs, 6)	de samlede handelsomkostninger, herunder eventuelle tillæg  

 henholdsvis fradrag til handelskursen, som værdipapirhandleren har  

 beregnet sig, og 7)	principperne for hvorledes kursen er fastsat i de i § 6  

 omhandlede situationer, samt at kunden ved henvendelse til  

 værdipapirhandleren kan få yderligere oplysninger  

 herom.
 Stk. 2. For værdipapirer, der er optaget til notering på  

 en udenlandsk fondsbørs eller til handel på en udenlandsk  

 autoriseret markedsplads, skal kunden have de i stk. 1, nr. 1, 5, 6 og  

 7, nævnte oplysninger.
 Kommentar:
 Stk. 1 angiver minimumskravene til den  

 afregningsnota, som værdipapirhandleren skal fremsende til kunden.  

 Bestemmelsen gælder alene værdipapirer, der er noteret på  

 en dansk fondsbørs eller optaget til handel på en dansk  

 autoriseret markedsplads, og skal gøre det muligt for kunden at  

 kontrollere, hvad værdipapirhandleren har foretaget sig - herunder om  

 dette er i overensstemmelse med det aftalte.
Bekendtgørelsen stiller ikke krav til afregningsnotaens form  

 men forholder sig neutral og ligestiller hermed elektronisk materiale med  

 fysisk materiale.
Afregningsnotaen kan således »udleveres« i  

 elektronisk form, såfremt der er indgået aftale med kunden  

 herom.
Efter nr. 1 skal det fremgå, hvilken handelstype der er  

 anvendt.
Der henvises her til de ovenfor under § 4, stk. 1, nr. 1,  

 anførte beskrivelser af handelstyper.
Det drejer sig om  

 børshandel, strakshandel og gennemsnitskurshandel.
Ved  

 gennemsnitskurshandeler skal det fremgå, hvilken gennemsnitskurs der er  

 anvendt.
Såfremt værdipapirhandleren er kommissionær for  

 kunden, skal det af afregningsnotaen fremgå, hvis  

 værdipapirhandleren selv er indtrådt i handelen.
Det  

 forudsættes her, at værdipapirhandleren har haft adgang til at  

 foretage selvindtræde, hvilket i almindelighed vil være  

 tilfældet.
Der henvises i øvrigt til det ovenfor under § 4  

 anførte.
 For så vidt angår selvindtræde gælder  

 følgende i en række konkrete situationer:
 a)	Et ikke-medlem af en fondsbørs henholdsvis en autoriseret  

 markedsplads indgår aftale med en kunde om en værdipapirhandel,  

 og ikke-medlemmet handler herefter via et medlem (børsmedlem).
 Såfremt handelen gennemføres med medlemmet som modpart,  

 er der ikke tale om selvindtræde, og der skal således ikke  

 oplyses herom i afregningsnotaen.
b)	En værdipapirhandler indgår aftale med en kunde om en  

 værdipapirhandel, og ordren lægges ud på et handelssystem.  

 Værdipapirhandleren gennemfører herefter en »krydset handel«,  

 jf. nedenfor.
Der er i denne situation tale om selvindtræde, med mindre  

 værdipapirhandleren optræder på to kunders vegne.
Hvis der  

 er tale om selvindtræde, skal der oplyses herom på  

 afregningsnotaen.
c)	En kunde lægger via automatisk ordreformidling en ordre ind  

 på et handelssystem.
Værdipapirhandleren lægger selv en  

 ordre ud, og de to ordrer matches tilfældigt.
Der er her tale om  

 selvindtræde, og der skal således oplyses herom i  

 afregningsnotaen.
d)	Samme situation som under c). En anden kunde lægger også  

 via automatisk ordreformidling hos den samme værdipapirhandler en ordre  

 ud på systemet, og de to ordrer matches.
Der er her ikke tale om  

 selvindtræde, da værdipapirhandleren ikke er modpart »for egen  

 regning«, og der skal således ikke oplyses herom i  

 afregningsnotaen.
 Ved en »krydset handel« forstås handler, hvor der kun er  

 ét børsmedlem involveret, dvs. handeler mellem en kunde og  

 børsmedlemmet, eller handeler hvor handleren har medvirket ved en  

 transaktion mellem to kunder.
Såfremt værdipapirhandleren - enten på egne vegne  

 eller på en (anden) kundes vegne - har lagt en modordre ud på  

 handelssystemet, kan dette handelssystem være indrettet således,  

 at denne modordre »springer over« eventuelle øvrige modsatrettede  

 ordrer i systemet med samme kurs, således at værdipapirhandleren  

 bliver kundens modpart i handelen.
Dette er f.eks. tilfældet på  

 Københavns Fondsbørs A/S system.
 Efter nr. 2 skal det anføres, om der er handlet over en  

 fondsbørs eller en autoriseret markedsplads  systemer.
Nr. 3 omfatter såvel strakshandeler som handeler over en  

 fondsbørs eller en autoriseret markedsplads  handelssystemer, dvs.  

 børshandeler.
Ved sådanne handeler skal afregningsnotaen  

 indeholde oplysning om tidspunktet for handelens gennemførelse.  

 Gennemsnitskurshandeler er udtrykkeligt undtaget fra bestemmelsen, da der her  

 er tale om en objektiv konstaterbar kursberegningsmetode, der er kendt  

 på aftaletidspunktet.
 Såfremt der er tale om, at en ordre eller opsamlede ordrer er  

 blevet delt, skal samtlige handelstidspunkter fremgå af notaen.
Nr. 4 omfatter handeler, der gennemføres uden om en  

 fondsbørs eller en autoriseret markedsplads  handelssystemer.
Ved  

 sådanne handeler skal afregningsnotaen indeholde oplysning om bedste  

 bud/udbud på handelstidspunktet i det pågældende  

 handelssystem.
Hvis der på handelstidspunktet ikke var bud/udbud i  

 systemet, skal dette fremgå af afregningsnotaen.
 Gennemsnitskurshandeler er udtrykkeligt undtaget fra bestemmelsen med  

 samme begrundelse som ovenfor under nr. 3.
Efter nr. 5 skal handelskursen angives.
Såfremt der er  

 tale om, at en ordre eller opsamlede ordrer er blevet delt, skal de  

 forskellige handelskurser eller den gennemsnitlige handelskurs  

 anføres.
Ved gennemsnitskurshandeler må gennemsnitskursen ikke  

 indeholde tillæg/fradrag.
Efter nr. 6 skal angivelse af handelsomkostningerne på en  

 let overskuelig måde gøre det muligt for kunden at se, hvor  

 meget omkostningerne beløber sig til, og hvilke omkostningselementer,  

 der indgår i afregningen.
Det er dog ikke et krav, at  

 handelsomkostningerne skal fremgå som ét beløb.
Det skal  

 i afregningsnotaen klart angives, hvilken kurs værdipapirerne er blevet  

 handlet til, samt hvilke omkostninger værdipapirhandleren har beregnet  

 sig i forbindelse med handelen.
Såfremt der er handlet på termin,  

 skal terminstillæg/-fradrag indgå i kursen.
Ved  

 gennemsnitskurshandeler må gennemsnitskursen ikke indeholde  

 tillæg/fradrag.
Til handelsomkostninger henregnes bl.a. kurtage samt diverse  

 tillæg/fradrag - dog ikke terminstillæg/-fradrag.
Omkostningerne  

 kan beregnes både som en procentsats og som et fast beløb.
Det  

 skal fremgå af notaen, hvilken beregningsmetode der er anvendt.
Efter nr. 7 skal principperne for kursberegningen angives,  

 såfremt kursen er fastsat efter bekendtgørelsens § 6, dvs.  

 for værdipapirer, hvori der ikke er løbende handel.
Da oplysning  

 efter nr. 7 ofte vil have et mere standardmæssigt indhold, skal  

 afregningsnotaen indeholde oplysning om, at kunden ved henvendelse til  

 værdipapirhandleren kan få oplysning om grundlaget for  

 kursfastsættelsen.
 Stk. 2 fastlægger - under henvisning til  

 stk. 1 - minimumskravene til afregningsnotaen, når der er tale om  

 handel med værdipapirer, der er noteret på en udenlandsk  

 fondsbørs eller optaget til handel på en udenlandsk autoriseret  

 markedsplads.
 Der stilles i disse situationer lempeligere krav til notaens indhold,  

 idet der ved handel på udenlandske markeder og/eller via udenlandske  

 mæglere ofte vil være meget store problemer forbundet med at  

 fremskaffe oplysninger svarende til de i stk. 1 anførte.
 Der henvises i øvrigt til det ovenfor under stk. 1  

 anførte.
 § 10. For værdipapirhandel, der er omfattet af  

 kapitel 4, skal kunden have følgende oplysninger:
1)	hvorvidt der er handlet i kommission eller med  

 værdipapirhandleren som modpart.
Såfremt der er handlet i  

 kommission, skal det fremgå, hvis værdipapirhandleren har  

 foretaget selvindtræde, 2)	handelskursen.
Hvis en ordre eller opsamlede ordrer er delt, oplyses  

 handelskurserne eller den gennemsnitlige handelskurs, og 3)	de samlede handelsomkostninger.
 Kommentar:
Bestemmelsen fastlægger minimumskravene til  

 afregningsnotaen i forbindelse med handeler med værdipapirer, når  

 disse ikke er noteret på en fondsbørs eller optaget til handel  

 på en autoriseret markedsplads.
Dette gælder såvel danske  

 som udenlandske fondsbørser henholdsvis autoriserede  

 markedspladser.
Der stilles i nr. 1 krav om oplysning om, hvorvidt der er  

 handlet med værdipapirhandleren som modpart eller i kommission.
Hvis  

 der er handlet i kommission, skal det endvidere oplyses, hvis  

 værdipapirhandleren har foretaget selvindtræde.
Der henvises i  

 øvrigt til det ovenfor under §§ 4 og 9 anførte.
 For så vidt angår kravene i nr. 2 og 3  

 henvises der til det ovenfor under § 9, stk. 1, nr. 5 og 6,  

 anførte.
Kapitel 6 Straffebestemmelser § 11. Grov eller gentagen overtrædelse af  

 § 3, stk. 1, § 4, stk. 1, § 5, stk. 1-3 og 5,  

 2. pkt., samt §§ 6-10 straffes med bøde.
 Kommentar:
 Bestemmelsen fastlægger, at grov eller gentagen  

 overtrædelse af visse af bekendtgørelsens krav kan straffes med  

 bøde.
Kapitel 7 Ikrafttrædelses- og overgangsbestemmelser § 12. Bekendtgørelsen træder i kraft  

 den 1. december 2001.
 Kommentar:
 Bestemmelsen fastlægger ikraftsættelsestidspunktet  

 for bekendtgørelsen - 1. december 2001. Bekendtgørelsen  

 gælder således for værdipapirer, der handles fra og med  

 denne dato.
Fondsrådet, den 17. september 2001 Bilag 1 § 2 i lov om værdipapirhandel m.v.
 § 2. Denne lovs bestemmelser om værdipapirer finder  

 anvendelse på følgende instrumenter:
1)	Aktier og andre omsættelige værdipapirer, der kan  

 sidestilles med disse, 2)	obligationer og andre omsættelige værdipapirer, der kan  

 sidestilles med disse, 3)	andre værdipapirer, der omsættes, og hvormed  

 værdipapirer som nævnt under nr. 1 eller 2 kan erhverves ved  

 tegning, ombytning eller kontant betaling, 4)	andele i investeringsforeninger og specialforeninger, 5)	pengemarkedsinstrumenter, der er optaget til notering på en  

 fondsbørs, samt indlånsbeviser og commercial papers, 6)	finansielle futures og tilsvarende instrumenter, 7)	fremtidige renteaftaler (FRA-kontrakter), 8)	rente og valutaswaps samt swaps på aktier og aktieindeks, 9)	råvareinstrumenter m.v., herunder tilsvarende instrumenter,  

 der afregnes kontant, 10)	optioner på at erhverve eller afhænde et  

 værdipapir, der falder ind under nr. 1-9, og optioner på aktie-  

 og obligationsindeks, herunder tilsvarende instrumenter, der afregnes  

 kontant, 11)	omsættelige pantebreve med pant i fast ejendom eller  

 løsøre og 12)	andre instrumenter og kontrakter efter Fondsrådets  

 beslutning.
 Stk. 2. Fondsrådet kan fastsætte regler om, at  

 nærmere bestemte instrumenter undtages fra denne lov.
