Bekendtgørelse  

 om Nørremaj Vildtreservat I medfør af § 33 og § 49, stk. 1 og 3, i  

 lov om jagt og vildtforvaltning, jf. lovbekendtgørelse nr. 114 af 28. januar  

 1997, fastsættes:
Formål § 1.  

  

 Bekendtgørelsen har til formål at beskytte Nørremaj og Flovt Sande mellem  

 Bankel Nor og Lillebælt som yngleområde for vandfugle.
Afgrænsning § 2.  

  

 Nørremaj Vildtreservat i Sønderjyllands Amt omfatter jf. kortbilag: Dele af  

 matr.nr. 77, 344, 378, 455, 466 og 493 Halk Ejerlav, Halk samt dele af  

 matr.nr.  

 42, 65, 198 og 257 Flovt, Øsby.
Reservatet er beliggende mellem Lillebælt og  

 Bankel Nor og afgrænses:
a)  

 	  

 Mod syd af skellet  

 mellem matr.nr. 77 og 358 (markvej) Halk Ejerlav, Halk fra stranden ved  

 Lillebælt til matr.nr. 455 smst.
Herfra af øst- og sydskellet af sidstnævnte  

 matrikel til matriklens sydvestligste hjørne.
Fra dette skelhjørne af  

 nordskellet  

 af matr.nr. 285 Halk Ejerlav, Halk til denne matrikels nordvesthjørne.
Videre  

 til skellet mellem matr.nr. 448 og 77 smst.(220 m sydvest herfor) deles  

 matr.nr. 448 af en ret linie og herfra af sydskellet af matr.nr. 77 til  

 Bankel  

 Nor.
 b)  

 	  

 Mod vest af Bankel  

 Nor.
c)  

 	  

 Mod nord af skellet  

 mellem matr.nr. 79 og 257 Flovt, Øsby ved Bankel Nor, videre mod nordøst af  

 nordskellet af matr.nr. 257 til Flovt Bygade.
Herfra følger grænsen det  

 nordvestlige  

 skel af matr.nr. 42 Flovt, Øsby til et punkt i det levende hegn 58 m sydvest  

 for sydvesthjørnet af matr.nr. 128 Flovt, Øsby, videre af en ret linie fra  

 sidstnævnte punkt til sydhjørnet af parkeringspladsen ved Flovt Strand og en  

 linie i forlængelse af sidstnævnte linie til et punkt i østskellet af  

 matr.nr.  

 65 smst.
d)  

 	  

 Mod øst af  

 vestskellet af matr.nr. 65 flovt, Øsby fra Flovt Strand til en linie  

 vinkelret  

 på kysten 100 m nord for udløbet fra Bankel Nor, videre af denne linie til  

 Lillebælt.
Herfra og mod syd af højeste, daglige vandstandslinie til en linie  

 vinkelret på kysten 230 m syd for udløbet, af denne line til et punkt 50 m  

 fra  

 kysten, herfra forløber grænsen i en afstand af 50 m fra kysten til linien  

 møder østskellet af matr.nr. 77 Halk Ejerlav, Halk, videre i matrikelskellet  

 til matr.nr. 342.
 Stk. 2.  

  

 De i  

 stk. 1, nævnte linier nord og syd for udløbet fra Bankel Nor afmærkes  

 forud for hver ynglesæson.
Færdsel § 3.  

  

 Færdsel er forbudt fra 16. marts til 15. juli.
 Stk. 2.  

  

 Bestemmelsen i stk.1 gælder ikke for ejer og bruger samt disses husstand og  

 personale.
Dispensation og tilsyn § 4.  

  

 Skov- og Naturstyrelsen kan, når særlige forhold taler derfor, dispensere fra  

 bestemmelserne i § 3.
 Stk. 2.  

  

 Skov- og  

 Naturstyrelsens afgørelser efter stk. 1 kan ikke indbringes for anden  

 administrativ myndighed.
 § 5.  

  

 Skov- og Naturstyrelsen fører tilsyn med, at reservatbestemmelserne  

 overholdes.
Straf og ikrafttræden § 6.  

  

 Efter § 54, stk. 1, nr. 5 og nr. 7, i lov om jagt og  

 vildtforvaltning, jf. lovbekendtgørelse nr. 114 af 28. januar 1997, straffes  

 overtrædelse af bestemmelserne i § 3 eller tilsidesættelse af vilkår,  

 der  

 er fastsat i en dispensation i medfør af § 4 med bøde, med mindre  

 strengere straf er forskyldt efter anden lovgivning.
 § 7.  

  

 Bekendtgørelsen træder i kraft den 16. marts 2005.
