Bekendtgørelse om adgang til tilskud  

 efter sygesikringsloven til varer og tjenesteydelser, der er købt  

 eller leveret i et andet EU-/EØS-land I medfør af § 15 a i lov om offentlig  

 sygesikring, jf.
Lbk. nr. 509 af 1. juli 1998, som ændret ved lov nr.  

 467 af 31. maj 2000, fastsættes:
 § 1. Tilskud efter denne bekendtgørelse  

 tilkommer personer, der har ret til ydelser efter sygesikringsloven.
 § 2. Der kan ydes tilskud til visse varer efter  

 loven, der købes i et andet EU-/EØS-land,og tjenesteydelser  

 efter loven, der leveres i et andet EU-/EØS-land.
 Stk. 2. Ved en tjenesteydelse forstås en ydelse, der  

 udføres med fortjeneste for øje, og hvor den sikrede efter  

 sygesikringens vilkår afholder mere end halvdelen af udgifterne til den  

 tilskudsberettigede ydelse.
 Stk. 3. Tilskud kan gives til følgende varer og  

 tjenesteydelser:
 1)	Ernæringspræparater, jf. sygesikringslovens § 8  

 a.
 2)	Briller til børn under 16 år, jf. sygesikringslovens  

 §10.
 3)	Tandeftersyn og tandbehandling, jf. sygesikringslovens § 8, i  

 det omfang, der er tale om en tjenesteydelse, jf. stk. 2.
 4)	Fysioterapeutisk behandling, jf. sygesikringslovens § 9,  

 stk. 1, i det omfang, der er tale om en tjenesteydelse, jf. stk. 2.
 5)	Kiropraktisk behandling, jf. sygesikringslovens § 9,  

 stk. 4, i det omfang, der er tale om en tjenesteydelse, jf. stk.  

 2.
 Stk. 4. Endvidere kan der til gruppe 2-sikrede gives tilskud  

 til delvis dækning af udgifter til lægehjælp, herunder  

 også speciallægehjælp, jf. sygesikringslovens § 6,  

 stk. 4.
 § 3. Tilskud efter § 2, stk. 3, nr. 3-5,  

 kan gives, selvom behandleren i et andet EU-/EØS-land ikke er  

 tilsluttet en godkendt overenskomst, jf. sygesikringslovens §§ 12 og 26.
 § 4. Tilskud efter § 2, stk. 3, nr. 3-5  

 og stk. 4, er betinget af, at behandleren i et andet EU-/EØS-land  

 har offentlig autorisation som alment praktiserende læge,  

 speciallæge, tandlæge, fysioterapeut eller kiropraktor, og at den  

 modtagne ydelse er tilskudsberettiget efter sygesikringsloven.
§ 5. Bestemmelser i sygesikringslovgivningen eller  

 i overenskomster afsluttet i medfør heraf 1)	om lægehenvisning eller lægeordination, som  

 forudsætning for ydelse af tilskud, og 2)	om begrænsninger i antallet af besøg, konsultationer  

 eller behandlinger, hvortil der ydes tilskud, finder tilsvarende anvendelse ved tilskud til varer eller tjenesteydelser  

 købt eller leveret i et andet EU-/EØS-land.
 § 6. Bestemmelser i sygesikringslovgivningen eller  

 i overenskomster afsluttet i medfør heraf om anvendelse af  

 særlige afregningsblanketter, ordinationsblanketter og andet  

 blanketmateriale, som forudsætning for ydelse af tilskud, finder ikke  

 anvendelse for varer og tjenesteydelser købt eller leveret i et andet  

 EU-/EØS-land.
 Stk. 2. Ved tilskud til fysioterapi efter § 2,  

 stk. 3, nr. 4 fraviges sygesikringslovens krav om, at en klinik skal  

 være godkendt, for at tilskud kan udbetales.
 § 7. Den sikrede skal selv udrede hele betalingen  

 til den udenlandske behandler inden der rettes henvendelse til  

 kommunalbestyrelsen i sikredes bopælskommune om tilskud efter lov om  

 offentlig sygesikring.
 Stk. 2. Kommunalbestyrelsen i sikredes bopælskommune  

 træffer på vedkommende amtskommunes vegne afgørelse om  

 adgang til tilskud og udbetaling heraf.
 Stk. 3. For personer, som ikke har bopæl her i landet,  

 træffes afgørelse om adgang til tilskud og udbetaling heraf af  

 den kommunalbestyrelse, der har udstedt et særligt sygesikringsbevis  

 til den sikrede.
§ 8. Tilskud, der udgør en fast  

 godtgørelse ydes med samme faste godtgørelse, som hvis varen  

 eller tjenesteydelsen var købt eller leveret her i landet.
Tilskuddet  

 kan i intet tilfælde udgøre mere end regningens  

 beløb.
Stk. 2. Tilskud, der er fastlagt ved en procentsats, ydes  

 efter samme procentsats, som hvis varen eller tjenesteydelsen var købt  

 eller leveret her i landet.
Tilskuddet kan ikke overstige det faktiske  

 tilskudsbeløb til en tilsvarende vare eller tjenesteydelse, der er  

 købt eller leveret her i landet.
 § 9. Det påhviler den sikrede at  

 dokumentere, at den vare eller tjenesteydelse, der søges tilskud til,  

 og som er købt eller leveret i et andet EU-/EØS-land, svarer  

 til en ydelse, hvortil den offentlige sygesikring yder tilskud.
 § 10. En ansøgning om tilskud skal  

 være bilagt følgende oplysninger:
1)	specificeret og kvitteret regningsmateriale, 2)	en beskrivelse af den/de modtagne varer og tjenesteydelser,  

 således at en sammenligning (ligestilling) med ydelser, hvortil  

 sygesikringen giver tilskud, kan foretages, 3)	kopi af eventuel lægehenvisning eller dokumentation for  

 lægeordination, jf. § 5, og 4)	dokumentation for at behandleren i et andet EU-/EØS-land er  

 autoriseret i det pågældende land.
 Stk. 2. Det i stk. 1 anførte oplysningsmateriale  

 bør foreligge på et sprog, som den danske  

 sygesikringsadministration umiddelbart har mulighed for at forstå.
 § 11. Såfremt der ansøges om tilskud  

 til varer og tjenesteydelser, som helt eller delvist vil kunne refunderes  

 efter den offentlige rejsesygesikrings regler eller efter reglerne i  

 EF-forordning 1408/71 om social sikring af vandrende arbejdstagere m.fl.  

 eller i nordisk konvention om social sikring, må den sikrede selv  

 afgøre, efter hvilke regler en ansøgning om tilskud eller  

 refusion skal behandles.
 § 12. Afgørelser truffet af  

 kommunalbestyrelsen på amtskommunens vegne efter denne  

 bekendtgørelse kan, inden 4 uger efter at sikrede har fået  

 meddelelse om afgørelsen, indbringes for Den Sociale  

 Ankestyrelse.
 § 13. Bekendtgørelsen træder i kraft den 1. juli  

 2000.
