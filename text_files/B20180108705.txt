Bekendtgørelse om behandling af sager om tilladelse til tv-overvågning I medfør af § 2, stk. 4, i lov om tv-overvågning, jf. lovbekendtgørelse nr. 1190 af 11. oktober 2007, som ændret ved lov nr. 736 af 25. juni 2014, fastsættes:
 § 1. Sager om tilladelse efter § 2, stk. 2 og 3, i lov om tv-overvågning behandles af politidirektøren i Midt- og Vestjyllands Politi.
 § 2. Bekendtgørelsen træder i kraft den 1. september 2018.
 Stk. 2. Bekendtgørelse nr. 1044 af 30. september 2014 om behandling af sager om tilladelse til tv-overvågning ophæves.
 § 3. Sager om tilladelse efter § 2, stk. 2 og 3, i lov om tv-overvågning kan fortsat behandles af politidirektøren i Københavns Vestegns Politi indtil den 1. maj 2019, hvis ansøgning om tilladelse til at foretage tv-overvågning vedrører Københavns politikreds, Københavns Vestegns politikreds, Nordsjællands politikreds, Midt- og Vestsjællands politikreds, Sydsjællands og Lolland-Falsters politikreds eller Bornholms politikreds.
