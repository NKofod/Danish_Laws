 I henhold til §§ 56-62, § 64, stk. 5, § 118, stk. 3, og § 141 i  

 færdselslov nr. 287 af 10. juni 1976 fastsættes:
 Almindelige betingelser for udstedelse af  

 kørekort.
 § 1.  Kørekort udstedes af politiet (kørekortkontoret)  

 efter prøve aflagt for en sagkyndig enten i den politikreds, hvor ansøgeren  

 har bopæl, eller, hvis ansøgerens bopæl ligger nærmere et andet  

 køreprøvested, i den politikreds, hvor det nærmeste køreprøvested ligger.
Stk. 2.  Personer, der er indkaldt til militærtjeneste  

 eller tjeneste i civilforsvaret, kan dog aflægge køreprøve og erhverve  

 kørekort i den politikreds, hvor de har ophold i anledning af tjenesten.
Når  

 særlige grunde foreligger, f.eks. når en person på grund af sit erhverv  

 opholder sig uden for sin bopæl i længere tid eller dagligt har arbejde uden  

 for den politikreds, hvor han har bopæl, kan politimesteren på det sted, hvor  

 prøven på grund af de særlige forhold ønskes aflagt, tillade den aflagt der.
 Stk. 3.  Der kan oprettes kørekortkontor fælles for  

 flere politikredse.
§ 2.  Den, der ønsker at indstille sig til køreprøve,  

 skal ved anvendelse af den godkendte ansøgningsblanket rette henvendelse til  

 kørekortkontoret.
Ansøgningen skal vedlægges:
1. Et vellignende fotografi (portrætbillede, uden  

 hovedbeklædning) i størrelsen 35 x 45 mm.
Det skal være holdbart og kopieret  

 på almindeligt tyndt fotopapir og må ikke være forsynet med stempler.
2. Dåbs- eller fødselsattest samt for gifte kvinder  

 tillige vielsesattest eller andet bevis for slægtsnavnet.
Kan disse attester  

 kun vanskeligt fremskaffes, skal der vedlægges andre beviser for identitet og  

 alder.
 3. Lægeattest, jfr. § 3.
 4. Personnummerbevis eller andet legitimationspapir,  

 der er udstedt af en offentlig myndighed, og hvoraf ansøgerens personnummer  

 fremgår.
§ 3.  Lægeattesten skal være afgivet på en af  

 sundhedsstyrelsen godkendt blanket.
Til dokumentation for, at den person, som  

 fotografiet forestiller, er identisk med den i lægeattesten beskrevne person,  

 skal fotografiet være påtegnet af lægen.
Attesten og fotografiet skal af  

 lægen sendes direkte til vedkommende kørekortkontor, men kan også overgives  

 den pågældende i en lukket kuvert, der er forsynet med lægens navn.
 Stk. 2.  Lægeattesten må ved ansøgningens indlevering  

 ikke være over 1 måned gammel og ved udstedelsen af kørekortet ikke over 1 år  

 gammel.
 § 4.  En person, som er i besiddelse af gyldigt  

 udenlandsk kørekort, og som tager bopæl her i landet, kan uden at aflægge  

 køreprøve få udstedt et dansk kørekort, der svarer til det udenlandske.  

 Henvendelse herom skal rettes til kørekortkontoret, jfr. § 1. Den pågældende  

 skal aflevere det udenlandske kørekort samt fotografi, jfr. § 2, nr. 1. Er  

 den pågældende ikke dansk statsborger, kræves det tillige, at han har  

 opholdstilladelse, medmindre han lovligt kan opholde sig her i landet uden  

 tilladelse.
 Stk. 2.  Når særlige grunde taler for det, kan politiet  

 dog kræve, at en person, hvis førreret er administrativt inddraget eller  

 frakendt betinget eller har været frakendt ubetinget, skal aflægge en  

 orienterende køreprøve, inden der udstedes dansk kørekort.
Stk. 3.  Det udenlandske kørekort opbevares af politiet,  

 indtil dets gyldighed udløber.
Når gyldigheden af det udenlandske kørekort er  

 udløbet, kan det udleveres til den pågældende.
Så længe det er gyldigt, kan  

 det kun udleveres, når den pågældende forlader landet og opgiver sin bopæl  

 her, men normalt ikke når han blot midlertidigt forlader landet.
Er den  

 pågældende i besiddelse af gyldigt dansk kørekort, kan gyldigt udenlandsk  

 kørekort kun udleveres, hvis det danske kørekort afleveres.
 Stk. 4.  Kørekort til erhvervsmæssig personbefordring  

 kan ikke udstedes i medfør af denne bestemmelse.
§ 5.  Inden kørekort udstedes, undersøges det ved  

 indhentelse af erklæring fra rigsregistraturen og ved anvendelse af andre  

 tilgængelige hjælpemidler, f.eks. bødekartotek, om den pågældende har været i  

 besiddelse af kørekort, der er inddraget administrativt, eller om førerretten  

 er frakendt.
Endvidere skal det undersøges, om der foreligger oplysninger,  

 der tyder på, at den pågældende på grund af mangler ved den legemlige eller  

 åndelige førlighed eller på grund af afhængighed af euforiserende eller andre  

 bevisthedspåvirkende stoffer eller manglende ædruelighed ikke opfylder  

 betingelserne for at erhverve kørekort.
§ 6.  På grundlag af oplysningerne i lægeattesten  

 afgør politiet, om ansøgeren har den fornødne åndelige og legemlige førlighed  

 for erhvervelse af det ønskede kørekort.
I tvivlstilfælde skal politiet  

 forelægge sagen til udtalelse for embedslægen eller anden af  

 sundhedsstyrelsen hertil godkendt læge, for bilinspektøren eller  

 sundhedsstyrelsen.
Stk. 2.  Det kan kræves, at ansøgeren underkaster sig en  

 vejledende køreprøve hos bilinspektøren eller fremskaffer erklæring fra en  

 speciallæge eller andre, der kan yde vejledning til bedømmelse af, om  

 kørekort kan udstedes for den pågældende.
Den vejledende køreprøve kan  

 forlanges afholdt i et køretøj, der er godkendt til øvelseskørsel, hvis det  

 er nødvendigt af hensyn til færdselssikkerheden.
 stk. 3.  Kørekortet kan udstedes med begrænset  

 gyldighedstid eller begrænses til køretøjer, der opfylder særligt angivne  

 betingelser, eller i øvrigt knyttes til særlige vilkår.
§ 7.  Foreligger der oplysninger, der viser, at  

 ansøgeren er afhængig af brug af euforiserende eller andre  

 bevisthedspåvirkende stoffer eller ikke er ædruelig, må kørekort ikke  

 udstedes.
Er oplysningerne af en sådan karakter, at de ikke umiddelbart giver  

 tilstrækkeligt grundlag for afgørelsen af, om kørekort bør udstedes eller  

 nægtes, skal der foretages en nærmere undersøgelse af ansøgerens forhold.
 Stk. 2.  Såfremt kørekort nægtes, skal  

 anklagemyndigheden, hvis den pågældende begærer det, indbringe spørgsmålet  

 for retten efter reglerne i straffelovens § 78, stk. 3.
 § 8.  Hvis en aspirant til kørekort til bil eller  

 motorcykel ikke tidligere har haft kørekort til bil henholdsvis motorcykel,  

 skal han, inden den praktiske prøve afholdes, have taget køreundervisning hos  

 en godkendt kørelærer.
Stk. 2.  Undervisningen skal omfatte by- og  

 landevejskørsel i og uden for lygtetændingstiden.
Ved landevejskørsel forstås  

 kørsel på gennemgående veje uden for tættere bebygget område.
 Stk. 3.  Øvelseskørsel må ikke foretages på mere  

 befærdede veje, før eleven har opnået en sådan kørefærdighed, at kørslen ikke  

 er til fare for færdselssikkerheden og ikke unødigt sinker færdslens  

 afvikling.
Stk. 4.  Kørelæreren skal ved sin underskrift på  

 ansøgningsblanketten bekræfte, at den i stk. 2 nævnte køreundervisning har  

 fundet sted.
Hvis en aspirant ifølge ansøgningen ikke har modtaget  

 undervisning i by- og landevejskørsel i og uden for lygtetændingstiden, kan  

 han ikke aflægge prøve.
 Almindelige bestemmelser om køreprøver.
 § 9.  Der kan aflægges prøve til opnåelse af kørekort  

 til følgende kategorier:KATEGORI A.
 1. Motorcykel.
 2. Motorcykel med sidevogn.
 3. Trehjulet motorcykel.
 Kørekort til motorcykel, til motorcykel med sidevogn samt til biler giver  

 tillige ret til at føre trehjulet motorcykel.
 KATEGORI B.
 Personbil med højst 8 siddepladser foruden førerens plads og lastbil, i  

 begge tilfælde med en tilladt totalvægt til og med 3.500 kg (almindelig bil).
Kørekort til almindelig bil giver tillige ret til at føre KATEGORI C.
 Lastbil med størst tilladt totalvægt over 3.500 kg (stor lastbil).
Kørekort til stor lastbil giver tillige ret til at føre KATEGORI D.
 Personbil med over 8 siddepladser foruden førerens plads (stor personbil).
Kørekort til stor personbil giver tillige ret til at føre KATEGORI E.
 Påhængskøretøj med størst tilladt totalvægt over 750 kg (stort  

 påhængskøretøj) i forbindelse med bil af kategori B, C og D, som aspiranten i  

 forvejen har ret til at føre.
 Kørekort til bil med stort påhængskøretøj giver tillige ret til at føre  

 bil med tilkoblet bolkvogn.
 Stk. 2.  Der kan endvidere aflægges prøve til opnåelse  

 af kørekort til traktor (motorredskab). Traktor og motorredskab kan tillige  

 føres af indehavere af kørekort til bil.
 § 10.  Køreprøven består af en teoretisk og en  

 praktisk prøve.
 Stk. 2.  Den teoretiske prøve skal afholdes først.  

 Prøven kan tidligst aflægges 3 måneder før det tidspunkt, hvor den pågældende  

 efter sin alder kan få udstedt kørekort.
 Stk. 3.  Den praktiske prøve kan normalt først aflægges,  

 når den pågældende opfylder aldersbetingelsen for at få udstedt kørekort.
§ 11.  Opfylder ansøgeren i henhold til §§ 2-8  

 betingelserne for at få kørekort, og har han betalt gebyret for køreprøven,  

 skal kørekortkontoret efter anmodning fastsætte tidspunktet for den  

 teoretiske prøves afholdelse.
Hvis lægeattesten ikke giver anledning til  

 yderligere undersøgelser, kan berammelsen ske straks, således at den ikke  

 afventer undersøgelsen af, om betingelserne i øvrigt er opfyldt.
Prøven  

 berammes til afholdelse snarest muligt og ikke over 14 arbejdsdage efter, at  

 anmodningen om dens afholdelse er fremsat, medmindre særlige omstændigheder  

 gør det umuligt at afholde prøven inden denne frist.
Ved fastsættelsen af  

 tidspunktet for prøvens afholdelse skal der tages hensyn til rimelige ønsker  

 fra ansøgeren.
Stk. 2.  Ansøgningen forsynes med påtegning om  

 tidspunktet for prøvens afholdelse og overgives sammen med fotografiet til  

 ansøgeren eller til den sagkyndige.
Har spørgsmålet om, hvorvidt den  

 pågældende opfylder betingelserne for at få kørekort, været forelagt  

 sundhedsstyrelsen, embedslægen eller bilinspektøren, skal den sagkyndige om  

 fornødent underrettes herom og have adgang til at gøre sig bekendt med  

 lægeattesten og de indhentede udtalelser.
 § 12.  Den teoretiske prøve skal normalt have en  

 varighed på 10-15 minutter, men kan dog afbrydes inden, hvis aspiranten røber  

 et sådant manglende kendskab til stoffet, at han ikke kan bestå.
 Stk. 2.  Prøven skal bedømmes som en helhed, således at  

 enkelte fejl af ringe betydning ikke kan medføre, at prøven anses for  

 ikke-bestået, hvis prøven i øvrigt er aflagt tilfredsstillende.
 Stk. 3.  Bestået teoretisk prøve bevarer sin gyldighed i  

 4 måneder, jfr. dog § 15, stk. 3.
§ 13.  Når den teoretiske prøve er bestået, fastsætter  

 kørekortkontoret tidspunktet for den praktiske prøves afholdelse hos den  

 sagkyndige.
Bestemmelserne i § 11 finder tilsvarende anvendelse.
Stk. 2.  Prøven skal så vidt muligt afholdes på et  

 sådant tidspunkt, at der er mulighed for at prøve ansøgeren under vanskelige  

 forhold.
Prøverne kan henlægges til aftentimerne.
Der må ikke afholdes prøver  

 på søn- og helligdage.
§ 14.  Ansøgeren skal selv stille køretøj til rådighed  

 ved aflæggelse af den praktiske prøve.
Køretøjet skal opfylde følgende  

 betingelser:
 KATEGORI A.
 A 1. En tohjulet motorcykel med en egenvægt på mindst 80 kg i henhold til  

 køretøjets standardtypegodkendelse, eller, såfremt en sådan ikke foreligger,  

 i henhold til hvad køretøjet vejer i fabrikkens normale udførelse.
 A 2. En motorcykel med sidevogn.
 A 3. En trehjulet motorcykel.
 KATEGORI B.
En bil med en akselafstand på mindst 2,10 m og ENTEN en længde og bredde  

 på mindst 3,80 m henholdsvis 1,45 m ELLER en egenvægt på mindst 700 kg i  

 henhold til køretøjets standardtypegodkendelse.
Foreligger der ikke nogen  

 standardtypegodkendelse, anses som egenvægt køretøjets vægt i fabrikkens  

 normale udførelse.
 KATEGORI C.
En lastbil med en akselafstand på mindst 4 m og med størst tilladt  

 totalvægt på mindst 6.000 kg.
Under prøven skal lastbilen være belæsset med  

 mindst 50 procent af den tilladte last.
 KATEGORI D.
 En personbil med over 8 siddepladser foruden førerens plads, hvis  

 akselafstand er mindst 4,35 m, og hvis bagende rager mindst 45 procent af  

 akselafstanden bagud fra bagakslen.
 KATEGORI E.
En lastbil med tilkoblet toakslet påhængsvogn, hvis størst tilladte  

 totalvægt er mindst 8.000 kg.
Under prøven skal køretøjerne være belæsset med  

 mindst 50 procent af den tiladte last.
 TRAKTOR (MOTORREDSKAB).
 En traktor med een påhængsvogn.
 Stk. 2.  Motorkøretøj, der skal anvendes til aflæggelse  

 af praktisk prøve, skal være godkendt til øvelseskørsel, men må ikke være  

 forsynet med automatisk transmission, jfr. dog stk. 3.
Stk. 3.  Hvis en person på grund af legemlige mangler  

 kun kan opnå kørkort til særlige typer af køretøjer eller særligt indrettede  

 køretøjer, jfr. § 6, aflægges prøven med et sådant køretøj.
Kørekort, der  

 udstedes på grundlag af prøve med et særligt indrettet køretøj, gælder alene  

 til køretøjer, der er indrettet i overensstemmelse med de for kørekortets  

 udstedelse angivne vilkår.
 § 15.  Den praktiske prøve skal normalt have en  

 varighed på 25-30 minutter, men prøven kan afbrydes inden, hvis aspiranten  

 udviser en sådan mangel på kørefærdighed, at han ikke kan bestå.
Stk. 2.  Prøven skal bedømmes som en helhed, således at  

 enkelte fejl af ringe betydning ikke kan medføre, at prøven anses for  

 ikke-bestået, hvis prøven i øvrigt er aflagt tilfredsstillende.
I denne  

 helhedsvurdering indgår som et væsentligt led, at aspiranten kan indpasse sig  

 i færdselsrytmen og ikke unødigt hindrer eller sinker færdslens afvikling.
Stk. 3.  Begår aspiranten under en prøve, der ikke  

 bestås, fejl, der afslører uvidenhed om eller manglende forståelse af  

 væsentlige spørgsmål, der hører under den teoretiske prøve, kan han dog  

 henvises til fornyet teoretisk prøve.
Ny praktisk prøve kan da først  

 aflægges, når den teoretiske prøve er bestået.
 § 16.  Berammelse af prøver, der aflægges for  

 bilinspektøren, kan efter aftale mellem denne og politimesteren foretages af  

 bilinspektøren.
 Kapital 3.
 De enkelte køreprøver.
A.
PRØVE TIL KØREKORT TIL BIL.
 1. DEN TEORETISKE PRØVE.
 § 17.  Aspiranterne overhøres enkeltvis.
 § 18.  Om køretøjets indretning og betjening skal  

 aspiranten under overhøringen kunne dokumentere:
1. Elementært kendskab til, hvorledes fejl ved  

 styretøjet kan konstateres.
Fejl konstateres bl.a. ved:
 2. Kendskab til, hvorledes det konstateres, om  

 bremserne er i forskriftsmæssig stand.
 Han skal kende beredskabsstillingens betydning for reaktionstiden  

 (beredskabsstilling indtages ved, at foden flyttes fra gaspedal til  

 bremsepedal) og havde kendskab til faren ved skævt virkende bremser og til  

 det uhensigtsmæssige ved blokadebremsning.
 3. Kendskab til betydningen af dækkenes tilstand  

 (slid, oppumpningstryk, uensartet dækmontering) for køresikkerheden, herunder  

 styresikkerheden.
 4. Kendskab til færdselslovens regler om lygteføring,  

 til køreteknik under kørsel i mørke samt kendskab til, hvilke lygter og  

 reflekser der er på vedkommende køretøjsart.
 5. Kendskab til færdselslovens regler om signaler og  

 tegn.
 6. Kendskab til faren for kulilteforgiftning.
 7. Kendskab til, at unødig støj m.v. skal undgås ved  

 rigtig betjening og vedligeholdelse af køretøjet.
Stk. 2.  Formålet med den i stk. 1. nr. 1-5 angivne  

 overhøring er at afgøre, om den pågældende har et sådant kendskab til  

 køretøjet og dets betjening, at han kan konstatere opståede mangler af  

 betydning for sikkerheden, og at han kan føre det uden fare for  

 færdselssikkerheden.
Der må derimod ikke eksamineres i konstruktioner,  

 tekniske detaljer eller tekniske benævnelser.
 § 19.  Aspiranten skal endvidere dokumentere, at han  

 kender følgende færdselsregler m.v.:
 1. De færdselsregler (færdselslovens kapitel 2-9), som  

 har betydning for føringen af det køretøj, hvortil prøven aflægges.  

 Aspiranten skal ved prøven navnlig godtgøre indgående kendskab til og  

 forståelse af følgende regler:
 2. De i færdselsloven givne regler om føreres ansvar  

 og pligter, herunder bestemmelserne om spiritus- og promillekørsel samt  

 sygdom m.v.
 3. Pligten til at anvende sikkerhedssele.
 4. Politiets færdselsregulering, de øvrige  

 færdselsregulerende foranstaltninger, vejafmærkningen - derunder  

 færdselstavlerne og deres betydning - og andre kendetegn af betydning for  

 færdslen.
 § 20.  Under overhøringen i betjening og  

 færdselsregler skal aspiranten vise kendskab til faremuligheder og køreteknik  

 i særlige situationer, f.eks. kørsel i stærk blæst, regn, tåge, sne og isslag  

 samt elementært kendskab til afværgeteknik i kritiske situationer.
 Stk. 2.  Der foretages indgående overhøring i sådanne  

 under § 19 faldende spørgsmål, som der eventuelt ikke er mulighed for at  

 prøve under den praktiske prøve på det pågældende sted, f.eks. lysregulering.
 Stk. 3.  Hver aspirant skal under den teoretiske del af  

 prøven overhøres i stof, der falder ind under § 18, og i stof, der falder ind  

 under § 19.
 2. DEN PRAKTISKE PRØVE.
 Anvisninger for den sagkyndige.
§ 21.  Den sagkyndige skal under prøven gribe ind ved  

 betjeningsapparater, når hensynet til den almindelige sikkerhed eller  

 trafikkens afvikling gør det nødvendigt, men bør i øvrigt ikke gribe ind.
Den  

 sagkyndige skal så vidt muligt afholde sig fra at give anvisninger, men skal  

 iagttage aspirantens adfærd.
Han skal særligt påse, om aspiranten overholder  

 færdselsreglerne, om han forstår at indpasse sig i færdslen og at afpasse sin  

 kørsel (derunder hastighed og rigtig placering af køretøjet på kørebanen) i  

 forhold til den øvrige færdsel og vej-, vejr- og lysforholdene, om han, når  

 færdselssituationen rummer en vis faremulighed (vejkryds, legende børn osv.),  

 indtager beredskabsstilling, om han udviser fornøden hensyntagen til andre  

 trafikanter og ikke unødig hindrer den øvrige færdsel, om han udviser  

 fornøden ro og reaktionsevne, om han betjener vognens betjeningsapparater  

 rigtigt og med fornøden øvelse, og om kørslen er præget af ro og omdømme,  

 herunder tilstrækkelig forudseenhed i trafikken.
Han bør desuden være  

 opmærksom på, om aspiranten er i besiddelse af den fornødne åndelige og  

 legemlige førlighed.
§ 22.  De anvisninger, som er nødvendige under prøven,  

 skal den sagkydnige give tydeligt og i så god tid, at aspiranten får rimelig  

 tid til at opfatte og udføre anvisningerne.
Der må ikke gives anvisninger,  

 der kan foranledige aspiranten til at handle mod færdselsreglerne eller  

 tvinge aspiranten ind i unormale færdselssituationer.
Det påhviler den  

 sagkyndige at lede prøven således, at den volder mindst mulig ulempe for den  

 øvrige færdsel.
 Sikkerhedsforanstaltninger før kørslen.
§ 23.  Ved prøvens begyndelse skal den sagkyndige tage  

 plads på bilens forsæde ved siden af aspiranten.
Han skal kontrollere, at  

 aspiranten indtager en hensigtsmæssig kørestilling (indstilling af  

 førersæde), og at han iagttager de fornødne sikkerhedsforanstaltninger,  

 f.eks. ved indstilling af førerspejl, ved at sikre sig, at der er fornødent  

 udsyn gennem ruderne og ved at afprøve tegngivningsapparater, bremser og  

 styretøj.
 Manøvreprøver.
§ 24.  Den sagkyndige skal have sin opmærksomhed  

 henvendt på, om aspiranten, inden han starter motoren, har overbevist sig om,  

 at vognen er i frigear, og at håndbremsen er trukket til.
Endvidere skal han  

 være opmærksom på, om aspiranten anvender sikkerhedsselen korrekt.
Stk. 2.  Der foretages på lidet befærdede gader og veje  

 manøvreprøver, såsom vending, bremsning, igangsætning og opbremsning på  

 hældende vej, parkering ved kantsten samt vendinger, hvori indgår bakning.  

 Aspiranten skal under disse prøver vise, at han nøje kender køretøjets  

 afgrænsning i forhold til den øvrige færdsel, kantsten m.v.
Aspiranten skal  

 vise, at han forstår at bedømme afstande og hastighed rigtigt, at han forstår  

 at anvende bremsen rigtigt ved igangsætning på hældende vej og ved skift for  

 forlæns til baglæns kørsel, og at han forstår at foretage effektiv bremsning  

 under fuld kontrol af køretøjet.
Aspiranten skal navnlig vise, at han under  

 udførelsen af manøvrerne iagttager skyldigt hensyn til den øvrige færdsel.
 Stk. 3.  I politikredse, hvor færdselsforholdene  

 forhindrer, at prøven i kørsel udføres under så vanskelige forhold som  

 ønskeligt, bør manøvreprøverne udvides i passende omfang.
 Prøve i bykørsel.
 § 25.  Kørslen foretages i normalt færdselstempo, dels  

 på mindre befærdede steder, dels i livligere færdsel, dels på mere fri bane.
Stk. 2.  Der køres dels i bredere trafikårer, helst med  

 tilstødende gader på begge sider, dels i smalle gader med stærk færdsel, hvor  

 hastigheden som følge heraf er nedsat.
Ruten bør i øvrigt lægges således, at  

 man dels skærer de større færdselsårer, dels svinger til venstre og højre ind  

 i og ud fra disse.
 Stk. 3.  Af særlige prøver, der bør foretages under  

 kørslen, skal eksempelvis nævnes:
 1. Svingning fra en stærkt befærdet gade til venstre  

 ind i en smal sidegade og omvendt, helst hvor der ikke findes lysregulering.
 2. Svingning til højre ind i en smal sidegade.
 3. Svingning, navnlig til venstre, i større  

 færdselskryds med lysregulering, eller hvor kørebanen består af flere  

 vognbaner.
 4. Betjening under kørsel af vinduesvisker,  

 varmeapparat (defroster) og belysningsanlæg (herunder nedblænding) samt  

 ventilationsanlæg eller åbning og lukning af vindue.
 Prøve i landevejskørsel.
§ 26.  I fortsættelse af den i § 25 foreskrevne prøve  

 foretages uden for Storkøbenhavn også prøve i landevejskørsel.
I  

 Storkøbenhavn foretages sådan prøve i et ikke uvæsentligt antal af  

 tilfældene.
Stk. 2.  Kørslen foretages i det for vedkommende vej  

 normale færdselstempo.
Kørslen foretages dels på mindre veje, dels på større  

 veje og så vidt muligt også på hovedveje.
Kørslen skal gennemføres ad veje,  

 der frembyder passende færdselsmæssige vanskeligheder og over en passende  

 lang strækning, således at den sagkyndige får mulighed for at danne sig et  

 skøn over aspirantens kørefærdighed.
 Stk. 3.  Af særlige prøver, der bør foretages under  

 kørslen, skal eksempelvis nævnes:
 1. Kørsel i sving og kurver af nogen sværhedsgrad.
 2. Kørsel ad mindre veje.
 3. Kørsel fra ikke-hovedvej ind på hovedvej.
 4. Venstresving fra hovedvej ind på anden vej.
 5. Kørsel fra ikke tættere bebygget område ind i eller  

 gennem tættere bebygget område.
 6. Kørsel over bakketoppe.
 7. Kørsel over jernbaneoverkørsel.
Stk. 4.  Under kørslen skal den sagkyndige navnlig påse,  

 at aspiranten forstår at afpasse hastigheden efter forholdene, at placere  

 køretøjet korrekt på kørebanen og at foretage overhalinger på forsvarlig og  

 korrekt måde.
Den sagkyndige bør om fornødent opfordre aspiranten til at  

 foretage overhaling, hvor denne manøvre efter forholdene er rimelig.
Den  

 sagkyndige bør, inden han giver en sådan opfordring, forvisse sig om, at  

 overhaling vil være forsvarlig efter de foreliggende forhold og bør herunder  

 tage i betragtning, at aspiranten ikke bør bedømmes som en fører med  

 langvarig øvelse.
B.
PRØVE TIL KØREKORT TIL MOTORCYKEL.
 1. DEN TEORETISKE PRØVE.
§ 27.  Den teoretiske prøve foretages i  

 overensstemmelse med reglerne i §§ 17-20, dog at aspiranten vedrørende  

 køreteknikken skal kunne gøre rede for den forskel, der fremkommer med hensyn  

 til styring, bremsning og køreegenskaber i øvrigt, eftersom der køres med  

 eller uden passagerer og med eller uden sidevogn.
Aspiranten skal endvidere  

 have kendskab til bestemmelserne om anvendelse af styrthjelm.
 2. DEN PRAKTISKE PRØVE.
§ 28.  Den praktiske prøve til kørekort til motorcykel  

 eller motorcykel med sidevogn skal aflægges på en plads, der kan overses af  

 den sagkyndige, og hvor aspiranten under prøven skal foretage flere sving og  

 passere flere færdselsårer.
Herunder finder reglerne i §§ 21-25 i øvrigt  

 anvendelse med de lempelser, der følger af prøvens begrænsning og køretøjets  

 art.
 Stk. 2.  Den praktiske prøve til kørekort til trehjulet  

 motorcykel foretages i overensstemmelse med reglerne i §§ 21-26 med de  

 lempelser, der følger af køretøjets art.
C.
PRØVE TIL KØREKORT TIL BIL MED TOTALVÆGT OVER 3.500 KG OG PERSONBIL MED  

 OVER 8 SIDDEPLADSER FORUDEN FØRERENS PLADS.
 1. DEN TEORETISKE PRØVE.
§ 29.  Den teoretiske prøve foretages i  

 overensstemmelse med reglerne i §§ 17-20. Tillige lægges vægt på, at  

 aspiranten kender reglerne om køretøjers belæsning samt de særlige  

 hastighedsgrænser, der gælder for disse køretøjer.
Han skal kunne udpege de  

 dele af køretøjet, hvor slør og slid fortrinsvis opstår, og kunne forklare,  

 hvorledes man undgår røgudvikling fra motor og tilsnavsning af vejene ved  

 olie fra motoren.
Han skal yderligere vise indgående kendskab til de  

 bremseanlæg, sådanne biler kan være forsynet med (herunder til een- og  

 toledersystemet og tokredssystemet), og have kendskab til bremseanlægs  

 pasning og vedligeholdelse samt til deres virkemåde, i det omfang som  

 vedligeholdelse og pasning kræver.
Endelig skal han vise kendskab til  

 indstilling af lygter.
 Stk. 2.  Aspiranten skal kunne forklare om de særlige  

 faremuligheder, som kørsel med disse køretøjer medfører, og om den  

 køreteknik, som er påkrævet for sådanne køretøjer til forskel fra almindelig  

 bil.
 2. DEN PRAKTISKE PRØVE.
 § 30.  Under den praktiske prøve skal der lægges  

 særlig vægt på, om aspiranten er i stand til at manøvrere køretøjet i mindre  

 gader og er i stand til at føre køretøjet ind og ud fra porte eller  

 indkørsler, om han forstår at foretage dobbelt udkobling, at anvende  

 sidespejlene, og at foretage baglæns kørsel på forsvarlig måde.
 Stk. 2.  I øvrigt finder reglerne i §§ 21-26 tilsvarende  

 anvendelse.
D.
PRØVE TIL KØREKORT TIL BIL MED PÅHÆNGSKØRETØJ.
 1. DEN TEORETISKE PRØVE.
§ 31.  Den teoretiske prøve foretages som angivet i §  

 29. Tillige lægges vægt på kendskab til brug, pasning og vedligeholdelse af  

 bremseanlæg og anordninger til sammenkobling af køretøjerne, deres  

 bremsesystem og elektriske system.
Endvidere skal der lægges vægt på, om  

 aspiranten viser forståelse for følgerne af fejl og mangler - herunder  

 slidmangler - ved de nævnte installationer og ved fjedre, fjederbolte, nav,  

 drejekranse og hovedbolte.
 Stk. 2.  Aspiranten skal kunne forklare om de særlige  

 faremuligheder, som kørsel med disse køretøjer medfører, og om den  

 køreteknik, som er påkrævet for sådanne køretøjer til forskel fra almindelig  

 bil.
 2. DEN PRAKTISKE PRØVE.
§ 32.  Den praktiske prøve foretages i  

 overensstemmelse med reglerne i § 30. Desuden skal aspiranten vise kendskab  

 til bremsemanometer og kende vogntogets længde og forskellen mellem de  

 enkelte hjuls drejeradier.
Under kørslen skal han vise, at han tager  

 tilbørligt hensyn til disse faktorer.
Stk. 2.  Den sagkyndige skal udover det i § 23  

 foreskrevne kontrollere, at aspiranten inden kørslens begyndelse efterser E.
PRØVE TIL KØREKORT TIL TRAKTOR (MOTORREDSKAB).
 1. DEN TEORETISKE PRØVE.
 § 33.  Den teoretiske prøve afholdes i  

 overensstemmelse med reglerne i §§ 17-20 og § 31 med de lempelser, der følger  

 af køretøjets art.
 2. DEN PRAKTISKE PRØVE.
§ 34.  Den praktiske prøve aflægges i tættere bebygget  

 område på en plads eller gadestrækning, der fuldt ud kan overses af den  

 sagkyndige, og hvor aspiranten under prøvekørslen skal foretage flere sving  

 og passere flere færdselsårer.
Prøven kan efter aftale aflægges i tættere  

 bebygget område uden for den sagkyndiges faste mødested.
Stk. 2.  De i §§ 21-25 fastsatte regler finder  

 tilsvarende anvendelse med de lempelser, der følger af køretøjets art og  

 prøvens karakter.
Prøven kan være af kortere varighed end prøve til  

 motorkøretøjer.
 Kapitel 4. Udfærdigelse af kørekort.
 § 35.  Efter den praktiske prøves afslutning meddeler  

 den sagkyndige straks aspiranten, om han har bestået, og indberetter  

 resultatet til kørekortkontoret på den godkendte blanket under vedlæggelse af  

 ansøgningen med bilag, efter at fotografiet er forsynet med den sagkyndiges  

 påtegning.
 Stk. 2.  Hvis en aspirant, der har bestået køreprøven,  

 anmoder om det, skal der straks udstedes et midlertidigt kørekort.
 Stk. 3.  Konstaterer eller formoder den sagkyndige på  

 grundlag af aspirantens adfærd under prøven, at der er mangler ved  

 aspirantens legemlige eller åndelige førlighed, skal han i indberetningen  

 angive lidelsens art og udslag, uanset om prøven bestås eller ikke.
 Stk. 4.  Hvis en aspirant, der ikke har bestået prøven,  

 ønsker at blive gjort bekendt med grunden hertil, skal den sagkyndige straks  

 give ham en sådan begrundelse eller opgive ham en tid samme dag eller den  

 følgende hverdag, hvor han kan få begrundelsen meddelt.
§ 36.  Har aspiranten bestået køreprøven, og opfylder  

 han i øvrigt betingelserne for at erhverve kørekort, udfærdiges kørekort på  

 den af justitsministeriet godkendte formular.
Er kørekortet givet på visse  

 vilkår eller med særlige indskrænkninger, skal dette anføres på kørekortet.
Stk. 2.  Kørekortet udstedes med gyldighed til  

 indehaverens fyldte 70. år.
Er ansøgeren ved ansøgningens indgivelse fyldt 65  

 år, men ikke 70 år, udstedes kørekortet dog for 5 år.
 Stk. 3.  Kørekort til personer, der ved ansøgningens  

 indgivelse er fyldt 70 år, udstedes med følgende gyldighedstid:
 70 - 71 år: 4 år.
 71 - 72 år: 3 år.
 72 - 80 år: 2 år.
 80 år og derover: 1 år.
 Stk. 4.  Er der begrundet tvivl om, hvorvidt den  

 pågældende er ædruelig eller uafhængig af euforiserende eller andre  

 bevisthedspåvirkende stoffer, eller hvis konstaterede eller formodede mangler  

 ved den åndelige eller legemlige førlighed taler herfor, kan kørekortet  

 udstedes for kortere tidsrum end angivet i stk. 2 og 3.
 Stk. 5.  Kørekortet sendes til ansøgeren medmindre denne  

 selv ønsker at afhente det.
§ 37.  Er et kørekort beskadiget eller bortkommet,  

 skal der udstedes et duplikatkørekort, såfremt indehaveren fortsat ønsker at  

 gøre brug af sin førereet.
Henvendelse herom skal rettes til  

 kørekortkontoret, jfr. § 1.
Stk. 2.  Inden duplikatkørekortet udstedes, skal  

 politiet rekvirere genpart af kørekortet hos det kørekortkontor, der i sin  

 tid udstedte kørekortet, og ved forespørgsel til rigsregistraturen undersøge,  

 om den pågældende fortsat er i besiddelse af sin førerret.
Er kørekortet  

 bortkommet, skal ansøgeren afgive erklæring herom.
Beskadigede kørekort, der  

 ønskes erstattet af duplikatkørekort, skal afleveres til politiet.
Stk. 3.  Duplikatkørekort, der træder i stedet for et  

 bortkommet kørekort, skal forsynes med påtegning om datoen for det tidligere  

 kørekort (eller duplikatkørekort), som det erstatter.
Fremkommer det  

 originale kørekort, efter at duplikatkørekortet er udstedt, skal det  

 originale kørekort afleveres til politiet.
 Udvidelse af kørekort.
 KØREKORT TIL YDERLIGERE KATEGORIER.
 § 38.  En person, der har kørekort til en eller flere  

 af de i § 9 nævnte kategorier, og som ønsker kørekortet udvidet til at gælde  

 for andre kategorier, skal ved anvendelse af den godkendte ansøgningsblanket  

 rette henvendelse til kørekortkontoret, jfr. § 1. Ansøgningen skal vedlægges  

 fotografi, jfr. § 2, nr. 1.
Stk. 2.  Lægeattest skal ikke afleveres, medmindre  

 indholdet af en tidligere i forbindelse med udstedelse eller fornyelse af  

 kørekort angivet lægeattest eller andre omstændigheder giver anledning  

 hertil.
Reglerne i §§ 5-8 finder tilsvarende anvendelse.
 § 39.  Køreprøven afholdes i overensstemmelse med de  

 regler i §§ 9-34, der finder anvendelse for erhvervelse af det ønskede  

 kørekort, jfr. dog § 40.
 § 40.  Hvis det kørekort, som den pågældende er i  

 besiddelse af, er udstedt inden for det sidste år før ansøgningens  

 indgivelse, skal den teoretiske prøve dog indskrænkes til væsentligst at  

 omfatte det stof, som ikke henhører under den tidligere beståede prøve.  

 Eventuelt kan teoriprøven helt undlades, således at teoretiske spørgsmål af  

 betydning for kørsel med køretøjer i den pågældende kategori stilles i  

 forbindelse med den praktiske prøve.
 Stk. 2.  Består aspiranten ikke køreprøven, og har han  

 vist ukendskab til de vigtigste færdselsregler eller ringe kørefærdighed,  

 afgør politiet efter reglerne i § 50, om aspiranten skal aflægge en  

 orienterende køreprøve for at bevare det allerede erhvervede kørekort.
§ 41.  Bestås køreprøven, udstedes kørekort, der  

 gælder for de køretøjer, som den pågældende herefter har ret til at føre.
Det  

 tidligere kørekort inddrages, men i øvrigt finder reglerne i §§ 35 og 36  

 tilsvarende anvendelse.
 KØREKORT TIL ERHVERVSMÆSSIG PERSONBEFORDRING.
 § 42.  Kørekort til motorkøretøj, der benyttes  

 erhvervsmæssigt til befordring af personer, kan udstedes til en person, der:
 Stk. 2.  Ansøgning om kørekort til erhvervsmæssig  

 personbefordring skal på den godkendte ansøgningsblanket indgives til  

 kørekortkontoret, jfr. § 1.
 Stk. 3.  Ansøgeren skal fremskaffe lægeattest, jfr. § 3,  

 medmindre en sådan har været tilvejebragt i forbindelse med udstedelse eller  

 fornyelse af kørekort inden for de sidste 2 år før ansøgnings indgivelse.
 Stk. 4.  Bestemmelserne i §§ 5-7 finder tilsvarende  

 anvendelse.
 § 43.  Ifølge færdselslovens § 58 kan kørekort til  

 erhvervsmæssig personbefordring nægtes under den i straffelovens § 78, stk.  

 2, nævnte betingelse.
Stk. 2.  Afgørelsen træffes efter en afvejelse af  

 samtlige nu foreliggende omstændigheder, herunder forbrydelsens eller  

 forseelsens art, grovhed og udførelsesmåde, domfældtes personlige forhold og  

 den tid, der er forløbet, således at også eventuelle efter dommen indtrufne  

 ændringer i domfældtes livsforhold tages i betragtning.
Kørekort bør nægtes,  

 når det herefter skønnes, at den adgang, domfældte ved kørekortets udstedelse  

 ville få til erhvervsmæssig personbefordring, indebærer nærliggende fare for,  

 at domfældte på ny vil forse sig eller vil udsætte menneskeliv eller værdier  

 for fare.
I denne forbindelse kan også færdselsforseelser komme i  

 betragtning.
Skønnet over, om sådanne forseelser bør føre til nægtelse af  

 kørekort til erhvervsmæssig personbefordring, beror på en samlet vurdering  

 affærdselsforseelsernes antal og grovhed.
Særlige begrænsninger i kørekortets  

 indhold eller gyldighedsfrist bør i almindelighed ikke fastsættes.
 Stk. 3.  Såfremt kørekort nægtes, skal  

 anklagemyndigheden, hvis den pågældende begærer det, indbringe spørgsmålet  

 for retten efter reglerne i straffelovens § 78, stk. 3.
 § 44.  Bestemmelserne i kapitel 2 om fremgangsmåden  

 ved berammelse og afholdelse af køreprøver finder tilsvarende anvendelse på  

 køreprøver til erhvervsmæssig personbefordring, medmindre andet er bestemt i  

 §§ 45-47.
 § 45.  Inden kørekortkontoret berammer køreprøven,  

 skal der så vidt muligt være taget stilling til, om ansøgeren opfylder de  

 øvrige betingelser for erhvervelse af kørekort til erhvervsmæssig  

 personbefordring.
§ 46.  Den praktiske prøve aflægges med Stk. 2.  Aflægges den i stk. 1, nr. 2, nævnte prøve af  

 en aspirant, der alene er i besiddelse af kørekort til almindelig bil, skal  

 der til prøven anvendes en bil, der er godkendt til øvelseskørsel.
§ 47.  Ved den teoretiske prøve skal aspiranten kunne  

 udpege de dele af køretøjet, der har betydning for sikkerheden, herunder de  

 dele, hvor slør og slid fortrinsvis opstår, og vise indgående kendskab til  

 bremsers og styretøjs brug, pasning og vedligeholdelse samt til deres  

 virkemåde i det omfang, som vedligeholdelse og pasning kræver.
De under  

 prøven begåede fejl undergives en strengere bedømmelse end ved almindelig  

 køreprøve for det pågældende køretøj.
Aspiranten skal endvidere have kendskab  

 til de i bekendtgørelse om hyrevognskørsel indeholdte regler, herunder til de  

 særlige pligter, der påhviler hyrevognschauffører.
Stk. 2.  Ved den praktiske prøve skal der til aspiranten  

 stilles større krav til hans manøvrefærdighed end ved almindelig køreprøve,  

 ligesom de under prøven begåede fejl undergives strengere bedømmelse end ved  

 almindelig køreprøve.
Aspiranten skal under prøven ved brug af kort og  

 gadefortegnelse kunne finde vej til en opgivet adresse.
 Stk. 3.  Reglen i § 40, stk. 2, finder tilsvarende  

 anvendelse ved de i stk. 1 og 2 nævnte prøver.
§ 48.  Består ansøgeren køreprøven, forsynes hans  

 kørekort i anmærkningsrubrikken med påtegning om, at han har ret til  

 erhvervsmæssig personbefordring.
Prøve aflagt med et af § 46, stk. 1, nr. 1,  

 omfattet køretøj giver ret til erhvervsmæssig personbefordring med almindelig  

 bil.
Prøve aflagt med et af § 46, stk. 1, nr. 2, omfattet køretøj giver ret  

 til erhvervsmæssig personbefordring med såvel almindelig bil som stor  

 personbil.
 Stk. 2.  Den, der har bestået prøven for kørelærere, kan  

 på tilsvarende måde få sit tidligere kørekort påtegnet om, at han har ret til  

 erhvervsmæssig personbefordring med de køretøjer, hvortil han har bestået  

 kørelærerprøven.
 Stk. 3.  Gyldighedstiden fastsættes til den  

 gyldighedstid, der gælder for det almindelige kørekort, dog højst 5 år,  

 medmindre lægellige grunde motiverer en kortere gyldighedstid.
 Inddragelse af førerret m. v.
 § 49.  Politiet kan inddrage førerretten, hvis den  

 pågældende ikke længere opfylder betingelserne for at få kørekort.
Stk. 2.  Ret til erhvervsmæssig personbefordring kan  

 ikke inddrages administrativt uden samtidig inddragelse af den almindelige  

 førerret, hvis kørekortindehaveren i gyldighedsperioden dømmes for strafbart  

 forhold.
Derimod kan retten frakendes i overensstemmelse med reglerne i  

 straffelovens § 79.
 § 50.  Nærer politiet begrundet tvivl om, hvorvidt en  

 person, der har kørekort, fortsat er i besiddelse af fornøden kørefærdighed,  

 fornødent kendskab til færdselsreglerne eller forståelse for hensynet til  

 andre trafikanter, kan det forlanges, at han inden en af politiet fastsat  

 frist aflægger en orienterende køreprøve.
Stk. 2.  Såfremt en person nægter at medvirke til  

 prøven, kan politiet straks inddrage førerretten.
I øvrigt inddrages  

 førerretten, hvis prøven ikke bestås første gang, eller vedkommende undlader  

 at medvirke til den.
§ 51.  Er førerretten blevet frakendt betinget, skal  

 føreren inden for en frist, der fastsættes af politiet, aflægge en  

 orienterende køreprøve.
Orienterende køreprøve skal dog ikke aflægges, hvis  

 frakendelsen er sket i medfør af færdselslovens § 125, stk. 2, 2. pkt., eller  

 § 126, stk. 1, nr. 2. Orienterende køreprøve skal heller ikke aflægges,  

 såfremt domfældte har bestået en køreprøve efter det forhold, der gav  

 anledning til frakendelsen.
 Stk. 2.  Domfældte skal hurtigst muligt, efter at dommen  

 kan fuldbyrdes, indkaldes til den orienterende køreprøve, således at prøven  

 normalt kan aflægges inden 2 måneder efter dommens dato.
 Stk. 3.  Førerretten inddrages, såfremt prøven ikke  

 bestås første gang, eller vedkommende undlader at medvirke til den.
§ 52.  Bliver politiet opmærksom på forhold, der giver  

 begrundet tvivl om, hvorvidt kørekortindehaveren fortsat er i besiddelse af  

 et tilfredsstillende helbred eller fortsat er ædruelig eller uafhængig af  

 euforiserende eller andre bevisthedspåvirkende stoffer, jfr. §§ 6 og 7, har  

 den pågældende pligt til at underkaste sig de undersøgelser eller prøver, der  

 er nødvendige til afgørelse heraf, herunder tilvejebringelse af  

 lægeerklæring, eventuelt fra en speciallæge.
Udgifterne til lægeerklæring kan  

 ikke afholdes af politiet, men må betales af kørekortindehaveren selv.
Stk. 2.  Såfremt en person nægter at medvirke til de  

 nødvendige undersøgelser eller prøver, kan politiet straks inddrage  

 førerretten.
Føreretten skal endvidere inddrages, hvis den pågældende  

 undlader at medvirke til undersøgelserne eller prøverne.
I øvrigt afgøres det  

 på grundlag af undersøgelserne eller prøverne, om førerretten skal inddrages,  

 eller om kørekortindehaveren kan bevare førerretten, eventuelt med særlige  

 indskrænkninger, jfr. § 6, stk. 3, og § 36, stk. 4. Foretages der  

 indskrænkninger i førerretten, skal den pågældende aflevere nyt fotografi,  

 jfr. § 2, nr. 1, for at få udstedt nyt kørekort.
 Stk. 3.  Inddrages førerretten med den begrundelse, at  

 den pågældende er afhængig af brug af euforiserende eller andre  

 bevisthedspåvirkende stoffer eller ikke er ædruelig, skal anklagemyndigheden,  

 hvis den pågældende begærer det, indbringe spørgsmålet for retten efter  

 reglerne i straffelovens § 78, stk. 3.
§ 53.  I de i §§ 50-52 nævnte tilfælde kan politiet  

 udstede et midlertidigt kørekort, der gælder for den tid, der påregnes at  

 ville medgå, indtil undersøgelsen er afsluttet, eller prøven aflagt.
Ved  

 udstedelse af et midlertidigt kørekort skal den pågældende aflevere sit  

 originale kørekort.
§ 54.  Den, hvis førerret er administrativt inddraget  

 eller frakendt ubetinget, skal aflevere sit kørekort til politiet.
Kørekortet  

 skal ligeledes afleveres til politiet, hvis der i medfør af § 52, stk. 2,  

 foretages indskrænkninger i førerretten.
Stk. 2.  Enhver frakendelse eller administrativ  

 inddragelse af førerret skal straks, under vedlæggelse af kørekortet,  

 meddeles til politiet på det sted, hvor kørekortet er udstedt, samt  

 indberettes til rigsregistraturen med angivelse af grunden til frakendelsen  

 eller inddragelsen.
Fremgår det, at den pågældende er militærperson eller  

 tjenestegørende i civilforsvaret, underrettes tillige den militære  

 motorforvaltende myndighed henholdsvis civilforsvarets motorforvaltende  

 afdeling.
 Stk. 3.  Er der udstedt dansk internationalt kørekort  

 til en person, hvis førerret er administrativt inddraget eller frakendt  

 ubetinget, skal også det internationale kørekort afleveres til politiet.
 Stk. 4.  Kørekortet annulleres, når afgørelsen om  

 inddragelse eller dommen om frakendelse er endelig.
§ 55.  Er førerretten ubetinget frakendt en person,  

 som har fået udstedt dansk kørekort i overensstemmelse med § 4, eller er  

 førerretten i henhold til et sådant kørekort administrativt inddraget, kan  

 begæring om udlevering af gyldigt udenlandsk kørkort kun imødekommes, når den  

 pågældende forlader landet og opgiver sin bopæl her.
Hvis førerretten er  

 inddraget administrativt, forsynes det udenlandske kørekort med påtegning om,  

 at det ikke er gyldigt til kørsel i Danmark.
Er førerretten frakendt  

 ubetinget, skal det udenlandske kørekort have påtegning om, for hvilket  

 tidsrum retten til at benytte kørekortet her i landet er frakendt.  

 Udleveringen og forholdene vedrørende det danske kørekort indberettes til  

 rigspolitichefen, der videregiver meddelelsen til vedkommende udenlandske  

 udstedelsesmyndighed.
 § 56.  Såfremt førerretten administrativt inddrages  

 eller frakendes ubetinget for personer, der er i besiddelse af et i udlandet  

 udstedt kørekort, gælder følgende:
1. Internationale kørekort udstedt i henhold til de  

 internationale konventioner af 24. april 1926, jfr. bekendtgørelse nr. 241 af  

 9. august 1930, eller 19. september 1949, jfr. bekendtgørelse af 2. marts  

 1956 (Lovtidende 1956 C, nr. 7), eller 8. november 1968, skal afleveres til  

 politiet.
Kørekortet inddrages ikke, men der gives det påtegning om den  

 administrative inddragelse eller ubetingede frakendelse i overensstemmelse  

 med reglerne i den pågældende konvention.
Den administrative inddragelse  

 eller ubetingede frakendelse indberettes til rigspolitichefen, der giver  

 meddelelsen herom videre til vedkommende udenlandske udstedelsesmyndighed.
2. Nationale kørekort udstedt i andre lande end  

 Finland, Norge og Sverige skal afleveres til politiet, der opbevarer det,  

 indtil perioden for den administrative inddragelse eller den ubetingede  

 frakendelse udløber, eller indtil den pågældende forlader landet i  

 forbindelse med, at han opgiver sin bopæl her.
Er førerretten administrativt  

 inddraget, forsynes det udenlandske kørekort med påtegning om, at det ikke er  

 gyldigt til kørsel i Danmark.
Er førerretten frakendt ubetinget, forsynes det  

 udenlandske kørekort med påtegning om, for hvilket tidsrum retten til at  

 benytte kørekortet her i landet er frakendt.
Den administrative inddragelse  

 eller ubetingede frakendelse indberettes til rigspolitichefen, der giver  

 meddelelsen herom videre til vedkommende udenlandske udstedelsesmyndighed.
3. Kørekort, der er udstedt i Finland, Norge eller  

 Sverige, skal afleveres til politiet, der sender det til rigspolitichefen med  

 indberetning om årsagen til den addministrative inddragelse eller ubetingede  

 frakendelse.
Rigspolitichefen sender med de nævnte oplysninger kørekortet  

 videre til myndighederne i den pågældendes hjemland.
 Generhvervelse af førerret.
 § 57.  Den, der ønsker at generhverve kørekort, efter  

 at føreretten har været administrativt inddraget eller frakendt ubetinget,  

 skal indgive ansøgning herom til kørekortkontoret, jfr. § 1. ansøgningen skal  

 være ledsaget af fotografi, jfr. § 2, nr. 1. Har førerretten været  

 administrativt inddraget af lægelige grunde eller på grund af afhængighed af  

 euforiserende eller andre bevisthedspåvirkende stoffer eller manglende  

 ædruelighed, skal ansøgeren endvidere aflevere en lægeattest, jfr. §§ 3 og 6.  

 I øvrigt kræves lægeattest kun, hvis indholdet af en tidligere i forbindelse  

 med udstedelse eller fornyelse af kørekort afgivet lægeattest eller andre  

 omstændigheder giver anledning hertil.
§ 58.  Har førerretten været frakendt ubetinget, skal  

 ansøgeren bestå en orienterende køreprøve.
Den teoretiske prøve kan aflægges  

 indtil 4 måneder og den praktiske prøve indtil 1 måned før frakendelsestidens  

 udløb.
Har domfældte bestået en køreprøve efter det forhold, der gav  

 anledning til tiltalen, skal orienterende køreprøve ikke aflægges, såfremt  

 prøven er bestået inden for det sidste år før frakendelsestidens udløb og  

 inden for det sidste år før ansøgningen om generhvervelse af kørekort.
 Stk. 2.  Er førerretten administrativt inddraget på  

 grund af ikke bestået eller ikke aflagt orienterende køreprøve, skal  

 ansøgeren ligeledes bestå en orienterende køreprøve.
 Stk. 3.  Er førerretten administrativt inddraget af  

 lægelige grunde eller på grund af afhængighed af euforiserende eller andre  

 bevisthedspåvirkende stoffer eller manglende ædruelighed, og er der forløbet  

 3 år eller mere siden inddragelsen af førerretten, er det, under hensyn til  

 at den pågældende ikke har kunnet føre motorkøretøj i dette tidsrum, normalt  

 en betingelse for generhvervelsen, at en orienterende køreprøve bestås.
 § 59.  Opfylder ansøgeren betingelserne for at  

 generhverve kørekort, udfærdiges kørekortet i overensstemmelse med reglerne i  

 § 36.
 § 60.  Såfremt en person, der er i besiddelse af  

 kørekort til erhvervsmæssig personbefordring, har fået førerretten i henhold  

 til det almindelige kørekort frakendt ubetinget, uden at der i dommen er  

 truffet bestemmelse om særlig frakendelse af retten til erhvervsmæssig  

 personbefordring, har han ret til på ny at udøve denne virksomhed, når  

 førerretten i henhold til det almindelige kørekort generhverves.
 Fornyelse af kørekort.
 § 61.  Ansøgning om fornyelse af et kørekort, hvis  

 gyldighedstid er udløbet, skal indgives til kørekortkontoret, jfr. § 1.  

 Ansøgningen skal vedlægges lægeattest, jfr. §§ 3 og 6. Er det tidligere  

 kørekort beskadiget eller bortkommet, skal ansøgningen tillige vedlægges  

 fotografi, jfr. § 2, nr. 1.
 § 62.  Ansøges der om fornyelse af kørekort 3 år eller  

 mere efter, at gyldigheden af det tidligere kørekort er ophørt, er det, under  

 hensyn til at den pågældende ikke har kunnet føre motorkøretøj i dette  

 tidsrum, normalt en betingelse for fornyelsen, at en orienterende køreprøve  

 bestås.
 § 63.  Ved ansøgning om fornyelse af kørekort til  

 erhvervsmæssig personbefordring finder § 43 tilsvarende anvendelse.
§ 64.  Kan kørekortet fornyes, forsynes kørekortet med  

 påtegning herom i anmærkningsrubrikken.
Er det tidligere kørekort beskadiget  

 eller bortkommet, udfærdiges dog et nyt kørekort.
Gyldighedstiden fastsættes  

 efter bestemmelserne i § 36, stk. 3 og 4, samt § 48, stk. 3, og regnes fra  

 udstedelsesdagen.
 Stk. 2.  Er angøsning om fornyelse af kørekort indgivet,  

 men kan fornyelsen ikke straks ske, kan politiet, såfremt det findes  

 forsvarligt ud fra hensyn til færdselssikkerheden udstede et midlertidigt  

 kørekort med kort gyldighedstid.
 Orienterende køreprøver.
§ 65.  Den, der skal aflægge orienterende køreprøve,  

 skal selv stille køretøj til rådighed ved prøven.
Køretøjet skal være  

 godkendt til øvelseskørsel.
Skal prøven aflægges med traktor, stilles en  

 traktor med een påhængsvogn til rådighed.
§ 66.  Orienterende køreprøve aflægges efter reglerne  

 om køreprøver til kørekort til almindelig bil, men såfremt prøven er  

 begrundet i vedkommendes kørsel med stor lastbil, stor personbil eller stort  

 påhængskøretøj, kan prøven kræves aflagt efter de regler, der gælder for  

 kørekort til disse køretøjer.
Har den pågældende alene kørekort til  

 motorcykel eller traktor (motorredskab), aflægges prøven efter reglerne om  

 køreprøve til kørekort til henholdsvis motorcykel eller traktor  

 (motorredskab).
Stk. 2.  Bestås den orienterende køreprøve ikke senest  

 ved tredje prøve, skal eventuelle yderligere prøver aflægges efter reglerne  

 om køreprøve til kørekort til de kategorier, hvortil kørekort ønskes  

 generhvervet.
Hvor føreretten er administrativt inddraget på grund af en ikke  

 bestået orienterende køreprøve, jfr. §§ 50 og 51, anses den ikke beståede  

 prøve for første prøve.
 Stk. 3.  Har førerretten været inddraget eller frakendt  

 i 3 år eller mere, eller skal orienterende køreprøve aflægges i anledning af  

 fornyelse af kørekort, skal prøven dog aflægges efter reglerne om køreprøve  

 til kørekort til de kategorier, hvortil kørekort ønskes generhvervet eller  

 fornyet.
 Udenlandske førere.
§ 67.  Personer, der er bosiddende i udlandet, kan  

 under midlertidigt ophold her i landet føre motorkøretøj uden at have dansk  

 kørekort, hvis de er i besiddelse af et internationalt kørekort udstedt i  

 henhold til de internationale konventioner af 24. april 1926, 19. september  

 1949 eller 8. november 1968. Lige med besiddelse af et internationalt  

 kørekort stilles besiddelse af et i vedkommendes hjemland udstedt nationalt  

 kørekort, for så vidt dette enten er udfærdiget med latinske bogstaver eller  

 er ledsaget af en oversættelse til dansk, engelsk eller fransk, udfærdiget af  

 en offentlig myndighed eller af en organisation, der i udstederlandet er  

 autoriseret til at udstede tolddokumenter for motorkøretøjer.
Erhvervsmæssig  

 personbefordring må dog ikke udføres på grundlag af et i udlandet udstedt  

 kørekort.
 Stk. 2.  Et nationalt kørekort giver kun indehaveren ret  

 til at føre et sådant køretøj her i landet, som det berettiger ham til at  

 føre i hans hjemland.
 § 68.  Den kontrollerende myndighed påser, at en  

 udenlandsk fører er i besiddelse af fornødent kørekort.
Stk. 2.  Er dette ikke tilfældet, kan han af politiet få  

 tilladelse (turistkørekort) til midlertidigt at føre motorkøretøj her i  

 landet.
Tilladelsen kan af politiet betinges af, at ansøgeren fremskaffer de  

 sædvanlige attester for udstedelse af dansk kørekort og aflægger en køreprøve  

 for vedkommende sagkyndige.
 Stk. 3.  Et i Finland, Norge eller Sverige udfærdiget  

 midlertidigt kørekort (turistkørekort) berettiger indehaveren til under  

 midlertidigt ophold her i landet at føre de køretøjer, som omfattes af  

 kørekortet.
§ 69.  Reglerne i §§ 49-50, §§ 52-53, § 54, stk. 1, og  

 § 56 om inddragelse af førerret samt §§ 65-66 om orienterende køreprøver  

 finder tilsvarende anvendelse på motorførere, der ikke har bopæl her i  

 landet.
Ved anvendelsen af § 53 skal der udstedes turistkørekort i stedet for  

 sædvanligt midlertidigt kørekort.
 Køretøjer, der anvendes til øvelseskørsel.
§ 70.  Et motorkøretøj, der ønskes benyttet til  

 øvelseskørsel, skal synes og godkendes af Statens bilinspektion og derefter  

 anmeldes til registrering, inden det tages i brug.
Køretøjet skal opfylde  

 betingelserne i § 14, stk. 1, for at kunne godkendes.
Stk. 2.  Registreringsmyndigheden sørger for, at  

 køretøjer, der er godkendt til øvelseskørsel, een gang om året fremstilles  

 til syn.
De almindelige regler om periodisk syn af motorkøretøjer, herunder  

 gebyrreglerne, finder tilsvarende anvendelse.
§ 71.  Motorkøretøj og traktor skal under  

 øvelseskørsel foran og bagpå være forsynet med et af politiet godkendt hvidt  

 skilt med ordet »Skolevogn«, udført med mindst 7 cm høje sorte  

 bogstaver, eller ordet »Skolecykel«, udført med mindst 3 cm høje  

 sorte bogstaver.
Det samme gælder øvelseskørsel med vogntog.
Stk. 2.  Skoleskiltet må kun benyttes under  

 øvelseskørsel, herunder kørsel til og fra det sted, hvor øvelseskørslen  

 foregår.
Under køreprøven må et køretøj ikke være forsynet med skoleskilte  

 eller med firmaskilte, reklamer eller andet, der kendetegner køretøjet som  

 øvelseskøretøj.
§ 72.  Anvendes et motorkøretøj, der er særligt  

 indrettet til øvelseskørsel, til andet end øvelseskørsel eller køreprøve,  

 skal de særlige betjeningsapparater være afmonteret, tildækket eller aflåset  

 på betryggende måde, medmindre der ikke befinder sig nogen på den plads,  

 hvorfra disse apparater kan betjenes.
Udlånes køretøjet til personer, der  

 ikke hører til kørelærerens husstand, anvendes det til erhvervsmæssig  

 personbefordring, eller udlejes det uden fører, skal betjeningsapparaterne  

 være afmonteret og fjernet fra køretøjet.
§ 73.  I bil, der anvendes til øvelseskørsel, skal der  

 være plads til mindst 3 personer.
Bilen skal være forsynet med  

 hastighedsmåler og således udstyret, at kørelæreren uafhængigt af eleven kan  

 give signal og ved hjælp af særlige pedaler, der er anbragt ved hans plads,  

 udkoble motoren og bremse bilen.
Er bilen forsynet med automatisk  

 transmission, skal gearvælgeren - i stedet for pedal til udkobling af motoren  

 - være anbragt således, at den kan betjenes af kørelæreren.
Hvis bilen ikke  

 er forsynet med tokreds driftsbremse, skal parkeringsbremsen (håndbremsen)  

 være anbragt således, at den kan betjenes af kørelæreren, eller være forsynet  

 med særligt håndgreb, som kørelæreren kan betjene.
Dette behøver ikke at have  

 anordning, der sikrer, at bremsen kan blive stående i tilspændt stand.
§ 74.  Til øvelseskørsel med bil med stort  

 påhængskøretøj skal anvendes lastbil med trykluftbremseanlæg og  

 bremsemanometer.
Påhængskøretøj, der anvendes til øvelseskørsel, skal være  

 forsynet med manuel bremsekraftreguleringsventil i bremseanlægget.
§ 75.  Til øvelsekørsel må ikke anvendes motorcykel,  

 der er forsynet med hel- eller halvautomatisk gearkasse eller kobling eller  

 automatisk frigear.
Motorcyklen skal være forsynet med hastighedsmåler.
 Stk. 2.  Motorcykel, der anvendes til øvelseskørsel, kan  

 forsynes med særlig bremse beregnet for kørelærerens eller den sagkyndiges  

 brug.
 Stk. 3.  Trehjulet motorcykel, der anvendes til  

 øvelseskørsel eller køreprøve, skal være forsynet med ekstra bremse til brug  

 for kørelæreren eller den sagkyndige.
 § 76.  Øvelseskørsel med traktor må ikke foretages med  

 mere end een påhængsvogn.
 § 77.  Uanset bestemmelserne i §§ 70 og 73 kan  

 politiet tillade, at en bil, der er særligt indrettet til brug for en  

 invalideret, anvendes til øvelseskørsel og køreprøve, uden at bilen er  

 forsynet med betjeningspedaler for kørelæreren eller den sagkyndige.  

 Tilladelse kan kun gives, såfremt Statens bilinspektion finder bilens  

 anvendelse hertil forsvarlig.
 Straffe- og gebyrbestemmelser.
§ 78.  Overtrædelse af § 8, stk. 3, § 37, stk. 3, §  

 53, 2. pkt., § 54, stk. 1 og 3, § 56, § 69, § 70, stk. 1, §§ 71-72, § 74 og §  

 76 straffes med bøde.
Personer, der er bosiddende i udlandet, og som her i  

 landet fører et køretøj uden at opfylde betingelserne herfor i § 67 eller §  

 68, stk. 3, straffes ligeledes med bøde.
 Stk. 2.  På samme måde straffes efter færdselslovens §  

 118, stk. 1, nr. 2 og 3, den, der tilsidesætter vilkår for en tilladelse i  

 henhold til bekendtgørelsen eller undlader at efterkomme forbud eller påbud,  

 der er meddelt i henhold til bekendtgørelsen.
§ 79.  For afholdelse af køreprøve betales et gebyr på  

 90 kr. for prøve til kørekort til motorcykel og 150 kr. for prøve til  

 kørekort til de øvrige i § 9 nævnte køretøjer samt for prøve til kørekort til  

 erhvervsmæssig personbefordring.
Tilsvarende gebyrer betales for orienterende  

 køreprøver, dog er den første orienterende køreprøve altid gebyrfri.  

 Vejledende køreprøver er gebyrfrie.
Stk. 2.  For udstedelse af duplikatkørekort betales et  

 gebyr på 30 kr. for kørekort til motorcykel og 50 kr. for kørekort til de  

 øvrige i § 9 nævnte køretøjer.
I øvrigt er udstedelse af kørekort og  

 påtegninger på kørekort gebyrfrie.
 Stk. 3.  Alle gebyrer skal betales ved anvendelse af  

 stempelmærker.
§ 80.  Udebliver en aspirant fra en berammet køreprøve  

 uden at have meddelt lovligt forfald senest kl. 12 dagen før prøven, eller  

 bestås en del af prøven ikke, skal der betales nyt gebyr, før ny prøve  

 afholdes.
Dette gælder, når den teoretiske prøve ikke bestås, og når den  

 praktiske prøve ikke bestås, samt når aspiranten udebliver fra en af disse  

 prøver.
 Stk. 2.  Tilbagebetaling af betalt gebyr, når prøve ikke  

 har fundet sted, kan normalt kun ske, når en berammet prøve afmeldes senest  

 kl. 12 dagen før prøven.
 Ikrafttrædelses- og overgangsbestemmelser.
 § 81.  Bekendtgørelsen træder i kraft den 1. maj 1977.
 Stk. 2.  Samtidig ophæves bekendtgørelse nr. 258 af 28.  

 juni 1966 om førerprøver, førerbeviser m.v. og §§ 10-11 i bekendtgørelse nr.  

 42 af 2. marts 1956 om udenlandske køretøjer og udenlandske førere af  

 motorkøretøjer.
§ 82.  Kørekort, der er udstedt før den 1. maj 1977,  

 er fortsat gyldige i overensstemmelse med deres indhold.
Kørkort til traktor  

 giver dog også adgang til at føre motorredskab.
 § 83.  Personer, der er fyldt 18 år, og som  

 regelmæssigt i de sidste 2 år før den 1. maj 1977 har ført traktor uden at  

 være i besiddelse af kørekort, herunder jævnligt på vej omfattet af  

 færdselsloven, kan uden at aflægge køreprøve erhverve kørekort til traktor  

 med adgang til at foretage den kørsel, der omhandles i færdselslovens § 74.
 Stk. 2.  Ansøgning herom skal indgives senest den 1. maj  

 1978. Kørsel må ikke foretages, før kørekortet er udstedt.
Stk. 3.  Ansøgningen skal udfærdiges på den hertil  

 godkendte blanket og afleveres personligt på kørekortkontoret, jfr. § 1.  

 Ansøgeren skal aflevere fotografi, jfr. § 2, nr. 1, samt de i § 2, nr. 2 og  

 4, nævnte dokumenter.
Lægeattest kræves kun, hvis ansøgeren er fyldt 65 år,  

 eller der foreligger oplysninger, der tyder på, at den pågældende ikke  

 opfylder betingelserne for at erhverve kørekort.
 Stk. 4.  Opfylder ansøgeren betingelserne for at  

 erhverve kørekort, jfr. §§ 5-7, udfærdiges kørekort i overensstemmelse med  

 reglerne i § 36. I anmærkningsrubrikken anføres det, at kørekortet kun er  

 gyldigt til traktor til den kørsel, som omhandles i færdselslovens § 74.
 Stk. 5.  Reglerne i kapitel 6-9 finder tilsvarende  

 anvendelse på kørekort, der er udstedt i medfør af denne bestemmelse.
 JUSTITSMINISTERIET, DEN 15. APRIL 1977.
 Orla Møller.
/P.
Wiese.
