 I medfør af § 4, stk. 2, og § 9 i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og andre skoler, institutioner  

 og virksomheder, der er godkendt hertil, samt i godkendte praktikvirksomheder  

 kan der gennemføres en uddannelse til industribogbinder.
 Stk. 2.  Det faglige udvalg for uddannelsen, jf. § 37 i  

 erhvervsuddannelsesloven, er Grafisk Fagligt Udvalg.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen) og bekendtgørelse om  

 eksamensordning for erhvervsuddannelser (eksamnesbekendtgørelsen) samt de  

 regler, som Undervisnings- og Forskningsministeriet i øvrigt fastsætter i  

 medfør af erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence som  

 industribogbinder.
 Uddannelsens varighed og struktur m.v.
 § 4.  Uddannelsen varer i alt 4 år.
 Stk. 2.  Uddannelsen indledes i praktikvirksomhed eller  

 med 2. skoleperiode.
 § 5.  Skoleundervisningen varer 35 uger.  

 Skoleundervisning og praktikuddannelse veksler som vist i figuren og som  

 anført nedenfor:
 Stk. 2.  Uddannelsen afsluttes med eksamen  

 (svendeprøve), der gennemføres i forbindelse med sidste skoleperiode, jf. §  

 26, stk. 1.
Fritagelse for dele af uddannelsen § 6.  Fritagelse for dele af uddannelsen kan ske efter  

 §§ 8 og 9 i hovedbekendtgørelsen.
Adgangsbegrænsning § 7.  Skolen optager elever i uddannelsen i  

 overensstemmelse med de almindelige regler om optagelse af elever i  

 erhvervsuddannelserne.
 Stk. 2.  Skolen kan dog kun optage elever uden  

 uddannelsesaftale til påbegyndelse af uddannelsens 2. skoleperiode i et  

 omfang, der svarer til en procentdel af det antal elever, som skolen året før  

 optog i 2. skoleperiode med uddannelsesaftale.
 Stk. 3.  Procentsatsen, jf. stk. 2., fastsættes af  

 Undervisnings- og Forskningsministeriet efter indstilling fra det faglige  

 udvalg og Erhvervsuddannelsesrådet hvert år inden 31. december gældende for  

 det følgende kalenderår og for alle skoler, der udbyder uddannelsen.
Stk. 4.  De elever, som skolen optager efter stk. 2,  

 skal være de ansøgere, som skolen finder bedst egnede til uddannelsen.
Hvis  

 der er flere ansøgere uden uddannelsesaftale, end der kan optages ifølge stk.  

 2, træffer skolen afgørelse om, hvem der skal optages, ud fra en vurdering af  

 ansøgerens egnethed for uddannelsen på grundlag af ansøgerens hidtidige  

 uddannelsesforløb og eventuelle beskæftigelse.
 Stk. 5.  Skolen meddeler i sit årlige udbudsmateriale,  

 hvilke nærmere kriterier skolen lægger vægt på ved optagelsen af elever uden  

 uddannelsesaftale.
 Stk. 6.  I 1991 beregnes skolens pladsantal i henhold  

 til stk. 2 på grundlag af det antal elever med uddannelsesaftale, som skolen  

 optog i 1990 inden for den eller de uddannelser, som svarer til denne  

 bekendtgørelses uddannelse.
Uddannelsens mål og indhold § 8.  Den uddannede industribogbinder skal kunne  

 medvirke selvstændigt og kreativt i den bogbindermæssige proces i grafisk  

 produktion og have kendskab til behandling af de materialer, som anvendes i  

 de forskellige funktioner og processer.
Endvidere skal den uddannede  

 industribogbinder have opnået en sådan erhvervsmæssig bredde og indsigt, at  

 det kan danne basis for en senere specialisering, videregående uddannelse  

 eller etablering af selvstændig virksomhed.
Skoleundervisningen § 9.  Skoleundervisningen, der på en helhedsorienteret  

 måde skal omfatte både teoretisk og praktisk indlæring med henblik på at give  

 eleven generelle og specielle kvalifikationer, har som mål, at eleven opnår  

 teoretisk og praktisk forståelse af den industrielle del af bogbinderområdet,  

 kendskab til de forskellige materialekvaliteter og produktionsmetoder, fagets  

 elektroniske og mekaniske maskinudstyr samt kvalitetskontrol.
Grundfag § 10.  Undervisningen omfatter følgende grundfag:
 Stk. 2.  Mål, indhold og vejledende uddannelsestid for  

 de enkelte grundfag følger reglerne om grundfag.
Områdefag § 11.  Undervisningen i områdefag, der har et omfang  

 svarende til en vejledende uddannelsestid på 11 uger, har følgende mål:
Eleven skal opnå forståelse af forlagsbogens forskellige  

 indbindingsmuligheder, herunder give eleven praktiske færdigheder i  

 indbinding af forlagsbøger i den aktuelle indbinding, der findes på  

 industribogbinderiet.
Desuden skal eleven opnå kendskab til, hvorledes  

 forlagsbøger fremstilles mest rationelt og hensigtsmæssigt såvel manuelt som  

 maskinelt.
 Vejledende uddannelsestid: 2,3 uger.
Eleven skal opnå praktiske færdigheder i presseforgyldning af  

 forlagsarbejde, herunder opnå viden om materialernes egnethed.
Ligeledes er  

 det målet, at eleven får kendskab til rationelle metoder i presseforgyldning  

 ved anvendelse af halvautomatiske og manuelle maskiner med faste skrifter.
 Vejledende uddannelsestid: 1,6 uger.
Eleven skal opnå færdigheder i at betjene en bindsamler, kunne indstille  

 og fejlfinde maskinen og kunne udføre lettere demontering og montering af  

 maskindele for reparationer.
Eleven skal endvidere opnå viden om aktuelle  

 bindsamlingsmaskiners funktioner, forskelligheder og kapacitet.
 Vejledende uddannelsestid: 1,6 uger.
Eleven skal opnå færdigheder i betjening af klæbebindere og indgående  

 kendskab til maskinkonstruktion og opbygning.
Eleven skal endvidere opnå  

 indgående kendskab til klæbestof og til papirkvaliteternes og trykfarvernes  

 indflydelse på det færdige klæbebindingsresultat.
 Vejledende uddannelsestid: 1,7 uger.
 Eleven skal sættes i stand til at betjene en indhængningsmaskine, herunder  

 afhjælpning af funktioneringsfejl af materielle og mekaniske grunde.  

 Endvidere skal eleven kunne betjene elektronisk indstillingsudstyr og opnå  

 godt kendskab til boggaders sammensætning og forskelligheder.
 Vejledende uddannelsestid: 1,3 uger.
Eleven skal opnå kendskab til det aktuelle maskinudstyr, der forefindes på  

 bogbinderierne, og som betjenes af bogbindere.
Ligeledes er det målet at give  

 eleven indgående kendskab til de principper, der danner basis for grafiske  

 maskiner i almindelighed og for bogbinderimaskiner i særdeleshed.
Eleven skal  

 endvidere kunne udføre montagearbejde af lettere sværhedsgrad med almindeligt  

 håndværktøj.
 Vejledende uddannelsestid: 1,5 uger.
Eleven skal opnå kendskab til aktuelle trykmetoder inden for det grafiske  

 område for derigennem at kunne forstå gensidige problemløsninger.
Eleven skal  

 opnå kendskab til trykfarvernes forskelligheder og viden om, hvorledes disse  

 påvirker arbejdsgang og processer i maskinerne i bogbinderiet.
 Vejledende uddannelsestid: 0,8 uger.
Eleven skal opnå kendskab til forskellige aktuelle papirkvaliteter, der i  

 særdeleshed anvendes eller forarbejdes i industribogbinderiet.
Eleven skal  

 endvidere opnå kendskab til forebyggende kontroller ved modtagelse af papirer  

 til forarbejdning i bogbinderier.
 Vejledende uddannelsestid: 0,3 uger.
Specialefag § 12.  Undervisningen i specialefag, der har et omfang  

 svarende til en vejledende uddannelsestid på 5,7 uger, har følgende mål:
Maskinmontage Eleven skal være i stand til at foretage montagearbejde i form af  

 udskiftning af maskindele og sektioner på klæbebinder, bindsamler og  

 indhængningsmaskine.
Eleven skal endvidere være i stand til at afprøve og  

 kontrollere, om montagen er i harmoni med øvrige maskinbevægelser.
Valgfag § 13.  Undervisningen i valgfag følger reglerne i § 14  

 i hovedbekendtgørelsen.
 Stk. 2.  Valgfagene har et omfang svarende til en  

 vejledende uddannelsestid på 5,8 uger.
Undervisningsplan § 14.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Praktikuddannelsen § 15.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 8.
 § 16.  Målet for praktikuddannelsen er at opøve  

 elevens praktiske færdigheder med udgangspunkt i den teoretiske og praktiske  

 undervisning, der finder sted på skolen.
 § 17.  I den indledende praktikperiode skal eleven  

 stifte bekendtskab med de erhvervsmæssige kategorier, der findes i  

 virksomheden.
 Stk. 2.  I 2., 3. og 4. praktikperiode skal eleven opnå  

 færdigheder inden for følgende områder: bindsamling, klæbebinding,  

 indhængning og prægepresse.
 Stk. 3.  I 5. praktikperiode arbejder eleven  

 selvstændigt med i produktionen.
§ 18.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med § 24 i hovedbekendtgørelsen ved praktiktidens  

 afslutning.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.  

 Skolen udleverer blanketterne til praktikvirksomhederne.
 Bedømmelse og uddannelsesbeviser m.v.
Uddannelsesbevis § 19.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence som industribogbinder, jf. § 3.
 Stk. 2.  Uddannelsesbeviset udstedes, når skolebevis er  

 udstedt, jf. § 20, og afsluttende praktikerklæring er udstedt, jf. § 18, stk.  

 2, og når den eksamen, som er beskrevet i §§ 26-29 (svendeprøven), er  

 bestået.
 Stk. 3.  Uddannelsesbeviset, der affattes i  

 overensstemmelse med § 29 i hovedbekendtgørelsen, skal angive uddannelsens  

 betegnelse, jf. § 1, stk. 1, samt oplysning om den opnåede karakter, fastsat  

 i henhold til § 28, stk. 3.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 20.  Når alle skoleperioder i uddannelsen er  

 gennemført og betingelserne i stk. 2 er opfyldt, udsteder skolen et  

 skolebevis til eleven.
Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen i stk. 2, nr. 1, ikke er  

 opfyldt, men betingelsen i stk. 2, nr. 2, er opfyldt, udstedes skolebevis,  

 når skolen ud fra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen.
 Stk. 5.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 23,  

 stk. 3.
 Stk. 6.  Hvis en elev ophører med skoleundervisningen  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
 § 21.  Senest ved afslutningen af sidste skoleperiode  

 udsteder skolen eksamensbeviser for de grundfag eller valgfag, som er  

 afsluttet med eksamen.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 22.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode er endvidere at bidrage til grundlaget for udstedelse af  

 skolebevis, jf. § 20, stk. 2, nr. 1.
Skolevejledning § 23.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om:
Stk. 3.  Efter sidste skoleperiode i uddannelsen  

 udsteder skolen kun en skolevejledning, hvis betingelserne for udstedelse af  

 skolebevis, jf. § 20, stk. 2 eller 4, ikke er opfyldt.
Skolen kan dog udstede  

 en skolevejledning efter sidste skoleperiode med angivelse af elevens  

 eventuelle behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 24.  Ved karaktergivning anvendes 13-skalaen, jf. §  

 17 i eksamensbekendtgørelsen.
Afsluttende bedømmelse § 25.  Skolen afholder eksamen i grundfag, hvis det  

 følger af reglerne om disse fag.
 Stk. 2.  Endvidere afholdes afsluttende eksamen efter  

 reglerne i §§ 26-29.
 Stk. 3.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 4.  I områdefag og specialefag giver skolen ved  

 afslutningen af den sidste skoleperiode en standpunktskarakter i forhold til  

 slutmålene for undervisningen i disse fag på grundlag af en helhedsvurdering.
 Stk. 5.  For valgfag foretages bedømmelse efter reglerne  

 om disse fag.
§ 26.  I sidste skoleperiode afholdes en afsluttende  

 eksamen, der samtidig udgør en svendeprøve.
Eksamen består af en skriftlig og  

 en praktisk prøve, jf. § 27, stk. 1 og 2.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelsen af elever til den  

 skoleperiode, hvori den afsluttende eksamen afholdes, sender skolen en liste  

 over de pågældende elever med angivelse af elevernes praktikvirksomheder til  

 det faglige udvalg.
 Stk. 4.  Det faglige udvalg udpeger herefter de  

 censorer, der er nævnt i stk. 5, og giver skolen meddelelse om, hvem der er  

 udpeget.
Stk. 5.  Elevernes løsning af opgaverne bedømmes efter  

 reglerne i § 28 af en lærer, udpeget af skolen, og 2 censorer.
Censorerne  

 skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i henhold til eksamensbekendtgørelsen.
 Stk. 6.  Elever, der ønsker det, kan få opgaverne læst  

 op.
 § 27.  Den skriftlige prøve varer 30 minutter  

 og afholdes inden for 3 af følgende område- og specialefag:
 Stk. 2.  Den praktiske prøve afholdes inden for 3  

 af følgende områdefag:
 Stk. 3.  Det afgøres ved lodtrækning, hvilke af de 4 fag  

 efter stk. 1 eleven skal have opgaver i ved den skriftlige prøve, og hvilke 5  

 fag efter stk. 2 eleven skal have opgaver i ved den praktiske prøve.
§ 28.  Ved bedømmelsen af opgavebesvarelserne ved den  

 skriftlige prøve, jf. § 27, stk. 1, giver læreren og de to censorer hver en  

 karakter.
Karakteren ved prøven fremkommer som et gennemsnit af de tre  

 afgivne karakterer.
 Stk. 2.  Ved bedømmelsen af opgaveløsningerne ved den  

 praktiske prøve, jf. § 27, stk. 2, giver læreren og de to censorer hver en  

 karakter for betjeningen af det tekniske udstyr og udførelsen af opgaven.  

 Karakteren for prøven fremkommer som et gennemsnit af de tre afgivne  

 karakterer.
Stk. 3.  Eksamenskarakteren (svendeprøvekarakteren) for  

 den afsluttende eksamen fremkommer som et gennemsnit af karakteren for den  

 skriftlige prøve og den praktiske prøve.
For at bestå eksamen kræves, at  

 eksamenskarakteren er minimum 6.
Stk. 4.  Ved beregning af karakterer foretages ikke  

 afrunding.
Forinden fastsættelse af karakter efter stk. 5 foretages afrunding  

 af det endelige resultat til et helt tal efter almindelige regneregler.
Stk. 5.  De beregninger, som er nævnt i stk. 1, 2 og 3,  

 foretages af det faglige udvalg.
Skolen indsender oplysning om de enkelte  

 karakterer, som er givet efter stk. 1 og 2, til det faglige udvalg.
Det  

 faglige udvalg kan udarbejde et skema til dette formål.
§ 29.  Skolen skal tilbyde elever, der ikke består den  

 afsluttende eksamen, en ny eksamen, eventuelt efter supplerende  

 praktikuddannelse eller skoleundervisning.
Eleven kan kun deltage i eksamen 2  

 gange.
Skolen kan dog efter samråd med det faglige udvalg tillade, at eleven  

 deltager i eksamen påny, hvis der foreligger ganske særlige omstændigheder.
 Stk. 2.  Adgang til sygeeksamen følger reglerne i  

 eksamensbekendtgørelsen.
Ikrafttrædelses- og overgangsbestemmelser § 30.  Bekendtgørelsen træder i kraft den 15. marts  

 1991 og har virkning fra den 1. januar 1991.
 § 31.  Elever, der har gennemført efg-basisuddannelsen  

 inden for bogbinderområdet, er fritaget for 2. skoleperiode og  

 uddannelsestiden er for disse elever på i alt 3 år.
