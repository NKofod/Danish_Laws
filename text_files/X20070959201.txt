Ejendomsavancebeskatning og suspensivt  

 betinget aftale Spørgsmål Skal ejendommen  

 skattemæssigt anses for solgt, når betingelserne i købsaftalen er opfyldt? Svar Ja, se  

 indstilling og begrundelse.
Beskrivelse af de faktiske forhold Spørgerne ejer i  

 lige sameje ejendommene matr.nr. a og c.  Ejendommene er samvurderet som  

 et bebygget landbrug med 1 lejlighed til beboelse.
Ejendommene har et areal  

 på  

 henholdsvis  

 166.523 m2  

 og  

 5.515 m2.
 Ejendommene  

 udgør en del af det projekterede boligområde benævnt X-by, Y, som Y ønsker  

 realiseret  

 snarest muligt.
 Z ønsker at  

 erhverve en del af spørgernes ovennævnte ejendomme med henblik på opførelse  

 af  

 boliger.
 Spørgerne er  

 indforstået med at overdrage ejendommene til selskabet, idet de dog ønsker at  

 beholde de eksisterende bygninger på ejendommene samt et passende jordareal.
 Spørgerne har  

 herefter indgået en betinget købsaftale af 2. november 2005 om afståelse af  

 en  

 del af ejendommene til Z.
 Overdragelsen  

 omfatter ejendommenes ubebyggede arealer, idet Z skal acceptere, at der kan  

 fragå et areal i størrelsesordenen  

 4.000 m2  

 til brug for spørgernes nuværende  

 bygninger, der anvendes til boliger og erhverv, samt til et landbrugsformål.
 Spørgeren skal  

 således respektere størrelsen af det areal, som fastsættes af Y Kommune -  

 efter  

 forhandling med spørgerne - til brug for spørgernes nuværende bygninger samt  

 eventuelt et landbrugsformål.
 Det pågældende  

 areal forventes at blive omfattet af det areal, som i den kommende lokalplan  

 i  

 øvrigt vil blive udlagt til forstbotaniske skovbeplantninger.
 Det fremgår ikke  

 af købsaftalen præcist hvilken del af ejendommene, der er omfattet af  

 afståelsen.
 Det skyldes, at  

 dette forhold beror på en række forhandlinger med Y Kommune om den fremtidige  

 anvendelse af restejendommen, som der først kan der først tages stilling til,  

 når det fremtidige plangrundlag for området er nærmere fastlagt.
 Prisen for det  

 overdragne areal er som følge af ovenstående fastsat til et beløb pr.  

 etagemeter boligbyggeret, der kan opføres på det erhvervede areal i henhold  

 til  

 den endelige lokalplan, som forudsættes vedtaget for området.
 Købsaftalen er  

 fra sælgernes og købers side er betinget af, at der inden 30. juni 2007  

 endeligt vedtages en lokalplan gældende for de parceller, der overdrages i  

 medfør af aftalen, og hvormed parcellerne overføres til byzone og hvormed der  

 hjemles mulighed for opførelse af boliger på parcellerne.
 Endvidere  

 fremgår det af et udkast til skøde, at  

 aftalen fra begge parters side  

 også er betinget af, at udstykningen af ejendommene gennemføres.
Køber Z skal for  

 egen regning og risiko deltage i de videre forhandlinger med relevante  

 interessenter vedrørende udarbejdelse af det nødvendige plangrundlag for  

 realiseringen af det påtænkte byområde i X.
Køber er endvidere forpligtet til  

 for egen risiko og regning at deltage i den fælles teknikergruppe, som er  

 nedsat med henblik på at udarbejde det fornødne plangrundlag for  

 gennemførelse  

 af etape 1 af helhedsplanen for etablering af X-byen samt udarbejde det i  

 tilknytning  

 hertil fornødne kvalitetsprogram mv.
 Køberen Z har  

 den 9. november 2005 indgået partnerskabsaftale med Æ og Y Kommune om  

 realiseringen  

 af X-by.
 Y Kommune har  

 besluttet at realisere en ny helhedsplan for den nordvestlige del af Y.  

 Kommunen har ønsket at igangsætte det nødvendige planarbejde, således at  

 helhedsplanens realisering, for så vidt angår etape 1, kan igangsættes.
Formålet med  

 partnerskabsaftalen er at få udarbejdet det nødvendige plangrundlag, herunder  

 lokalplaner inden for etape 1, for gennemførelsen af den nævnte helhedsplan,  

 således at parternes ejendomme kan bebygges.
Herudover skal udformes et  

 kvalitetsprogram for udformning og placering af boliger, arealer, grønne  

 områder mv.
Partnerskabsaftalen  

 er betinget af, a) at der senest  

 den 1. december 2005 er opnået enighed mellem parterne om det endelige  

 kvalitetsprogram b) at der senest  

 1. december 2005 er opnået enighed mellem parterne om model med tilhørende  

 budget c) at der  

 foreligger endelig godkendt lokalplan for de i nærværende partnerskab  

 omhandlede ejendommes anvendelse til boligformål senest den 1. juli 2007.
 Hvis en af disse  

 betingelser ikke er opfyldt, kan enhver part udtræde, uden at de øvrige  

 parter  

 kan rejse krav mod den pågældende desangående.
 Partnerskabsaftalen  

 er endvidere betinget af, at Økonomiudvalget for Y Kommune og Byrådet for Y  

 Kommune godkender Partneraftalen senest den 1. marts 2006.
Det er  

 efterfølgende oplyst, at det ikke var muligt for aftalepartnerne at nå til  

 enighed om kvalitetsprogrammet indenfor den anførte frist.  




  

 Parterne indgik derfor den 22. december 2005 en tillægsaftale.
I tillægget  

 blev fristen for færdiggørelse af kvalitetsprogrammet derfor udskudt til den  

 31. januar 2006.
I januar 2006  

 blev der mellem deltagerne i partnerskabsaftalen opnået enighed om indholdet  

 af  

 kvalitetsprogrammet.
Det endelige kvalitetsprogram var imidlertid betinget af  

 byrådet godkendelse  

.  



  

 Først den 22. februar 2006 godkendte Byrådet for Y Kommune  

 kvalitetsprogrammet for X-byen.
Det er  

 efterfølgende endvidere oplyst, at der på tidspunktet for købsaftalens  

 indgåelse,  

 alene forelå et forslag til kommuneplanrammer 2005 for X-byen  

 (kommuneplanforslag godkendt den 31. august 2005 og endeligt vedtaget den 21.  

 december 2005 af byrådet i Y Kommune).  


  

 Forslaget til kommuneplanrammerne for X-byen forudsatte, at der efterfølgende  

 skulle udarbejdes et kommuneplantillæg, når den videre planlægning af X-byen  

 var klarlagt.
I forbindelse med kommuneplantillægget skulle der således  

 fastlægges mere detaljerede kommuneplanrammer for det konkrete område.
Der  

 forelå derfor ikke på tidspunktet for købsaftalens indgåelse noget  

 plangrundlag  

 for X-byen endsige detaljerede kommuneplanrammer for området.  


  

 Det relevante kommuneplantillæg (tillæg nr. 2) indeholdende detaljerede  

 kommuneplanrammer for X-byen blev efter det oplyste først endeligt vedtaget  

 af  

 Byrådet i Y Kommune den 21. juni 2006.
 Endvidere var  

 det også en forudsætning, at amtet gav tilladelse til, at arealet skiftede  

 fra  

 landzone til byzone.
 Per den 21. juni  

 2006 blev der vedtaget såvel rammelokalplan nr. 334 for X-byen, Syd, der  

 skulle  

 regulere og styre de overordnede træk for hele bydelen, samtidig med at der  

 samme dag blev vedtaget detaillokalplan nr. 336 for X-byen, Syd, Bykvarter  

 Vest, der skulle fastlægge de nærmere retningslinier for den vestlige del af  

 området.
 Det er  

 sidstnævnte lokalplan som efter det oplyste regulerer overgangen fra landzone  

 til byzone samt anvendelsen (boligbebyggelse) for så vidt angår den parcel  

 som  

 Z erhvervede af spørgerne.
 Planprocessen  

 for detaillokalplanen har været, at Byrådet i Y Kommune den 22. marts 2006  

 godkendte  

 lokalplanforslaget, hvorefter det blev endeligt vedtaget den 21. juni 2006  

 efter en offentlig fremlæggelsesperiode.
Endvidere er det  

 blevet oplyst, at køber ikke ville binde sig op på det økonomisk krævende  

 projekt med at bistå ved udviklingen af helhedsplanen, medmindre køber havde  

 sikkerhed for at erhverve det nødvendige areal.
Og sælger kunne affinde sig  

 med  

 den usikre aftale, idet der var udsigt til en god fortjeneste, hvis projektet  

 blev gennemført.
SKATs  

 indstilling og begrundelse Når en  

 ejendomsoverdragelse sker ved salg, er udgangspunktet, at afståelsen  

 skattemæssigt anses for sket på det tidspunkt, hvor der mellem køber og  

 sælger  

 er indgået en endelig og bindende aftale om ejendommens overdragelse.
I de  

 fleste tilfælde oprettes der ved aftalens indgåelse en købsaftale  

 underskrevet  

 af parterne, og datoen for denne vil i reglen være afgørende, jf.  

 Ligningsvejledningen 2007-1, afsnit  


  

 E.J.2.1.3.1  


.
Hvis der  

 imidlertid til aftalen om overdragelse af ejendommen er knyttet betingelser,  

 der har en sådan karakter, at der hersker reel usikkerhed om, hvorvidt  

 aftalen  

 bliver gennemført, og disse betingelser således ikke beror på parterne selv  

 eller er af formel karakter, udskydes beskatningstidspunktet for  

 overdragelsen,  

 indtil betingelserne er opfyldt, jf.
Ligningsvejledningen 2007-1, afsnit  


  

 E.A.3.2  


.
 Efter SKAT's  

 opfattelse beror det på en konkret vurdering i den enkelte situation, om der  

 er  

 tale om betingelser, der har en sådan karakter, at de udskyder det  

 skattemæssige tidspunkt for overdragelse af ejendommen.
Under henvisning  

 til 1) at den omhandlede aftale mellem sælger og køber blev indgået nogle  

 dage  

 før, at køber og lokalplansmyndigheden indgik aftale om  

 "helhedsplanen", 2) at forløbet fra aftalen om  

 "helhedsplanen" og frem til den endelige lokalplan var underlagt en  

 række væsentlige usikkerhedsmomenter - herunder godkendelse fra anden  

 myndighed  

 - og 3) at omfanget af overdragelsen først bliver kendt ved lokalplanens  

 endelige vedtagelse, har der hersket en sådan usikkerhed om aftalens endelige  

 indhold, at den oprindelige aftale betragtes som en suspensivt betinget  

 aftale  

 frem til dette tidspunkt.
Endvidere er der også blevet lagt vægt på, 4) at  

 afgørende realøkonomiske betragtninger både hos sælger og køber har været  

 årsagen til den valgte aftaleform.
 SKAT indstiller  

 derfor, at spørgsmålet besvares med et ja.
Skatterådets afgørelse og begrundelse Skatterådet er  

 enig i begrundelsen og indstillingen.
