Landsskatteretskendelse vedr. advokat- og revisorudgifter ved  

 køb af aktier i nye datterselskaber Klagen skyldes, at selskabet ikke har  

 opnået fradrag for handelsomkostninger i forbindelse med erhvervelse af  

 aktier.
Sagens  

 oplysninger Selskabet drev erhvervsvirksomhed med  

 produktion og handel til brug for lægevirksomheder og hospitaler.
Selskabet  

 var  

 moderselskab i en koncern, der var verdensomspændende med 14 datterselskaber  

 i  

 ind- og udland.
Af selskabets årsregnskab for 1997 fremgik det, at selskabets  

 nettoomsætning udgjorde 629.656.000 kr., samt at resultatet udgjorde  

 33.691.000  

 kr.
For regnskabsåret 1998 udgjorde de samme poster henholdsvis 705.950.000  

 kr.  

 og 51.262.000 kr.
Selskabet havde i regnskabsåret 1998 gennemsnitlig 1.085  

 medarbejdere.
Ved aftale af 23. april 1998 erhvervede selskabet aktierne i B  

 Ltd, samt aktierne i C P/L.
I forbindelse med erhvervelsen afholdt selskabet  

 handelsomkostninger på 1.730.344 kr. vedr.
B Ltd. og 133.806 kr. vedr.
C P/L.
Selskabet erhvervede endvidere ved  

 aftale af 5. maj 1998 75 pct. af aktierne i D Bhd.
I relation til denne  

 handel  

 afholdt selskabet udgifter på 3.766.879 kr. i handelsomkostninger.
Endelig  

 købte F Inc., der var et helejet datterselskab, hele aktiekapitalen i E Inc.  

 I  

 forbindelse med denne handel afholdt selskabet udgifter på 3.766.879 kr. i  

 handelsomkostninger.
 Selskabet har fradraget samtlige  

 handelsomkostninger i den skattepligtige indkomst.
Kommunens  

 afgørelse Skattemyndigheden har ikke anerkendt,  

 at selskabet i henhold til ligningslovens § 8 J, statsskattelovens § 6, litra  

 a  

 eller ligningslovens § 17C modsætningsvis havde adgang til at fradrag  

 handelsomkostningerne i den skattepligtige indkomst.
I henhold til ligningslovens § 8 J  

 havde selskabet adgang til fradrag for advokatudgifter og revisorudgifter i  

 forbindelse med etablering eller udvidelse af en bestående virksomhed.
Med  

 henblik på udgifterne til erhvervelsen af aktierne i henholdsvis B Ltd, C P/L  

 og D Bhd har myndigheden imidlertid anført, at udgifterne relaterede sig køb  

 af  

 nye datterselskaber, hvilket ikke kunne anses for omfattet af ligningslovens  

 §  

 8 J.
Myndigheden har i stedet anset handelsomkostningerne for at relatere sig  

 til selskabets kapitalinteresser, hvorved fradrag i henhold til  

 statsskattelovens § 6, litra a var udelukket.
Endelig havde udgifterne ikke  

 egentlig karakter af driftsomkostninger, hvorfor heller ikke betingelsen i  

 ligningslovens § 17C modsætningsvis var opfyldt.
 Vedrørende handelsomkostningerne  

 afholdt i forbindelse med erhvervelsen af E Inc. har myndigheden anført, at  

 det  

 var F Inc., der erhvervede aktierne i E Inc., hvorfor der ikke påhvilede  

 selskabet en juridisk forpligtelse til at afholde udgifterne.  

 Handelsomkostningerne  

 måtte derfor anses for et ikke-fradragsberettiget skattepligtigt tilskud til  

 datterselskabet.
Klagerens  

 påstand og argumenter Selskabets repræsentant har fremsat  

 principal påstand om, at handelsomkostningerne var fradragsberettigede i  

 henhold til ligningslovens § 8 J, idet der ikke var tale om udgifter, der  

 skulle tillægges anskaffelsessummen, jf. ligningslovens § 8 J, stk. 3.  

 Repræsentanten har endvidere fremsat subsidiær påstand om, at  

 handelsomkostningerne var fradragsberettigede i henhold til statsskattelovens  

 §  

 6, litra a.
Endelig har repræsentanten fremsat mere subsidiær påstand om, at  

 handelsomkostningerne var fradragsberettigede i medfør af ligningslovens § 17  

 C  

 modsætningsvis og cirkulære nr. 72 af 17. april 1996.
Til støtte for den principale påstand  

 har repræsentanten anført, at de opkøbte selskaber, der alle udøvede  

 virksomhed  

 inden for A A/S eksisterende forretningsområder, blev erhvervet med det  

 formål  

 at skabe øget vækst gennem ekspansion, samt for at opnå synergieffekter i  

 produktion og distribution.
Under hensyn hertil måtte handelsomkostningerne  

 efter repræsentantens opfattelse relatere sig til udvidelse af en bestående  

 virksomhed, hvorved betingelsen for fradrag i henhold til ligningslovens § 8  

 J  

 var opfyldt.
Repræsentanten har endvidere henvist til cirkulære nr. 72 af 17.  

 april 1996, hvoraf det fremgår, at begreberne etablering og udvidelse skal  

 fortolkes bredt og bl.a. hjemler fradrag for advokat- og revisoromkostninger,  

 der er afholdt i forbindelse med en udvidelse af selskabskapitalen,  

 børsintroduktion eller er afholdt i forbindelse med en omstrukturering af  

 virksomheden.
Endelig fremgår det, at der ikke er tale om en udtømmende  

 opremsning af de tilfælde, der kan begrunde fradrag.
Repræsentanten har  

 supplerende anført, at der ikke er tale om en værnsregel, men en  

 begunstigende  

 bestemmelse, hvorfor der ikke har været særlige retspolitiske hensyn, der  

 fordrede en indskrænkende og restriktiv fortolkning.
Med henblik på fradragsretten i henhold  

 til statsskattelovens § 6, litra a, har repræsentanten anført, at de  

 omhandlede  

 selskaber blev erhvervet med det strategiske formål at udvide det samlede  

 produktprogram for at imødekomme kundernes stigende efterspørgsel efter  

 samlede  

 løsninger.
Selskabet opererede således overordnet med tre forskellig  

 produktområder defineret ud fra, hvorledes hospitalerne havde organiseret  

 sig.  

 Årsagen hertil var, at afdelingerne på hospitalerne ofte i betragtelig grad  

 var  

 selvbestemmende, hvorfor indkøb af de nødvendige produkter blev foretaget af  

 de  

 samme personer inden for afdelingerne på hospitalerne.
Repræsentanten har herefter anført, at  

 der i de senere år har været et ønske fra hospitalernes side om at mindske  

 antallet af leverandører, samt gennem centralisering at sammenlægge  

 indkøbsafdelinger for at mindske administrationsomkostningerne.  

 Nicheleverandører med en eller få produktlinier var derfor i stigende grad  

 blevet skåret væk til fordel for de leverandører, der har kunnet levere et  

 mere  

 komplet produktsortiment.
Selskabets udvidelse af produktsortimentet med  

 komplementerende produkter har medført en betydelig forøgelse af selskabets  

 samlede produktsortiment, idet der inden for det enkelte produkt fandtes  

 mange  

 varianter og inden for de enkelte varianter mange størrelser.
Efter  

 erhvervelsen  

 af de omhandlede selskaber har man forøget produktsortimentet til at omfatte  

 mere end 20.000 forskellige enheder.
Erhvervelsen var derfor motiveret af et  

 ønske om at supplere A A/S produktsortiment.
Såfremt selskabet ikke  

 havde  

 disse produkter i sortimentet, ville selskabet have været langt mindre  

 attraktiv som leverandør til hospitalerne, og selskabet ville formentlig have  

 været tvunget til en prissænkning på de eksisterende produktlinier for at  

 fastholde salget.
Konkret betød erhvervelsen af B/C-selskaberne, at selskabet  

 overtog distributionen af B/ produkter på det danske marked, hvilket  

 resulterede i en meromsætning i selskabet på ca. 31,6 mio. kr.
E Inc.s hovedprodukter, der ikke  

 indgik i selskabets eksisterende produktprogram, komplementerede selskabets  

 produkter.
Den strategiske baggrund for erhvervelsen af E Inc. var derfor  

 først  

 og fremmest at opnå et væsentligt bredere produktsortiment samt erhverve en  

 stærk salgsdistributør af selskabets egne produkter på det amerikanske  

 marked,  

 der på daværende tidspunkt tegnede sig for omtrent 40 pct. af  

 verdensmarkedet.  

 Totalt set har erhvervelsen af E Inc. medført en meromsætning i selskabet  

 målt  

 med 1997 som udgangspunkt og målt til og med 2002 på ca. 6,1 mio. kr.  

 Meromsætningen vedrørte primært mersalg til det amerikanske marked, men  

 indeholdt ikke den komplementære effekt af et udvidet produktsortiment på det  

 danske marked.
Med erhvervelsen af D Bhd blev  

 selskabet en førende producent på området.
Produktet komplementerede i høj  

 grad  

 selskabets eksisterende produktion.
Selskabet har derfor gennem erhvervelsen  

 af  

 D øget sine egne produkters markedsandele i Danmark.
Selskabet har endvidere  

 ved overtagelsen af distributionen af Ds produkter på det europæiske  

 marked  

 opnået en meromsætning på ca. 45,2 mio. kr. til og med 2002.
Landsskatterettens  

 bemærkninger og begrundelse De omhandlede omkostninger ved køb af  

 selskaber kan efter det foreliggende ikke godkendes fradraget ved selskabets  

 indkomstopgørelse efter bestemmelsen i statsskattelovens § 6, stk. 1, litra  

 a.  

 Der er herved henset til, at omkostningerne må anses at vedrøre selskabets  

 kapitalinteresser i datterselskaberne, således at omkostningerne ikke  

 vedrører  

 selskabets løbende drift og indkomsterhvervelse.
 De omhandlede omkostninger kan  

 endvidere ikke godkendes fradraget efter bestemmelsen i ligningslovens § 17C,  

 idet der efter det foreliggende ikke kan anses at være tale om udgifter til  

 depotgebyrer, boksleje, kontooversigter eller administration i øvrigt  

 vedrørende værdipapirer og bankindeståender.
 Udgifter til advokat og revisor, der er  

 afholdt i forbindelse med etablering af en erhvervsvirksomhed eller udvidelse  

 af en bestående erhvervsvirksomhed, kan fradrages efter bestemmelsen i  

 ligningslovens § 8 J, stk. 1.
Ved dom af 23. juni 2004 i sagen  

 Johnson Holding ApS mod Skatteministeriet har Højesteret vedrørende  

 anvendelsen  

 af ligningslovens § 8 J udtalt følgende: Ifølge aktieselskabslovens §  

 1, stk.  

 1, og anpartsselskabslovens § 1, stk. 1, skal aktie- og anpartsselskaber være  

 erhvervsdrivende, og det er i selskabsretten anerkendt, at kravet herom er  

 opfyldt også for så vidt angår selskaber, hvis virksomhed alene består i at  

 besidde aktier eller anparter i et eller flere datterselskaber.  

 Udgangspunktet  

 må på denne baggrund være, at sådanne moderselskaber også anses for  

 erhvervsdrivende ved anvendelsen af de skatteretlige regler. Henset til Højesterets dom af 23. juni  

 2004 må selskabets erhvervelse af B Ltd, C P/L og D Bhd i indkomståret 1998  

 anses for en udvidelse af selskabets bestående erhvervsvirksomhed efter  

 ligningslovens § 8 J, stk. 1. Omkostninger til advokat og revisor afholdt i  

 forbindelse hermed godkendes derfor fradraget ved selskabets  

 indkomstopgørelser  

 efter ligningslovens § 8 J, stk. 1. Den resterende del af omkostningerne  

 tillægges aktiernes anskaffelsessum, jf. ligningslovens § 8 J, stk. 3.
 Det bemærkes herefter, at aktierne i E  

 Inc. blev erhvervet af selskabets amerikanske datterselskab, hvorfor udgiften  

 hertil må anses for et ikke fradragsberettiget tilskud til datterselskabet.
