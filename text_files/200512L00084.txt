Fremsat den 24. november 2005 af  

 Bjarne Laustsen (S), Mette Gjerskov (S),  

 Lene Hansen (S) og Jens Peter Vernersen (S) Forslag til Lov om ændring af lov om  

 landbrugsejendomme (Ophævelse af særlig adgang til opsigelse af lejere af  

 landbrugsejendommes beboelsesbygninger) § 1 I lov nr. 435 af 9. juni 2004 om landbrugsejendomme, som ændret  

 ved § 31 i lov nr. 535 af 24. juni 2005 og § 32 lov i nr. 542 af 24. juni  

 2005,  

 foretages følgende ændring:
 1.  


  

 § 28, stk. 3,  

  

 ophæves.
§ 2 Loven træder i kraft den 1. februar 2006.
§ 3 Loven gælder ikke for Københavns og Frederiksberg Kommuner,  

 Færøerne og Grønland.
Bemærkninger til lovforslaget Almindelige bemærkninger 1. Indledning Lovforslaget har til formål at  

 give lejere af beboelsesbygninger på en landbrugsejendom samme beskyttelse  

 som  

 lejere af hus og husrum, jf. lejelovens regler.
Lovforslaget skal således  

 dels  

 sikre, at opsigelsesvarslet, hvis udlejer selv skal benytte det lejede,  

 bliver 1  

 år, dels forhindre, at udlejeren opsiger en lejer, fordi udlejerens personale  

 skal bruge ejendommen.
Derved skabes der et tidssvarende regelsæt for  

 adgangen  

 til opsigelse af lejere af landbrugsejendommes beboelsesbygninger.
2. Lovforslagets indhold Lovforslaget fremsættes med  

 henblik på at ophæve den gældende bestemmelse i landbrugslovens § 28, stk. 3,  

 således at lejemål vedrørende landbrugsejendommes beboelsesbygninger ikke  

 længere kan opsiges med 6 måneders varsel, når boligen ønskes anvendt til  

 opfyldelse af bopælskravet ved erhvervelse af ejendomme eller som bolig for  

 personer, der beskæftiges i driften.
 I dag kan landmænd ifølge den  

 gældende landbrugslovs § 28, stk. 3, uanset bestemmelserne i lejelovgivningen  

 og uanset, om der i lejeforholdet er fastsat længere varsel, opsige lejemål  

 vedrørende landbrugsejendommes beboelsesbygninger med 6 måneders varsel, når  

 boligen ønskes anvendt til opfyldelse af bopælskravet ved erhvervelse af  

 ejendomme eller som bolig for personer, der beskæftiges i driften.
Forslagsstillerne vurderer  

 imidlertid, at tiden er løbet fra bestemmelsen.
Før i tiden var det  

 almindeligt,  

 at ansatte på et landbrug boede på ejendommen.
Nu er der bedre  

 transportmuligheder, og der er derfor ikke det samme behov for landmanden for  

 at kunne stille en bolig til rådighed for en ansat.
Derimod er der behov for,  

 at lejere af boliger på en landbrugsejendom får samme beskyttelse mod  

 opsigelse  

 som andre lejere.
3. Lovforslagets økonomiske og administrative  

 konsekvenser for stat, amter og kommuner Lovforslaget har ingen økonomiske eller administrative  

 konsekvenser for stat, amter og kommuner.
4. Lovforslagets økonomiske og administrative  

 konsekvenser for erhvervslivet Lovforslaget har ingen økonomiske eller administrative  

 konsekvenser for erhvervslivet.
5. Lovforslagets økonomiske og administrative  

 konsekvenser for borgerne Lovforslaget har ingen økonomiske eller administrative  

 konsekvenser for borgerne.
6. Lovforslagets miljømæssige konsekvenser Lovforslaget har ingen miljømæssige konsekvenser.
7. Forholdet til EU-retten Lovforslaget indeholder ingen EU-retlige konsekvenser.
8. Høring Lovforslaget har ikke været sendt i høring.
Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for  

 stat, amter og kommuner Ingen Ingen Administrative konsekvenser  

 for stat, amter og kommuner Ingen Ingen Økonomiske konsekvenser for  

 erhvervslivet Ingen Ingen Administrative konsekvenser  

 for erhvervslivet Ingen Ingen Økonomiske konsekvenser for  

 borgerne Ingen Ingen Administrative konsekvenser  

 for borgerne Ingen Ingen Miljømæssige konsekvenser Ingen Ingen Forholdet til EU-retten Ingen Ingen Bemærkninger til lovforslagets enkelte bestemmelser Til § 1 Lovforslaget indebærer, at den hidtil gældende bestemmelse i  

 landbrugslovens  

  

 § 28, stk. 3,  

  

 ophæves, således at lejemål vedrørende landbrugsejendommes beboelsesbygninger  

 ikke længere kan opsiges med 6 måneders varsel, når boligen ønskes anvendt  

 til  

 opfyldelse af bopælskravet ved erhvervelse af ejendomme eller som bolig for  

 personer, der beskæftiges i driften.
Til § 2 Det foreslås, at loven træder i kraft den 1. februar 2006.
Til § 3 Det foreslås, at loven i lighed med landbrugslovens øvrige  

 bestemmelser ikke gælder for Københavns og Frederiksberg Kommuner, Færøerne  

 og  

 Grønland.
Skriftlig fremsættelse Bjarne  

 Laustsen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af lov om landbrugsejendomme. (Ophævelse af særlig adgang til  

 opsigelse  

 af lejere af landbrugsejendommes beboelsesbygninger).
(Lovforslag nr.
L 84).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
