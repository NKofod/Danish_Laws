Resumé  



  

 En journalist anmodede Hypotekbanken om aktindsigt i "samtlige  

 dokumenter der indeholder oplysninger om fordeling af tips- og lottomidlerne  

 som led i finanslovsforhandlingerne, herunder Finansministeriets  

 aktstykkepulje". Journalisten fik afslag for så vidt angik de  

 forskellige  

 partiers indstillinger og fordelingsønsker og korrespondance herom.  

 Hypotekbanken og Finansministeriet mente ikke at indstillingerne var indgået  

 til eller oprettet af en forvaltningsmyndighed.
Myndighederne henviste  

 endvidere til hensynene til den politiske beslutningsproces.
Ombudsmanden udtalte at tildelingen af tipsmidler sker i  

 overensstemmelse med loven og almindelige forvaltningsretlige principper  

 hvorfor dokumenterne er indgået som led i en administrativ sagsbehandling.  

 Hensynet til den politiske beslutningsproces kan efter omstændighederne  

 begrunde at enkelte oplysninger og dokumenter i en brevveksling om politiske  

 spørgsmål undtages fra aktindsigt.
Det kan i praksis være svært at holde  

 partitilkendegivelser adskilt fra udtalelser og indlæg der fremkommer som led  

 i  

 den egentlige politiske beslutningsproces.
Hensynet til at sikre at politiske  

 forhandlinger kan foregå i fortrolighed er dog ikke til stede på samme måde  

 når  

 der er tale om partiernes medvirken ved forvaltningsmyndigheders anvendelse  

 af  

 allerede foreliggende lovgivning.
 Endelig mente ombudsmanden ikke at der var foretaget en konkret  

 vurdering af om alle oplysninger i dokumenterne i givet fald var dækket af  

 hensynet til den politiske beslutningsproces. (J.nr. 1996-0990-201).
Aktindsigt i fordeling af tips- og lottomidler Det fremgik af sagen at  

 journalist A, Danmarks Radio, i brev af 12. februar 1996 til  

 Finansministeriet  

 fremsatte begæring om aktindsigt "i samtlige dokumenter, der indeholder  

 oplysninger om fordeling af tips- og lottomidlerne som led i  

 finanslovsforhandlingerne,  

 herunder Finansministeriets aktstykkepulje". Hun uddybede ansøgningen  

 således:
 "...
 Jeg ønsker at få tilsendt  

 fotokopier af sagsjournalerne, og af samtlige akter i sagen, herunder  

 regeringspartiernes og eventuelle andre partiers indstillinger til fordeling  

 af  

 tips- og lottomidlerne i forbindelse med finanslovsforhandlingerne for i år  

 (forslag,  

 ønsker, fordeling) og årene 1992-95, - med angivelse af hvilke foreninger de  

 enkelte partier indstiller samt beløbene til dem, herunder diverse foreløbige  

 indstillinger.
 Jeg ønsker også at få indsigt  

 i den korrespondence, der iøvrigt har været i forbindelse med fordeling af  

 midlerne, herunder korrespondencen mellem partierne samt ansøgningerne fra  

 diverse foreninger og andre, der har søgt om at få del i midlerne.
Anmodningen er af hastende  

 karakter, da aktindsigten skal give mig mulighed for en korrekt omtale af  

 sagen  

 i Radioavisen.
Derfor skal jeg venligst bede om en hurtig reaktion, og i  

 samme  

 forbindelse henvise til offentlighedslovens § 16 og Justitsministeriets  

 vejledning til offentlighedsloven, hvoraf det fremgår, at der bør vises  

 pressen  

 særlig imødekommenhed.
..." Hypotekbanken, hvortil  

 Finansministeriet videresendte anmodningen, svarede i brev af 19. februar  

 1996  

 således:
"Under henvisning til  

 Deres henvendelse til Finansministeriet af 12. februar 1996 skal  

 Hypotekbanken,  

 som administrerer fordelingen af Finansministeriets tips- og lottopuljer,  

 indledningsvis oplyse, at den del af tips- og lottomidlerne, der fordeles  

 politisk som led i de årlige finanslovaftaler, ikke udgør nogen selvstændig  

 pulje, som de pågældende beløbsmodtagere skal søge særskilt.
Disse foreninger  

 og organisationer søger på normal vis, herunder om tilskud fra  

 Finansministeriets aktstykkepulje til almennyttige formål, jf. tips- og  

 lottolovens §  

 6 A,  

 stk. 1, nr. 8, og under finanslovforhandlingerne træffes der således politisk  

 aftale om at visse af ansøgningerne skal fremmes.
Disse ansøgninger indgår i  

 øvrigt i den normale tilskudsprocedure og forelægges for Folketingets  

 Finansudvalg sammen med alle øvrige ansøgninger.
Tilskuddet udbetales  

 ligeledes  

 på samme tidspunkt som til de andre tilskudsmodtagere, gerne i maj/juni  

 måned.
 Efter aftale vedlægges kopi  

 af oversigterne over de ansøgninger, som således er fremmet politisk i  

 tilskudsårene 1994, 1995 og 1996 med tilhørende ansøgningsmateriale.
Derimod finder Hypotekbanken  

 at måtte undtage de forskellige partiers indstillinger og fordelingsønsker,  

 og  

 den korrespondance, der måtte være ført i den anledning, fra aktindsigt.
Dels  

 er Hypotekbanken ikke i besiddelse af dette materiale, der udelukkende er  

 internt forhandlingsstof partierne indbyrdes, og dels er der tale om  

 arbejdsmateriale af rent foreløbig karakter til forberedelse af de årlige  

 finanslovaftaler på dette punkt.
Materialet er dermed undtaget fra  

 offentlighed  

 i medfør af offentlighedslovens § 7 og tillige efter lovens § 10, nr. 1 og 2,  

 da der er tale om indstillinger og drøftelser der indgår som led i den  

 politiske beslutningsproces." Denne afgørelse påklagede A i  

 brev af 20. februar 1996 til Finansministeriet.
I den anledning indhentede  

 ministeriet en udtalelse af 23. februar 1996 fra Hypotekbanken.
Denne  

 bemærkede  

 bl.a.:
 "Med påtegning af 21.  

 februar 1996 har departementet anmodet om Hypotekbankens kommentarer til den  

 klage, som journalist (A), Danmarks Radio, har fremsendt over, at  

 Hypotekbanken  

 kun delvist har kunnet imødekomme hendes anmodning om aktindsigt i  

 forskelligt  

 materiale angående den del af Finansministeriets tips-lottomidler, der  

 fordeles  

 efter politisk aftale som led i de årlige finanslovforhandlinger.
 Som det fremgår af  

 Hypotekbankens skrivelse af 19. februar 1996 har Hypotekbanken efter aftale  

 med  

 (A) udleveret en kopi af oversigterne over de ansøgninger, der som led i  

 finanslovforhandlingerne er fremmet politisk i tilskudsårene 1994, 1995 og  

 1996, bilagt kopi af de pågældende foreningers og organisationers ansøgninger  

 til Hypotekbanken.
Derimod har Hypotekbanken  

 ikke ment at kunne imødekomme (A)'s ansøgning om tillige at opnå aktindsigt i  

 de forskellige partiers indstillinger og fordelingsønsker samt den  

 korrespondance, der måtte være ført i den anledning.
Dels er Hypotekbanken  

 ikke  

 i besiddelse af det materiale, der udelukkende er internt forhandlingsstof  

 partierne indbyrdes, og dels er der tale om arbejdsmateriale af rent  

 foreløbig  

 karakter til forberedelse af de årlige finanslovaftaler på dette punkt.  

 Materialet er dermed undtaget fra offentlighed i medfør af  

 offentlighedslovens  

 § 7 og tillige efter lovens § 10, nr. 1 og 2, da der er tale om indstillinger  

 og drøftelser, der indgår som led i den politiske beslutningsproces.
Hypotekbanken skal indstille,  

 at dette afslag fastholdes." Finansministeriet stadfæstede  

 afslaget i et brev af 29. februar 1996. Ministeriet anførte bl.a. følgende:
 "Herudover foreligger  

 der materiale om anvendelsen af tips- og lottomidler, der er modtaget eller  

 udarbejdet som oplæg til finanslovforhandlinger mellem finansministeren og  

 repræsentanter for de politiske partier.
 Dette materiale kan ikke  

 anses for indgået til eller oprettet af en forvaltningsmyndighed som led i  

 administrativ sagsbehandling i forbindelse med dens virksomhed, og materialet  

 er derfor ikke omfattet af offentlighedslovens regler om ret til aktindsigt,  

 jf. offentlighedslovens § 4.
 Dertil kommer, at det af  

 hensyn til den politiske forhandlingsproces må anses for nødvendigt, at  

 materialet ikke undergives aktindsigt, jf. herved offentlighedslovens § 13,  

 stk. 1, nr. 6, hvorefter retten til aktindsigt kan begrænses i det omfang,  

 det  

 er nødvendigt til beskyttelse af væsentlige hensyn til private og offentlige  

 interesser, hvor hemmeligholdelse efter forholdets særlige karakter er  

 påkrævet.
Finansministeriet finder på  

 den baggrund ikke at kunne give Dem aktindsigt i videre omfang end sket ved  

 Hypotekbankens afgørelse." Journalistforbundet klagede i  

 brev af 18. april 1996 på vegne af A til mig over afgørelsen.
Forbundet  

 gjorde  

 bl.a. følgende gældende:
 "...
 For forvaltningsmyndigheder  

 som Hypotekbanken og finansministeriet er en sag som disse om fordeling af  

 tips- og lottomidler efter Journalistforbundets opfattelse en del af den  

 administrative sagsbehandling i forbindelse med deres virksomhed.
Denne forvaltningsvirksomhed  

 har samme karakter som al anden forvaltningsvirksomhed, hvor en borger  

 ansøger  

 om et gode/midler.
Myndigheden behandler sagen, hvorefter borgeren ved en  

 forvaltningsakt modtager en afgørelse.
Det kan nævnes, at den  

 forvaltningsvirksomhed, der udøves i tilknytning til den politiske  

 beslutningsproces om love, herunder finansloven, er beskyttet fra  

 aktindsigten  

 gennem forskellige undtagelsesbestemmelser i offentlighedsloven.
Men generelt  

 er denne form for forvaltningsvirksomhed ikke efter Journalistforbundets  

 opfattelse undtaget efter § 4.
Forbundet erkender, at  

 hemmeligholdelse i særlige situationer kan være påkrævet af hensyn til den  

 politiske forhandlingsproces.
Det må imidlertid være tale om en umiddelbart  

 forestående eller igangværende forhandlingsproces.
 Da de politiske forhandlinger  

 om fordelingen af tips- og lottomidler er afsluttet - også for tilskudsåret  

 1996, kan aktindsigten ikke længere afslås efter § 13, stk. 1, nr. 6.
..." I den anledning indhentede  

 jeg en udtalelse af 8. juli 1996 fra Hypotekbanken.
Banken bemærkede:
 "(A) anmodede ved  

 telefax af 12. februar 1996 om aktindsigt i samtlige dokumenter, der  

 indeholder  

 oplysninger om den fordeling af de af Finansministeriets tips- og  

 lottomidler,  

 der finder sted som led i de årlige finanslovforhandlinger, herunder også i  

 de  

 forskellige folketingspartiers indstillinger og fordelingsønsker samt den  

 korrespondance, der måtte være ført i den anledning for årene 1992-95.
Disse tipsmidler fordeles  

 efter §  

 6 A, stk. 1,  

 nr. 8, i lov om visse spil, lotterier og væddemål (tips- og lottoloven) efter  

 ansøgning  

 til almennyttige formål.
Fordelingen foretages efter bestemmelsens stk. 6 af  

 finansministeren med godkendelse af Folketingets Finansudvalg.
Det er gennem  

 årene blevet sædvane, at fordelingen af nogle af midlerne i denne pulje sker  

 efter aftale mellem de politiske partier som led i finanslovforhandlingerne,  

 hvilket dog ikke fritager de pågældende foreninger og organisationer fra at  

 indsende en ansøgning på sædvanlig vis.
 Efter aftale med (A)  

 fremsendte Hypotekbanken den 19. februar 1996 kopi af de ansøgninger, som på  

 denne vis er fremmet politisk i årene 1994, 1995 og 1996. Derimod fandt  

 Hypotekbanken at måtte undtage de forskellige partiers indstillinger og  

 fordelingsønsker og korrespondance i forbindelse hermed fra aktindsigt.
 (A) kunne dog ikke acceptere  

 denne afgørelse, hvorfor hun ved telefax af 20. februar 1996 indbragte  

 Hypotekbankens delvise afslag for Finansministeriets departement, som dog ved  

 skrivelse af 29. februar 1996 fastholdt Hypotekbankens afgørelse.
Det er Hypotekbankens  

 opfattelse, at det materiale, som (A) ønsker udleveret, ikke kan anses for  

 sådanne dokumenter, der efter offentlighedslovens § 4, stk. 1, er indgået til  

 eller oprettet af en forvaltningsmyndighed som led i en administrativ  

 sagsbehandling, der leder op til en forvaltningsmæssig afgørelse.
Ved  

 fordelingen af midlerne i denne tips- og lottopulje har finansministeren kun  

 indstillende kompetence i forhold til Folketingets Finansudvalg, og for den  

 her  

 omhandlede særlige gruppe beløbsmodtagere træffes afgørelserne direkte af  

 forligspartierne bag de årlige finanslove.
 Materialet består således  

 udelukkende af internt forhandlingsstof partierne indbyrdes, og Hypotekbanken  

 kommer kun i besiddelse af materialet i meget begrænset omfang.
 Hypotekbanken finder  

 endvidere, at hensynet til den politiske beslutningsproces, som  

 bestemmelserne  

 i offentlighedslovens § 10, nr. 1 og 2, jf. § 7, tilsigter at beskytte, også  

 må  

 føre til, at (A)'s anmodning om aktindsigt ikke imødekommes i dette tilfælde.  

 Endelig må reglen om begrænsning af retten til aktindsigt i lovens § 13, stk.  

 1, nr. 6, af hensyn til private og offentlige interesser tillige kunne finde  

 anvendelse.
 Begrænsningen af aktindsigt  

 af disse årsager kan efter Hypotekbankens opfattelse ikke være indsnævret til  

 blot at angå en umiddelbart forestående eller igangværende  

 forhandlingsproces.  

 De hensyn, som begrænsningen har til hensigt at beskytte, bortfalder ikke,  

 når  

 afgørelsen om fordelingen af midlerne er truffet.
Det forekommer i øvrigt  

 betænkeligt, såfremt internt forhandlingsmateriale, som udarbejdes af  

 folketingets partier, skal kunne gøres til genstand for aktindsigt, fordi det  

 i  

 et vist omgang tilgår en administrativ myndighed.
Noget sådant ville  

 formentlig  

 vanskeliggøre kommunikationen mellem partierne, regeringen og  

 administrationen." Finansministeriet udtalte sig  

 i et brev af 3. oktober 1996. Ministeriet anførte:
 "Journalist (A)'s  

 anmodning om aktindsigt er delvis imødekommet, idet (A) efter aftale har  

 modtaget kopi af oversigterne over de ansøgninger om midler fra tips- og  

 lottopuljerne, som er fremmet politisk i tilskudsårene 1994, 1995 og 1996 med  

 tilhørende ansøgningsmateriale.
Herudover foreligger der  

 materiale om anvendelsen af tips- og lottomidler, der er modtaget eller  

 udarbejdet som oplæg til finanslovforhandlinger mellem finansministeren og  

 repræsentanter for de politiske partier.
Dette materiale er efter  

 Finansministeriets  

 opfattelse ikke omfattet af offentlighedslovens regler om aktindsigt, idet  

 materialet ikke kan anses for indgået til eller oprettet af en  

 forvaltningsmyndighed som led i administrativ sagsbehandling i forbindelse  

 med  

 dens virksomhed jf. offentlighedslovens § 4, stk. 1.
 Under alle omstændigheder  

 finder Finansministeriet, at det er nødvendigt, at sådant materiale af hensyn  

 til den politiske beslutningsproces undtages fra adgangen til aktindsigt jf.  

 offentlighedslovens § 13, stk. 1, nr. 6. Finansministeriet finder, at dette  

 hensyn nødvendiggør en undtagelse fra aktindsigt også efter at sagerne er  

 afsluttet.
 Derimod vil offentlighedslovens  

 § 10, nr. 1 og 2, jf. § 7, efter Finansministeriets opfattelse næppe direkte  

 kunne finde anvendelse.
På den baggrund er det  

 fortsat Finansministeriets opfattelse, at der ikke kan gives (A) aktindsigt i  

 videre omfang end sket." Journalistforbundet fik disse  

 udtalelser forelagt og meddelte i et brev af 7. november 1996 at forbundet  

 fastholdt sine tidligere synspunkter.
 I et brev af 19. december  

 1997 bad jeg Folketingets Formand oplyse om der fra Folketingets side var  

 taget  

 stilling til om de omhandlede dokumenter kan eller bør udleveres til  

 offentligheden.
Formanden svarede i brev af  

 4. februar 1998 at det er fast praksis at Finansudvalget ikke som sådan  

 inddrages i de indledende overvejelser om fordeling af de nævnte midler.  

 Udvalget modtager ikke skriftligt materiale om partiernes indstillinger mv.  

 Udvalget behandler alene en bevillingsansøgning fra finansministeren hvori  

 fordelingen af midlerne er foretaget.
De omhandlede dokumenter findes ikke i  

 Folketinget, og der er således ikke fra Folketingets side taget stilling til  

 om  

 dokumenterne kan eller bør udleveres til offentligheden.
Ombudsmandens udtalelse "Hypotekbankens breve kan give en vis usikkerhed med hensyn til om de  

 ønskede dokumenter foreligger i Hypotekbankens sag.
Jeg har haft sagens akter  

 til gennemsyn og har konstateret at der i sagen foreligger indstillinger fra  

 de forskellige folketingspartier om støtte til navngivne organisationer.
I  

 sagen foreligger også særlige breve fra visse af organisationerne med  

 argumenter for at de tildeles midler eller øgede midler.
Der foreligger  

 endvidere breve fra Hypotekbanken hvori indstillinger fra de politiske  

 partier videregives til Finansministeriet.
Samtlige de forelagte dokumenter er enten afsendt af udenforstående - partier  

 eller organisationer - til Hypotekbanken eller Finansministeriet eller er  

 sendt til disse.
Nogle dokumenter har været sendt fra Hypotekbanken til  

 Finansministeriet.
 Det retlige grundlag for tildeling af støtte fra tips- og lottomidler er  

 tips- og lottoloven. §§ 5 og  

 6 A  

 i loven har følgende indhold (lovbekendtgørelse nr. 655 af 28. juli 1995 om  

 visse spil, lotterier og væddemål):
'  

  

 § 5.  

  

 Af indskudssummen skal mindst 45 pct. og højst 60 pct. anvendes til gevinster til vinderne i  

 tipning, lotto og andre spil, mindst 45 pct. og højst 70 pct. anvendes til gevinster til vinderne i  

 bookmakerspil.
Stk. 2.  

  

 For væddemål med faste odds skal det årlige gennemsnit for gevinstandelen  

 ligge inden for de i stk. 1 nævnte grænser.' '  

  

 §6 A.  

  

 Af indskudssummen indtil 5 mia. kr. fraregnet indskud vedrørende  

 bookmakerspil anvendes 9. pct. til følgende formål:
indtil 1,4 pct. til den selvejende institution Team  

 Danmark og Danmarks Olympiske Komité, 0,4 pct. til hestesporten og brevduesporten, indtil 0,8 pct. til de landsdækkende oplysningsforbund  

 m.fl., 2 pct. til alment kulturelle formål, 1,2 pct. til fordeling mellem medlemsforeningerne af De  

 Samvirkende Invalideorganisationer og eventuelle andre organisationer, der  

 fungerer som interesseorganisationer for handicappede, kronisk syge mv., 0,7 pct. til andre landsdækkende sygdomsbekæmpende  

 organisationer, 1,1 pct. til øvrige landsdækkende almennyttige  

 organisationer, og 1,4 pct. til andre almennyttige formål mv.
Stk. 2.  

  

 Kulturministeren træffer årligt bestemmelse om størrelsen  

 af de beløb, som skal udbetales til de i stk. 1, nr. 1, nævnte modtagere.
De  

 dele af den maksimale ydelse, der ikke udbetales, overføres til  

 kulturministerens midler til formål af almen kulturel karakter.  

 Kulturministeren træffer med godkendelse af Folketingets Finansudvalg  

 afgørelse  

 om størrelsen af de beløb, der skal anvendes til de i stk. 1, nr. 2, nævnte  

 formål.
Stk. 3.  

  

 Oplysningsforbundenes Fællesråd fordeler det beløb, der  

 skal anvendes til det i stk. 1, nr. 3, nævnte formål, efter retningslinier  

 godkendt af undervisningsministeren.
De dele af den maksimale ydelse, der  

 ikke  

 udbetales, overføres til alment kulturelle formål, jf. § 7, stk. 1, nr. 2.
 Stk. 4.  

  

 Kulturministeren fordeler det beløb, der skal anvendes til  

 det i stk 1, nr. 4, nævnte formål, efter retningslinier godkendt af  

 Folketingets Finansudvalg.
 Skt. 5.  

  

 Finansministeren fordeler de i stk. 1, nr. 5, nævnte midler  

 efter indstilling fra De Samvirkende Invalideorganisationer.
 Stk. 6.  

  

 Finansministeren fordeler efter de i bilaget nævnte regler  

 de beløb, der skal anvendes til de i stk. 1, nr. 6 og 7, nævnte formål.  

 Finansministeren træffer endvidere med godkendelse af Folketingets  

 Finansudvalg  

 afgørelse om størrelsen og fordelingen af de beløb, der skal anvendes efter  

 stk. 1, nr. 8.
Stk. 7.  

  

 Beløb, der efter stk. 4, 5 og 6 ikke kommer til anvendelse  

 i de enkelte år, henlægges til særlige fonde under vedkommende ministeriums  

 bestyrelse.' Begæringen om aktindsigt  

 angik fordelingen af tips- og lottomidler i henhold til §  

 6 A, stk. 1, nr. 8, dvs. i en sag som afgøres  

 af Finansministeriet med godkendelse af Folketingets Finansudvalg, jf. §  

 6 A, stk. 6.
Afslaget på at udlevere de  

 omhandlede dokumenter blev af Hypotekbanken støttet på § 7 og § 10, nr. 1 og  

 2,  

 i offentlighedsloven.
Disse bestemmelser har følgende indhold:
'  

  

 § 7.  

  

 Retten til aktindsigt omfatter ikke en myndigheds interne  

 arbejdsdokumenter.
Som interne arbejdsdokumenter anses 1) dokumenter, der udarbejdes  

 af en myndighed til eget brug, 2) brevveksling mellem  

 forskellige enheder inden for samme myndighed og ...' '  

  

 § 10.  

  

 Retten til aktindsigt omfatter ikke:
 1) Statsrådsprotokoller,  

 referater af møder mellem ministre og dokumenter, der udarbejdes af en  

 myndighed til brug for sådanne møder.
 2) Brevveksling mellem  

 ministerier om lovgivning, herunder bevillingslove.
...' Samtlige de omhandlede  

 dokumenter er breve der er sendt til eller fra Hypotekbanken eller  

 Finansministeriet, og det er derfor udelukket at de kan betragtes som interne  

 arbejdsdokumenter der kan undtages i henhold til § 7.
 Ingen af dokumenterne hører til  

 de dokumenttyper der er nævnt i § 10, nr. 1 og 2, og allerede af den grund  

 kan  

 disse besemmelser ikke påberåbes som støtte for et afslag.
Jeg forstår Hypotekbankens  

 breve således at bestemmelserne i § 7 og § 10, nr. 1 og 2, opfattes som  

 udtryk  

 for en beskyttelse af den politiske beslutningsproces, og at afslaget bygger  

 på  

 en analog anvendelse af disse regler.
Hertil bemærkes at såvel forarbejderne  

 til offentlighedsloven som lovens formål må antages at udelukke at lovens  

 undtagelsesbestemmelser anvendes uden for deres direkte anvendelsesområde,  

 jf.
Jon Andersen mfl., Forvaltningsret (1994), s. 274, og den dér omtalte  

 praksis.
 Det er således min opfattelse  

 at tilbageholdelsen af de omhandlede dokumenter ikke har kunnet støttes på §  

 7  

 og § 10, nr. 1 og 2, i offentlighedsloven.
 Jeg har gjort Hypotekbanken  

 og Finansministeriet bekendt med min opfattelse.
 Finansministeriet henviste  

 som grundlag for afslaget til § 4 og § 13, stk. 1, nr. 6, i  

 offentlighedsloven.  

 Hypotekbanken har i udtalelsen til mig tilsluttet sig anvendelsen af disse  

 bestemmelser.
 Ifølge offentlighedslovens §  

 4 kan enhver - med de undtagelser der er nævnt i §§ 7-14 - forlange at blive  

 gjort bekendt med dokumenter 'der er indgået til eller oprettet af en  

 forvaltningsmyndighed som led i administrativ sagsbehandling i forbindelse  

 med  

 dens virksomhed'. Modsætningsvis følger at dokumenter som  

  

 ikke  

  

 er indgået som et led i administrativ sagsbehandling, ikke er  

 undergivet aktindsigt.
 De omhandlede dokumenter  

 indgik til brug for Finansministeriets afgørelse i henhold til tips- og  

 lottolovens §  

 6 A,  

 stk. 1, nr. 8, sammenholdt med §  

 6 A,  

 stk. 6. De politiske partiers indstilling indgår ifølge det oplyste med  

 betydelig vægt i vurderingen af hvilke organisationer der skal tildeles beløb  

 og tilskuddenes størrelse, og Folketingets Finansudvalg skal godkende  

 afgørelsen.
Finansministeriet har dog  

 ifølge loven den formelle kompetence til at træffe afgørelse og dermed det  

 administrative ansvar for at påse at tildelingen sker i overensstemmelse med  

 loven og almindelige forvaltningsretlige principper, samt for at der gives  

 meddelelse om tildelingen, og at beløbene udbetales.
På denne baggrund må det  

 lægges til grund at dokumenterne er indgået som et led i administrativ  

 sagsbehandling, og at et afslag derfor ikke kunne støttes på en  

 modsætningsslutning fra § 4.
 Jeg har gjort  

 Finansministeriet og Hypotekbanken bekendt med min opfattelse.
 Ministeriet har som  

 begrundelse for afslaget også henvist til offentlighedslovens § 13, stk. 1,  

 nr.  

 6. Denne bestemmelse har følgende ordlyd:
'  

  

 § 13.  

  

 Retten til aktindsigt kan begrænses i det omfang, det er  

 nødvendigt til beskyttelse af væsentlige hensyn til ...
6) private og offentlige  

 interesser, hvor hemmeligholdelse efter forholdets særlige karakter er  

 påkrævet.' En bestemmelse svarende til  

 offentlighedslovens § 13, stk. l, nr.6, blev indført ved  

 partsoffentlighedsloven fra 1963. I betænkningen der lå til grund for  

 lovforslaget (betænkning nr. 325/1963), er på s. 64 om baggrunden for  

 bestemmelsen anført at man forudsatte at der kun ville blive gjort brug af  

 den  

 under § 2, nr. 7, foreslåede bestemmelse i tilfælde hvor hemmeligholdelse af  

 hensyn til det offentliges eller enkeltpersoners interesse klart ville  

 tilsige  

 det.
 I bemærkningerne til det  

 lovforslag som lå til grund for offentlighedsloven af 1970, § 5, nr. 2  

 (Folketingstidende 1969‑70, tillæg A, sp. 592) blev det anført at de  

 betragtninger der begrundede at undtage statsrådsprotokoller, referater af  

 møder mellem ministre og dokumenter der udarbejdes af en myndighed til brug  

 for sådanne møder, og brevveksling mellem ministerier om lovgivning (nu  

 offentlighedslovens  

 § 10, nr. 1 og 2) 'i almindelighed kunne begrunde, at man med hjemmel i § 2,  

 stk. 2, nr. 4, undtager brevveksling mellem ministre om andre politiske  

 spørgsmål'.
 I betænkning nr. 857/1978 om  

 offentlighedslovens revision, s. 260, skrev udvalget om den tidligere  

 bestemmelses rækkevidde bl.a. således:
'Der kan være anledning til  

 indledningsvis at fastslå, at den eksemplifikation på bestemmelsens  

 anvendelsesområde, der er givet i forarbejderne, utvivlsomt ikke er  

 udtømmende,  

 men at også andre beskyttelsesinteresser end de nævnte kan komme i  

 betragtning.  

 Tværtimod er forholdet antagelig det, at der næppe på forhånd kan drages  

 absolutte grænser for, hvilke  

  

 typer  

  

 af  

 interesser der i givet fald vil kunne varetages gennem anvendelse af  

 generalklausulen.
I det omfang, der er spørgsmål om at begrænse  

 offentlighedsprincippet  

 af hensyn til interesser, der falder uden for de i lovmotiverne nævnte, vil  

 der  

 dog givetvis blive stillet strengere krav med hensyn til styrken af det  

 aktuelle beskyttelsesbehov.
I det hele taget må i overensstemmelse med  

 forarbejderne lægges til grund, at undtagelse efter bestemmelsen kun kan  

 gøres,  

  

 hvor det er klart påkrævet ...
En samlet vurdering af de  

 tilfælde, hvor bestemmelsen efter de foreliggende oplysninger har været bragt  

 i anvendelse i praksis, efterlader det indtryk, at den i betydelig  

 udstrækning,  

 ‑ ... ‑ er blevet benyttet til at tilgodese  

 beskyttelsesinteresser, der som sådanne er anerkendt ved udformningen af  

 lovens  

 øvrige undtagelsesbestemmelser, men hvor de udtrykkelige bestemmelser har  

 vist  

 sig utilstrækkelige.' På baggrund af denne  

 beskrivelse af gældende ret skrev udvalget i betænkningen på s. 285ff  

 følgende  

 om sine overvejelser:
'Det er udvalgets opfattelse,  

 at en sådan generalklausul bør opretholdes i forbindelse med  

 offentlighedslovens revision.
Udvalget har i så henseende navnlig lagt vægt  

 på,  

 at der ikke i den periode, offentlighedsloven har været i kraft, er indhøstet  

 så udførlige erfaringer, at det er muligt med rimelig grad af sikkerhed at  

 overskue alle de undtagelsesbehov, der vil kunne opstå i praksis, at en  

 generalklausul  

 er påkrævet for at undgå, at visse meget specielle undtagelsesbehov optegnes  

 udtrykkeligt i loven, samt at en generalklausul giver loven en ønskelig  

 smidighed med hensyn til at kunne tilpasses nye undtagelsesbehov, der måtte  

 opstå i fremtiden, således at hyppige ændringer af loven kan undgås.
Udvalget  

 skal dog samtidig understrege, at generalklausulen som hidtil kun forudsættes  

 anvendt i begrænset omfang og kun, hvor der er et klart behov derfor.
 ...
... udvalget (har)  

 derimod  

 ikke ment at burde stille forslag om en mere generelt præget  

 undtagelsesadgang  

 for politisk betonede sagstyper og forudsætter derfor, at generalklausulen  

 fortsat i et vist omfang kan finde anvendelse af hensyn til beskyttelse af  

 den  

 politiske beslutningsproces. ...' Dette synspunkt fremgik også  

 af betænkningen, s. 236, hvor udvalget skrev:
'... undtagelsesbestemmelsen  

 i den gældende lovs § 2, stk. 2, nr. 4, (vil) efter omstændighederne ...  

 kunne finde anvendelse på dokumenter vedrørende den politiske  

 beslutningsproces,  

 der ikke omfattes af andre undtagelsesbestemmelser, navnlig brevveksling  

 mellem  

 ministre om andre politiske spørgsmål end lovgivning.
Udvalget finder, at der  

 også efter lovrevisionen bør være adgang til i samme omfang som hidtil og  

 efter  

 et konkret skøn i det enkelte tilfælde at undtage sådanne dokumenter med  

 hjemmel i en generel opsamlingsbestemmelse af den nævnte karakter.
Udvalget  

 kan derimod ikke anbefale, at den hidtidige praksis søges indarbejdet i loven  

 i  

 form af en udtrykkelig adgang til at undtage dokumenter fra offentlighed, når  

 væsentlige  

 hensyn til den politiske beslutningsproces tilsiger det.
En sådan bestemmelse  

 ville let føre til, at dokumenter i politisk betonede sager i videre omfang  

 end hidtil ville blive unddraget adgangen til aktindsigt, og en sådan  

 principiel  

 begrænsning af offentlighedsprincippets rækkevidde kan efter udvalgets  

 opfattelse ikke anses for rimeligt begrundet i de erfaringer, der er  

 indvundet  

 under den gældende offentlighedslov.
...' Som det fremgår af disse  

 forarbejder til bestemmelsen, er det forudsat at hensynet til den politiske  

 beslutningsproces efter omstændighederne kan begrunde at enkelte oplysninger  

 og dokumenter i en brevveksling om politiske spørgsmål undtages fra  

 aktindsigt  

 efter offentlighedslovens § 13, stk. 1, nr. 6.
 Ved afgørelsen af om der er  

 tilstrækkeligt grundlag for at undtage en oplysning fra aktindsigt efter  

 offentlighedslovens § 13, stk. 1, nr. 6, må myndigheden foretage en konkret  

 vurdering af om der foreligger hensyn til den politiske beslutningsproces der  

 i  

 forhold til oplysningen anses for så væsentlige, at disse kan begrunde at  

 oplysningen undtages fra aktindsigt.
 Det må i den foreliggende sag  

 tages i betragtning at de politiske partiers tilkendegivelser ikke er  

 fremkommet i forbindelse med forhandling om lovforslag eller  

 beslutningsforslag, men derimod i forbindelse med en rent administrativ  

 beslutning som træffes af en forvaltningsmyndighed i forening med  

 Folketingets  

 Finansudvalg om fordeling af midler til støtte for almennyttige formål.
Jeg er opmærksom på at det i  

 praksis kan være vanskeligt at holde partitilkendegivelser i sådanne atypiske  

 forvaltningssager adskilt fra udtalelser og indlæg der forekommer som et led  

 i  

 den egentlige politiske beslutningsproces.
Alligevel finder jeg at hensynet  

 til  

 at sikre at politiske forhandlinger kan foregå i fortrolighed, ikke  

 foreligger  

 på ganske samme måde når der - som i dette tilfælde - principielt er tale om  

 partiernes medvirken ved myndighedernes anvendelse af allerede foreliggende  

 lovgivning.
 På denne baggrund er jeg  

 betænkelig ved at tilslutte mig at dokumenterne kunne tilbageholdes i henhold  

 til § 13, stk. 1, nr. 6.
 Dertil kommer at der ikke ses  

 at være foretaget en konkret vurdering af om samtlige de i dokumenterne  

 indeholdte oplysninger i givet fald var dækket af hensynet til den politiske  

 beslutningsproces.
 Jeg har gjort  

 Finansministeriet og Hypotekbanken bekendt med min opfattelse og har  

 henstillet at ministeriet genoptager sagen og træffer ny afgørelse på  

 grundlag  

 af det jeg har anført foran.
 Jeg har udbedt mig  

 underretning om ministeriets fornyede afgørelse.
Jeg har givet Folketingets  

 Retsudvalg underretning om min udtalelse." Finansministeriet meddelte  

 mig den 23. juni 1998 at ministeriet og Hypotekbanken snarest ville vende  

 tilbage til sagen.
Den 23. juli 1998 traf Finansministeriet afgørelse om at  

 A's  

 anmodning om aktindsigt i dokumenterne om fordelingen af tips- og lottomidler  

 skulle imødekommes i fuldt omfang.
 Jeg tog det meddelte til  

 efterretning og foretog mig herefter ikke mere i sagen.
