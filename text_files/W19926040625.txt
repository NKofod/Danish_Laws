Finanstilsynet havde været berettiget til at fastsætte vilkårene for  

 en erhvervssygdomspool således, at såvel den nuværende som den fremtidige  

 yderligere ulighed mellem selskaberne blev neutraliseret.
Spørgsmål om  

 aktindsigt.
(Da kendelsen er meget omfattende, er dele af den udeladt.
Bilagene er  

 ikke optrykt.) Forsikringsselskaberne »A« mod Finanstilsynet Indtrådt til støtte for Finanstilsynet jfr. § 5 i lov om  

 Industriministeriets Erhvervsankenævn:
 Forsikringsselskaberne »B«.
 I skrivelse af 18. februar 1988 har advokat Korsø Jensen på vegne  

 forsikringsselskaberne »A« klaget over, at Finanstilsynet ved  

 skrivelse af 28. januar 1988 til Assurandør-Societetet traf bestemmelse om  

 fastlæggelse af vilkårene for en erhvervssygdomspool i overensstemmelse med  

 et af Assurandør-Societetet fremsendt forslag A til vedtægter for poolen.  

 Klagen er senere udvidet til tillige at omfatte Finanstilsynets afgørelse af  

 22. december 1987 om etablering af poolen med virkning fra den 31. december  

 1987.
 Efter anmodning i skrivelse af 19. maj 1988 fra advokat Kristian Mogensen  

 på vegne forsikringsselskaberne »B« tillod ankenævnet ved skrivelse  

 af 15. juni 1988, jfr. § 5 i lov om Industriministeriets Erhvervsankenævn, at  

 de nævnte selskaber indtrådte i sagen til støtte for Finanstilsynet.
 Finanstilsynet har under sagen været repræsenteret af Kammeradvokaten.
I.
Sagens baggrund.
I skrivelse af 4. november 1987 meddelte Forsikringstilsynet (nu  

 Finanstilsynet) Assurandør-Societetet, at man på grund af den eksplosive  

 udvikling i erstatninger for erhvervssygdomme i løbet af 1987 anså det for  

 nødvendigt, at der, jfr. § 210 g, stk. 2, i lov om forsikringsvirksomhed, nu  

 blev etableret en fællesordning for overtagelse af erhvervssygdomsrisici,  

 således at det kunne sikres, at selskaber, der drev arbejdsskadevirksomhed,  

 fortsat blev sikret solvens.
Samtidig anmodede tilsynet Assurandør-Societetet  

 om at udarbejde udkast til regler for en fællesordning til overtagelse af  

 erhvervssygdomsrisici omfattende alle selskaber, der drev  

 arbejdsskadeforsikringsvirksomhed, og således at der blev sikret  

 konkurrenceneutralitet for så vidt angik erhvervssygdommene.
Efter forespørgsel fra tilsynet om sagens forløb oplyste  

 Assurandør-Societetet herefter den 23. november 1987, at spørgsmålet om  

 etablering af en fællesordning til overtagelse af erhvervssygdomsrisici var  

 blevet drøftet på flere møder i Assurandør-Societetets komite, ligesom der  

 havde været afholdt et møde, hvor ledelsen af samtlige arbejdsskadeselskaber,  

 der var medlemmer af forsikringsorganisationerne, havde været indkaldt.
Der  

 var i komiteen en positiv holdning med hensyn til etableringen af en  

 fællesordning og der var nedsat et hurtigtarbejdende udvalg der skulle  

 udarbejde udkast til regler, til behandling på komitemøde den 16. december  

 1987.
I skrivelse af 22. december 1987 til Assurandør-Societetet meddelte  

 tilsynet herefter, at erhvervssygdomspoolen var etableret med virkning fra  

 31. december 1987 jfr. lov om forsikringsvirksomhed § 210 g, stk. 2. Som  

 baggrund for beslutningen henviste tilsynet til det ovenfor refererede  

 forløb.
Tilsynet henviste endvidere i en sammenfatning til en orientering,  

 som tilsynet havde modtaget fra Societetet den 17. december 1987, hvoraf det  

 bl.a. fremgik, at der til komitemødet i Societetet den 16. december 1987  

 forelå 2 fra hinanden vedrørende etableringstidspunktet, udgiftsdækningen og  

 fordelingen afvigende udkast til vedtægter for en erhvervssygdomspool, udkast  

 A og udkast B, hvorom der ikke var opnået enighed.
Endelig henviste tilsynet  

 til at de skøn over det regnskabsmæssige resultat for  

 arbejdsskadeforsikringsvirksomhed for 1987, som man havde anmodet selskaberne  

 om, viste, at der til trods for gennemførte præmieforhøjelser kunne forventes  

 et underskud på ca. 70 mill. kr. for året.
I skrivelsen, som  

 Industriministeriet samtidig blev orienteret om, meddelte tilsynet sluttelig  

 Assurandør-Societetet, at Societetet måtte fremsende udkast til vedtægter for  

 en erhvervssygdomspool senest den den 15. januar 1988, såfremt  

 Assurandør-Societetet ønskede at forelægge et grundlag for ordningen i dens  

 endelige udformning.
Med skrivelse af 14. januar 1988 fremsendte Assurandør-Societetet herefter  

 til tilsynet de i bilag I til kendelsen omhandlede 2 forslag til vedtægter  

 for en »Fællesordning (pool) for overtagelse af  

 erhvervssygdomsrisici«.
Af skrivelsen af 14. januar 1988 fremgår bl.a.,  

 at der i komiteen var enighed om, at det var hensigtsmæssigt, at der blev  

 etableret en poolordning med virkning fra den 31. december 1987.  

 Assurandør-Societetet har i skrivelsen forudsat bl.a. at poolens udgifter i  

 kalenderåret som udgangspunkt pålignes de enkelte medlemsselskaber i forhold  

 til det antal helårsbeskæftigede, som det enkelte selskab har forsikret i  

 året, samt at udgiften skal pålignes de enkelte medlemsselskaber efter  

 sammensætning på risikogrupper af antal helårsbeskæftigede, som det enkelte  

 medlemsselskab har forsikret i året.
For så vidt angår spørgsmålet om hvilke  

 udgifter, der i en overgangsperiode skal være omfattet af poolen, har  

 Assurandør-Societetet - som sin opfattelse - givet udtryk for, at man kan  

 lade poolen omfatte alle skader, som af Sikringsstyrelsen er afgjort som  

 erhvervssygdomme fra 31. december 1987 eller lade den omfatte skader med  

 skadedato som fastsat af Sikringsstyrelsen efter lovens § 10, stk. 4 fra og  

 med 1. januar 1988.
Som advokat for de klagende selskaber der stod bag forslag B til  

 vedtægter, fremsendte advokat Korsø Jensen ved skrivelse af 15. januar 1988  

 til Forsikringsrådet forslag A og B til vedtægter (bilag I) samt en af disse  

 selskaber udarbejdet »Forligsskitse« af 13. januar 1988, der  

 vedlægges kendelsen som bilag II.
I skrivelsen af 15. januar 1988 - hvori de  

 klagende selskaber ikke har taget afstand fra etableringen af en  

 fællesordning (pool) for overtagelse af erhvervssygdomsrisici - har advokat  

 Korsø Jensen, under henvisning til at der ikke ved beslutningen af 22.  

 december 1987 om oprettelse af en pool var fastsat vilkår for denne eller  

 ført forhandlinger med Sikringsstyrelsen om de nærmere vilkår for poolen,  

 jfr. § 210 g, stk. 2, i lov om forsikringsvirksomhed, bl.a. fremført følgende  

 argumenter for at vælge vedtægtsforslag B for poolen:
 Poolen bør og kan alene omfatte skader, hvor skadesdatoen fastsættes til  

 en dato efter den 31. december 1987 således at (1) skader indtruffet, anmeldt  

 og afgjort før den 31. december 1987, (2) skader indtruffet og anmeldt før  

 31. december 1987, men ikke afgjort pr nævnte dato, (3) skader indtruffet før  

 31. december 1987, men hverken anmeldt eller afgjort pr. nævnte dato samt (4)  

 skader af erhvervssygdomme, der ikke pr. 31. december 1987 er anerkendt som  

 sådanne, men som eventuelt fremtidig anerkendes med tilbagevirkende kraft -  

 ikke omfattes af poolen.
Til støtte herfor anførte advokat Korsø Jensen, at ordningen i modsat fald  

 ville få tilbagevirkende kraft.
Udover at det ville medføre dobbeltbetaling  

 for de enkelte erhvervsvirksomheder, når IBNR reserverne blev frigivet, ville  

 en ordning med tilbagevirkende kraft medføre, at de deltagende selskaber  

 herved ville komme til at deltage i risici, som kun et andet selskab havde  

 haft kendskab til og taget stilling til ved præmieberegning, henholdsvis  

 hensættelse af reserver.
Det måtte antages, at det selskab, der havde taget  

 den pågældende arbejdsskadeforsikring, havde ladet også præmieberegningen  

 m.v. herfor indgå i den samlede forretningsmæssige vurdering i at opnå  

 tegning af samtlige i den pågældende virksomheds/erhvervs forsikringer og  

 dermed ved præmiefastsættelsen i en konkurrencesituation også for disse  

 øvrige forsikringer.
Etablering af en pool med tilbagevirkende kraft ville  

 derfor medføre et økonomisk indgreb i det enkelte selskabs aktiver i og med,  

 at hvert selskab blev pålagt betalingspligt for risici, som i sin helhed var  

 vurderet og accepteret af et andet selskab, der have oppebåret præmien og  

 foretaget reservehensættelser efter en sådan egen vurdering.
Dette ville  

 indebære et brud på det vilkår om konkurrenceneutralitet, som efter  

 forarbejderne var et element, der blev tillagt vægt ved gennemførelse af  

 lovændringen i 1987. Selvom en selvrisikoordning (selvbehold) til en vis grad  

 kunne afhjælpe dette indrømmede § 210 g i lov om forsikringsvirksomhed  

 hverken efter sit indhold, forarbejderne eller formålet tilsynet hjemmel til  

 etablering af en sådan pool.
Af tilsvarende grunde måtte afsættelse af  

 reserver, herunder selskabernes mulighed for anvendelse af IBNR reserverne,  

 ske således at konkurrenceneutraliteten blev sikret.
II.
Finanstilsynets påklagede afgørelse af 28. januar 1988.
 Ved skrivelse af 28. januar 1988 meddelte Finanstilsynet herefter  

 Assurandør-Societetet bl.a. følgende:
»...De fremsendte forslag til vedtægter er for så vidt angår  

 bestemmelserne i §§ 1-4 og §§ 8-15 i det store og hele ens.
Forskellen mellem  

 de 2 forslag ligger i bestemmelserne i §§ 5-7 om poolens tekniske virke.  

 Forskellen heri bevirker, at de 2 forslag afviger fra hinanden med hensyn  

 til, i hvilket omfang udgifterne ved erhvervssygdomme skal indgå i poolen,  

 fra hvilket tidspunkt , poolen reelt bliver virksom, og på hvilken måde,  

 udgifterne i poolen pålignes de deltagende selskaber.
 Sagen har været behandlet på Forsikringsrådets møde den 25. januar 1988.
 I denne anledning skal Finanstilsynet udtale følgende:
Som erhvervssygdomme anses ifølge lov om arbejdsskadeforsikring sygdomme,  

 der efter medicinsk og teknisk erfaring er forårsaget af særlige  

 påvirkninger, som persongrupper gennem deres arbejde eller de forhold,  

 hvorunder dette foregår, er udsat for i højere grad end personer uden sådan  

 arbejde.
Efter ASFL § 10 fastsættes det administrativt hvilke sygdomme, der  

 anses som erhvervssygdomme.
Der henvises herved til Sikringsstyrelsens  

 bekendtgørelse nr. 276 af 23. maj 1986 om fortegnelse over erhvervssygdomme i  

 medfør af lovgivning om arbejdsskadeforsikring (erhvervssygdomsfortegnelse).
 Erhvervssygdommene afføder i forsikringsteknisk henseende betydelige  

 problemer.
a) Den i ASFL § 10 omtalte skadedato er sædvanligvis uden mening i  

 relation til erhvervssygdomme, idet disse som oftest er følger af  

 længerevarende skadelige påvirkninger.
I forbindelse med erhvervssygdomme kan  

 det derfor være vanskeligt entydigt at udpege en ansvarlig arbejdsgiver og  

 dermed et selskab.
Herved foreligger der mulighed for, at et selskab senere  

 bliver pålagt at udrede en erstatning for en erhvervssygdom hos en person,  

 som ikke var forsikret i selskabet på tidspunktet for skadens opståen.  

 Selskabet bærer således latent en risiko, hvis omfang selskabet ikke har  

 mulighed for at vurdere og dermed umiddelbart at lade indgå i overvejelserne  

 omkring præmiefastsættelsen.
b) Ny lægelig viden og teknik afslører til stadighed nye årsagssammenhænge  

 mellem påvirkninger af skadelige stoffer m.v. og de helbredsmæssige følgerm  

 heraf, hvorfor antallet af sygdomstilfælde omfattet af  

 erhvervssygdomsfortegnelsen har været stigende.
Denne forøgelse af risikoen  

 har selskaberne ikke kunnet forudse og derfor ikke kunnet tage højde for i  

 præmiefastsættelsen.
c) Optagelse af en sygdom på erhvervssygdomsfortegnelsen sker efter  

 gældende praksis med tilbagevirkende kraft.
Dette medfører bl.a., at en  

 ændring i erhvervssygdomsfortegnelsen ændrer indholdet af såvel de tidligere  

 som de aktuelle forsikringsaftaler.
Selskaberne påføres herved en  

 forpligtelse, som selskaberne ikke har kunnet/måttet tage højde for ved  

 præmiefastsættelsen, idet selskaberne dels efter sædvanlige  

 forsikringsaftaleretlige principper, dels efter den førgældende  

 arbejdsskadeforsikringslovgivning, alene har kunnet opkræve præmier svarende  

 til den risiko, selskaberne aktuelt har båret.
d) I henhold til lov om forsikringsvirksomhed (LEV) påhviler det et  

 selskab at afsætte tilstrækkelige tekniske reserver svarende til selskabets  

 forsikringsmæssige forpligtelser.
Beløbet bestemmes på grundlag af en  

 opgørelse og vurdering af disse forpligtelser.
Efter sædvanlige  

 forsikringsmæssige principper er selskaberne henvist til at opgøre reserverne  

 alene under hensyntagen til den risiko, som aktuelt bæres.
Heraf følger, at  

 selskaberne ikke har måttet og ikke må afsætte reserver vedrørende sygdomme,  

 som er indtruffet, men endnu ikke er optaget på erhverssygdomsfortegnelsen.  

 Sikringsstyrelsens praksis omkring udvidelsen af erhvervssygdomsfortegnelsen  

 indebærer derfor, at selskaberne senere påføres en forpligtelse, som  

 selskabet ikke har måttet tage højde for ved den hidtidige reserveafsættelse.
De ovenfor anførte problemer er af en sådan karakter, at det må  

 konkluderes, at erhvervssygdomme ikke er forsikringsbare i sædvanlig  

 forstand.
Som følge heraf kan sædvanlige forsikringsmæssige principper ikke  

 anvendes i forbindelse med erhvervssygdomme, og udgifterne derved må derfor  

 på solidarisk vis fordeles på de tegnende selskaber i takt med skadernes  

 opståen.
Kun ved at etablere en pool, hvorigennem samtlige selskaber, som  

 driver arbejdsskadeforsikringsvirksomhed, bidrager til dækning af de aktuelle  

 udgifter til erhvervssygdomme, er det muligt at imødegå det element af  

 vilkårlighed, som det enkelte selskabs dækning af erhvervssygdomme i  

 realiteten repræsenterer.
Foranstående fører til: at samtlige udgifter ved erhvervssygdomme bør indgå i poolen.
 Antallet af anmeldte erhvervssygdomme er siden 1978 steget betragteligt.  

 Fra 1978 til 1987 er antallet af anmeldte erhvervssygdomme således steget fra  

 ca. 2.700 til ca. 16.000, og antallet forventes at stige i årene fremover.
I september 1987 offentliggjorde Societetet et skøn over det  

 regnskabsmæssige resultat for arbejdsskadeforsikringsvirksomheden.
Dette skøn  

 viste, at der for 1987 kunne forventes et betydeligt underskud på  

 arbejdsskadeforsikringsvirksomheden.
Dette underskud må påregnes bl.a. at  

 være afstedkommet af udviklingen i antallet af anmeldte erhvervssygdomme samt  

 de særlige forsikringsmæssige problemer, som knytter sig til  

 arbejdsskadeforsikringsvirksomheden, jfr. ovenfor.
 Det formodede underskud inden for arbejdsskadeforsikringen har på det  

 seneste affødt ikke ubetydelige præmieforhøjelser.
 Nødvendigheden heraf er primært konstateret i de selskaber, som igennem  

 mange år har tegnet arbejdsskadeforsikringer, idet disse selskaber ifølge  

 sagens natur oftere end andre selskaber vil blive pålagt at udrede  

 erstatningen for en erhvervssygdom opstået år tilbage i tiden.
 Forsikringstilsynet anmodede i skrivelse af 24. november 1987 samtlige  

 selskaber, som driver arbejdsskadeforsikringsvirksomhed, om at indsende et  

 skøn over det regnskabsmæssige resultat for 1987.
Af det indsendte regnskabsmateriale fremgår, at der for  

 arbejdsskadeforsikringsvirksomheden 1987 til trods for de gennemførte  

 præmieforhøjelser fortsat kan forventes et betydeligt underskud - ikke  

 nødvendigvis på grund af forhold, der kan tilskrives de enkelte selskaber -  

 men snarere på grund af de særlige forsikringsmæssige problemer omkring  

 arbejdsskadeforsikringen.
I værste fald kan dette på længere sigt medføre, at  

 nogle selskaber går konkurs, hvorefter udgifterne til afviklingen af disse  

 selskabers forsikringsbestande i henhold til ASFL § 48 via Sikringsstyrelsen  

 vil blive pålagt de tilbageblivende selskaber.
 Alle forhold taler for at undgå en sådan udvikling, hvorfor poolen bør  

 blive virksom så hurtigt som mulig, d.v.s. må omfatte skader, som afgøres fra  

 og med den 31. december 1987.
Ifølge forslag A vil fordelingen af samtlige udgifter ske med udgangspunkt  

 i antallet af helårsarbejdere fordelt på risikogrupper, og på en sådan måde  

 at der vil ske en vis udligning af udgifter mellem de respektive  

 risikogrupper.
Derimod indebærer forslag B, at udgifterne vil blive fordelt  

 på risikogrupper for herefter at blive fordelt på det enkelte selskab i  

 overensstemmelse med selskabets andel af den pågældende risikogruppe, hvorfor  

 den foreslåede fordelingsmetode indebærer, at der ikke vil ske en udligning  

 af udgifterne mellem de respektive risikogrupper.
Da Erhvervssygdomme ikke er  

 forsikringsbare, bør der i princippet næppe sondres mellem risikogrupper.
Men  

 idet der formentlig er forskelle på udgifterne ved erhvervssygdomme  

 risikogrupperne imellem, finder Finanstilsynet indtil videre, at den enkelte  

 risikogruppe på sigt i et vist omfang bør bære udgifterne til skader inden  

 for risikogruppen.
 På baggrund af det ovenfor anførte finder Finanstilsynet, at forslag A  

 bedre end forslag B afhjælper de særlige problemer omkring  

 arbejdsskadeforsikringen, som afstedkommes af, at ASFL (lov om  

 arbejdsskadeforsikring) foruden ulykker desuden omfatter erhvervssygdomme.
 Finanstilsynet finder derfor: at det fremsendte forslag A til vedtægter  

 for en erhvervssygdomspool bør være grundlaget for dennes virke.
 Finanstilsynet mener dog, at forslagets § 12 også bør indeholde en  

 henvisning til udgifterne i medfør af § 9. Ligeledes bør forslagets §§ 13-15  

 ændres, således at det heraf kommer til at fremgå, at det er Finanstilsynet  

 som har kompetence til at gennemføre en ændring af vedtægterne for poolen  

 samt at opløse denne.
 Finanstilsynet vil snarest forelægge Societetet et ændret udkast til §§  

 13-15.
 Finanstilsynets afgørelse kan i medfør af § 247 a i lov om  

 forsikringsvirksomhed inden 4 uger indbringes for Industriministeriets  

 Erhvervsankenævn, Kampmannsgade 1, 1604 København V.
For 1987 kan som ovenfor anført forventes et betydeligt underskud på  

 arbejdsskadeforsikringen.
Underskuddet fordeler sig imidlertid ikke jævnt på  

 de selskaber, som tegner arbejdsskadeforsikringer.
Nogle selskaber har  

 således et overskud, medens andre selskaber har et underskud.
Hertil kommer,  

 at det regnskabsmæssige resultat for de selskaber, som har underskud, udviser  

 en betydelig variation.
Ved at lade poolen få virkning fra og med 31. december 1987 bortfalder  

 kravet om afsættelse af såvel IBNR-reserver eller IBNER-reserver vedrørende  

 erhvervssygdomme.
Disse reserver vedrører skader, der er indtrufne, men endnu  

 ikke anmeldt til selskabet, samt skader, som enten er anmeldt, men hvorom  

 Sikringsstyrelsen endnu ikke har truffet afgørelse, eller som senere  

 revurderes i overensstemmelse med bestemmelserne herom i ASFL.
 Når selskaberne ikke er nødsaget til at skulle afsætte hverken  

 IBNR-reserver eller IBNER-reserver, vil selskaberne opnå en forbedring af det  

 regnskabsmæssige resultat for 1987.
På grund af arbejdsskadeforsikringens lovmæssig karakter er det i LFV  

 statueret, at arbejdsskadeforsikringsvirksomheden på langt sigt skal hvile i  

 sig selv.
Dette indebærer i princippet, at et evt. underskud på virksomheden  

 på længere sigt skal give sig udslag i præmieforhøjelser, medens et eventuelt  

 overskud skal resultere i præmienedsættelser.
Som følge heraf er selskaberne  

 i medfør af LFV pålagt at aflægge et særligt regnskab  

 (avancebegrænsningsregnskab) vedrørende arbejdsskadeforsikringsvirksomheden.  

 Resultatet af virksomheden skal ifølge principperne for dette regnskab  

 henføres til en bonusfond, som forudsættes udlignet over en mindre årrække.  

 Over en positiv bonusfond kan der alene disponeres til fordel for  

 forsikringstagerne efter regler fastsat af Finanstilsynet.
 De i løbet af 1987 foretagne betydelige præmieforhøjelser for  

 arbejdsskadeforsikringerne blev gennemført med henblik på at imødegå et  

 forventet underskud i 1987. Med frigørelsen af dele af reserverne er det  

 tænkeligt, at de gennemførte præmieforhøjelser er større end nødvendigt.
 Såvel frigørelsen af en del af reserverne som de gennemførte  

 præmieforhøjelser medfører en forbedring af saldoen på bonusfonden, hvilket  

 for det enkelte selskab alt andet lige vil indebære en styrkelse af den  

 fremtidige konkurrenceevne.
Idet etableringen af poolen ikke må svække det enkelte selskabs  

 konkurrenceevne, og idet poolen i sit virke skal være konkurrenceneutral,  

 skal der derfor fastsættes retningslinier for afvikling af den del af de  

 positive bonusfonds, der er fremkommet som en konsekvens af poolens  

 etablering.
Disse retningslinier bør så vidt muligt sikre tilbageførsel af  

 midler til de forsikringstagere, der har bidraget til den pågældende  

 bonusopbygning...« III.
Den skriftlige behandling af klagen for ankenævnet.
A.
Klageskrivelsen af 18. februar 1988 fra advokat Korsø Jensen på  

 vegne de klagende selskaber til Industriministeriets Erhvervsankenævn.
I skrivelse af 18. februar 1988 indbragte advokat Korsø Jensen herefter  

 Finanstilsynets afgørelse af 28. januar 1988 for ankenævnet.
Klageskrivelsen  

 har følgende indhold:
»Vedr. etablering af fællesordning (pool) for overtagelse af  

 erhvervssygdomsrisici - Finanstilsynets afgørelse af 28. januar 1988 Som advokat for forsikringsselskaberne »A« tillader jeg mig herved i henhold til lov om  

 forsikringsvirksomhed § 247a at påklage den af Finanstilsynet ved skrivelse  

 af 28. januar 1988 til Assurandør-Societetet trufne afgørelse om det  

 vedtægtsmæssige grundlag for ovennævnte erhvervssygdomspool.
Jeg bemærker, at  

 en kopi af nævnte skrivelse er tilstillet mig med Finanstilsynets skrivelse  

 af 29. januar 1988.
Jeg bemærker, at der som grundlag for klagen henvises til min skrivelse  

 til Forsikringsrådet af 15. januar 1988 med bilag, lige så vel som jeg agter  

 at supplere denne med et yderligere skriftligt indlæg, der vil foreligge  

 primo marts 1988...' Klagen af 18. februar 1988 blev uddybet ved skrivelse af 2. marts 1988. I  

 denne skrivelse har advokat Korsø Jensen præciseret, at de centrale spørgsmål  

 i relation til vilkårene til erhvervssygdomspoolens etablering er:
at erhvervssygdomspoolen alene kommer til at omfatte skader, hvor  

 skadesdatoen fastsættes som 1. januar 1988 eller senere, at poolen etableres på et for de deltagende forsikringsselskaber ensartet  

 objektivt grundlag, herunder i henseende til reserveafsættelser samt  

 anvendelsesmulighed i relation til IBNR-reserverne, samt at poolen dels sikres konkurrenceneutralitet, dels etableres på sådanne  

 vilkår, at der for de deltagende forsikringsselskaber også fremtidigt vil  

 være et individuelt incitament til at medvirke til skadesforebyggelse i de  

 forsikrede erhvervsvirksomheder.
 Poolen bør derfor etableres i overensstemmelse med forslag B til vedtægter  

 (bilag I), subsidiært korrigeret i overensstemmelse med  

 »Forligsskitsen« (bilag II), som de klagende selskaber har  

 tilsluttet sig.
 Forslag A til vedtægter (bilag I) opfylder ikke disse betingelser, hvorfor  

 det gøres gældende:
1) Finanstilsynet har ikke fulgt den i lov om forsikringsvirksomhed § 210  

 g, stk. 2, anførte procedure i forbindelse med poolens etablering.
Det er de  

 klagende selskabers synspunkt, at Finanstilsynet ikke før etablering af en  

 erhvervssygdomspool har ført egentlige forhandlinger med Sikringsstyrelsen om  

 poolens etablering samt ikke mindst de væsentlige nærmere vilkår for dennes  

 virksomhed, herunder vedtægter, ikrafttrædelsestidspunkt,  

 overgangsbestemmelser m.v.
Derfor har den i § 210 g, stk. 2, i lov om  

 forsikringsvirksomhed foreskrevne fremgangsmåde ikke været fulgt før  

 beslutningen om poolens etablering blev truffet.
Det gøres endvidere gældende, at den af advokat J.
Korsø Jensen på vegne  

 de klagende selskaber den 15. januar 1988 til Forsikringsrådet fremsendte  

 skrivelse med bilag »Forligsskitsen« (bilag II) ikke er indgået i  

 grundlaget for Forsikringsrådets afgørelse som drøftet og behandlet af rådet  

 i forbindelse med afgørelsen om at bilag A til vedtægter (bilag I) skulle  

 lægges til grund.
 2) Finanstilsynet har ikke haft fornøden hjemmel til at træffe bestemmelse  

 om etablering af en pool med tilbagevirkende kraft som sket.
 3) Finanstilsynet har derved varetaget hensyn, som Finanstilsynet ikke  

 ifølge lovgivningen har hjemmel til at varetage.
 4) Etablering af en pool kan alene ske med virkning for fremtiden, det vil  

 sige alene omfattende skader, hvor skadestidspunktet fastsættes til den 1.  

 januar 1988 eller senere.
Det er de klagende selskabers synspunkt, at der gennem vedtagelsen af  

 forslag A til vedtægter (bilag I) er varetaget ensidige og  

 konkurrenceforvridende hensyn, der går ud over, hvad Finanstilsynet i henhold  

 til lov om forsikringsvirksomhed er berettiget til.
Forslaget indebærer, at  

 der pålægges andre arbejdsskadeforsikringsselskaber betalingsforpligtelse for  

 risici, som et andet selskab tidligere har taget og oppebåret præmie for.  

 Derved overføres vilkårligt aktiver fra et selskab til et andet -uden  

 lovhjemmel - end ikke efter arbejdsskadeforsikringslovens § 48.  

 Finanstilsynets forudsætninger for etablering af en erhvervssygdomspool -  

 særlig på grundlag af forslag A til vedtægter (bilag I) - er urigtige.
Det er  

 ikke rigtigt, når Finanstilsynet har anført, at skadesdatoen sædvanligvis er  

 uden mening i relation til erhvervssygdomme, bl.a. fordi de som oftest er  

 følger af længerevarende skadelige påvirkninger.
Noget tilsvarende har kunnet  

 løses ved andre forsikringstyper og princippet anvendes i  

 arbejdsskadeforsikringsloven.
De klagende selskaber er enige i, at  

 udviklingen i erhvervssygdomme har sammenhæng med ny lægelig viden og teknik,  

 der afslører ikke tidligere kendte årsagssammenhænge, men man er ikke enige  

 i, at en heraf følgende risikoforøgelse ikke har kunnet forudses af  

 selskaberne, således at de har kunnet taget højde for det ved  

 præmiefastsættelsen.
Tilsvarende problem findes i forbindelse med  

 livsforsikring og produktansvarsforsikring.
Det afvises at det problem, der  

 opstår fordi optagelse på erhvervssygdomsfortegnelse efter gældende praksis  

 sker med tilbagevirkende kraft, hvorfor selskaberne påføres en forpligtelse,  

 som de ikke har kunnet tage højde for ved præmiefastsættelsen, har betydning  

 for etablering af en pool med tilbagevirkende kraft - jfr. punkt 1 i  

 »Forligsskitsen« (bilag II). Der er ikke grund til at lægge vægt på  

 Finanstilsynets henvisning til, at selskaberne efter lovgivningen har været  

 forpligtet til alene at afsætte reserver til dækning af aktuelle risici,  

 hvorfor de ikke har kunnet afsætte fornødne reserver på grund af  

 Sikringsstyrelsens praksis omkring udvidelse med tilbagevirkende kraft.
Det  

 er tilsyneladende i modstrid med en tidligere udtalelse af 29. januar 1987  

 vedrørende IBNR-reserver.
Der er ikke i betragtningen om  

 »vilkårlighed«, som også kendes indenfor andre forsikringsområder,  

 grundlag for etablering af en pool, der omfatter samtlige udgifter til  

 erhvervssygdomme også for fortiden.
I forbindelse med Finanstilsynets  

 henvisning dels til udvikling i erhvervssygdomme dels erstatningsudbetalingen  

 og til de for enkelte arbejdsskadeforsikringsselskaber følgende mulige  

 økonomiske konsekvenser har de klagende selskaber henvist til, at en række  

 forsikringsselskaber i tidligere år har oppebåret meget betydelige overskud,  

 der refererer sig til arbejdsskadeforsikringerne, men at disse overskud netop  

 ikke er indgået som reserver eller på anden måde er kommet de af samme  

 forsikringsselskaber i 1986 eller senere oprettede særlige  

 arbejdsskadeforsikringsselskaber til gode.
For selskaber, der har fulgt andre  

 retningslinier medfører forslag A til vedtægter (bilag I), at de på helt  

 vilkårligt grundlag kommer til at deltage i betalinger, der skyldes de nævnte  

 dispositioner.
Ud fra lignende betragtninger bør forslag B (bilag I) til  

 vedtægter følges ved fastlæggelse af fordelingsprincippet for udgifterne i  

 poolen mellem de enkelte deltagende selskaber.
Den udligning af udgifterne  

 mellem de forskellige risikogrupper, der ifølge forslag A til vedtægter  

 (bilag I) medfører at de selskaber, der på et givet tidspunkt før poolens  

 etablering har tegnet og oppebåret præmie for en bestemt særlig belastet  

 risikogruppe opnår en hel ubetydelig friholdelse for de af en sådan tegning  

 følgende forpligtelser til skade for andre selskaber.
 5) Poolen bør etableres for et for de deltagende forsikringsselskaber  

 ensartet objektivt grundlag, herunder i henseende til reserveafsættelser samt  

 anvendelsesmuligheder i relation til IBNR-reserver.
Ved poolens etablering har Forsikringstilsynet meddelt, at der ikke  

 længere består krav om afsættelse af IBNR-reserver eller IBNER-reserver.
Da  

 Finanstilsynet ikke har kompetence til at ændre ved forpligtelsen efter § 131  

 i lov om forsikringsvirksomhed, finder de klagende selskaber ikke, at der er  

 nogen klar lovhjemmel for Finanstilsynet til at bestemme, at der overhovedet  

 ikke skal foretages reservehensættelser.
Samtlige de i poolen deltagende  

 selskaber har en klar interesse i, at de reserveafsættelser, der hidtil er  

 foretaget af de enkelte selskaber, fortsat er tilstede, som sikkerhedsnet for  

 det »pooltilsvar«, som løbende måtte foreligge for de enkelte  

 selskaber.
Endvidere burde der ved poolens etablering være fastsat regler om,  

 at der blev foretaget en ensartet objektiv reservefastsættelse for samtlige  

 selskaber med skyldig hensyntagen til omfanget af det enkelte selskabs  

 hidtidige virksomhed, forsikringsbestand m.v.. I modsat fald vil der uden  

 lovhjemmel på kortere eller længere sigt ske overførsel af aktiver fra det  

 ene selskab til det andet - uden at de pågældende har oppebåret en  

 risikopræmie.
Det vil også krænke konkurrenceneutraliteten.
 6) Der bør i forbindelse med de enkelte selskabers bidrag til poolen  

 etableres et system, hvor der for det enkelte selskab er et incitament til  

 skadesforebyggelse.
En pool efter forslag A til vedtægter (bilag I) stiller det enkelte  

 selskab frit for at vurdere og fastsætte den relevante  

 arbejdsskadeforsikringspræmie uden at skulle bære den deraf følgende risiko  

 for tab, der i alle tilfælde overtages af poolen.
Hermed er et hvert  

 incitament for selskaberne til gennem præmiefastsættelse at motivere  

 erhvervsvirksomheden til skadesforebyggende arbejde bortfaldet.
B.
Den af Industriministeriets Erhvervsankenævn fra Finanstilsynet  

 indhentede redegørelse af 24. juni 1988, Kammeradvokatens svar i skrivelse af  

 23. juni 1988 på vegne Finanstilsynet og landsretssagfører Kristian Mogensens  

 indlæg af 22. august 1988 på vegne de indtrådte forsikringsselskaber.
(Udeladt) C.
De klagende selskabers svar af 14. oktober 1988 på henholdsvis  

 Finanstilsynets redegørelse af 24. juni 1988 henholdsvis Kammeradvokatens  

 skrivelse af 23. juni 1988 (ovf.
B).
(Udeladt) D.
Kammeradvokatens svar af 16. februar 1989 på vegne Finanstilsynet  

 samt landsretssagfører Kristian Mogensens bemærkninger af 5. juli 1989 på  

 vegne de indtrådte selskaber - i anledning af de klagende selskabers indlæg  

 af 14. oktober 1988 (ovf.
C).
(Udeladt) E.
De klagende selskabers afsluttende indlæg af 19. september  

 1989.
(Udeladt) Ankenævnet udtalte:
Det fremgår af sagen, at Forsikringstilsynet (Finanstilsynet) den 4.  

 november 1987 over for Assurandør-Societetet rejste spørgsmålet om  

 udnyttelsen af bemyndigelsen i § 210 g, stk. 2 i lov om forsikringsvirksomhed  

 med henblik på etablering af en fælles ordning for overtagelse af  

 erhvervssygdomsrisici.
Tilsynet anmodede Assurandør-Societetet om at  

 udarbejde udkast til regler for en sådan erhvervssygdomspool omfattende alle  

 selskaber, der drev arbejdsskadeforsikringsvirksomhed.
Societetet tog  

 anmodningen op til behandling og oplyste den 23. november 1987 over for  

 Forsikringstilsynet (Finanstilsynet) bl.a., at der blandt  

 arbejdsskadeforsikringsselskaber, der var medlem af  

 forsikringsorganisationerne, var en positiv holdning med hensyn til  

 etablering af en fællesordning, og at man arbejdede på et udkast til regler  

 herom.
Tilsynet modtog endvidere en orientering den 17. december 1987, hvoraf  

 det fremgik, at der forelå 2 fra hinanden vedrørende etableringstidspunkt,  

 udgiftsdækningen og fordelingen afvigende udkast til vedtægter, udkast A og  

 udkast B, hvorom der ikke var opnået enighed.
I skrivelse af 22. december  

 1987 til Assurandør-Societetet traf Forsikringstilsynet (Finanstilsynet)  

 herefter beslutning om etablering af erhvervssygdomspoolen med virkning fra  

 den 31. december 1987. I forbindelse med denne beslutning meddelte  

 Forsikringstilsynet (Finanstilsynet) til Assurandør-Societetet, at eventuelt  

 udkast til vedtægter måtte foreligge senest den 15. januar 1988. Med  

 skrivelse af 14. januar 1988 fremsendte societetet 2 udkast til vedtægter,  

 udkast A og B.
I skrivelsen har Assurandør-Societetet bl.a. bekræftet, at der  

 i komiteen var enighed om, at det var hensigtsmæssigt, at der blev etableret  

 en poolordning med virkning fra den 31. december 1987, men at der var  

 uenighed blandt selskaberne som angivet ovenfor.
Finanstilsynet modtog  

 endvidere fra de klagende selskaber, der stod bag forslag B, udover selve  

 udkastene A og B et indlæg fra advokat Korsø-Jensen og forslag til ændringer,  

 som af selskaberne er blevet betegnet »forligsskitse«.
Herefter  

 traf Finanstilsynet efter forelæggelse for Forsikringsrådet afgørelsen af 28.  

 januar 1988, hvorefter det fremsendte udkast A til vedtægter blev fastlagt  

 som grundlag for erhvervssygdomspoolen.
På denne baggrund er det ankenævnets  

 opfattelse, at de 2 afgørelser af henholdsvis 22. december 1987 og 28. januar  

 1988 må opfattes som led i et samlet behandlingsforløb, således at afgørelsen  

 af 22. december 1987 tillige må anses for omfattet af klagen, selvom klagen,  

 der blev indgivet den 18. februar 1988, isoleret set i forhold til denne  

 afgørelse er indgivet efter klagefristens udløb.
På den anden side finder  

 ankenævnet ikke efter sammenhængen i forhandlingsforløbet, at Finanstilsynet  

 har overskredet grænserne for den i § 210 g, stk. 2 indeholdte bemyndigelse  

 ved først at træffe bestemmelse om etablering af erhvervssygdomspoolen med  

 virkning fra den 31. december 1987, hvorom der var enighed blandt de  

 implicerede selskaber, der var bekendt med rammen inden for hvilken  

 vedtægtsgrundlaget måtte forventes fastsat, for dernæst efterfølgende den 28.  

 januar 1988 at træffe bestemmelse om det endelige vedtægtsgrundlag.
Det fremgår af sagen, at tilsynets grundlag for at etablere en  

 erhvervssygdomspool, som sket ved årsskiftet 1987-88, bl.a. var statistiske  

 oplysninger, der viste, at antallet af anmeldte erhvervssygdomme i de senere  

 år var i kraftig stigning.
Det fulgte endvidere af en undersøgelse, som man  

 havde anmodet forsikringsselskaberne om at foretage, at der kunne forventes  

 et underskud på ca. 70 millioner kr. for året til trods for gennemførte  

 præmieforhøjelser.
Når dernæst henses til, at der blandt selskaberne var  

 enighed om, at det var hensigtsmæssigt at etablere en erhvervssygdomspool pr.  

 31. december 1987, finder ankenævnet, at de i bemærkningerne til § 210, g,  

 stk. 2 i lov nr. 272/87 om ændring af lov om forsikringsvirksomhed, nævnte  

 forudsætninger for etablering af en erhvervssygdomspool har været opfyldt.
Indtil ikrafttrædelsen den 1. maj 1987 af lov nr. 272/87 om ændring af lov  

 om forsikringsvirksomhed, jf. lov nr. 276/87 om ændring af lov om  

 arbejdsskadeforsikring, var såvel de forsikringstekniske regler som reglerne  

 iøvrigt vedrørende arbejdsskader samlet i lov om arbejdsskadeforsikring og  

 således i det hele forvaltet af den daværende sikringsstyrelse - under  

 Socialministeriet.
Ved de nævnte lovændringer blev bl.a. den  

 forsikringstekniske del af lov om arbejdsskadeforsikring overført til lov om  

 forsikringsvirksomhed, der administreres af Forsikringstilsynet  

 (Finanstilsynet) - under Industriministeriet.
For så vidt angår denne del af  

 ændringen fik lovændringen tilbagevirkende kraft til den 1. januar 1987.  

 Herved blev forvaltningen af regelsættet uanset den fortsatte sammenhæng  

 mellem områderne delt mellem 2 forvaltningsmyndigheder.
Det er ankenævnets  

 opfattelse, at vilkåret i § 210 g, stk. 2 om forhandling med  

 Sikringsstyrelsen, skal ses på denne baggrund, således at der gennem  

 formuleringen af bestemmelsen er sket en lovmæssig sikring af, at  

 Sikringsstyrelsens særlige sagkundskab inddrages ved den nærmere fastlæggelse  

 af regelsættet, selvom forvaltningen af forsikringssiden var overført til  

 Forsikringstilsynet (Finanstilsynet). I skrivelse af 16. december 1988 har  

 Sikringsstyrelsen bekræftet, at der blev afholdt et møde mellem  

 Forsikringstilsynet (Finanstilsynet) og Sikringsstyrelsen om spørgsmålet den  

 30. december 1987. På dette tidspunkt var udkast A og B til vedtægter kendt,  

 men indholdet af vedtægter for poolen ikke endeligt fastlagt.
Det fremgår af  

 skrivelsen, at Forsikringstilsynet (Finanstilsynet) på baggrund af den  

 orientering, som tilsynet havde modtaget fra Assurandør-Societetet,  

 redegjorde for principperne i henholdsvis vedtægtsforslag A og forslag B, og  

 at de 2 vedtægtsforslag blev diskuteret på dette grundlag.
Der var endvidere  

 enighed om, at der ikke var behov for yderligere møder om spørgsmålet,  

 såfremt det af Assurandør-Societetet fremsendte vedtægtsudkast medio januar  

 1988 ville svare til vedtægtsforslag A, og såfremt Finanstilsynet besluttede,  

 at vedtægtsforslag A skulle danne grundlag for erhvervssygdomspoolens virke.  

 Mødet skulle i så fald betragtes som den forhandling, der er nævnt i § 210 g,  

 stk. 2. Som følge af det anførte finder ankenævnet, at det lovbestemte vilkår  

 om forhandling med Sikringsstyrelsen har været opfyldt.
De klagende selskaber har endvidere gjort gældende, at Finanstilsynet har  

 overskredet de materielle grænser, der er gældende for bemyndigelsen til  

 tilsynet ved at etablere erhvervssygdomspoolen fra den 31. december 1987 med  

 de vedtægter efter udkast A, der blev fastlagt af tilsynet i afgørelsen af  

 28. januar 1988. I den anledning skal ankenævnet bemærke, at selve  

 lovbestemmelsen i § 210 g, stk. 2 ikke i sig selv udtrykker nogen materiel  

 grænse for bemyndigelsen.
Men det fremgår af bemærkningerne til lovforslaget  

 (164/87), at bemyndigelsen skal ses i sammenhæng med de overvejelser, der er  

 kommet til udtryk i betænkning nr. 1077/86 om vanskelighederne ved i  

 tilknytning til erhvervssygdomme at vurdere risikoens omfang og som følge  

 heraf fastsætte en »korrekt« præmie.
I bemærkningerne nævnes  

 videre, at selskaber med gamle forsikringsbestande således risikerer at blive  

 pålagt meget voldsomme erstatningsbyrder på grund af erhvervssygdomsskader,  

 som man for år tilbage ikke har kunnet forudsige og dermed indregne i  

 præmiefastsættelsen.
Derfor må gamle forsikringsselskaber, efterhånden som  

 erhvervssygdomme viser sig, til forskel fra nye selskaber hen ad vejen  

 indregne større og større risici i præmierne.
Konsekvensen heraf bliver en  

 konkurrenceforvridning selskaberne imellem.
De overvejelser i betænkning  

 1077/86, som bemærkningerne til § 210 g, stk. 2 henviser til udtrykker  

 generelt følgende:
»De særlige forsikringsmæssige problemer i forbindelse med  

 erhvervssygdomme hænger sammen med, at en erhvervssygdom ofte først bryder ud  

 adskillige år efter den skadelige påvirkning.
Dette medfører, at det kan være  

 vanskeligt at fastslå tidspunktet for skadens indtræden og eventuelt hvilket  

 forsikringsselskab, der hæfter for skaden, ....
Hertil kommer, at ny lægelig viden og teknik i mange tilfælde afslører nye  

 årsagssammenhænge mellem påvirkning af skadelige stoffer og medicinske  

 følger.
En række diagnoser anerkendes derfor i modsætning til tidligere som  

 erhvervssygdomme.
 Disse problemer medfører at det kan være vanskeligt at bedømme  

 skaderisikoen, og dermed også, hvor store reserver der skal afsættes.
Vanskelighederne ved at bedømme skaderisikoen forhindrer selskaberne i at  

 fastsætte præmierne på fyldestgørende vilkår.
Konsekvensen bliver dels, at  

 fremtidige forsikringsdeltagere betaler for tidligere indtrufne  

 erhvervsskader, dels at forsikringsselskaber med gamle forsikringsbestande  

 stilles dårligere konkurrencemæssigt end nyere selskaber.« Bemærkningerne til bemyndigelsen i § 210 g, stk. 2 begrænser sig således  

 ikke alene til uforudsigeligheden af fremtidige erhvervssygdomme, men  

 omfatter også den uforudsigelighed, der hidtil har gjort sig gældende for  

 selskaberne.
Bemærkningerne omfatter endvidere ikke alene  

 uforudsigelighedsproblematikken, men tillige selskabernes vanskeligheder  

 indtil nu og fremtidigt med at fastslå tidspunktet for skadens indtræden og  

 eventuelt hvilket selskab, der hæfter for skaden, alt med den konsekvens at  

 fremtidige forsikringstagere betaler for tidligere indtrufne skader, og at  

 forsikringsselskaber med gamle forsikringsbestande stilles dårligere  

 konkurrencemæssigt overfor forsikringsselskaber med nyere  

 forsikringsbestande.
Det må herefter antages, at § 210 g, stk. 2 i lov om  

 forsikringsvirksomhed indeholder hjemmel for Finanstilsynet til at fastsætte  

 vilkårene således, at såvel den ulighed mellem selskaberne, der inden for de  

 nævnte rammer allerede forelå mellem selskaberne på tidspunktet for  

 etableringen, og den fremtidige yderligere ulighed, der måtte forventes at  

 udvikle sig, blev neutraliseret.
Ankenævnet har ikke i det af klageren  

 oplyste fundet grundlag for at tage stilling til, om vedtægterne inden for de  

 nævnte rammer har kunnet fastlægges med et andet indhold end sket.
Men  

 ankenævnet må, ved at sammenholde de vedtægter, der blev fastsat af  

 Finanstilsynet, med lovforslagets bemærkninger, jf. foran, konstatere at  

 Finanstilsynets afgørelse ligger inden for de materielle grænser for  

 bemyndigelsen efter § 210 g, stk. 2. Ankenævnet finder herefter ikke grundlag  

 for at tilsidesætte afgørelsen på grund af mangler ved det materielle indhold  

 i de godkendte vedtægter.
De klagende selskaber har gjort gældende, at det af advokat Korsø Jensen  

 på deres vegne udarbejdede indlæg af 15. januar 1988 stilet til  

 Forsikringsrådet med bilag ikke er indgået i grundlaget for drøftelsen i  

 rådet i forbindelse med Finanstilsynets afgørelse af 28. januar 1988, og at  

 afgørelsen som følge heraf må tilsidesættes.
Finanstilsynet har heroverfor i  

 redegørelsen til ankenævnet af 24. juni 1988 oplyst, at advokat Korsø Jensens  

 skrivelse med bilag indgik i det til brug for rådets behandling af  

 vedtægtsspørgsmålet på mødet den 25. januar 1988 fremlagte materiale.  

 Endvidere har Kammeradvokaten på Finanstilsynets vegne i sit indlæg af 16.  

 februar 1989 til ankenævnet på spørgsmålet fra de klagende selskaber, om  

 deres skrivelse af 15. januar 1988 med bilag var tilstillet Forsikringsrådets  

 medlemmer inden mødet med Forsikringsrådet den 25. januar 1988, besvaret  

 spørgsmålet bekræftende.
Ankenævnet finder herefter ikke, at der er grundlag  

 for at tage klagernes påstand, der ikke er nærmere underbygget eller  

 sandsynliggjort, til følge.
Der er endelig af de klagende selskaber dels i den oprindelige klage til  

 ankenævnet, dels og især i de efterfølgende indlæg henvist til forskellige  

 afgørelser, som tilsynet har truffet, dels forud for afgørelserne af 22.  

 december 1987 og 28. januar 1988 f.eks. angående reserver, herunder IBNR og  

 IBNER reserverne, dels afgørelser, som senere er truffet af Finanstilsynet  

 vedrørende vedtægterne eller som følge af den etablerede erhvervssygdomspool.  

 Ankenævnet skal hertil bemærke, at disse forhold ikke i sig selv kan medføre,  

 at grundlaget for etableringen af erhvervssygdomspoolen er ugyldigt.
Da  

 desuden de pågældende afgørelser ikke er selvstændigt indbragt for  

 ankenævnet, finder nævnet ikke anledning til at foretage videre vedrørende  

 disse indsigelser.
 Som følge af det anførte stadfæster ankenævnet Finanstilsynets afgørelser  

 af 22. december 1987 og 28. januar 1988.
De klagende selskaber har under behandlingen i ankenævnet rejst krav om,  

 at det notat, som Finanstilsynet har udarbejdet til Forsikringsrådet i  

 forbindelse med behandlingen i rådet af vedtægtsproblematikken for  

 erhvervssygdomspoolen på mødet den 25. januar 1988, blev udleveret til  

 selskaberne efter § 12, stk. 1 i forvaltningsloven eller § 11, jf. § 12 i  

 bekendtgørelse nr. 737 af 6. november 1991 om Industriministeriets  

 Erhvervsankenævn.
De klagende selskaber har endvidere henvist til § 7 og § 8  

 i lov om offentlighed i forvaltningen.
Subsidiært har selskaberne rejst krav  

 om at blive bekendt med oplysninger, som eventuelt indeholdes i notatet  

 vedrørende faktiske omstændigheder, der er af væsentlig betydning for sagens  

 afgørelse, jf. forvaltningslovens § 12, stk. 2.
I den anledning skal ankenævnet bemærke, at et notat, som det omhandlede,  

 må anses som et internt dokument omfattet af § 12, stk. 1 i  

 forvaltningsloven, og derfor ikke omfattet af en parts ret til aktindsigt,  

 heller ikke på grundlag af reglerne i lov om offentlighed i forvaltningen,  

 medmindre notatet indeholder faktiske oplysninger af væsentlig betydning for  

 sagens afgørelse og disse alene findes i dette interne dokument.
Ankenævnet  

 har ikke fundet anledning til at rejse spørgsmål om fremsendelse til  

 ankenævnet af notatet, idet ankenævnet ikke efter det foreliggende finder, at  

 der er noget grundlag for at antage, at samtlige sagens retlige og faktiske  

 omstændigheder ikke skulle være oplyst over for nævnet.
Det må antages, at  

 også de klagende selskaber dels gennem deres deltagelse i forberedelsen af  

 erhvervssygdomspoolen, dels gennem den efterfølgende omfattende behandling i  

 Erhvervsankenævnet af klagen, utvivlsomt er bekendt med samtlige faktiske  

 omstændigheder af væsentlig betydning for sagen.
Selskaberne har endvidere  

 ikke anført, hvilket eller hvilke konkrete faktiske forhold af væsentlig  

 betydning for sagen, der muligt ønskes belyst gennem det pågældende notat.  

 Herefter finder ankenævnet ikke, at der er grundlag for at pålægge  

 Finanstilsynet at give meddelelse som omhandlet i forvaltningslovens § 12,  

 stk. 2.
 Særlig efter indholdet og omfanget af parternes skriftlige forberedelse af  

 sagen i ankenævnet har nævnet ikke fundet anledning for at foranstalte  

 mundtlig forhandling i sagen.
