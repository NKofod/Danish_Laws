 I medfør af § 39, stk. 2, i lov af 7. juni 1958 om lønninger og pensioner  

 m. v. til statens tjenestemænd fastsættes herved følgende regler for statens  

 ydelse af uniformstilskud til overordnede tjenestemænd, der efter tjenestens  

 særlige art pålægges pligt til at anvende uniform eller dele heraf under  

 tjenestens udførelse (daglig uniform), eller som pålægges pligt til at  

 besidde gallauniform.
A.
Daglig uniform.
1. For de enkelte styrelsesgrene fastsættes i  

 regulativer, der forelægges lønningsrådet til udtalelse, regler for, 2. Ved alle anskaffelser af nævnte uniform yder staten  

 tjenestemanden et tilskud, der ved første anskaffelse - for medhjælpere, jfr.  

 lønnings- og pensionslovens § 5, stk. 1, og for assistenter i 8.  

 lønningsklasse dog ved første og anden anskaffelse - udgør 3/4 af de  

 udgifter, anskaffelsen bevisligt har medført, dog højst 3/4 af en af  

 styrelsen fastsat maksimal anskaffelsesværdi, som normalt ikke bør overstige,  

 hvad effekterne ville have kostet ved køb hos styrelsens egne institutioner  

 eller eventuelt ved køb hos private skrædderfirmaer med et rimeligt  

 prisniveau, og som i øvrigt bør fastsættes under hensyntagen til de af andre  

 styrelser fastsatte maksimalpriser.
Ved senere anskaffelser udgør tilskuddet  

 2/3 af anskaffelsesudgiften beregnet som foran nævnt.
 3. Der kan i intet tilfælde ydes tilskud til  

 anskaffelse af brugte uniformsgenstande.
 4. De i nærværende afsnit indeholdte regler træder i  

 kraft straks.
B.
Gallauniform.
1. For de enkelte styrelsesgrene fastsættes i  

 regulativer, der forelægges lønningsrådet til udtalelse, regler for, anskaffe gallauniform, 2. Ved første anskaffelse af nævnte uniform yder  

 staten tjenestemanden et tilskud på 3/4 af de udgifter, anskaffelsen  

 bevisligt har medført.
Ydelsen af sådant tilskud er dog betinget af, at  

 tjenestemanden, inden bestilling afgives, indhenter og forelægger vedkommende  

 styrelse et pristilbud fra en uniformsleverandør.
Overstiger prisen ifølge  

 tilbudet, hvad der kan anses for rimeligt, påhviler det tjenestemanden selv  

 fuldt ud at udrede merudgiften, såfremt han måtte ønske at akceptere  

 tilbudet.
 3. Til anskaffelse af brugte gallauniformsgenstande  

 yder staten et tilskud på 3/4 af de udgifter, anskaffelsen bevisligt har  

 medført (købesummen og eventuelle udgifter til forandring), dog højest et  

 beløb svarende til den af sælgeren selv afholdte andel i udgiften til  

 anskaffelsen af den pågældende uniformsgenstand.
 4. Ved eventuelle senere anskaffelser af samme art  

 gallauniform yder staten intet tilskud.
 5. Der ydes intet tilskud til ændring af  

 gallauniformer i forbindelse med forfremmelse til højere stilling.
 6. De i nærværende afsnit indeholdte regler har  

 virkning fra 1. april 1958.
 Finansministeriet, den 1. juli 1961.
P.
M.
V.
