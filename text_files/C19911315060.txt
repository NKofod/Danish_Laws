 Vejledning om prøvning, mærkning og attestation i forbindelse med leukose  

 og IBR hos kvæg.
 (Til alle praktiserende og kødkontrollerende dyrlæger samt til dyrlæger  

 ved destruktionsanstalter).
1. GENERELT Med udstedelsen af Veterinærdirektoratets bekendtgørelse nr. 95 af 19.  

 februar 1991 om IBR-infektion hos kvæg samt bekendtgørelse nr. 96 af 19.  

 februar 1991 om enzootisk leukose hos kvæg, begge med ikrafttrædelse pr. 1.  

 marts 1991, er bekæmpelsesprogrammerne ændret til programmer for overvågning  

 af landets frihed for disse sygdomme.
Malkekvægsbesætningerne overvåges ved  

 tankmælkeprøver og slagteriblodprøver.
Kødkvægsbesætningerne overvåges  

 udelukkende ved slagteriblodprøver.
 Udover de hidtidige bekendtgørelser ophæves også Veterinærdirektoratets  

 meddelelse om leukoseattester for kvæg, der indsættes på  

 individprøvestationer og tyrestationer, forsøgsstationer og  

 recipientcentraler samt for køer, der benyttes som donorer ved  

 ægtransplantation af 17. juni 1982 og instruks vedrørende forretninger i  

 forbindelse med bekæmpelse af enzootisk leukose hos kvæg af januar 1988,  

 begge angående leukose.
2. BETALING I forbindelse med leukose og IBR betaler det offentlige fremover kun for  

 laboratorieundersøgelser og kun ved mistanke om forekomst af disse sygdomme.
3. ATTESTATION Med henvisning til krav til oprindelsesbesætningen i sundhedsattest for  

 indsættelse af tyre på tyrestation og tyreopdrætningscentralen Langagergård  

 skal det præciseres, at alle malkekvægbesætninger i øjeblikket opfylder  

 leukosekravet, idet mælkeprøver løbende undersøges på laboratoriet i Ladelund  

 (dette kan påpeges ved at notere »malkekvæg« i rubrikken, der skal  

 angive dato for prøveudtagelse).
 Det samme gælder i 36 mdr. efter prøvedatoen for kødkvægsbesætningerne,  

 som blev undersøgt for IBR og leukose i 1989 og 1990. Der henvises til  

 attester La 23.0 621 og 622 1990.
 Opmærksomheden henledes på, at enkeltdyrsundersøgelser samt undersøgelser  

 i forbindelse med eksport skal foretages på Statens Veterinære  

 Serumlaboratorium, (SVS), samt at attestation kun må foretages på formularer,  

 der er godkendt af Veterinærdirektoratet.
4. MISTANKE Ved klinisk mistanke om leukose (hævede lymfeknuder i længere tid)  

 indsendes blodprøve af dyret til SVS.
Der indsendes ikke biopsimateriale.
 Ved mistanke om leukose hos slagtede eller selvdøde kreaturer indsender  

 dyrlægen til SVS upræpareret materiale, udskåret af patologisk forandrede  

 lymfeknuder eller organer, samt et glas med blod fra hjertet eller de store  

 karstammer.
 Der foretages ikke mere rutinemæssig histologiundersøgelse af materialet,  

 kun serologiske undersøgelser og nukleinsyrepåvisning (virus).
 Kun hvis en af disse undersøgelser giver anledning til mistanke, foretages  

 undersøgelse af besætningen.
 Ved mistanke om IBR indsendes til Statens Veterinære Institut For  

 Virusforskning (Lindholm) blodprøve og svaberprøve (næse, vagina, forhud).
BLODPRØVER AF SLAGTEDYR Som hidtil skal der udtages blodprøve af hvert 6. slagtedyr, der er 24  

 mdr. gammel eller ældre.
Disse blodprøver undersøges for både leukose og IBR.
 Endvidere skal der fremover udtages blodprøve af hvert 6. slagtedyr, der  

 er mellem 8 og 24 mdr., til undersøgelse for IBR.
Undersøgelserne foretages for tiden på Mejeribrugets Laboratorium i  

 Ladelund.
Indkaldelse af blodprøverne arrangeres af Mejebrugets  

 Kvægsundhedstjeneste.
POSITIVE BESÆTNINGER I positive besætninger skal alle dyrene være mærket med CKR-øremærke.
De  

 hidtil anvendter specielle leukosemærker skal ikke længere isættes, og  

 mærkningen betales ikke af det offentlige.
 Besætningsblodprøver til frigivelse af leukosebesætninger skal undersøges  

 på Statens Veterinære Serumlaboratorium.
