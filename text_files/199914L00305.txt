Betænkning afgivet af Skatteudvalget den  

 26. januar 2000 Betænkning over Forslag til lov om ændring af  

 forskellige skattelove (Investeringsforeninger, dobbelt bundgrænse til  

 ægtefæller og arveafkald) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget en skriftlig henvendelse  

 fra InvesteringsForeningsRådet.
 Der er af skatteministeren stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis, Dansk Folkepartis,  

 Centrum-Demokraternes, Det Radikale Venstres, Kristeligt Folkepartis og  

 Frihed 2000 s medlemmer af udvalget) lovforslaget til vedtagelse med  

 det af skatteministeren stillede ændringsforslag.
 Et mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

forkastelse ved 3. behandling.
En del af mindretallet (Socialistisk Folkepartis medlem af  

 udvalget) finder, at ændringer på dette område skal afvente  

 resultaterne af det igangværende udvalgsarbejde om  

 aktieavancebeskatningsloven.
Socialistisk Folkeparti finder ikke, at den  

 nuværende ordning med en bundgrænse på en bestemt  

 størrelse er den rigtige.
Derfor er en dobbeltbundgrænse ud fra  

 disse betragtninger heller ikke rimelig.
Socialistisk Folkeparti gav allerede  

 ved 1. behandling udtryk for betænkeligheder ved gennemførelse  

 af lovforslaget, og skatteministerens svar på spørgsmål  

 1-6 har på ingen måde fjernet disse betænkeligheder.
Derfor  

 indstiller Socialistisk Folkeparti lovforslaget   og som en logisk  

 følge heraf også ændringsforslaget om fremrykning af  

 ikrafttrædelsen   til forkastelse.
Ændringsforslag Af	skatteministeren, tiltrådt af et flertal (S, V,  

 KF, DF, CD, RV, KRF og FRI):
Til § 8 1) I stk. 3 og 4 ændres »1. juli 2000« til: »1. marts 2000«.
Bemærkninger Til nr. 1 Det foreslås, at den dobbelte bundgrænse  

 får virkning for afståelser af børsnoterede aktier fra og  

 med den 1. marts 2000. Det betyder, at gevinst og tab ved afståelser  

 fra denne dato af børsnoterede aktier ejet i 3 år er skattefri  

 henholdsvis ikke fradragsberettiget, hvis ægtefællernes samlede  

 beholdning af børsnoterede aktier i dette tidsrum ikke har oversteget  

 234.600 kr. (2000-niveau).
 Ændringen skønnes at medføre et  

 provenutab i størrelsesordenen 10 mio. kr. for indkomståret  

 2000, således at provenutabet ved indførelsen af den dobbelte  

 bundgrænse samlet skønnes at udgøre ca. 25 mio. kr. for  

 indkomståret 2000, stigende til ca. 35 mio. kr. i 2004.
