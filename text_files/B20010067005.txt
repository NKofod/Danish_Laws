Bekendtgørelse om særlige regler  

 for fiskeriet i Mariager Fjord I medfør af § 32, stk. 1, § 71, § 73,  

 stk. 1 og 2, og § 130, stk. 2, i fiskeriloven, jf. lov nr. 281  

 af 12. maj 1999, og efter bemyndigelse fastsættes:
 Område mv.
 § 1. Bekendtgørelsen finder anvendelse  

 på fiskeri på Mariager Fjord indtil dennes udløb i  

 Kattegat, begrænset af linien i retvisende nord-syd gennem toldbroen  

 ved Als Odde, men ikke det tilgrænsende vandområde Kielstrup  

 Sø.
 Stk. 2. Alle stedangivelser er anført på kort,  

 der kan gennemses hos pågældende fiskeriinspektorats stedlige  

 afdeling.
Bundgarn § 2. Det er ikke tilladt at udsætte bundgarn  

 øst for en linie fra Nybro Østre Sandhage til  

 Ballegård.
 Stk. 2. I vandområdet mellem den i stk. 1  

 nævnte linie og linien fra Nybro til Skarodde må der på  

 hver bundgarnsplads kun udsættes et bundgarn, og radens længde  

 må højst være 165 meter.
Åleruser § 3. Øst for en linie fra Nybro  

 østre sandhage til Ballegård gælder følgende regler  

 for indtagelse af pladser til ålerusefiskeri:
1)	En plads til åleruser anses for indtaget, a)	når der den 15. juli, for så vidt angår  

 efterårsruser, b)	den 15. november, for så vidt angår forårsruser,  

 på pladsen findes anbragt en pæl påsat et mærke med  

 den pågældende fiskers navn og adresse, og c)	hvis der den 15. juli, henholdsvis den 15. november, er anbragt mere  

 end et mærke på pælen, skal de pågældende, hvis  

 der ikke kan opnås enighed om, hvem pladsen skal tilfalde, inden 3  

 døgn gøre anmeldelse derom til pågældende  

 fiskeriinspektorats stedlige afdeling, som da om fornødent foretager  

 lodtrækning om pladsen.
 2)	Kun registrerede erhvervsfiskere med A-status er berettiget til at  

 deltage i lodtrækning om pladser til ålerusefiskeri.
 3)	Fiskere, der arbejder i fællesskab (kompagni), kan kun deltage  

 med en person for hvert kompagni.
4)	Den der har erhvervet flere pladser, end den pågældende  

 kan eller vil besætte, skal straks afgive de pladser, den  

 pågældende ikke kan eller vil besætte.
Om de afgivne  

 pladser finder der da om fornødent ny lodtrækning sted.
5)	En plads, der er indtaget efter disse regler, giver fortrinsret til  

 fiskeriet i efterårssæsonen i året, a)	når ålerusens eller åleruserækkens inderste  

 pæl er anbragt senest den 15. august i året, b)	er forsynet med et trekantet, 30 cm langt flag med indehaverens  

 navnebogstaver, og c)	når udsættelsen af redskabet er påbegyndt i  

 året senest den 5. september og afsluttet senest den 15. september, jf.  

 § 9.
 6)	En plads, der er indtaget efter disse regler, giver, medmindre  

 isforhold hindrer det, fortrinsret til fiskeriet i forårssæsonen  

 i året, når udsættelsen af redskabet er påbegyndt  

 senest den 1. april og udsættelsen er afsluttet senest den 15.  

 april.
 Stk. 2. For at en plads til ålerusefiskeri kan  

 opnå fortrinsret efter stk. 1, skal pladsen endvidere anmeldes til  

 pågældende fiskeriinspektoratets stedlige afdeling inden den  

 indtages med angivelse af pladsens beliggenhed på kort eller  

 kortskitse.
 § 4. I vandområdet vest for broen ved  

 Hadsund kan der i første ruserække, som skal udsættes ved  

 Revsbæk Bro, og derefter i hver tredje ruserække, udsættes  

 et efter forholdene passende antal ruser fra Sandgrunden til den gravede  

 rende.
 Stk. 2. Mellem de efter stk. 1 udsatte ruser må der  

 sættes 2 ruserækker af en længde på 60 m hver.
Stk. 3. I de i stk. 2 nævnte lange  

 ruserækker 1)	må hver deltager højst disponere over en længde  

 på 100 m pr. strækning, og 2)	der må ikke udsættes sommeråleruser, dvs.  

 åleruser, hvis største bøjle højst måler ¾ m  

 i diameter.
 § 5. I vandområdet øst for broen ved  

 Hadsund gælder følgende sideafstande mellem  

 åleruserækker indbyrdes:
1) På sydsiden af fjorden a) Fra broen ved Hadsund til indsejlingen til lergravshul i  

 Ejstrupbugten 60 m b) Fra indsejlingen til lergravshul i Ejstrupbugten til den anden røde  

 kost vest for det gamle farvand 200 m 60 m c) Derfra til fjordens udmunding, jf. § 1, 60 m 2) På nordsiden af fjorden a) Fra broen ved Hadsund til Havnø Bro 200 m b) Derfra og 4 stader mod øst 200 m c) Derfra til fjordens udmunding, jf. § 1, 60 m § 6. I vandområdet vest for broen ved  

 Hadsund skal sideafstanden mellem åleruserækker indbyrdes  

 være 100 meter.
 § 7. Hvor det er muligt at sætte ruser  

 indenfor inderenden af de faststående åleruser, er dette tilladt,  

 men sådanne ruser skal da sættes i samme flugtlinie, som det i  

 forvejen stående redskab.
 § 8. De i § 5 anførte sideafstande for  

 åleruser må ikke overskrides på steder, hvor flere fiskere  

 ønsker at indtage fiskepladser.
 § 9. Fiskeri med åleruser af en hvilken som  

 helst størrelse er forbudt i tiden fra 15. juni til 15. august, begge  

 dage inklusive.
 Stk. 2. Det er dog tilladt at bjærge  

 pæle og vodgarn indtil den 1. juli.
 Stk. 3. Det er dog tilladt at opsætte pæle til  

 åleruser uden redskab fra og med den 16. juli.
Stk. 4. Det er tilladt at påbegynde opsætning af  

 redskabet fra og med den 1. august.
Redskabet må dog først  

 være fiskedygtigt fra og med den 16. august.
Trawl og vod § 10. Det er kun tilladt at anvende  

 følgende:
 1)	Flynder- og torskesnurrevod, hvor maskemålet i voddet er  

 mindst 55 mm fra knude til knude (halvmaske), og længden af  

 dragelinerne ikke overstiger 500 meter på hver vodarm.
 2)	Ålevod, hvor maskemålet mindst er 10 mm i sækken  

 og 14 mm i armene, begge målt fra knude til knude, og når  

 længden af dragelinerne højst er 250 meter på hver  

 vodarm.
 3)	Agnvod spilet med bom, når den samlede længde af voddets  

 arme og fangåbning ikke overstiger 7½ meter i ført  

 tilstand.
 Øvrige fiskeribestemmelser, straf og  

 ikrafttræden mv.
 § 11. Ålekvabber må kun bringes i land  

 til brug som agn eller direkte konsum/menneskeføde.
 § 12. For alle forhold, hvor der ikke er givet  

 særlige regler gælder de almindelige regler for fiskeri.
 § 13. Overtrædelse eller forsøg  

 på overtrædelse af §§ 2, 4, 5, 6, 7, 8, 9 og 10 straffes med  

 bøde, jf. dog § 136 i fiskeriloven, lov nr. 281 af 12. maj 1999.
 § 14. Bekendtgørelsen træder i kraft  

 den 18. juli 2001.
 Stk. 2. Vedtægt af 27. oktober 1952 for fiskeriet i  

 Mariager Fjord ophæves.
