Nr LSF 95 Forslag til Lov om statstilskud til færdiggørelse af fjernvarmenet Fremsat af energiministeren (Anne Birgitte Lundholt) den 6. november 1991 Vedtaget ved tredjebehandling den 20. december 1991 Lov nr. 4 af 03/01/1992 § 1. Der kan gives statstilskud til nyanlæg og renovering af fjernvarmenet med henblik på at fremme udnyttelsen af kraftvarme i områder, der er udlagt til kraftvarmeforsyning efter bestemmelserne i lov om varmeforsyning.
 Stk. 2. Tilskuddet kan for nyanlæg udgøre op til 100 pct. af de  

 godkendte udgifter ekskl. moms og for renoveringer op til 50 pct. af de  

 godkendte udgifter ekskl. moms.
 § 2. Tilskud efter § 1 ydes til kollektive  

 varmeforsyningsvirksomheder.
 § 3. Ansøgning om tilskud indsendes til Energistyrelsen, som på  

 grundlag af ansøgningen kan meddele tilsagn om tilskud.
 § 4. Energistyrelsen udbetaler tilskuddet efter ansøgning bilagt  

 fornøden dokumentation for de med anlægsarbejdets udførelse forbundne  

 udgifter.
 Stk. 2. Det er en betingelse for udbetaling af tilskud, at  

 anlægsarbejdet ikke er påbegyndt, før der er givet tilsagn om tilskud, og at  

 arbejdet er påbegyndt og afsluttet inden for en nærmere angiven frist.
 Stk. 3. Udbetaling af tilskud til nyanlæg betinges af, at  

 kommunalbestyrelsen har pålagt tilslutningspligt til det pågældende  

 fjernvarmenet efter reglerne i lov om varmeforsyning.
§ 5. Energistyrelsen kan træffe afgørelse om, at tilsagn om  

 tilskud bortfalder, hvis ansøgeren har afgivet urigtige eller vildledende  

 oplysninger eller fortiet oplysninger af betydning for ansøgningen, eller  

 hvis betingelserne for at yde tilsagn ikke længere er til stede.
Hvis  

 tilskuddet er udbetalt, kan det kræves tilbagebetalt.
 § 6. Energistyrelsens afgørelser efter denne lov kan ikke  

 indbringes for anden administrativ myndighed.
 § 7. Energiministeren kan fastsætte regler om lovens  

 gennemførelse, herunder om afgrænsning af tilskudsberettigede anlægsarbejder  

 og om fordelingen af det samlede tilskudsbeløb mellem forskellige  

 modtagerkategorier, regler om tilskuddets beregning og udbetaling samt  

 tidsfrister efter § 4, stk. 2.
 Stk. 2. Energiministeren kan bemyndige Energistyrelsen til at  

 udøve de beføjelser, der i denne lov er tillagt ministeren.
 § 8. Loven træder i kraft den 1. marts 1992.
 § 9. Loven gælder ikke for Færøerne og Grønland.
Oprindeligt fremsat forslag § 1. Der kan gives statstilskud til nyanlæg og renovering af fjernvarmenet med henblik på at fremme udnyttelsen af kraftvarme i områder, der er udlagt til kraftvarmeforsyning efter bestemmelserne i lov om varmeforsyning.
 Stk. 2. Tilskuddet kan for nyanlæg udgøre op til 100 pct. af de  

 godkendte udgifter excl. moms og for renoveringer op til 50 pct. af de  

 godkendte udgifter excl. moms.
 § 2. Tilskud efter § 1 ydes til kollektive  

 varmeforsyningsvirksomheder.
 § 3. Ansøgning om tilskud indsendes til Energistyrelsen, som på  

 grundlag af ansøgningen kan meddele tilsagn om tilskud.
 § 4. Energistyrelsen udbetaler tilskuddet efter ansøgning, bilagt  

 fornøden dokumentation for de med anlægsarbejdets udførelse forbundne  

 udgifter.
 Stk. 2. Det er en betingelse for udbetaling af tilskud, at  

 anlægsarbejdet ikke er påbegyndt, før der er givet tilsagn om tilskud, og at  

 arbejdet er påbegyndt og afsluttet inden for en nærmere angiven frist.
 Stk. 3. Udbetaling af tilskud til nyanlæg betinges af, at  

 kommunalbestyrelsen har pålagt tilslutningspligt til pågældende fjernvarmenet  

 efter reglerne i lov om varmeforsyning.
§ 5. Energistyrelsen kan træffe afgørelse om, at tilsagn om  

 tilskud bortfalder, hvis ansøgeren har afgivet urigtige eller vildledende  

 oplysninger eller fortiet oplysninger af betydning for ansøgningen, eller  

 hvis betingelserne for at yde tilsagn ikke længere er til stede.
Hvis  

 tilskuddet er udbetalt, kan det kræves tilbagebetalt.
 § 6. Energistyrelsens afgørelser efter denne lov kan ikke  

 indbringes for anden administrativ myndighed.
 § 7. Energiministeren kan fastsætte regler om lovens  

 gennemførelse, herunder om afgrænsning af tilskudsberettigede anlægsarbejder  

 og om fordelingen af det samlede tilskudsbeløb mellem forskellige  

 modtagerkategorier, regler om tilskuddets beregning og udbetaling samt  

 tidsfrister efter § 4, stk. 2.
 Stk. 2. Energiministeren kan bemyndige Energistyrelsen til at  

 udøve de beføjelser, der i denne lov er tillagt ministeren.
 § 8. Loven træder i kraft den 1. januar 1992.
 § 9. Loven gælder ikke for Færøerne og Grønland.
Bemærkninger til lovforslaget Almindelige bemærkninger Et flertal i Folketinget har med vedtagelsen af beslutningsforslaget B 52  

 den 21. maj 1991 pålagt regeringen at fremsætte forslag om omlægning af  

 energiafgifterne, indførelse af en miljøafgift på udledning af kuldioxid  

 (CO2), samt gennemførelse af en række hermed sammenhørende foranstaltninger  

 til nedbringelse af energiforbruget.
 Nærværende lovforslag er udarbejdet efter de retningslinier, der kan  

 udledes af beslutningsforslaget, samt efterfølgende tilkendegivelser fra  

 forslagsstillerne.
 I folketingsbeslutningen B 52 er anført følgende:
»Der etableres med virkning fra den 1. januar 1992 en støtteordning i  

 størrelsesordenen 200 mio. kr. årligt i 6 år til udbygning, færdiggørelse og  

 renovering af fjernvarmenettene i de områder, der er udlagt til  

 kraftvarmeforsyning.
Støtten administreres af Energistyrelsen.
For at sikre, at den således fremskyndede forsyning modsvares af en  

 tilsvarende hurtig tilslutning af brugerne, pålægges energiministeren at gøre  

 det til en betingelse, at de pågældende kommuner gennemfører  

 tilslutningspligt efter de gældende regler i lov om varmeforsyning.« I bemærkningerne til beslutningsforslaget anføres følgende om ordningens  

 sigte:
»Hovedsigtet med foranstaltningerne er at fremskynde færdiggørelsen  

 og udnyttelsen af de fjenvarmenet, der er nøglen til energibesparelsen i  

 forbindelse med udnyttelsen af overskudsvarmen i elproduktionen m.v.
Der er  

 derfor tale om tidsbegrænsede støtteordninger, idet omstruktureringen af  

 opvarmningssektoren i al væsentlighed vil være gennemført med disse tiltag.  

 Dette vil indebære, at ressourcerne hen i sidste halvdel af 1990'erne i  

 stigende grad vil kunne anvendes på andre områder af betydning for  

 CO2-udledningen.« Endvidere anføres følgende i bemærkningerne til beslutningsforslaget om  

 ordningens baggrund og administration:
»Med de allerede foretagne investeringer i store og små  

 kraftvarmeværker og i transmissionssystemer mange steder i landet er det nu  

 afgørende for både projekternes økonomi og opnåelsen af de energi- og  

 miljømæssige fordele ved udnyttelsen af overskudsvarmen, at der hurtigt opnås  

 en maksimal dækning af de områder, der varmeplanmæssigt er udlagt til  

 kraftvarmeforsyning.
Samtidig er der flere steder tale om betydelige udgifter  

 til renovering af nettene.
Støtten skal kunne ydes op til 100 pct. for nyanlæg og op til 50 pct. for  

 renoveringer.
Halvdelen reserveres til Københavns Kommune, der med den  

 forestående udbygning af fjernvarmenettet i bl.a.
Vanløse, Brønshøj og Husum  

 står over for den ubetinget største netudbygning i 90'erne med den ubetinget  

 største oliefortrængning og deraf følgende miljøforbedring til følge«.
 Den endelige tilrettelæggelse af ordningens administration vil først kunne  

 fastlægges efter en række nærmere analyser og vurderinger samt forhandlinger  

 med de implicerede parter.
Økonomiske og administrative konsekvenser Lovforslaget etablerer med virkning fra 1. januar 1992 en tilskudsordning  

 med en årlig ramme på 200 mill.kr. i en periode på i alt 6 år.
En ikke udnyttet del af tilsagns- og/eller udbetalingsrammen kan overføres  

 til følgende år.
Annullerede tilsagn og tilskud, der tilbagebetales i henhold  

 til gældende bestemmelser, giver i følgende finansår adgang til afgivelse af  

 nye tilsagn om tilskud samt udbetaling heraf.
Det påregnes, at ordningens administration vil nødvendiggøre 2 årsværk pr.  

 år i Energiministeriet, så længe ordningen er gældende.
Derefter vil der være  

 behov for ca. 1 årsværk pr. år til varetagelse af udbetalinger, efterkontrol  

 og revision for de projekter, der ikke er endeligt afsluttet ved ordningens  

 ophør.
Det svarer til 0,9 mill.kr. årligt, så længe ordningen er gældende,  

 herefter 0,4 mill.kr.
Herudover vil der kunne være behov for at anvende  

 tilskudsmidler til udvikling og etablering af EDB-systemer til administration  

 af ordningen.
 Særlige driftsudgifter til fremme af de enkelte programmer kan afholdes  

 inden for tilsagns- og udbetalingsrammen.
Bemærkninger til de enkelte bestemmelser Til § 1 Efter lovforslaget etableres en tilskudsordning til fremme af udbygning,  

 færdiggørelse og renovering af fjernvarmenet i områder, der som led i  

 planlægningen efter varmeforsyningsloven er udlagt til kraftvarme.
Ordningen træder i kraft den 1. januar 1992 og gælder i 6 år, d.v.s. til  

 udgangen af 1997. Tilskuds- og tilsagnsrammen er på 200 mio. kr. årligt,  

 d.v.s. i alt 1,2 mia. kr.
Beløbene vil blive opført i de årlige  

 bevillingslove.
Ikke udnyttede tilsagn eller tilskud kan overføres til  

 følgende år.
Formålet med forslaget er for det første at fremskynde udbygningen af  

 fjernvarmenettene i kraftvarmeområder.
For det andet skal forslaget fremme en  

 renovering af bestående fjernvarmenet i kraftvarmeområder.
Der kan således ydes anlægstilskud til etablering af nye distributionsnet  

 samt stikledninger, dels i forbindelse med udvidelse af  

 kraftvarmeforsyningsområder, dels ved afrunding eller færdiggørelse af  

 bestående kraftvarmeområder.
Derimod forventes der ikke ydet tilskud til  

 udbygning af nye transmissionsnet, da udbygningen med disse net stort set er  

 afsluttet.
Endvidere kan der ydes tilskud til renovering af kraftvarmenet.
Tilskud til stikledninger forudsætter, at disse anlægges eller renoveres i  

 forbindelse med den pågældende distributionsledning.
Tilskuddet ydes til den  

 del af udgiften, forsyningsselskabet afholder.
Behovet for netudbygning i forbindelse med udnyttelsen af kraftvarme fra  

 de bestående, kulfyrede kraftværker er skønnet til ca. 1,9 mia. kr., hvoraf  

 alene København og Frederiksberg kommuner dækker ca. 1,6 mia. kr.
Derudover  

 er der et vist, men dog beskedent netudbygningsbehov i de  

 forsyningsvirksomheder, som er omstillet eller vil blive omstillet til  

 decentral kraftvarme.
 Der foreligger ikke en samlet opgørelse over behovet, men en renovering af  

 alle gamle net skønnes at koste ca. 4 mia. kr.
Det er en betingelse for tilskud, at pågældende område er udlagt til  

 kraftvarmeforsyning i planlægningen efter varmeforsyningsloven.
Dette vil i  

 princippet gælde såvel de store, allerede eksisterende forsyningssystemer  

 omkring de store kulfyrede kraftværker som de decentrale  

 kraftvarmeforsyninger, som er etableret i de senere år, eller vil blive  

 etableret i 1990-erne som et led i opfølgningen af bestemmelserne i den nye  

 varmeforsyningslov.
Tilskuddet ydes som et investeringstilskud til anlægsarbejderne incl.  

 projektering og rådgivning.
Tilskuddet ydes som en procentvis andel af disse  

 udgifter efter en vurdering i de enkelte tilfælde, dog med max. 100 pct. til  

 nyanlæg og max. 50 pct. til renoveringer.
 Som nævnt i de almindelige bemærkninger ventes halvdelen af midlerne at  

 blive reserveret til Københavns Kommune.
Spørgsmålet, hvorvidt der skal ydes tilskud, og fastsættelsen af  

 tilskuddets størrelse vil blive bedømt ud fra en vurdering af, i hvilket  

 omfang tilskuddet vil fremskynde arbejderne i forhold til de tidsterminer,  

 der indgår i den hidtidige varmeplanlægning.
I denne forbindelse vil der  

 kunne tages særligt hensyn til ansøgere, hvor selskabsøkonomiske og  

 miljømæssige forhold taler herfor.
Disse forhold vil være belyst i  

 projektbehandlingen efter varmeforsyningsloven, jf. nedenfor.
 Hovedvægten vil blive lagt på tilskud til nyanlæg, da disse vil have  

 størst miljøeffekt og være forholdsvis mest økonomisk belastende.
Ved vurderingen vil der blive taget selskabsøkonomiske hensyn.
Der kan  

 således tages hensyn til forsyningsvirksomheder, hvor anlægsarbejderne kræver  

 stor låntagning, og som i forvejen har store lånebyrder fra tidligere  

 investeringer.
Der vil også blive taget miljømæssige hensyn, således at  

 tilskudsprocenterne fastsættes under hensyn til miljøforbedringens størrelse,  

 især nedbringelsen af CO2-udledningen.
Ved renoveringer vil der blive lagt  

 vægt på størrelsen af de forventede energibesparelser.
Endvidere vil der blive lagt vægt på andre forhold, såsom hvorvidt nettet  

 i forbindelse med nyanlæg eller renovering indrettes til forsyning med  

 lavtemperatur- fjernvarme, eller hvorvidt forsyningsvirksomheden godtgør, at  

 netudbygningen ledsages af initiativer for at fremme en hurtig tilslutning af  

 forbrugerne (introduktionstilbud etc.) For at sikre, at ansøgningerne vurderes efter ensartede retningslinier,  

 vil energiministeren udarbejde nærmere retningslinier for dokumentation og  

 behandling af ansøgninger om tilskud.
Til § 2 Tilskud kan gives til selskaber, der ejer eller driver fjernvarmenet, der  

 leverer varme i områder udlagt til kraftvarme.
Dette omfatter også kommunale  

 forsyningsselskaber.
 Der kan således gives tilskud til de selskaber, der producerer eller  

 leverer varme baseret på kraftvarme fra store kulfyrede kraftvarmeværker.  

 Dette omfatter fjernvarmeforsyningen i de store byer, som f.eks København,  

 Århus og Odense.
Derudover vil der også kunne gives tilskud til selskaber, hvor forsyningen  

 enten baserer sig på eller vil basere sig på varme fra decentrale  

 kraftvarmeværker.
Selskaber, der i henhold til varmeplanlægningen skal  

 omstille varmeforsyningen til decentral kraftvarme, kan således også opnå  

 tilskud.
Til § 3 Ordningen administreres af Energistyrelsen, som vurderer de enkelte  

 ansøgninger, meddeler tilsagn om tilskud og udbetaler tilskud.
 Administrationen af ordningen vil blive fastlagt med udgangspunkt i de  

 procedurer, der er etableret efter varmeforsyningsloven, således at der kun  

 kan søges tilskud til projekter, der har været behandlet af  

 kommunalbestyrelsen efter reglerne i varmeforsyningsloven om godkendelse af  

 projekter for kollektiv varmeforsyning.
 Dette indebærer, at ansøgningen fremsættes til Energistyrelsen på grundlag  

 af et projektforslag, som kommunalbestyrelsen har givet sin principielle  

 godkendelse, men som ikke er endeligt godkendt.
 Det forudsættes, at der ikke ved den endelige godkendelse af projektet i  

 kommunalbestyrelsen sker ændringer af projektet.
 Såfremt der ønskes tilskud til et projekt, der i følge reglerne efter  

 varmeforsyningsloven ikke skal indsendes til Energistyrelsen, må  

 projektforslaget indsendes til Energistyrelsen på samme måde som for de  

 øvrige projekter.
Det enkelte selskab kan opdele den udbygning og renovering, der ønskes  

 tilskud til, over flere projektforslag og dermed flere ansøgninger, som  

 indsendes over ordningens løbetid.
I så fald skal den første ansøgning  

 omfatte en oversigt over de samlede udbygninger og renoveringer, der  

 planlægges gennemført.
Ved vurdering af ansøgninger fra selskaber, der har valgt at opdele deres  

 udbygning og renovering på flere ansøgninger, vil der blive lagt vægt på at  

 vurdere den enkelte ansøgning i lyset af den samlede udbygning henholdsvis  

 renovering.
Såfremt de efterfølgende ansøgninger er i overenstemmelse med den  

 tidligere indsendte oversigt, vil kravene til dokumentationen og  

 sagsbehandlingen blive enklere.
 Energistyrelsen meddeler tilsagn om støtte en eller to gange om året på  

 baggrund af de foreliggende ansøgninger.
Til § 4 Energistyrelsen vil knytte en række vilkår til tilsagnene, som skal være  

 opfyldt, før tilskuddet udbetales til selskabet.
Vilkårene skal sikre, at  

 tilskuddet anvendes efter hensigten og i overensstemmelse med de  

 forudsætninger, der lå til grund for tilsagnet.
Således må projektet ikke være igangsat, inden det endelige tilsagn  

 foreligger, og der fastsættes en frist for gennemførelsen af de enkelte  

 anlægsarbejder.
Før tilskuddet udbetales, skal det dokumenteres, at de  

 stillede vilkår er overholdt.
Herunder skal der aflægges et anlægsregnskab,  

 der viser at selskabet bærer den del af omkostningerne, som lå til grund for  

 tilsagnet.
Det er efter stk. 3 et vilkår for at opnå tilskud til netudbygning, at  

 kommunalbestyrelsen gennemfører tilslutningspligt i de pågældende  

 forsyningsområder efter varmeforsyningslovens bestemmelser.
For så vidt angår  

 renovering er det ikke en forudsætning, at der gennemføres tilslutningspligt.
Til § 5 Efter forslaget kan tilskud bortfalde, hvis en ansøger på uberettiget  

 grundlag søger tilskuddet udbetalt.
Hvis tilskuddet allerede er udbetalt, kan  

 det kræves tilbagebetalt.
Til § 6 Det følger af bestemmelsen, at Energistyrelsens afgørelser om ydelse af  

 tilskud ikke kan indbringes for energiministeren.
Til § 7 Der vil ved lovens ikrafttræden blive udarbejdet retningslinier for  

 forsyningsvirksomheder, kommuner m.v. om bl.a., hvilke kategorier af arbejder  

 der kan modtage tilskud, og retningslinier for fordelingen af midler mellem  

 renovering og nyanlæg og for vurderingen af ansøgningerne.
Endvidere vil der  

 blive lavet retningslinier for, hvilke udgifter der er tilskudsberettigede,  

 og for procedurer ved ansøgning om tilsagn og udbetaling af tilskud.
Endelig  

 vil der blive lavet retningslinier for fastsættelsen af frister efter  

 forslagets § 4, stk. 2, for, hvornår arbejdet skal være påbegyndt og  

 afsluttet.
 Udarbejdelsen af retningslinierne ventes delvis uddelegeret til  

 Energistyrelsen.
Efter 2. behandling den 18. december 1991 § 1. Der kan gives statstilskud til nyanlæg og renovering af fjernvarmenet med henblik på at fremme udnyttelsen af kraftvarme i områder, der er udlagt til kraftvarmeforsyning efter bestemmelserne i lov om varmeforsyning.
 Stk. 2. Tilskuddet kan for nyanlæg udgøre op til 100 pct. af de  

 godkendte udgifter ekskl. moms og for renoveringer op til 50 pct. af de  

 godkendte udgifter ekskl. moms.
 § 2. Tilskud efter § 1 ydes til kollektive  

 varmeforsyningsvirksomheder.
 § 3. Ansøgning om tilskud indsendes til Energistyrelsen, som på  

 grundlag af ansøgningen kan meddele tilsagn om tilskud.
 § 4. Energistyrelsen udbetaler tilskuddet efter ansøgning bilagt  

 fornøden dokumentation for de med anlægsarbejdets udførelse forbundne  

 udgifter.
 Stk. 2. Det er en betingelse for udbetaling af tilskud, at  

 anlægsarbejdet ikke er påbegyndt, før der er givet tilsagn om tilskud, og at  

 arbejdet er påbegyndt og afsluttet inden for en nærmere angiven frist.
 Stk. 3. Udbetaling af tilskud til nyanlæg betinges af, at  

 kommunalbestyrelsen har pålagt tilslutningspligt til det pågældende  

 fjernvarmenet efter reglerne i lov om varmeforsyning.
§ 5. Energistyrelsen kan træffe afgørelse om, at tilsagn om  

 tilskud bortfalder, hvis ansøgeren har afgivet urigtige eller vildledende  

 oplysninger eller fortiet oplysninger af betydning for ansøgningen, eller  

 hvis betingelserne for at yde tilsagn ikke længere er til stede.
Hvis  

 tilskuddet er udbetalt, kan det kræves tilbagebetalt.
 § 6. Energistyrelsens afgørelser efter denne lov kan ikke  

 indbringes for anden administrativ myndighed.
 § 7. Energiministeren kan fastsætte regler om lovens  

 gennemførelse, herunder om afgrænsning af tilskudsberettigede anlægsarbejder  

 og om fordelingen af det samlede tilskudsbeløb mellem forskellige  

 modtagerkategorier, regler om tilskuddets beregning og udbetaling samt  

 tidsfrister efter § 4, stk. 2.
 Stk. 2. Energiministeren kan bemyndige Energistyrelsen til at  

 udøve de beføjelser, der i denne lov er tillagt ministeren.
 § 8. Loven træder i kraft den 1. marts 1992.
 § 9. Loven gælder ikke for Færøerne og Grønland.
