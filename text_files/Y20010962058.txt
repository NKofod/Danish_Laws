 Medlemmer  

 af særlige udvalg vælges efter reglerne om forholdstalsvalg, jf. den  

 kommunale  

 styrelseslovs § 25 og § 26. Reglerne om forholdstalsvalg kan som udgangspunkt  

 alene fraviges, hvis der er enighed herom i kommunalbestyrelsen.
 Kommunalbestyrelsen  

 kan dog ved almindelig flertalsbeslutning bestemme, at kommunalt ansatte,  

 f.eks. kommunaldirektøren, i kraft af deres ansættelsesområde tjenstligt skal  

 være medlemmer af udvalget.
Kommunalbestyrelsen  

 kan endvidere ved almindelig flertalsbeslutning bestemme, at borgmesteren  

 eller  

 en udvalgsformand skal være fødte medlemmer af det særlige udvalg.
I så fald  

 regnes den pågældendes plads som en af de pladser, der kan tilkomme den  

 gruppe  

 inden for kommunalbestyrelsen, som vedkommende ved det pågældende valg har  

 anmeldt at tilhøre, jf. den kommunale styrelseslovs  

    

 § 25, stk. 2.
 Med  

 hensyn til valg af ikke-kommunalbestyrelsesmedlemmer til særlige udvalg kan  

 kommunalbestyrelsen  

 ved almindelig flertalsbeslutning fastsætte, hvilke kvalifikationer de  

 pågældende skal opfylde for at kunne udpeges.
 Endvidere  

 udtalt, at en kommunalbestyrelse ikke herudover ved almindelig  

 flertalsbeslutning kan begrænse mindretallets ret til ved forholdstalsvalg at  

 øve en forholdsmæssig indflydelse på udpegelsen af medlemmer af særlige  

 udvalg.
 På  

 denne baggrund udtalte ministeriet i forbindelse med en kommunalbestyrelses  

 udpegning af medlemmer til en styregruppe nedsat som et særligt udvalg, at  

 kommunalbestyrelsen - idet der ikke var enighed herom i kommunalbestyrelsen -  

 ikke lovligt kunne fravige reglerne om forholdstalsvalg ved at beslutte at  

 lade  

 to stående udvalg udpege hvert ét medlem af styregruppen.
(Indenrigsministeriet  

 brev af 15. oktober 2001 til et kommunalbestyrelsesmedlem - 1. k.kt. j.nr.  

 2001/1070/337-1) Udtalelse afgivet af om reglerne for valg af medlemmer til  

 særlige udvalg I brev af 17. december 2000  

 har De - på vegne af Borgerlisten i Stenlille Kommune - klaget til  

 Indenrigsministeriet over Tilsynsrådet for Vestsjællands Amts udtalelse af  

 14.  

 december 2000 om spørgsmålet om lovligheden af Stenlille Kommunalbestyrelses  

 beslutning vedrørende udpegningen af to kommunalbestyrelsesmedlemmer til en  

 styregruppe vedrørende udarbejdelse af en børne- og ungdomspolitik.
 Indenrigsministeriet har nu  

 afsluttet behandlingen af sagen.
 Det er Indenrigsministeriets  

 opfattelse, at Stenlille Kommunalbestyrelse - idet der ikke var enighed herom  

 i  

 kommunalbestyrelsen - ikke lovligt kunne fravige reglerne om  

 forholdstalsvalg,  

 jf. den kommunale styrelseslovs § 25, ved at beslutte at lade kulturelt  

 udvalg  

 og socialudvalget udpege hver et medlem af styregruppen.
 Indenrigsministeriet har på  

 denne baggrund ved kopi af dette brev meddelt Tilsynsrådet for Vestsjællands  

 Amt og Stenlille Kommunalbestyrelse ministeriets retsopfattelse.
 Indenrigsministeriet har  

 endvidere anmodet tilsynsrådet om at modtage underretning om sagens videre  

 forløb.
 Her følger en redegørelse  

 for sagens baggrund og en nærmere begrundelse for Indenrigsministeriets  

 opfattelse.
 Sagens baggrund:
 Det fremgår af sagen, at et  

 flertal i Stenlille Kommunalbestyrelse på et møde den 31. maj 2000 besluttede  

 at nedsætte en styregruppe med henblik på at igangsætte arbejdet med at  

 udforme  

 en børn- og ungepolitik for Stenlille Kommune.
 Spørgsmålet om kommissoriet  

 for styregruppen, herunder styregruppens sammensætning, blev udvalgsbehandlet  

 i  

 august 2000. I forvaltningens indstilling var det foreslået, at styregruppen  

 skulle bestå af formanden for socialudvalget, formanden for kulturelt udvalg,  

 forvaltningschefen og en ekstern konsulent.
 Økonomiudvalget besluttede  

 på et møde den 23. august 2000 at indstille vedrørende styregruppens  

 sammensætning, at styregruppen skulle bestå af de fire medlemmer, der var  

 nævnt  

 i forvaltningens indstilling, samt af formanden for ungdomsskolebestyrelsen  

 som  

 femte medlem.
 Et mindretal i  

 økonomiudvalget - bestående af Borgerlistens repræsentanter i udvalget -  

 indstillede til kommunalbestyrelsen, at kommunalbestyrelsens repræsentanter i  

 styregruppen udpeges efter reglerne om forholdstalsvalg i den kommunale  

 styrelseslovs § 25.
Et flertal i Stenlille  

 Kommunalbestyrelse vedtog på kommunalbestyrelsens møde den 30. august 2001 et  

 ændringsforslag stillet af borgmesteren, hvorefter kulturelt udvalg,  

 socialudvalget og ungdomsskolebestyrelsen selv udpeger hver én repræsentant  

 til  

 styregruppen.
Et mindretal - bestående af Borgerlistens gruppe i  

 kommunalbestyrelsen - protesterede mod denne beslutning.
I brev af 30. august 2000  

 klagede De - på vegne af Borgerlisten i Stenlille Kommune - til Tilsynsrådet  

 for Vestsjællands Amt over Stenlille Kommunalbestyrelses beslutning  

 vedrørende  

 fremgangsmåden ved udpegningen af medlemmer til styregruppen.
De anmodede  

 endvidere tilsynsrådet om at pålægge kommunalbestyrelsen at foretage omvalg  

 til  

 styregruppen eller udvide antallet af repræsentanter i styregruppen, så der  

 opnås forholdsmæssig repræsentation.
 I brev af 5. september 2000  

 anmodede Tilsynsrådet for Vestsjællands Amt i anledning af Deres klage  

 Stenlille Kommunalbestyrelse om en udtalelse.
Ved brev af 3. oktober 2000  

 fremkom Stenlille Kommunalbestyrelse med en udtalelse.
Af udtalelsen fremgår  

 bl.a. følgende:
 "Borgerlisten nævnte i  

 deres forelæggelse af sagen i kommunalbestyrelsen, at hvis de politiske  

 medlemmer skulle være som foreslået, formændene for socialudvalget, kulturelt  

 udvalg og ungdomsskolebestyrelsen, så kunne udvalgene lige så godt udpege  

 medlemmerne  

 selv.
Efter denne udtalelse  

 stillede Borgmesteren herefter ændringsforslag til dette punkt, hvorefter  

 kulturelt udvalg, socialudvalget og ungdomsskolens bestyrelse selv skulle  

 udpege deres repræsentanter til styregruppen.
Dette ændringsforslag blev  

 vedtaget af et flertal på 8 medlemmer af kommunalbestyrelsen bestående af A -  

 SF - og V, medens Borgerlisten stemte imod, og Borgerlisten nedlagde herefter  

 protest mod den anvendte fremgangsmåde ved udpegning af kommunalbestyrelsens  

 repræsentanter.
 Det er således  

 kommunalbestyrelsens flertals opfattelse, at styregruppen er nedsat i.h.t.  

 Styrelseslovens § 17, stk. 4, 2. punktum, der siger, at  

 "kommunalbestyrelsen  

 bestemmer det særlige udvalgs sammensætning og fastsætter regler for dets  

 virksomhed", og at en styregruppe til arbejdet med børne- og unge  

 politikkens udarbejdelse af den foreslåede sammensætning er yderst sagligt  

 begrundet.
Det er opfattelsen, at et  

 mindretal i kommunalbestyrelsen ud fra disse forudsætninger må tåle, at det  

 er  

 kommunalbestyrelsens flertal, der afgør gruppens sammensætning." I brev af 6. oktober 2000  

 til Tilsynsrådet for Vestsjællands Amt fremkom De med en række bemærkninger  

 til  

 kommunalbestyrelsens udtalelse.
De bemærkede bl.a., at Borgerlisten tog  

 afstand  

 fra borgmesterens ændringsforslag, umiddelbart da det blev fremsat på  

 kommunalbestyrelsens møde den 30. august 2000, og at udpegningen af de to  

 repræsentanter for kommunalbestyrelsen efter Borgerlistens opfattelse burde  

 være sket efter forholdstalsvalgmetoden, hvorimod ungdomsskolebestyrelsen  

 efter  

 Borgerlistens opfattelse - som besluttet af kommunalbestyrelsen - selv skulle  

 udpege deres repræsentant til styregruppen.
De bemærkede endvidere, at  

 kommunalbestyrelsens flertal - ved beslutningen om at lade kulturelt udvalg  

 og  

 socialudvalget udpege repræsentanter til styregruppen - har forsøgt at sikre,  

 at de to medlemmer af styregruppen vælges af og blandt flertalsgruppens  

 medlemmer af kommunalbestyrelsen.
 Endvidere anførte De i  

 brevet af 6. oktober 2000, at udpegningen af kommunalbestyrelsens to  

 repræsentanter til styregruppen efter Deres opfattelse skulle foretages på  

 ny,  

 således at kommunalbestyrelsens repræsentanter i styregruppen udpeges af  

 kommunalbestyrelsen ved forholdstalsvalg, eller således at antallet af  

 kommunalbestyrelsens repræsentanter i styregruppen udvides til tre, hvor den  

 tredje plads tilfalder Borgerlisten.
 I brev af 11. oktober 2000  

 fremkom Stenlille Kommunes borgmester med følgende bemærkninger i anledning  

 af  

 Deres brev af 6. oktober 2000:
 "[...] Borgerlisten  

 skriver, at denne fremstilling må afvises som aldeles usand.
 Det vil selvfølgelig være en  

 fuldstændig umulig opgave for andre, at vurdere hvem der sagde hvad og  

 hvornår,  

 hvis man ikke selv deltager i mødet.
Men man kan spørge sig selv  

 hvorfor borgmesteren stillede dette ændringsforslag, når borgmesteren selv  

 var  

 medforslagsstiller i Økonomiudvalgets forslag.
Dette forslag synes stadig at  

 være det bedste for det tager mere hensyn til fagligheden, når det var  

 formændene for kulturelt udvalg, socialudvalget og ungdomsskolebestyrelsen  

 der  

 udgjorde en del af styregruppen.
Men i politik er det  

 nødvendigt at lytte og hvis der kommer udtalelser fra nogen, der kan bane  

 vejen  

 til at forlig, må det også være borgmesterens pligt at komme med et  

 ændringsforslag, som muliggør en enighed.
Det var også tilfældet her, men dog  

 uden resultat." I brev af 18. oktober 2000  

 til Tilsynsrådet for Vestsjællands Amt meddelte De, at De ikke havde  

 yderligere  

 bemærkninger til sagen.
I brev af 14. december 2000  

 fremkom Tilsynsrådet for Vestsjællands Amt med en udtalelse.
Af udtalelsen  

 fremgår bl.a. følgende:
 "Det fremgår af § 17  

 stk. 4 i lov om kommunernes styrelse, at kommunalbestyrelsen kan nedsætte  

 særlige udvalg til varetagelse af bestemte hverv eller til udførelse af  

 forberedende eller rådgivende funktioner for kommunalbestyrelsen,  

 økonomiudvalget eller de stående udvalg. [...].
 Ifølge den ved Emil le Maire  

 og Niels Preisler kommenterede styrelseslov, 3. udgave, side 91, vælges  

 medlemmer af de i stk. 4 omhandlede særlige udvalg af kommunalbestyrelsen  

 efter  

 forholdstalsvalgmetoden. [...].
Videre fremgår det (side  

 96), at bestemmelsen i § 25 stk. 1 om udpegning efter forholdstalsvalgmetoden  

 efter sit indhold finder anvendelse også ved valg af medlemmer til udvalg  

 efter  

 stk. 4. Kommunalbestyrelsen kan dog ved almindelig flertalsbeslutning  

 bestemme,  

 at borgmesteren eller en udvalgsformand skal være fødte medlemmer.
Endvidere  

 kan det bestemmes, at kommunalt ansatte, f.eks. kommunaldirektøren, i kraft  

 af  

 deres ansættelsesområder tjenstligt skal være medlemmer af udvalget (side  

 97).
 Udgangspunktet er således,  

 at udpegning af medlemmer af det særlige udvalg sker efter  

 forholdstalsvalgmetoden, dog således, at kommunalbestyrelsen ved almindelig  

 flertalsbeslutning kan bestemme, at borgmesteren eller en udvalgsformand skal  

 være fødte medlemmer af udvalget.
 Tilsynsrådet har ved sin  

 vurdering af sagen lagt til grund, at økonomiudvalget indstillede til  

 kommunalbestyrelsen, at kommunalbestyrelsens repræsentanter bliver formanden  

 for Kulturelt udvalg og formanden for Socialudvalget samt formanden for  

 Ungdomsskolebestyrelsen, men at kommunalbestyrelsen på møde den 30. august  

 2000  

 vedtog borgmesterens ændringsforslag, hvorefter Kulturelt udvalg,  

 Socialudvalget og Ungdomsskolebestyrelsen selv udpegede deres repræsentant  

 til  

 styregruppen.
 Tilsynsrådet har tillige  

 lagt til grund, at såfremt økonomiudvalgets indstilling var blevet vedtaget,  

 så  

 var flertalsgruppen i kommunalbestyrelsen repræsenteret i styregruppen med  

 formanden for Kulturelt udvalg og formanden for Socialudvalget, medens  

 mindretalsgruppen  

 var repræsenteret via formanden for Ungdomsskolebestyrelsen.
[...] Det er kommunalbestyrelsens  

 endelige beslutning, som tilsynsrådet må forholde sig til.
For så vidt angår denne,  

 finder tilsynsrådet ikke grundlag for at fastslå, at den er i strid med  

 styrelsesloven.
Uanset, at denne har som udgangspunkt, at valg til medlemmer  

 af  

 særlige udvalg sker efter forholdstalsvalgmetoden så antages det, at disse  

 regler  

 kan fraviges ved almindelig flertalsbeslutning i kommunalbestyrelsen.
Det forhold, at  

 kommunalbestyrelsen ved sin endelige beslutning ikke har udpeget navngivne  

 medlemmer af Kulturelt udvalg, Socialudvalget og Ungdomsskolebestyrelsen men  

 alene har vedtaget at disse skal udpege hver en repræsentant, finder  

 tilsynsrådet ikke kan give grundlag for at fastslå, at dette er  

 ulovligt." I brev af 17. december 2000  

 klagede De til Indenrigsministeriet over Tilsynsrådet for Vestsjællands Amts  

 udtalelse.
I brevet klagede De bl.a. over, at tilsynsrådet - uden henvisning  

 til tidligere afgørelser - har antaget, at forholdstalsvalgmetoden kan  

 fraviges  

 ved almindelig flertalsbeslutning, uanset at den kommunale styrelseslov  

 forudsætter, at valg af medlemmer til særlige udvalg foretages efter  

 forholdstalsvalgmetoden.
De klagede endvidere over, at tilsynsrådet ikke har  

 imødekommet Deres anmodning om at pålægge Stenlille Kommunalbestyrelse at  

 udpege kommunalbestyrelsens to repræsentanter i styregruppen ved  

 forholdstalsvalg eller at udvide kommunalbestyrelsens repræsentation i  

 styregruppen med et medlem, således at mindretallet bliver repræsenteret.
De  

 anmodede på denne baggrund Indenrigsministeriet om at tage stilling til  

 tilsynsrådets udtalelse.
 I brev af 19. december 2000  

 anmodede Indenrigsministeriet i anledning af Deres klage Tilsynsrådet for  

 Vestsjællands Amt om en udtalelse.
 I brev af 15. februar 2001  

 har Tilsynsrådet for Vestsjællands Amt meddelt, at tilsynsrådet henholder sig  

 til udtalelsen af 14. december 2000.
 Indenrigsministeriets udtalelse:
Det tilsyn, som de kommunale  

 tilsynsmyndigheder - Indenrigsministeriet og de for hvert amt nedsatte  

 tilsynsråd - udøver over for kommunerne, er et retligt tilsyn.
Tilsynet  

 omfatter kun spørgsmålet om, hvorvidt der er sket en tilsidesættelse af  

 lovgivningen, herunder offentligretlige retsgrundsætninger, jf. § 47 og § 61  

 i  

 lov om kommunernes styrelse (lovbekendtgørelse nr. 629 af 29. juni 2001).
 Indenrigsministeriet er ikke  

 almindelig klageinstans i forhold til tilsynsrådene, men ministeriet fører  

 tilsyn med, at tilsynsrådene ikke tilsidesætter lovgivningen, og at  

 tilsynsrådenes udtalelser ikke er udtryk for en urigtig retsopfattelse eller  

 hviler på et urigtigt faktisk grundlag, jf. § 61 a i lov om kommunernes  

 styrelse.
 § 17, stk. 4, i lov om  

 kommunernes styrelse har følgende ordlyd:
"Stk. 4. I øvrigt kan  

 kommunalbestyrelsen nedsætte særlige udvalg til varetagelse af bestemte hverv  

 eller til udførelse af forberedende rådgivende funktioner for  

 kommunalbestyrelsen, økonomiudvalget eller de stående udvalg.  

 Kommunalbestyrelsen bestemmer de særlige udvalgs sammensætning og fastsætter  

 regler for deres virksomhed." Bestemmelserne i § 25 og §  

 26 i lov om kommunernes styrelse har følgende ordlyd:
 "§ 25. Kommunalbestyrelsens  

 valg af to eller flere medlemmer til udvalg, kommissioner, bestyrelser og  

 lignende foretages ved et forholdstalsvalg for hvert udvalg m.v. for sig  

[...].
 Stk. 2. Ved  

 kommunalbestyrelsens valg af medlemmer til udvalg, kommissioner, bestyrelser  

 og  

 lignende, hvori kommunalbestyrelsens formand eller en udvalgsformand skal  

 have  

 sæde, regnes den pågældendes plads som en af de pladser, der kan tilkomme den  

 gruppe inden for kommunalbestyrelsen, som vedkommende ved det pågældende valg  

 har anmeldt at tilhøre.
§ 26. Skal valg af medlemmer  

 til udvalg, kommissioner, bestyrelser og lignende foretages både blandt  

 medlemmer og ikke-medlemmer af kommunalbestyrelsen, foretages valget af  

 samtlige de medlemmer, kommunalbestyrelsen skal vælge, ved et  

 forholdstalsvalg  

 for hvert udvalg m.v. for sig.
Grupperne kan i den rækkefølge, som mandaterne  

 tilfalder dem, udpege medlemmer eller ikke-medlemmer af kommunalbestyrelsen,  

 indtil den ene eller den anden art af pladserne er besat." Medlemmer af særlige udvalg  

 nedsat i henhold til den kommunale styrelseslovs § 17, stk. 4, vælges af  

 kommunalbestyrelsen.
Som medlemmer af de særlige udvalg kan udpeges såvel  

 kommunalbestyrelsesmedlemmer som andre, herunder ansatte i den kommunale  

 forvaltning.
 Medlemmer af særlige udvalg  

 nedsat i henhold til den kommunale styrelseslovs § 17, stk. 4, vælges efter  

 reglerne om forholdstalsvalg, jf. den kommunale styrelseslovs § 25 og § 26.  

 Reglerne om forholdstalsvalg kan som udgangspunkt alene fraviges, hvis der er  

 enighed herom i kommunalbestyrelsen.
 Kommunalbestyrelsen kan dog  

 ved almindelig flertalsbeslutning bestemme, at kommunalt ansatte, f.eks.  

 kommunaldirektøren, i kraft af deres ansættelsesområde tjenstligt skal være  

 medlemmer af udvalget.
Kommunalbestyrelsen kan  

 endvidere ved almindelig flertalsbeslutning bestemme, at borgmesteren eller  

 en  

 udvalgsformand skal være fødte medlemmer af det særlige udvalg.
I så fald  

 regnes den pågældendes plads som en af de pladser, der kan tilkomme den  

 gruppe  

 inden for kommunalbestyrelsen, som vedkommende ved det pågældende valg har  

 anmeldt at tilhøre, jf. den kommunale styrelseslovs  

    

 § 25, stk. 2.
 Med hensyn til valg af  

 ikke-kommunalbestyrelsesmedlemmer til særlige udvalg kan kommunalbestyrelsen  

 ved almindelig flertalsbeslutning fastsætte, hvilke kvalifikationer de  

 pågældende skal opfylde for at kunne udpeges.
 Se hertil den kommenterede  

 kommunale styrelseslov, 2000, side 91 og 96f., og Harder, Dansk  

 Kommunalforvaltning I, 1988, side 280f.
 Det er Indenrigsministeriets  

 opfattelse, at en kommunalbestyrelse ikke herudover ved almindelig  

 flertalsbeslutning kan begrænse mindretallets ret til ved forholdstalsvalg at  

 øve en forholdsmæssig indflydelse på udpegelsen af medlemmer af særlige  

 udvalg.
 Indenrigsministeriet har  

 lagt til grund, at Stenlille Kommunalbestyrelse på mødet den 30. august 2000  

 besluttede, at styregruppen vedrørende udarbejdelsen af en børn- og  

 ungepolitik  

 - der er nedsat som et særligt udvalg i henhold til den kommunale  

 styrelseslovs  

 § 17, stk. 4 - skulle sammensættes af fem medlemmer bestående af en  

 forvaltningschef, en ekstern konsulent og en repræsentant valgt af  

 henholdsvis  

 ungdomsskolebestyrelsen, kulturelt udvalg og socialudvalget.
 Indenrigsministeriet har  

 endvidere lagt til grund, at der i kommunalbestyrelsen var enighed om  

 udpegningen af forvaltningschefen og den eksterne konsulent og om at lade  

 ungdomsskolebestyrelsen udpege et medlem til styregruppen.
 Det er Indenrigsministeriets  

 opfattelse, at Stenlille Kommunalbestyrelse - idet der ikke var enighed herom  

 i  

 kommunalbestyrelsen - ikke lovligt kunne fravige reglerne om  

 forholdstalsvalg,  

 jf. den kommunale styrelseslovs § 25, ved at beslutte at lade kulturelt  

 udvalg  

 og socialudvalget udpege hvert et medlem af styregruppen.
 Indenrigsministeriet har i  

 dag ved kopi af dette brev meddelt Tilsynsrådet for Vestsjællands Amt og  

 Stenlille Kommunalbestyrelse ministeriets retsopfattelse.
 Indenrigsministeriet har  

 endvidere anmodet tilsynsrådet om at modtage underretning om sagens videre  

 forløb.
