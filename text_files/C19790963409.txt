(Sygehusberedskabscirkulære nr. 6) I.
TILVEJEBRINGELSE AF PERSONEL.
Af det med sygehusberedskabscirkulære nr. 1 af 7. april 1976 udsendte  

 »Notat vedrørende den fortsatte opbygning af sygehusberedskabet«  

 (marts 1976), afsnit V.
Personel, fremgår bl.a., at der inden for  

 amtskommunen må foretages en registrering af personel, der har en sådan  

 uddannelse, at det kan forrette tjeneste i sygehusberedskabet.
Af dette  

 personel udtages en del til tjeneste i forsvaret i tilfælde af mobilisering,  

 medens resten fordeles til bestemte tjenesteområder og tjenestesteder i  

 sygehusberedskabet i overensstemmelse med sygehusenes og amtskommunernes  

 beredskabsplaner.
I forbindelse med tilvejebringelsen af en standardberedskabsplan for  

 sygehuse, der udsendtes med sygehusberedskabscirkulære nr. 3 af 15. december  

 1977, henstillede man (sygehusberedskabscirkulære nr. 2 af 14. juli 1977), at  

 den fortsatte udarbejdelse af beredskabsplaner fremskyndedes med henblik på  

 tilvejebringelse af funktionsdygtige planer for samtlige sygehuse.
Man  

 henledte samtidig opmærksomheden på betydningen af fuldstændige  

 personalelister til beredskabsplanens forskellige områder og bestemmelserne  

 om den særlige designering (fritagelse for mødepligt ved forsvaret og  

 civilforsvaret i tilfælde af mobilisering) af værnepligtigt personel.
 Efter indstilling fra den under sygehusberedskabsudvalget nedsatte  

 arbejdsgruppe vedrørende personel til sygehusberedskabet, jfr. det med  

 sygehusberedskabscirkulære nr. 1 udsendte bilag 2, kan der nu til brug ved  

 udarbejdelsen af personalelister til sygehusenes beredskabsplaner gives  

 nedenstående vejledning:
 1. UDPEGNING.
 De persongrupper, der må udpeges til sygehusberedskabet, er følgende:
 - Samtlige læger, uanset om de har tilknytning til sygehuse, med angivelse  

 af eventuelle specialer.
 - Tandlæger med tilknytning til sygehuse.
 - Pharmaceuter ansat på sygehuse.
 - Sygeplejersker.
 - Sygehjælpere, der har gennemgået den fastsatte uddannelse.
 - Autoriserede hospitalslaboranter.
 - Fysioterapeuter.
 - Røntgenteknikere ansat på sygehuse og i røntgenfirmaer.
 - Sygehusenes overordnede administrationspersonale, portørpersonale, og  

 teknisk personale.
 2. DESIGNERING AF MØDEPLIGTIGE VÆRNEPLIGTIGE:
 Blandt de til sygehusberedskabet udpegede personer kan være sådanne, der  

 som værnepligtige har mødepligt ved forsvaret eller civilforsvaret ved  

 ekstraordinær indkaldelse og mobilisering.
 Til disse mødepligtige værnepligtige kan der af amtsrådenes sygehusudvalg  

 udfærdiges bevis (designeringsbevis) for fritagelse for denne mødepligt.  

 Designeringsbeviserne udfærdiges i overensstemmelse med Indenrigsministeriets  

 bekendtgørelse nr. 169 af 26. marts 1976 og Forsvarsministeriets 21. hæfte af  

 maj 1977, der begge udsendtes med sygehusberedskabscirkulære nr. 2 af 14.  

 juli 1977.
 En endelig optagelse på personalelister til sygehusenes beredskabsplaner  

 af dette personel kan først ske, når den ønskede designering er godkendt af  

 Civilforsvarsstyrelsen, henholdsvis forsvarets personelforvaltende  

 myndigheder.
 Der er mellem Civilforsvarsstyrelsen og Forsvarets Sanitetstjeneste  

 enighed om, at fordelingen af sanitetspersonel mellem sygehusberedskabet og  

 forsvaret kan ske efter følgende retningslinier: - Personer i  

 »nøglestillinger« i sygehusvæsenet bør ikke indgå aftaler med  

 forsvaret eller på anden måde etablere tilknytning til forsvaret. - Har en  

 person, som nu indtager en »nøglestilling« i sygehusvæsenet  

 tidligere gennemgået uddannelse ved forsvaret eller på anden måde tilknytning  

 til forsvaret, forbliver vedkommende i den nøglestilling, der nu indtages,  

 medmindre tilknytningen til forsvaret er af væsentlig betydning.  

 Tvivlsspørgsmål afgøres ved forhandling mellem Forsvarskommandoen og  

 Civilforsvarsstyrelsen. - For personer, der ikke indtager en  

 »nøglestilling« ved sygehusvæsenet, må tidligere uddannelse ved  

 forsvaret eller tilknytning til forsvaret på anden måde være bestemmende for  

 designering.
 Man henstiller, at ovenstående retningslinier lægges til grund ved  

 sygehusudvalgenes behandling af sager vedrørende fritagelse for mødepligt ved  

 de militære værn (designering til sygehusberedskabet).
 3. REGISTRERING:
En egentlig registrering af personel til sygehusberedskabet, dvs.  

 udarbejdelse af amtskommunale oversigter over alle - også ikke-sygehusansatte  

 - personer i de persongrupper, der kan anvendes i sygehusberedskabet, og  

 hvorfra der kan udpeges personel til sygehusenes og amtskommunernes  

 beredskabsplaner, vil først kunne ske, når bestemmelser herom er udsendt af  

 Civilforsvarsstyrelsen.
Indtil da må de til sygehusenes beredskabsplaner  

 knyttede personalelister, hvoraf personellets placering og anvendelse ved  

 iværksættelse af beredskabsforanstaltninger skal fremgå, principielt baseres  

 på det sygehusansatte personale.
 Spørgsmålet om registreringsbestemmelser overvejes for tiden i  

 Civilforsvarsstyrelsen og dennes sygehusberedskabsudvalg på grundlag af en  

 indstilling, modtaget fra arbejdsgruppen vedrørende registrering.
II.
BEHANDLERGRUPPER.
 Som det fremgår af ovennævnte notat vedrørende den fortsatte opbygning af  

 sygehusberedskabet og den udsendte standardberedskabsplan, må det for hvert  

 enkelt sygehus fastlægges, hvor mange behandlergrupper, sygehuset kan  

 etablere.
Efter notatet forudsættes opstillet een type af behandlergrupper.
En mere  

 rationel udnyttelse af de til rådighed værende læger opnås imidlertid,  

 såfremt der skelnes mellem to typer:
Type A, der, ledet af en kirurgisk speciallæge, vil være i stand til at  

 behandle skader af alle sværhedsgrader, herunder skader der kræver fuld  

 anæstesi, og Type B, der, ledet af en læge med nogle års kirurgisk uddannelse, vil være  

 egnet til at behandle mindre alvorlige og mindre komplicerede tilfælde,  

 herunder bl.a. ekstremitetsskader, der ofte vil kunne behandles under  

 anvendelse af lokal anæstesi.
Opstilles kun een type af behandlergrupper, må man formentlig vælge mellem  

 at gøre et af to: Enten må opstillingen begrænses, så antallet af grupper  

 kommer til at svare til antallet af kirurgiske speciallæger, hvorved et stort  

 antal egnede læger af »B-gruppen« alene ville blive anvendt som  

 assistenter, samtidig med at selv mindre alvorlige skader vil beslaglægge en  

 hel behandlergruppe, også i tilfælde hvor der ikke havde været behov for en  

 kirurgisk speciallæge eller f.eks. for fuld anæstesi.
Eller også må  

 opstillingen udvides, så antallet af grupper kommer til at svare til (alle)  

 læger med nogle års kirurgisk uddannelse, hvorved kirurger af  

 »A-gruppen« ville komme til at behandle et antal mindre alvorlige  

 skader, medens der ikke ville være sikkerhed for den fagligt bedste  

 behandling af alle alvorlige skader.
 Som retningslinie for behandlergruppernes størrelse og sammensætning må  

 herefter gælde, at en A-gruppe består af en kirurgisk speciallæge som leder  

 samt 2-3 andre læger, en operationssygeplejerske, 1 anæstesisygeplejerske og  

 yderligere 1-2 sygeplejersker (eller sygehjælpere med uddannelse på  

 operationsafdeling), medens en B-gruppe består af en læge med nogle års  

 kirurgisk uddannelse som leder samt yderligere een læge og 2-3 sygeplejersker  

 (eller sygehjælpere) uden egentlig specialuddannelse.
