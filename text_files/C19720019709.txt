 I henhold til § 11, stk. 3 i lov nr. 271 af 4. juni 1970 om  

 universiteternes styrelse fastsættes følgende:
 § 1.  Universitetet er pligtig til i rimeligt omfang  

 at stille lokaler til rådighed for de indvalgte studenterrepræsentanter.  

 Lokalerne må være forsynet med de fornødne tekniske faciliteter, og der må  

 være adgang til sanitære installationer.
 Lokalerne bør så vidt muligt være centralt placeret i forhold til  

 universitetets administrative myndigheder.
§ 2.  Lokalerne må i rimeligt omfang være udstyret med  

 kontorinventar.
Såfremt der i lokalerne ikke findes apparatur til  

 stencilering og fotokopiering, er universitetet pligtig at bistå  

 studenterrepræsentanterne med stencilering og fotokopiering.
 § 3.  Universitetet stiller kontorassistance eller  

 bevilling til aflønning af sådan til rådighed for studenterrepræsentanterne.  

 Endvidere afholder universitetet i rimeligt omfang udgifter til kontorhold.
 § 4.  Inventar og apparatur, der er stillet til  

 rådighed ifølge denne bekendtgørelse, tilhører universitetet.
 Undervisningsministeriet, den 18.  

 september 1972.
 P.M.V.
