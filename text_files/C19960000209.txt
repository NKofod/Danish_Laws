Sundhedsministeriet har udsendt en ny bekendtgørelse af 21. december 1995  

 om retten til befordring eller befordringsgodtgørelse i forbindelse med  

 sygehusbehandling m.v.
Bekendtgørelsen træder i kraft den 1. januar 1996. Der  

 er sket følgende ændringer:
 - Der er fastsat en afstandsgrænse på 5 km for adgang til befordring eller  

 befordringsgodtgørelse, således at patienter, der bor 5 km eller derunder fra  

 behandlingsstedet ikke har ret til befordring eller befordringsgodtgørelse.
 - Samtidig ophæves minimumsgrænsen på henholdsvis 25 kr. og 60 kr. for  

 refusion af befordringsudgifter.
 Indenrigsministeriets cirkulære nr. 193 af 29. november 1982 bortfalder  

 hermed.
 I det følgende redegøres der for indholdet af befordringsreglerne således:  

 A) Hvilke personer er berettiget til befordring eller  

 befordringsgodtgørelse m.v. og i hvilke tilfælde, B) Hvilke institutioner  

 m.v. er omfattet af befordringsreglerne, C) Hvilken sygehuskommune  

 skal yde befordringen eller befordringsgodtgørelsen og D)  

Administrationen af befordringsreglerne.
A.
Hvilke personer er berettiget til befordring eller  

 befordringsgodtgørelse m.v. og i hvilke tilfælde Personer, der har ret til vederlagsfri behandling, jf.  

 Indenrigsministeriets bekendtgørelse af 16. november 1982 om adgang til  

 ydelser efter lov om sygehusvæsenet og lov om svangerskabshygiejne og  

 fødselshjælp, har ret til befordring eller befordringsgodtgørelse i de  

 nedenfor under pkt. 1-4 opregnede tilfælde.
 »Behandling« dækker al den virksomhed, der foregår inden for  

 sygehusvæsenet som sådant. (Fribefordringsreglerne finder som hidtil ikke  

 anvendelse, hvor en patient behandles i vedkommende læges private  

 konsultation, der er beliggende på sygehuset).
Befordring eller befordringsgodtgørelse dækker som hovedregel transport  

 mellem bopælen og behandlingsstedet og - i tilfælde af akut opstået sygdom -  

 transport mellem det midlertidige opholdssted og behandlingsstedet.
For  

 fritvalgspatienter gælder imidlertid, at befordring eller  

 befordringsgodtgørelse ikke i alle tilfælde vil dække transporten til det  

 behandlingssted, patienten har valgt.
Amtskommunen er således højst  

 forpligtet til at afholde befordringsudgifter svarende til afstanden til det  

 (nærmeste) behandlingssted, hvor behandlingen ville have fundet sted efter  

 amtskommunens visitationspraksis, hvis ikke patienten havde benyttet sig af  

 det frie valg.
Patienten må selv afholde de befordringsudgifter, som ligger  

 ud over amtets forpligtelse.
Amtets betaling kan ikke overstige patientens  

 faktiske udgifter til transport.
Det bemærkes, at reglerne om fribefordring  

 ved frit sygehusvalg angiver en minimumsforpligtelse for amterne.
Amterne kan  

 således yde befordring eller befordringsgodtgørelse i videre omfang end de er  

 forpligtede til efter reglerne.
Personer med bopæl i udlandet har ikke ret  

 til fribefordring tilbage til bopælslandet.
Dog gælder der særlige regler for  

 nordiske statsborgere.
 Ved afgørelsen af, om en patient opfylder betingelserne for fribefordring  

 - og i bekræftende fald ved valget af befordringsmiddel - må patientens hen-  

 og hjemtransport til og fra behandlingen bedømmes hver for sig.
1. Ret til befordring (bekendtgørelsens § 2) Enhver person har ret til befordring med ambulance eller særligt  

 sygekøretøj, herunder særlig kørestolsvogn, hvis den pågældendes tilstand  

 nødvendiggør sådan befordring.
2. Ret til befordring eller befordringsgodtgørelse  

 (bekendtgørelsens § 3) a.
Personer, der modtager pension efter de sociale pensionslove, og  

 personer, hvis ægtefælle modtager hustrutillæg efter disse love, jf.  

 dog nedenfor pkt. c.
b.
Personer, der er ambulante efterbehandlingspatienter,  

 deldøgnspatienter eller midlertidigt hjemsendt, såfremt deres  

 tilstand udelukker befordring med offentlige transportmidler som bus, tog  

 eller færge, jf. dog nedenfor pkt. c.
Disse persongrupper har således kun ret til befordring eller  

 befordringsgodtgørelse (f.eks. ved benyttelse af egen bil eller hyrevogn),  

 hvis de på grund af deres fysiske eller psykiske tilstand er afskåret  

 fra at benytte de nævnte offentlige transportmidler.
En patient, der  

kan benytte offentligt transportmiddel, har således ikke ret  

 til fribefordring.
Hvis en transport med egen bil eller anden personbil alene  

 er nødvendiggjort af en manglende adgang til offentlige  

 transportmidler - og ikke (tillige) af patientens tilstand - er der  

 således heller ikke ret til fribefordring.
Særligt om ambulante efterbehandlingspatienter skal bemærkes, at  

 fribefordring kun ydes, hvis patienten i forbindelse med udskrivningen  

 indkaldes til den ambulante efterbehandling.
Der stilles derimod ikke krav  

 om, at den ambulante efterbehandling skal finde sted på samme institution,  

 hvor patienten tidligere var indlagt.
Til anden form for ambulant behandling  

 end efterbehandling i forbindelse med udskrivning ydes kun fribefordring,  

 hvis dette følger af andre regler i bekendtgørelsen, f.eks. 50 km-reglen, jf.  

 nedenfor pkt. d.
 Gruppen deldøgnspatienter omfatter såvel dag- som natpatienter, jf.  

 i øvrigt nedenfor pkt. c.
For så vidt angår de midlertidigt hjemsendte patienter bemærkes, at  

 hjemsendelsen skal ske efter institutionens bestemmelse og således være et  

 led i behandlingen eller arbejdet på vedkommende institution.
Hvis den  

 midlertidige hjemsendelse finder sted alene efter patientens ønske, kan den  

 ikke betragtes som et led i behandlingen og falder dermed uden for  

 befordringsreglerne, således at også fribefordring efter 50 km-reglen er  

 udelukket, jf. nedenfor pkt. d.
c.
Befordring eller befordringsgodtgørelse ydes kun til de under  

 pkt. a. og b. nævnte persongrupper, når afstanden mellem patientens bopæl  

 og behandlingsstedet overstiger 5 km.
Det område, inden for hvilket der ikke ydes befordring, bør for hvert  

 sygehus fastlægges i en adressefortegnelse.
Udgangspunktet for fastlæggelsen  

 af dette område er afstanden i lige luftlinje fra et fastlagt centralt sted,  

 f.eks. sygehusets hovedindgang.
Amtskommunerne vil dog ved fastlæggelsen af  

 afstandsgrænsen kunne følge naturlige geografiske grænser, selvom afstanden  

 til det enkelte behandlingssted herved i nogle tilfælde bliver mindre end 5  

 km.
Det bemærkes, at 5 km-grænsen ikke gælder for befordring med ambulance  

 eller særligt sygekøretøj efter bekendtgørelsens § 2. Det bemærkes  

 endvidere, at 5 km-grænsen ikke gælder i forhold til sygehusafsnit, hvis  

 hele funktion beror på, at patienterne afhentes dagligt i deres hjem,  

 f.eks. gerontopsykiatriske eller geriatriske dagafsnit.
Sådan befordring  

 betragtes som en nødvendig del af institutionens drift på linie med  

 befordring mellem forskellige sygehuse, hvilke ikke er omfattet af  

 befordringsreglerne.
d.
Personer, der har mere end 50 km til eller fra  

 behandlingsstedet (bekendtgørelsens § 4).
 Retten til fribefordring i henhold til denne bestemmelse tilkommer  

enhver patient, der kan godtgøre, at afstanden til eller fra et  

 behandlingssted, hvor den nødvendige behandling kan finde sted efter  

 amtskommunens visitationspraksis, overstiger 50 km, jf. dog pkt. b om de  

 efter egen anmodning midlertidigt hjemsendte patienter.
 Amtskommunerne vil i øvrigt som hidtil kunne administrere ordningen  

 således, at der ydes befordring eller befordringsgodtgørelse til alle  

 personer, der har bopæl eller ophold i et område, f.eks. en by, kommune,  

 postdistrikt eller sogn, fra hvis midte der er ca. 50 km til det sted, hvor  

 vedkommende behandlingsinstitution er beliggende.
Særligt om befordringsgodtgørelse Ved benyttelse af eget befordringsmiddel kan patienten kun få  

 befordringsgodtgørelse, hvis benyttelsen er sket i overensstemmelse med  

 eventuelle af amtskommunen fastlagte retningslinier, jf. nedenfor afsnit D.  

 Det bemærkes herved, at det normalt må være en forudsætning for ydelse af  

 godtgørelse for benyttelse af eget befordringsmiddel, at det ikke har været  

 muligt for patienten at benytte offentlige transportmidler, således at den  

 pågældende ellers ville have været henvist til at benytte hyrevogn  

 eller anden siddende patientbefordring.
 Godtgørelsen for benyttelse af eget befordringsmiddel beregnes efter  

 laveste sats i Finansministeriets til enhver tid gældende cirkulære om  

 godtgørelse for benyttelse af eget befordringsmiddel på tjenesterejser.
4. Patienternes ret til time- og dagpenge samt  

 overnatning Kun ambulante patienter, der har krav på befordring eller  

 befordringsgodtgørelse, har ret til time- og dagpenge, og retten er begrænset  

 til tilfælde, hvor overnatning uden for hjemmet er nødvendig.
I så fald skal  

 der tillige ydes overnatning eller overnatningsgodtgørelse  

 (hoteldispositionsbeløb), jf. bekendtgørelsens § 5.
 Time- og dagpenge samt hoteldispositionsbeløb ydes efter laveste sats i  

 Finansministeriets til enhver tid gældende cirkulære om time- og dagpenge  

 m.v.
5. Patientens ledsager a.
Befordring eller befordringsgodtgørelse En patiens ledsager har ret til befordring eller befordringsgodtgørelse,  

 hvis patienten er omfattet af bekendtgørelsens §§ 2-4, og ledsagelsen har  

 været nødvendig på grund af patientens alder eller helbredstilstand.
Der er som hovedregel kun ret til fribefordring for så vidt angår selve  

 rejseledsagelsen, dvs. rejsen i følge med patienten.
Kun i tilfælde, hvor  

 rejsen har nødvendiggjort et fravær fra hjemmet på mere end 12 timer, ydes  

 fribefordring til ledsagerens ud- eller hjemrejse uden følgeskab af  

 patienten, jf. bekendtgørelsens § 6, stk. 1.
 Afstandsgrænsen på 5 km gælder ligeledes for ledsageren, jf. ovenfor pkt.  

 2 c.
b.
Time- og dagpenge samt overnatning Ledsageren skal kun have time- og dagpenge i tilfælde af  

 nødvendiggjort overnatning uden for hjemmet.
Der skal i denne situation  

 tillige ydes ledsageren overnatning eller overnatningsgodtgørelse  

 (hoteldispositionsbeløb), jf. bekendtgørelsens § 6, stk. 2.
7. Særligt om nordiske statsborgeres hjemtransport Personer, der er bosat og socialt sikret i et andet nordisk land, har i  

 tilfælde af sygdom under midlertidigt ophold her i landet ret til at få  

 dækket de merudgifter ved hjemrejsen til bopælslandet, som skyldes, at den  

 pågældende som følge af sygdommen må benytte en dyrere rejseform, jf.  

 bekendtgørelsens § 7. Bestemmelsen svarer til art. 10 i Nordisk Konvention om  

 Social Sikring, jf.
Udenrigsministeriets bekendtgørelse af konventionen af  

 15. juni 1992, hvori konventionens tekst er optrykt.
B.
Hvilke institutioner m.v. er omfattet af befordringsreglerne 1. Institutioner m.v. i Danmark a.
Befordring ydes til sygehusbehandling på amtskommunale  

 institutioner samt på private institutioner, der som led i  

 løsningen af sygehusvæsenets opgaver benyttes af vedkommende amtskommune, jf.  

 § 3 i sygehusloven.
Der stilles som hidtil ikke krav om, at institutionerne  

 geografisk skal være beliggende i vedkommende amtskommune.
 Befordring til ophold på private kur- og rekonvalescenthjem her i landet  

 er således også omfattet af befordringsreglerne, jf. § 2i  

 Indenrigsministeriets bekendtgørelse nr. 536 af 16. oktober 1975 om  

 amtskommunernes benyttelse af private kur- og rekonvalescenthjem her i landet  

 og i udlandet.
b.
Omfattet af befordringsreglerne er også dei  

 svangerskabshygiejneloven omhandlede helbredsundersøgelser hos læger og  

 jordemødre.
c.
I medfør af sygehuslovens § 6, stk. 3, har sundhedsministeren  

 endvidere henført nogle institutioner (afdelinger) uden for sygehusvæsenet  

 til reglerne om befordring.
Disse institutioner er nævnt i bilaget til dette  

 cirkulære.
 Rimelige begrænsninger i befordringsretten i disse tilfælde kan ske gennem  

 fastlæggelse af visitationsregler eller krav om forudgående godkendelse, jf.  

 herved nedenfor afsnit D.
2. Institutioner m.v. i udlandet a.
Amtskommunerne har pligt til at afholde udgifter til befordring af en  

 patient (og eventuel ledsager) til og fra behandling i udlandet med det efter  

 omstændighederne billigste, forsvarlige transportmiddel, når patienten er  

 blevet henvist til behandling i udlandet, jf.
Indenrigsministeriets  

 bekendtgørelse nr. 98 af 13. marts 1978 om adgang til højt specialiseret  

 sygehusbehandling i udlandet.
b.
I medfør af Indenrigsministeriets cirkulære nr. 195 af 16.  

 oktober 1975 om amtskommunernes benyttelse af private kur- og  

 rekonvalescenthjem her i landet og i udlandet er det overladt til de enkelte  

 amtsråd at beslutte, i hvilket omfang de vil benytte sådanne institutioner i  

 udlandet, samt i hvilket omfang de vil yde befordring dertil.
Det er dog  

 forudsat, at amtsrådene fastsætter generelle bestemmelser herom.
c.
Der er ikke i øvrigt efter sygehuslovgivningen ret til  

 befordring i forbindelse med sygehusbehandling i udlandet.
C.
Hvilken sygehuskommune skal yde befordringen eller  

 befordringsgodtgørelsen Amtskommunerne har til opgave at sørge for, at der stilles befordring til  

 rådighed, eller at der ydes befordringsgodtgørelse.
Der skal ydes befordring eller befordringsgodtgørelse til de ovenfor i  

 afsnit A nævnte befordringsberettigede personer til og fra de i afsnit B  

 nævnte institutioner m.v.
Der skal tillige ydes befordring til patienter,  

 der overføres direkte mellem sygehusvæsenets institutioner, herunder de  

 institutioner (afdelinger) der er nævnt i bilaget til dette cirkulære.
Når  

 der ikke i bekendtgørelsen om befordring og befordringsgodtgørelse er  

 bestemmelser herom, skyldes det, at befordringen i disse situationer sker som  

 led i en fortsat sygehusbehandling.
Der opstår imidlertid også her spørgsmål  

 om, hvilken amtskommune der skal yde befordringen, jf. sygehuslovens § 8 samt  

 nedenfor.
 Som hovedregel har den amtskommune, der har pligt til at yde vederlagsfri  

 behandling til patienten, tillige pligt til at yde befordringen eller  

 befordringsgodtgørelsen.
1. Bopælsamtskommunen Den amtskommune, hvori patienten har bopæl, skal yde fribefordring mellem  

 bopælen og vedkommende sygehus.
Ved akut opstået behov for sygehusbehandling  

 andetsteds i bopælsamtskommunen har patienten dog ret til fribefordring fra  

 det pågældende sted til vedkommende sygehus.
 Såfremt betingelserne for fribefordring fra behandlingsstedet til bopælen  

 er opfyldt, men patienten i stedet tager til et midlertidigt opholdssted,  

 f.eks. for at få pleje hos slægtninge, kan der efter omstændighederne ydes  

 befordring eller befordringsgodtgørelse med et beløb svarende til udgiften  

 ved befordring tilbage til bopælen.
Bopælsamtskommunen skal yde fribefordring ikke blot til og fra vedkommende  

 sygehus m.v. i amtskommunen, men også når patienten skal befordres til og fra  

 behandling på et sygehus eller en anden institution uden for  

 bopælsamtskommunen, hvor patienten skal behandles efter bopælsamtskommunens  

 visitationspraksis.
Det bemærkes særligt, at fritvalgspatienter, der efter  

 eget valg behandles på et sygehus eller en anden institution uden for  

 bopælsamtskommunen, alene har ret til fribefordring svarende til afstanden  

 til eller fra et behandlingssted, hvor den nødvendige behandling kunne have  

 fundet sted efter bopælsamtskommunens visitationspraksis, jf.  

 bekendtgørelsens § 4, samt ovenfor afsnit A.
Bopælsamtskommunen skal tillige  

 yde fribefordring til og fra behandlingen på de institutioner (afdelinger),  

 der er nævnt i bilaget til dette cirkulære, jf. dog nedenfor om  

 opholdsamtskommunens forpligtelser.
 Når patienten efter bopælsamtskommunens visitationspraksis har været  

 overført til et »fremmed« sygehus m.v., og patienten udskrives fra  

 dette, skal bopælsamtskommunen yde hjemtransport, såfremt betingelserne for  

 ret til befordring i øvrigt er opfyldt.
2. Opholdsamtskommunen En amtskommunes befordringsforpligtelse omfatter endvidere personer, der  

 midlertidigt opholder sig i amtskommunen, og som i medfør af  

 sygehuslovgivningen har ret til vederlagsfri behandling her i landet ved akut  

 opstået behov for behandling.
Befordringsforpligtelsen er i disse tilfælde  

 den samme som den, der påhviler bopælsamtskommunen, jf. ovenfor pkt. 1, men  

 således, at det midlertidige opholdssted som hovedregel træder i stedet for  

 patientens bopæl.
 Såfremt betingelserne for fribefordring fra behandlingsstedet til det  

 midlertidige opholdssted er opfyldt, men patienten i stedet tager til sin  

 bopæl, kan der dog efter omstændighederne ydes befordring eller  

 befordringsgodtgørelse med et beløb svarende til udgiften ved befordring  

 tilbage til det midlertidige opholdssted. 5 km grænsen, jf. ovenfor afsnit A,  

 pkt. 2 c, gælder også i dette tilfælde.
 Den midlertidige opholdsamtskommune har også befordringsforpligtelsen,  

 hvor det skønnes nødvendigt af hensyn til behandlingen at overføre patienten  

 til et andet sygehus m.v. eller til en af de i bilaget nævnte institutioner  

 (afdelinger). Herfra gælder dog følgende undtagelse:
Såfremt patienten overføres til indlæggelse på et sygehus m.v., herunder  

 en af de i bilaget nævnte institutioner, i den amtskommune, hvori han har  

 bopæl, påhviler befordringsforpligtelsen bopælsamtskommunen.
Dette gælder  

 ikke blot i tilfælde, hvor overførelsen finder sted fra det sygehus i  

 opholdsstedets amtskommune, hvor patienten oprindeligt blev modtaget, men  

 også når overførelsen finder sted fra et andet sygehus, hvortil patienten  

 senere måtte være blevet overført for opholdsamtskommunens regning.
Bopælsamtskommunen skal dog ikke i disse overflytningssituationer dække  

 eventuelle lønudgifter til ledsagende læge- og sygeplejepersonale.
Sådanne  

 lønudgifter m.v. er ikke omfattet af befordringsreglerne, men må dækkes af  

 opholdsamtskommunen som et led i dens behandlingsforpligtelse.
D.
Administrationen af befordringsreglerne Bortset fra de tilfælde, hvor patientens tilstand kræver transport med  

 ambulance eller særligt sygekøretøj, tilkommer det amtskommunerne at træffe  

 bestemmelse om, hvorvidt befordringen skal ydes ved befordring eller  

 befordringsgodtgørelse.
Befordringen skal dog i alle tilfælde ske med det  

 efter forholdene billigste, forsvarlige befordringsmiddel.
Amtskommunerne kan i forbindelse med administrationen af  

 befordringsreglerne tilrettelægge særlige befordringsordninger og herunder  

 fastlægge regler om den fremgangsmåde, der skal følges af de berettigede  

 personer ved benyttelsen af adgangen til befordring eller  

 befordringsgodtgørelse.
Amtskommunerne kan tillige fastlægge retningslinier  

 for, i hvilke tilfælde patienter kan få befordringsgodtgørelse ved benyttelse  

 af eget befordringsmiddel, jf. ovenfor afsnit A, pkt. 3.
Hvis amtskommunerne tilrettelægger særlige befordringsordninger eller  

 fastlægger nærmere regler om adgangen til udbetaling af  

 befordringsgodtgørelse, skal patienterne gøres bekendt med, hvordan de skal  

 forholde sig, når de ønsker befordring eller befordringsgodtgørelse.
Har en  

 amtskommune som nævnt i afsnit B, pkt. 1.c., truffet bestemmelse om, at der  

 kun ydes fribefordring til de i bilaget nævnte institutioner, når  

 henvisningen forud er godkendt af amtskommunen, må de praktiserende læger i  

 amtskommunen orienteres herom.
 Det er i svangerskabshygiejnelovens § 1, stk. 4, fastsat, at reglerne i  

 sygehusloven om befordring eller befordringsgodtgørelse og om klageadgang  

 efter sundhedsministerens nærmere bestemmelse finder tilsvarende anvendelse i  

 forbindelse med ydelser efter svangerskabshygiejneloven.
Sundhedsministeriet, den 5. januar 1996 Yvonne Herløv Andersen / John Erik Pedersen Bilag I medfør af § 6, stk. 3, i sygehusloven henføres tillige nedennævnte  

 institutioner (afdelinger) til reglerne om befordring og  

 befordringsgodtgørelse:
 Kæbekirurgisk afdeling og afdelingerne for bidfunktionslære og ortodonti  

 ved Århus Tandlægehøjskole og institut for tand-, mund- og kæbekirurgi,  

 institut for bidfunktionslære, institut for ortodonti, afdelingen for  

 elektromyografi og kæbeprotetisk afdeling ved Københavns Tandlægehøjskole.
 Statens Øjenklinik, Rymarksvej i København.
 Øjenpatologisk Institut ved Københavns Universitet.
Institut for Human Genetik ved Århus Universitet og John F.
Kennedy  

 Instituttet for så vidt angår undersøgelse eller rådgivning i forbindelse med  

 prænatal genetisk diagnostik, samt andre institutter, når disse foretager  

 sådanne undersøgelser m.v. efter aftale med de her nævnte institutter eller  

 Rigshospitalet.
