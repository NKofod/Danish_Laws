 I henhold til § 27 i lov nr. 114 af 24. marts 1970 om arbejdsformidling og  

 arbejdsløshedsforsikring fastsættes:
 § 1.  Inden for handels- og kontorområdet kræves der  

 tilladelse fra arbejdsdirektøren for at udøve vikarbureauvirksomhed d.v.s.  

 udlejning af arbejdskraft, hvis ansættelse hos udlejeren kun omfatter det  

 enkelte udlejningsforhold.
 Stk. 2.  Tilladelse skal gives efter ansøgning (jfr. dog  

 § 4, stk. 3) og er alene betinget af, at reglerne i § 2, § 3 og § 4, stk. 2,  

 overholdes.
§ 2.  Vikaren ansættes hos vikarbureauet ved en  

 skriftlig kontakt, der er i overensstemmelse med en formular, som  

 arbejdsdirektøren har godkendt.
Vikaren skal have udleveret genpart af  

 kontrakten.
 § 3.  Kontrakten skal indeholde oplysning om vikarens  

 retsstilling i henhold til lov om retsforholdet mellem arbejdsgivere og  

 funktionærer, lov om den offentlige sygeforsikring, lov om Arbejdsmarkedets  

 Tillægspension, lov om ferie med løn og lov om forsikring mod følger af  

 ulykkestilfælde.
Stk. 2.  Det kan fremgå af kontrakten, 1. at vikarens løn mindst skal svare til den  

 overenskomstmæssigt fastsatte løn for vedkommende faglige område, 2. at vikaren har krav på løn for det enkelte  

 ansættelsesforhold, uanset om vikarbureauet får dækket lønudgifter m.v. hos  

 den virksomhed, for hvilken vikaren har udført arbejdet, 3. at det enkelte ansættelsesforhold højst kan have en  

 uafbrudt varighed på 3 måneder, og 4. at vikarbureauet efter arbejdsdirektørens nærmere  

 bestemmelse skal holde vikaren ansvarsforsikret til dækning af  

 erstatningsansvar, som vikaren pådrager sig under udførelsen af sit arbejde.
 Stk. 3.  Der må ikke mellem vikaren og vikarbureauet  

 indgås aftale, som indskrænker vikarens adgang til erhverv efter ansættelsens  

 ophør.
§ 4.  Arbejdsdirektøren fører tilsyn med, at  

 vikarbureauvirksomhed inden for handels- og kontorområdet udøves i  

 overensstemmelse med bestemmelserne i denne bekendtgørelse.
Arbejdsdirektøren  

 kan bestemme, at tilsynet udøves af de offentlige arbejdsformidlingskontorer.
 Stk. 2.  Til brug for tilsynet skal vikarbureauet  

 fremlægge materiale efter arbejdsdirektørens nærmere bestemmelse.
 Stk. 3.  Arbejdsdirektøren kan for et bestemt tidsrum,  

 som ikke kan overstige 5 år, tilbagekalde tilladelse efter § 1, stk. 2,  

 såfremt vikarbureauet groft eller gentagne gange tilsidesætter bestemmelser i  

 denne bekendtgørelse.
§ 5.  Arbejdsdirektørens afgørelser efter denne  

 bekendtgørelse kan af vikarbureauet indbringes for arbejdsministeren inden 4  

 uger, efter at afgørelsen er meddelt bureauet.
Afgørelsen skal indeholde  

 oplysning om klageadgangen og fristen herfor.
 Stk. 2.  Arbejdsministeren kan bestemme, at indbringelse  

 i medfør af stk. 1 skal have opsættende virkning.
 § 6.  Den, der uden tilladelse driver vikarbureau  

 inden for handels- og kontorområdet, straffes med bøde eller hæfte, jfr. dog  

 § 8.
 § 7.  Bekendtgørelsen træder i kraft 1. maj 1970.
 § 8.  Et vikarbureau, der 1. maj 1970 er etableret  

 inden for handels- og kontorområdet, kan fortsætte virksomheden uden  

 tilladelse indtil 1. november 1970.
 Arbejdsministeriet, den 17. april 1970.
 Lauge Dahlgaard.
 /Per Kirstein.
