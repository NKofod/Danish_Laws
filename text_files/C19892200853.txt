(Handelsskolerne.
Fagkonsulenter inden  

 for handels- og kontorområdet) I forbindelse med organisationsændring i direktoratets økonomi- og  

 planlægningskontor er det nødvendigt at korrigere skrivelse af 3. juni 1988  

 (II-679), retningslinier for TP-arbejde på handelsskolerne, for så vidt angår  

 budgetterings- og konteringsreglerne.
1. Blanket.
Projektnummer.
 Fremover skal vedlagte blanket anvendes ved forslag til TP-arbejde.  

 Blanketten, der findes som bilag 1 til denne skrivelse, kan rekvireres  

 i direktoratet, Pædagogisk afdeling II.
 Blanketten giver et budgetteringsgrundlag for TP-arbejde, der harmonerer  

 med de indførte budgetterings- og regnskabssystemer på handelsskoleområde.
 På blanketten anfører direktoratet et TP-projektnummer, som kan anvendes i  

 forbindelse med bogføring m.v.
 2. Godkendelse af TP-projekt.
Direktoratets godkendelse - med eventuelle tilføjelser - tjener  

dels som igangsætningstilladelse/ordre for det pågældende projekt,  

dels som godkendelse af, at de budgetterede udgifter kan afholdes i  

 henhold til de almindelige regler om anvendelse af givne bevillinger.
Det  

 bemærkes særligt, at de lønbeløb m.v. der er anført i TP-budgettet, alene er  

 vejledende i forbindelse med budgetteringen.
 3. Budgettering, afregning af vederlag m.v. samt  

 regnskabsaflæggelse.
 Vejledning vedrørende budgettering og regnskabaflæggelse m.v. for  

 TP-arbejde ved handelsskolerne vedlægges som bilag 2.
 Det skal præciseres, at vederlæggelse af TP-arbejde for lærere ved  

 handelsskolerne kan ske enten ved at anvise lønbeløb for den anvendte  

 arbejdstid eller i form af godskrivning af tilsvarende  

 undervisningspligt, i overensstemmelse med pkt. 3.1 i bilag 2.
 4. TP-arbejdets resultat.
 Det bemærkes, at originalmaterialet , hvor intet andet er anført,  

 altid skal indsendes til direktoratet.
 Det skal endvidere bemærkes, at TP-arbejdets resultat i alle tilfælde er  

 undervisningsministeriets ejendom.
 Ikrafttræden.
 Ovenstående regler træder i kraft med virkning fra den 1. januar 1989.
 P.m.v.
 e.b.
Hanne Nielsen Regnskabschef Bilag 1 Bilag 2 Vejledning vedr. budgettering og regnskabsaflæggelse m.v for  

 TP-arbejde ved handelsskolerne.
 1. Budgettering af udgifter.
På TP-blanketten anføres det antal af arbejdstimer (klokketimer) for hver  

 projektdeltager, der skønnes at ville medgå til arbejdet.
Ved budgettering af  

lønudgifter gælder:
 1. For lærere ved handelsskoler budgetteres med en  

timesats,  svarende til lønnen pr. arbejdstime for den pågældende  

 lærer, evt. ud fra et skøn.
 Ved opgørelsen af den samlede budgetterede lønudgift må tillæges 1 1/2% i  

 feriepenge.
Disse satser er alene vejledende for budgetteringen.
Med hensyn til  

vederlæggelse henvises til afsnit 3.
2. For lønudgifter til andre deltagere budgetteres med de  

 forventede lønudgifter.
Andre udgifter budgetteres på de forventede  

 omkostninger, fordelt på rejse- og opholdsudgifter samt andre udgifter.
 3. Afregning.
 3.1. Lærere ved handelsskoler.
 Vederlag for TP-arbejde til lærere ved handelsskoler afregnes af  

 den pågældende lærers skole på grundlag af de medgående arbejdstimer, der  

 omregnes til undervisningstimer.
 Vederlæggelse sker herefter:
Enten i form af godskrivning af den tilsvarende  

 undervisningspligt, eller - hvis TP-arbejdet foregår uden for den normale  

 undervisningstid - i form af udbetaling af vederlag svarende til aflønning af  

 de beregnede undervisningstimer.
 Rejseudgifter m.v. godtgøres i henhold til statens regler herom  

 gennem den pågældende lærers skole.
 Ved fremsendelse af bilag m.v. til skolen til afregning skal  

 TP-projektnummeret anføres på bilaget.
 Med hensyn til regnskab (bogføring) henvises i det hele til pkt. 4  

 nedenfor.
 3.2. Andre deltagere.
Løn.
Vederlæggelse sker gennem Direktoratet for  

 Erhvervsuddannelserne, der anviser udbetaling gennem Statens Centrale  

 Lønanvisning.
Til dette formål skal anvendes et særligt blanketsæt, der  

 sendes til de pågældende fra direktoratet i forbindelse med godkendelsen af  

 TP-arbejdet.
Rejseudgifter og andre udgifter.
Godtgørelse af rejseudgifter sker  

 i henhold til statens regler herom.
Til formålet skal anvendes en  

 rejseafregningsblanket, der sendes til den pågældende i forbindelse med  

 TP-godkendelse.
Originalbilag (herunder billetter, taxakvitteringer og  

 lignende) skal medsendes rejseafregningen.
 4. Regnskab.
 Lønudgifter, rejseudgifter m.v. til lærere ved handelsskoler afholdes og  

 konteres på den skole, hvor læreren er ansat, i henhold til udsendte  

 aktivitetskontoplaner.
 Lønudgifter, rejseudgifter m.v. til deltagere i TP-arbejder, der ikke er  

 ansat på handelsskoler, anvises af Direktoratet for Erhvervsuddannelserne.
 Der henvises i øvrigt til direktoratets regnskabsinstruks: Afsnit 9,  

 Diverse registreringer, Underafsnit 9.2 TP-arbejde.
 5. Ansvaret for registrering.
De involverede skoler og deltagere, der ikke er ansat på handelsskoler,  

 skal til den projektansvarlige fremsende regnskab over rejseudgifter og  

 øvrige godkendte udgifter samt opgørelse over arbejdstimer.
Den  

 projektansvarlige her til opgave at samle disse udgifter/oplysninger og  

 indsende dem til direktoratet i forbindelse med afslutningen af TP-arbejdet.  

 I det omfang udgifterne skal anvises af direktoratet skal de fornødne  

 originalbilag medsendes.
