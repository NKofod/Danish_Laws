Nr LSF 160 Forslag til Lov om ændring af lov om arbejdsformidling og  

 arbejdsløshedsforsikring m.v. (Ophævelse af forlænget dagpengeret og  

 regulering af dagpengenes højeste beløb) Fremsat af arbejdsministeren (Henning Dyremose) den 1. marts 1988 Vedtaget ved tredjebehandling den 1. marts 1988 Lov nr. 110 af 05/03/1988 § 1 I lov om arbejdsformidling og arbejdsløshedsforsikring m.v., jf.
lovbekendtgørelse nr. 599 af 17. september 1987, som ændret senest ved lov nr. 881 af 23. december 1987, foretages følgende ændringer:
 1. I § 46, stk. 2, 2. pkt., udgår »§ 51 a og«.
 2. I § 47 ændres »2.052« til: »2.334«.
 3. § 51 a ophæves.
 4. § 63, stk. 4, ophæves.
 Stk. 5 og 6 bliver stk. 4 og 5.
 5. I § 63, stk. 5, der bliver stk. 4, ændres »stk. 1-4 og  

 6« til:
 »stk. 1-3 og 5«.
 6. I § 63, stk. 6, der bliver stk. 5, ændres »stk. 1-4«  

 til: »stk.
 1-3« og »stk. 1, 3 og 4« til: »stk. 1 og 3«.
7. I § 75 d, stk. 1, 1. pkt., udgår »bortset fra det tilfælde,  

 der er nævnt i stk. 5,».
 8. § 75 d, stk. 5, ophæves.
9. I § 75 e, stk. 1, 1. pkt., udgår »bortset fra det tilfælde,  

 der er nævnt i stk. 4«.
 10. § 75 e, stk. 4, ophæves.
§ 2 Loven træder i kraft den 1. januar 1989. § 1, nr. 2, træder dog i kraft den 1. juli 1988 og har virkning fra 4. juli 1988.
§ 3 Medlemmer, der ved lovens ikrafttræden modtager efterløn efter § 75 d, stk. 5, eller § 75 e, stk. 4, har med virkning fra 1. januar 1989 ret til at få udbetalt efterløn efter bestemmelserne i § 75 d, stk. 3, 1. pkt., og § 75 e, stk. 2, 1. pkt.
Oprindeligt fremsat forslag § 1 I lov om arbejdsformidling og arbejdsløshedsforsikring m.v., jf.
lovbekendtgørelse nr. 599 af 17. september 1987, som ændret ved lov nr. 881 af 23. december 1987 og lov nr. . . . af . . . . . .
 . . . , foretages følgende ændringer:
 1. I § 46, stk. 2, 2. pkt., udgår: »§ 51 a og«.
 2. I § 47 ændres »2052« til: »2334«.
 3. § 51 a ophæves.
 4. § 63, stk. 4, ophæves.
 Stk. 5 og 6 bliver stk. 4 og 5.
 5. I § 63, stk. 5, der bliver stk. 4, ændres »stk. 1-4 og  

 6« til:
 »stk. 1-3 og 5«.
 6. I § 63, stk. 6, der bliver stk. 5, ændres »stk. 1-4«  

 til: »stk.
 1-3« og »stk. 1, 3 og 4« til: »stk. 1 og 3«.
7. I § 75 d, stk. 1, 1. pkt. udgår: »bortset fra dettilfælde,  

 der er nævnt i stk. 5,».
 8. § 75 d, stk. 5, ophæves.
9. I § 75 e, stk. 1, 1. pkt. udgår:»bortset fra det tilfælde,  

 der er nævnt i stk. 4«.
 10. § 75 e, stk. 4, ophæves.
§ 2 Loven træder i kraft den 1. januar 1989. § 1, nr. 2, træder dog i kraft pr. 1. juli 1988 og har virkning fra 4. juli 1988.
§ 3 Medlemmer, der ved lovens ikrafttræden modtager efterløn efter § 75 d, stk. 5, eller § 75 e, stk. 4, har med virkning fra 1. januar 1989 ret til at få udbetalt efterløn efter bestemmelserne i § 75 d, stk. 3, 1. pkt., og § 75 e, stk. 2, 1. pkt.
Bemærkninger til lovforslaget Almindelige bemærkninger Lov nr. 114 af 24. marts 1970 om arbejdsformidling og arbejdsløshedsforsikring m.v. (Folketingstidende 1969-70, FF. sp.
3222, 3605 og 4473, tillæg A sp. 2369; tillæg B sp. 673; tillæg C sp. 321) er senest bekendtgjort ved lovbekendtgørelse nr. 599 af 17. september 1987. Loven er ændret ved lov nr. 881 af 23.
december 1987. Der er fremsat forslag til lov om ændring af lov om arbejdsformidling og arbejdsløshedsforsikring (Deltidsforsikring ved delpension m.v.). Forslaget har ingen indflydelse på nærværende forslag.
Lovforslaget indeholder en ophævelse af forlænget dagpengeret samt en ændring af kronebeløbet for højeste dagpenge.
Lovforslaget om ophævelse af forlænget dagpengeret skal ses i sammenhæng med det samtidig fremsatte forslag om ændring af lov om arbejdstilbud til ledige (Udvidet ret til arbejdstilbud).
I.
Ifølge lov nr. 369 af 10. juni 1987 skal der i folketingsåret 1987-88 fremsættes forslag til revision af bestemmelserne om forlænget dagpengeret.
I forbindelse med drøftelserne af forslag til finanslov for 1988 er der mellem regeringen og Socialdemokratiet opnået enighed om , at reglerne om forlængede dagpenge ophæves pr. 1. januar 1989.
Indtil dette tidspunkt skal der sikres dispensationsmulighed fra gældende bestemmelser om arbejdstilbud, således at ledige, der er eller inden 1. januar 1989 ville komme på forlængede dagpenge, fordi de ikke opfylder 26-ugers-reglen, får et ekstra arbejdstilbud.
 Den indgåede aftale er medtaget som bilag til lovforslaget.
Som følge af aftalen mellem regeringen og Socialdemokratiet foreslås bestemmelserne i § 51 a, hvorefter langtidsledige får reduceret dagpengeydelsen til 70 pct. og senere 55 pct. af det højeste dagpengebeløb, ophævet pr. 1. januar 1989.
Det er herefter en forudsætning for bevarelse af dagpengeretten, at betingelserne i lovens §§ 55 og 72 (26-ugers-/17-ugersreglen) er opfyldt.
Ledige, der er eller inden 1. oktober 1988 kommer på forlængede dagpenge, fordi de ikke opfylder 26-ugersreglen, får et ekstraordinært arbejdstilbud.
Hvad angår ledige, der kommer på forlængede dagpenge i sidste kvartal af 1988, henvises til det samtidig fremsatte forslag om ændring af lov om arbejdstilbud til ledige (udvidet ret til arbejdstilbud).
II.
Ifølge § 47 reguleres dagpengenes højeste beløb en gang årligt fra den mandag der ligger nærmest den 1. juli med en procent, der fastsættes på finansloven for det pågældende år.
Ifølge bemærkningerne til lov nr. 948 af 23. december 1986 om ændring af de automatiske reguleringsbestemmelser i tilknytning til statens udgiftsbudget fastsættes procenten på baggrund af den forventede prisudvikling i det kommende finansår.
I det omfang der er behov for at anlægge en bredere vurdering ved fastlæggelse af niveauet for enkelte ydelser, sker det i de enkelte love.
Niveauet for højeste dagpengebeløb - og efterlønsbeløb - blev i loven fastsat til 2052 kr. for en uge.
På baggrund af den forventede prisudvikling i finansåret 1987 blev beløbet på finansloven for 1987 reguleret med 3,6 pct., således at det fra 1. juli 1987 udgjorde 2124 kr. for en uge.
På finansloven for 1988 reguleres dagpengenes højeste beløb og efterlønnens højeste beløb med 10 pct. pr. 1. juli 1988. Heraf udgør den regulering, der sker på baggrund af den forventede prisudvikling 3 pct., medens de resterende 7 pct. sker som en engangsregulering.
Reguleringen har smittende virkning på dimittentsatsen efter § 51, stk. 2 og 4 og beregningsgrundlaget for den individuelle sats efter § 51, stk. 1, der reguleres tilsvarende.
Det vil sige, at alle, der har fået beregnet deres dagpengesats på grundlag af indkomsten fra et arbejde, der ligger mere end 1 år tilbage, vil få deres dagpenge reguleret.
De højeste dagpenge- og efterlønssatser vil før og efter reguleringen udgøre følgende beløb:
Reguleringens økonomiske konsekvenser, der er indarbejdet i finansloven for 1988, er ca. 1,3 mia. kr. til arbejdsløshedsdagpenge, efterløn m.v. i 1988.
Det forhøjede dagpengebeløb vil først få virkning for medlemsbidragets størrelse i 1989, idet medlemmernes bidrag til staten ifølge lovens § 76, stk. 1 på årsbasis svarer til 8 gange dagpengenes størrelse den 1. juli - eller den mandag der ligger nærmest herved - det forudgående år.
Bemærkninger til lovforslagets enkelte bestemmelser Til § 1 Til nr. 1 og nr. 4-10 Ændringerne er en konsekvens af forslaget under nr. 3.
Til nr. 2 Der henvises til de almindelige bemærkninger, afsnit II.
Til nr. 3 Der henvises til de almindelige bemærkninger, afsnit I.
Til § 2 Det foreslås, at den forlængede dagpengeret ophæves med virkning fra 1. januar 1989.
Reguleringen af højeste dagpengebeløb m.v. pr. 1. juli 1988 har virkning fra mandag den 4. juli 1988, jf. lovens § 47, stk. 1, 2.
pkt, hvorefter dagpengereguleringen finder sted den 1. juli, hvis dette er en mandag, og ellers fra den mandag, der ligger nærmest den 1. juli.
Til § 3 Som følge af ophævelsen af de forlængede dagpenge, er det i § 3 foreslået, at medlemmer, der er overgået til efterløn på reduceret sats i perioden før 1. januar 1989, fremover får udbetalt efterløn med den almindelige sats, højst svarende til efterlønnens 2. trin efter § 75 d, stk. 3 og § 75 e, stk. 2.
Bilag Den 7. december 1987 Regeringen og Socialdemokratiet er enige om, at bestemmelserne, hvorefter langtidsledige får reduceret dagpengeydelsen til 70 pct. og senere 55 pct. af det højeste dagpengebeløb ophæves i forbindelse med de lovfæstede revisioner i folketingsåret 1987-88 af arbejdstilbudsloven og reglerne om reducerede dagpenge.
 Reglerne om de reducerede dagpenge ophæves pr. 1. januar 1989.
Indtil dette tidspunkt sikres dispensationsmulighed fra gældende bestemmelser om arbejdstilbud, således at de ledige, der er eller inden 1. januar 1989 ville komme på reducerede dagpenge, fordi de ikke opfylder 26-ugers-reglen, får et ekstraordinært arbejdstilbud.
Lovforslag omfattende den nødvendige dispensationsmulighed vil være klar, når Folketinget mødes medio januar 1988.
Regeringen vil sikre, at der sker en forstærket informations- og vejledningsindsats på et tidligt tidspunkt i ledighedsforløbet.
Regeringen fremlægger sit forslag til revision af arbejdstilbudsloven med henblik på at forbedre ordningerne med arbejdstilbud, og uddannelsesmulighederne med uddannelsesydelse.
Sigtet er at øge den genoptræningsmæssige effekt, så de lediges fortsatte tilknytning til arbejdsmarkedet sikres.
Forinden regeringen fremlægger sit forslag til revision af arbejdstilbudsloven vil forslaget blive forhandlet med arbejdsmarkedets parter.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 46, stk. 2, 2. pkt., udgår: »§ 51 a og«.
§ 46 - - - Stk. 2. Dagpengenes størrelse fastsættes af kassen for 1 år ad gangen med virkning fra 1. juli, hvis dette er en mandag og ellers fra den mandag, der ligger nærmest den 1. juli.
Beløbet skal være ens for alle medlemmer, jf. dog § 51 a og kapitel 11.
Omfatter kassen grupper af medlemmer med forskellige indtægtsforhold, kan der dog fastsættes et beløb for hver gruppe.
 Dagpenge skal fastsættes til hele kronebeløb.
 2. I § 47 ændres »2052« til: »2334«.
§ 47. Dagpengenes højeste beløb udgør 2.052 kr. for en uge.
Beløbet reguleres een gang årligt den 1. juli, hvis dette er en mandag, og ellers fra den mandag, der ligger nærmest den 1. juli, med en procent, der fastsættes på finansloven for det pågældende år.
 3. § 51 a ophæves.
§ 51 a.
Når retten til dagpenge efter § 51, jf. § 46, stk. 2, eller § 70 ophører i henhold til § 55, stk. 1, eller § 72, stk. 1, udbetales dagpenge efter stk. 2, såfremt medlemmets ret til dagpenge umiddelbart før ophøret helt eller delvis var en følge af et arbejde efter lov om arbejdstilbud til ledige.
Det er dog en betingelse, at medlemmet er fyldt 25 år, jf. kapitel 3 i den nævnte lov.
 Stk. 2. Dagpengene udgør i en ledighedsperiode på 12 måneder 70 pct.
af det højeste dagpengebeløb efter § 47, stk. 1, og derefter 55 pct. heraf.
For deltidsforsikrede medlemmer udgør beløbet 2/3 af de ovennævnte beløb.
Stk. 3. Dagpenge efter stk. 2 må ikke udbetales til et medlem som uden fyldestgørende grund er ophørt med et arbejde efter lov om arbejdstilbud til ledige.
 4. § 63, stk. 4, ophæves.
 Stk. 5 og 6 bliver stk. 4 og 5.
 . 5. I § 63, stk. 5, der bliver stk. 4, ændres »stk.  

 1-4 og 6« til:
 »stk. 1-3 og 5«.
 6. I § 63, stk. 6, der bliver stk. 5, ændres »stk. 1-4«  

 til: »stk.
 1-3« og »stk. 1, 3 og 4« til: »stk. 1 og 3«.
§ 63 - - - Stk. 4. Dagpenge efter § 51 a, stk. 2, må ikke udbetales, hvis medlemmet uden fyldestgørende grund vægrer sig ved at overtage et rimeligt arbejde, der anvises af arbejdsformidlingen.
Stk. 5. For et medlem af en kasse, som i henhold til kapitel 6 har tilladelse til at foretage arbejdsanvisning, finder reglerne i stk. 1-4 og 6 tilsvarende anvendelse, når kassen anviser medlemmet arbejde.
Stk. 6. Direktøren for arbejdsløshedsforsikringen fastsætter efter forhandling med landsarbejdsnævnet de nærmere regler for anvendelsen af bestemmelserne i stk. 1-4 samt om de sanktioner over for medlemmerne, som følge af stk. 1, 3 og 4.
7. I § 75 d, stk. 1, 1. pkt., udgår: »bortset fra det  

 tilfælde, der er nævnt i stk. 5,».
§ 75 d.
Til medlemmer, der inden for de sidste 10 år sammenlagt har været fuldtidsforsikret i mindst 5 år, deraf mindst 26 uger umiddelbart før overgangen ti lefterløn, ydes efterløn bortset fra det tilfælde, der er nævnt i stk. 5, med et beløb, der svarer til medlemmets dagpenge beregnet efter § 51, stk. 1, jf. § 47.
Direktøren for arbejdsløshedsforsikringen fastsætter regler om fremgangsmåden ved beregning af arbejdsfortjenesten.
 8. § 75 d, stk. 5, ophæves.
§ 75 d - - - Stk. 5. Modtager medlemmet dagpenge efter § 51 a, stk. 2, umiddelbart før overgangen til efterløn, ydes efterløn med et beløb, der svarer til dagpengene på det tidspunkt, overgangen til efterløn fandt sted.
Beløbet reguleres efter § 47.
9. I § 75 e, stk. 1, 1. pkt., udgår: »bortset fra det  

 tilfælde, der er nævnt i stk. 4«.
§ 75 e.
Til deltidsforsikrede medlemmer og til fuldtidsforsikrede medlemmer, der ikke opfylder betingelserne i § 75 d, stk. 1, ydes efterløn bortset fra det tilfælde, der er nævnt i stk. 4 med et beløb, der svarer til medlemmets dagpenge beregnet efter § 51, stk. 1, jf. § 70. Direktøren for arbejdsløshedsforsikringen fastsætter regler om fremgangsmåden ved beregning af arbejdsfortjenesten.
 10. § 75 e, stk. 4, ophæves.
§ 75 e - - - Stk. 4. Modtager medlemmet dagpenge efter § 51 a, stk. 2, umiddelbart før overgangen til efterløn, ydes efterløn med et beløb, der svarer til dagpengene på det tidspunkt, overgangen til efterløn fandt sted.
Beløbet reguleres efter § 47.
