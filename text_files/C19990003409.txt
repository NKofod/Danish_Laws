Cirkulære om skattefri  

 studierejselegater og skattefri beløb for ph.d.-studerendes  

 studieophold i udlandet, gældende fra 1. april - 31. december  

 1999*) 1.	Der er ved lov nr. 133 af 25. februar 1998  

 vedtaget en ændring af lov nr. 305 af 24. april 1996 (ligningsloven).  

 Lovændringen indebærer en midlertidig forlængelse af de  

 indtil udgangen af 1997 gældende særregler for ph.d.-studerendes  

 studierejser i udlandet m.v., jf. ligningslovens § 7 K, stk. 3, stk. 4, stk.  

 9, 3. og 4. pkt., og stk. 10. Ph.d.-studerende, som kan overgå til  

 lønmodtagerstatus, men vælger at forblive på  

 ph.d.-stipendium efter lov om statens uddannelsesstøtte, kan  

 således fortsat anvende særreglerne frem til og med 2001.  

 Forlængelsen gælder alene beløbsmodtagere, som den 31.  

 december 1997 har ph.d.-stipendium efter afsnit II i lov om statens  

 uddannelsesstøtte, og som senest den 28. februar 1998 har opnået  

 kandidatgrad.
2.	Ved lov nr. 452 af 10. juni 1997 er der vedtaget en række  

 ændringer på området for udbetaling af skattefri  

 rejsegodtgørelse til lønmodtagere, herunder en gradvis  

 nedsættelse af godtgørelsessatsen for kost m.v.
Beløb for  

 sædvanlige meromkostninger ved ophold på studiestedet, jf.  

 nedenfor pkt. 5,  er baseret på denne sats.
 3.	Ifølge § 7 K i ligningsloven er legater, bortset fra legater  

 som omhandlet under pkt. 4, og som er betinget af, at de anvendes til  

 studierejser i udlandet, Færøerne eller Grønland,  

 indkomstskattefri for modtageren, i det omfang de medgår til  

 dækning af sædvanlige udgifter til rejse mellem Danmark og  

 studiestedet og sædvanlige meromkostninger ved opholdet på  

 studiestedet.
4.	Stipendium efter lov om statens uddannelsesstøtte, afsnit II,  

 som en ph.d.-studerende oppebærer under studieophold i udlandet,  

 Færøerne eller Grønland er indkomstskattefri for  

 modtageren for den dels vedkommende, der ikke overstiger 11.600 kr. pr.  

 måned (387 kr. pr. døgn) for 1999. Det er en betingelse, at  

 studierne sker som led i en ph.d.-uddannelse.
Indkomstskattefrihed i samme  

 omfang gælder for legater til nævnte ph.d.-studerende, når  

 legaterne er bestemt til studier i udlandet, Færøerne eller  

 Grønland.
Skattefrihedsgrænsen gælder under et for  

 stipendier og legater.
Herudover kan en ph.d.-studerende, der modtager stipendium fra statens  

 uddannelsesstøtte, skattefrit fra den pågældendes  

 uddannelsesinstitution modtage yderligere et beløb til dækning  

 af udgifter til studieophold i udlandet.
Beløbet kan ikke overstige  

 beløbsgrænser for sædvanlige meromkostninger ved opholdet  

 på studiestedet, jf. pkt. 5, reduceret med den indkomstskattefri del af  

 stipendiet.
 5.	Ligningsrådet fastsætter beløb for  

 sædvanlige udgifter til rejse og beløb for sædvanlige  

 meromkostninger ved opholdet på studiestedet.
 De fastsatte beløb for sædvanlige udgifter til rejse er  

 maksimumbeløb.  Det er en betingelse for skattefrihed, at udgiften til  

 rejse kan dokumenteres.
Beløb for sædvanlige meromkostninger ved ophold på  

 studiestedet fastsættes til  satserne for udbetaling af skattefri  

 rejsegodtgørelse til dækning af kost og  

 småfornødenheder jf.
Told Skat cirkulære 1999-7 med  

 tillæg af en tredjedel af statens hoteldispositionsbeløb.
For  

 den del af opholdet i udlandet,  der overstiger 28 dage,  reduceres  

 hoteldispositionsbeløbet yderligere med 25 pct.
 6.	Som bilag til cirkulæret vedlægges oversigt over  

 beløb for sædvanlige udgifter til rejse samt oversigt over  

 beløb for sædvanlige meromkostninger ved ophold på  

 studiestedet for de mest besøgte lande.
 7.	Cirkulæret har virkning fra den 1. april 1999 og  

 afløser Told Skat cirkulære 1998-38 af 16. december  

 1998.
Told- og Skattestyrelsen, den 30. marts  

 1999 Frantz Howitz /Finn Thrysøe Bilag 1 Oversigt over beløbsgrænser pr. døgn for  

 sædvanlige meromkostninger ved ophold på studiestedet i en  

 række lande for tidsrummet 1. april - 31. december 1999, alle  

 beløb er i danske kr.
første 28 dage	efter 28 dage Belgien			746		662 Canada			518		462 Finland			704		633 Frankrig			746		665 Grækenland			544		482 Holland			599		541 Irland			670		598 Island			463		457 Italien 			754		671 Luxembourg			742		659 Norge			703		625 Portugal			549		490 Schweiz			712		641 Spanien			668		595 Storbritannien			824		722 Sverige			673		603 Tyskland 			598		544 USA (New York)			860		748 USA (i øvrigt)			715		639 Østrig			747		658 Bilag 2 Oversigt over skattefri beløbsgrænser  for  

 sædvanlige udgifter til rejse for tidsrummet 1. april - 31. december  

 1999 (enkeltbillet).  Det er en betingelse for skattefrihed, at udgiften til  

 rejse kan dokumenteres.
 De nordiske lande	3.700 kr.
 Øvrige Europa	5.100 kr.
 USA	14.400 kr.
 Øvrige Amerika	15.600 kr.
 Fjernøsten	16.700 kr.
 Afrika	14.400 kr.
 Australien	23.000 kr.
 Øvrige verden	10.400 kr.
