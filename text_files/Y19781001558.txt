Et firma annoncerede med udsalg og lavpristilbud.
En køber klagede til  

 Forbrugerombudsmanden og anførte, at de annoncerede varer ikke tidligere  

 havde været solgt til en højere pris.
Firmaet oplyste, at en af varerne  

 umiddelbart op til udsalget var blevet solgt til samme pris, men at  

 indkøbsprisen nu var steget, hvorfor man havde brugt betegnelsen lavpris,  

 derudover var der tale om reelle nedsættelser.
Ombudsmanden udtalte, at  

 annoncen var i strid med markedsføringslovens § 2, stk. 1, da det ikke klart  

 fremgik hvilke varer, der var på udsalg, og tilføjede at der er knyttet en  

 betydelig effekt til udtrykket »udsalg« og at man såfremt man vil  

 annoncere med såvel udsalg som lavpris i samme annonce klart må adskille de  

 to grupper.
4. Udsalg og lavpristilbud Et firma, der forhandlede kontormaskiner, indrykkede en annonce med  

 overskriften »Udsalg og lavpristilbud«.
En køber klagede over  

 annoncen og anførte, at de varer, der var nævnt, ikke havde været solgt til  

 en højere pris umiddelbart før annonceringen.
På forespørgsel oplyste firmaet, at en af maskinerne kort før udsalget var  

 blevet solgt til samme pris som opgivet i annoncen, men da indkøbsprisen for  

 den pågældende maskine var steget det sidste halve år, fandt man det korrekt  

 at anvende betegnelsen »lavpris«.
For de øvrige varers vedkommende  

 var der tale om en reel prisnedsættelse.
Forbrugerombudsmanden udtalte, at efter hans opfattelse var annoncen i  

 strid med markedsføringslovens § 2, stk. 1, da det ikke klart fremgik hvilke  

 varer, der var på udsalg.
Det blev fremhævet i udtalelsen, at der er knyttet  

 en betydelig effekt til anvendelse af udtrykket »udsalg«, og  

 såfremt man i samme annonce ønsker at medtage såvel udsalgsvarer som andre  

 varer, må det være en forudsætning, at annoncen udformes således, at der er  

 en klar adskillelse mellem de to grupper.
 (* 1) Offentliggjort i Forbrugerombudsmandens Årsberetning 1977-1978, side  

 69, nr. 4.
