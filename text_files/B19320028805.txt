 I Medfør af § 8 i Lov Nr. 29 af 16. Februar 1932 om Skyldneres Ret til at  

 frigøre sig ved Deponering fastsætter Justistsministeriet herved følgende  

 Regler om de i Henhold til den nævnte Lov deponerede Ydelsers Forvaring.
§ 1 Nationalbanken og de af Justitsministeriet som gyldige Forvaringssteder  

 godkendte Pengeinstitutter skal modtage til Forvaring enhver Ydelse, der  

 bestaar af Penge eller Værdipapirer.
§ 2 Ydelser bestaaende af Penge (Mønter eller Sedler), som er lovligt  

 Betalingsmiddel her i landet, indgaar paa Konto i Forvaringsstedets Bøger,  

 saaledes at de indestaar til Udbetaling paa Anfordring og forrentes efter den  

 for vedkommende Pengeinstitut til enhver Tid for saadanne Indskud gældende  

 Rentefod.
Beløbet forrentes dog ikke, saafremt det ikke overstiger 50 Kr.,  

 eller der er Grund til at antage, at det vil komme til Udbetaling i Løbet af  

 14 Dage efter Deponeringen.
Ydelser, der deponeres i Nationalbanken, kan,  

 forsaavidt Beløbet herefter skal forrentes, af Banken indsættes i et andet  

 Pengeinstitut, der er godkendt som gyldigt Forvaringssted.
Saafremt Skyldnerens Forpligtelse gaar ud paa at erlægge Ydelsen i  

 Guldmønt eller paa anden særlig Maade, og vedkommende Pengeinstitut ikke vil  

 paatage sig Pligt til at udbetale Ydelsen i Penge af samme Art som de  

 deponerede, forvares Ydelsen særskilt og forrentes ikke.
Dog kan Ydelser, der  

 overstiger 50 Kr., og som ikke kan antages at ville komme til Udbetaling i  

 Løbet af 14 Dage efter Deponeringen, af Forvaringsstedet indsættes i et andet  

 godkendt Pengeinstitut, der paatager sig saadan Pligt.
§ 3 Ydelser, der bestaar af udenlandske Penge, skal ligeledes indgaa i  

 Forrentning paa Konto i Forvaringsstedet, forsaavidt dette paatager sig Pligt  

 til at udbetale Beløbet i Penge af samme Art som de deponerede.
I modsat Fald  

 forvares Ydelsen særskilt og forrentes ikke.
Bestemmelsen i § 2, 2. Stk., 2.  

 Pkt. finder dog tilsvarende Anvendelse.
§ 4 Ydelser, der bestaar af Værdipapirer, forvares særskilt.
§ 5 Det paahviler Forvaringsstedet at varetage den til den deponerede Ydelse  

 eventuelle berettigedes Interesser, navnlig ved at træffe saadanne  

 Forholdsregler med Hensyn til deponerede Værdipapirer, som Pengeinstitutter  

 her i Landet sædvanligt paatager sig at iagttage med Hensyn til Værdipapirer  

 af den paagældende Art, f.
Eks. at inkassere Veksler og Checks, hæve Udbytte  

 og Renter af Aktier og Obligationer samt paase Udtrækning.
Saadanne  

 Foranstaltninger er Forvaringsstedet dog kun pligtigt at foretage i det  

 Omfang, i hvilket den deponerede Ydelse skønnes at frembyde fuld Sikkerhed  

 for Omkostningerne.
 Med Hensyn til det herved fremkomne Provenu finder Reglerne i §§ 2 og 3  

 tilsvarende Anvendelse.
§ 6 Betalingen for Forvaringen m.m. kan indeholdes i Indtægterne af den  

 deponerede Ydelse, hvorhos Forvaringsstedet er berettiget til at sælge  

 Ydelsen i det Omfang, det er fornødent til Dækning af dets Krav.
§ 7 Ydelser, der ifølge Lovens § 5 er tilfaldet Statskassen, indbetales af  

 Forvaringsstedet til Finanshovedkassen straks efter Udløbet af den i den  

 nævnte Lovbestemmelse fastsatte Frist af 21 Aar.
§ 8 Over de foretagne Deponeringer føres af Forvaringsstedet en særlig  

 Fortegnelse, hvori indføres Oplysning om, hvornaar Deponeringen er sket, og  

 hvilke Foranstaltninger der træffes med Hensyn til den deponerede Ydelse,  

 samt Angivelse af de af Skyldneren i Henhold til Lovens § 3, 1. Stk. meddelte  

 Oplysninger.
 Justitsministeriet kan, forsaavidt angaar de deponerede Ydelser, til  

 enhver Tid lade foretage Eftersyn i Forvaringsstedet og herunder kræve  

 Fortegnelsen forevist og alle fornødne Oplysninger meddelt.
 Hvilket herved bringes til almingelig Kundskab.
 Justitsministeriet, den 12. November  

 1932.
Zahle /Bilfeldt.
