Bekendtgørelse om ændring af bekendtgørelse om fravigelse af regler på boligområdet som følge af covid-19 § 1 I bekendtgørelse nr. 301 af 27. februar 2021 om fravigelse af regler på boligområdet som følge af covid-19 foretages følgende ændringer:
 1. I § 3 indsættes efter stk. 4 som nyt stykke:
»Stk. 5. Boligorganisationen kan beslutte, at et repræsentantskabsmøde eller en generalforsamling afholdes digitalt.
Det er en betingelse, at der anvendes et IT-system, som kan styre adgang til mødet og afvikling af afstemninger på betryggende måde.« Stk. 5 bliver herefter stk. 6.
 2. I § 4, stk. 4, ændres »et afdelingsmøde« til: »et fysisk afdelingsmøde«.
 3. I § 4 indsættes efter stk. 4 som nyt stykke:
»Stk. 5. Boligorganisationen kan beslutte, at et afdelingsmøde afholdes digitalt.
Det er en betingelse, at der anvendes et IT-system, som kan styre adgang til mødet og afvikling af afstemninger på betryggende måde.« Stk. 5-7 bliver herefter stk. 6-8.
 4. I § 4, stk. 7, der bliver stk. 8, ændres »Stk. 1-6« til: »Stk. 1-7«.
 5. I § 6, stk. 4, ændres »et beboermøde« til: »et fysisk beboermøde«.
 6. I § 6 indsættes efter stk. 4 som nyt stykke:
»Stk. 5. Beboerrådet kan beslutte, at et beboermøde afholdes digitalt.
Det er en betingelse, at der anvendes et IT-system, som kan styre adgang til mødet og afvikling af afstemninger på betryggende måde.« Stk. 5 bliver herefter stk. 6.
 7. I § 8, stk. 2, ændres »22. marts 2021« til: »19. april 2021«.
§ 2 Bekendtgørelsen træder i kraft den 22. marts 2021.
