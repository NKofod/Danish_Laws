 Overenskomst mellem Kongeriget Danmarks regering og Forbundsrepublikken  

 Tysklands regering angående tyske krigsgrave i Danmark fra den anden  

 verdenskrig.
Kongeriget Danmarks regering og Forbundsrepublikken Tysklands regering har, udfra det fælles ønske om at  

 nå til en endelig løsning af spørgsmål i forbindelse med de tyske krigsgrave  

 i Danmark, indgået følgende overenskomst:
 Artikel 1.
 Ved tyske krigsdøde forstås i denne overenskomst medlemmer af den tyske  

 værnemagt eller dermed ligestillede personer såvel som andre personer med  

 tysk med tysk statsborgerret, der er døde i forbindelse med krigsbegivenheder  

 under den anden verdenskrig.
 Dersom der blandt disse findes krigsdøde, hvis grave der gøres krav på af  

 en anden stat, som de døde tidligere har tilhørt, omfattes de pågældende  

 krigsdøde ikke af denne overenskomst.
 Artikel 2.
De i Danmark begravede tyske krigsdøde samles, med det formål at skabe  

 bedre mulighed for tilsyn med og vedligeholdelse af deres grave, på nærmere  

 aftalte kirkegårde, hvor der i forvejen findes sådanne grave.
Udvælgelsen af  

 de herved i betragtning kommende kirkegårde sker efter aftale mellem  

 Kongeriget Danmarks regering og Forbundsrepublikken Tysklands regering.
Opgravningen og flytningen af de tyske krigsdøde gennemføres af  

 Forbundsrepublikken Tysklands regering og på dennes bekostning.
Kongeriget  

 Danmarks regering vil støtte gennemførelsen af disse arbejder mest muligt.
 Artikel 3.
 Gravenes fredningstid er efter dansk ret mindst tyve år.
Kongeriget Danmarks regering forpligter sig til at opfordre vedkommende  

 stedlige myndigheder til at overlade Forbundsrepublikken Tysklands regering  

 brugen af de grundstykker, der rummer tyske krigsgrave, i tres år med  

 mulighed for yderligere forlængelse.
Kongeriget Danmarks regering vil overfor  

 disse myndigheder udtale håbet om, at sådanne overladelser sker uden  

 omkostninger for Forbundsrepublikken Tyskland.
 Artikel 4.
 De tyske krigsgravsteder anlægges og indrettes af Forbundsrepublikken  

 Tysklands regering og på dennes bekostning i forståelse med Kongeriget  

 Danmarks regering.
Anlæggelsen og indretningen gennemføres i hvert enkelt tilfælde i  

 forståelse med vedkommende danske myndighed.
Individuel anlæggelse og  

 indretning af gravstederne på foranledning af de pårørende kan ikke finde  

 sted.
 Det er en forudsætning, at anlæggelse og indretning af gravene sker med  

 hensyntagen til forholdene på de enkelte steder, således af de pågældende  

 kirkegårdes helhedspræg ikke forstyrres.
 Artikel 5.
 Kongeriget Danmarks regering stiller de nødvendige oplysninger til  

 rådighed på grundlag af de i dens besiddelse værende dokumenter vedrørende  

 tyske krigsdøde og krigsgrave og er Forbundsrepublikken Tysklands regering  

 behjælpelig med stedfæstelse af de tyske krigsgrave og med identificering af  

 de døde.
 Artikel 6.
Kongeriget Danmarks regering er indforstået med, at Volksbund Deutsche  

 Kriegsgraberfürsorge e.
V. efter bemyndigelse fra Forbundsrepublikken  

 Tysklands regering overtager den tekniske gennemførelse af de i denne  

 overenskomst omhandlede opgaver.
Kongeriget Danmarks regering vil yde denne  

 organisation al mulig støtte.
Volksbund Deutsche Kriegsgraberfürsorge e.
V. kan med henblik på  

 gennemførelsen af sine opgaver sende fagfolk til Danmark og indrette  

 nødvendige arbejdsrum.
Det danske kirkeministeriums befuldmægtigede i spørgsmål vedrørende  

 udenlandske krigsgrave vil være Volksbund Deutsche Kriegsgraberfürsorge  

 e.
V. behjælpelig ved gennemførelsen af dets opgaver.
Enhver ligflytning skal  

 forud godkendes af den befuldmægtigede, som af Volksbund må underrettes om  

 tidspunktet for iværksættelsen, for at han kan være til stede ved hver  

 flytning.
Spørgsmål, der måtte opstå i denne forbindelse, kan indbringes for  

 det danske kirkeministerium, der har den endelige afgørelse.
 Artikel 7.
 Forbundsrepublikken Tysklands regering kan fra et hvilket som helst land  

 told- og gebyrfrit i Danmark indføre materialer, redskaber, værktøj og  

 kunstgenstande, som behøves til opgravning og nedgravning af de døde og til  

 den endelige anlæggelse og indretning af de tyske krigsgravsteder.
De i denne artikel forudsete afgiftsfritagelser bevilges efter ansøgning  

 fra Volksbund Deutsche Kriegsgraberfürsorge e.
V.
Kongeriget Danmarks regering fritager Volksbund Deutsche  

 Kriegsgraberfürsorge e.
V. for alle skatter, gebyrer og andre afgifter,  

 for så vidt disse hidrører fra varetagelsen af de i denne overenskomst  

 omhandlede opgaver.
 Artikel 8.
 Det er tilladt Forbundsrepublikken Tysklands regering at drage omsorg for  

 de anlagte tyske krigsgraves værdige vedligeholdelse og pleje.
 Kongeriget Danmarks regering vil, indtil anlæggelsen og indretningen af  

 gravene er tilendebragt sikre opretholdelsen og vedligeholdelsen af de tyske  

 krigsgrave i Danmark som hidtil.
 Artikel 9.
Kongeriget Danmarks regering vil kun efter andragende eller med samtykke  

 fra Forbundsrepublikken Tysklands regering give bemyndigelse til opgravning  

 og overførelse af tyske krigsdøde fra Danmark til Tyskland.
Ved overførelser  

 skal de i Danmark og i Forbundsrepublikken Tyskland gældende retlige  

 forskrifter for transport af lig iagttages.
 Alle omkostninger i forbindelse med opgravning og overførelse påhviler  

 andragender.
 Andragender om overførelse af krigsdøde fra tyske krigsgravsteder til  

 andre lande forelægges af Kongeriget Danmarks regering, før tilladelse gives,  

 for Forbundsrepublikken Tysklands regering med henblik på konstatering af  

 gravpladsens nøjagtige beliggenhed og identificering af de døde, som skal  

 opgraves.
 Artikel 10.
 Undtaget fra nærværende overenskomst er tyske krigsdøde, dersom pårørende  

 eller andre enkeltpersoner har erhvervet ret til gravstedet eller betaler for  

 dets vedligeholdelse.
 Artikel 11.
 Bestemmelse om enkelthederne vedrørende den tekniske gennemførelse af  

 denne overenskomst træffes ved direkte forhandling mellem den i artikel 6  

 nævnte tyske organisation og det danske kirkeministerium.
 Artikel 12.
 Nærværende overenskomst gælder også for Land Berlin, medmindre  

 Forbundsrepublikken Tysklands regering over for Kongeriget Danmarks regering  

 afgiver anden erklæring i løbet af 3 måneder efter overenskomstens  

 ikrafttræden.
 Artikel 13.
 Denne overenskomst træder i kraft på dagen for undertegnelsen.
 Til bekræftelse heraf har de befuldmægtigede undertegnet  

 nærværende overenskomst og forsynet den med deres segl.
 Udfærdiget i København den 3. oktober 1962 i to eksemplarer, hvert på  

 dansk og tysk, således at begge tekster har samme gyldighed.
 FOR KONGERIGET DANMARKS REGERING:
J.O.
Krag.
 Udenrigsministeriet, den 16. november  

 1962.
 Per Hækkerup.
