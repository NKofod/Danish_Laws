 Bekendtgørelse om udbetaling af  

 dagpenge, efterløn og overgangsydelse som lån mod overdragelse  

 af krav mod Lønmodtagernes Garantifond m.v.
 I medfør af § 57, stk. 2, i lov om  

 arbejdsløshedsforsikring m.v., jf. lovbekendtgørelse nr. 587 af  

 10. august 1998 som ændret ved lov nr. 276 af 12. maj 1999,  

 fastsættes:
Personkreds § 1. Bekendtgørelsen omfatter medlemmer af  

 en a-kasse, der er dagpengeberetttigede.
 § 2. Bekendtgørelsen omfatter endvidere  

 medlemmer af en a-kasse, der på efterløn arbejder efter  

 arbejdsløshedsforsikringslovens § 74e eller modtager  

 overgangsydelse.
Generelt § 3. Et medlem er ikke berettiget til dagpenge,  

 efterløn eller overgangsydelse for en periode, hvor  

 pågældende får erstatning for løn i en  

 opsigelsesperiode fra Lønmodtagernes Garantifond.
Udbetaling § 4. Et medlem, der anmelder krav om erstatning  

 for løn i en opsigelsesperiode overfor Lønmodtagernes  

 Garantifond, kan ved henvendelse til a- kassen som lån få  

 udbetalt et beløb, der svarer til dagpenge, efterløn eller  

 overgangsydelse.
 Stk. 2. Det er en betingelse for udbetaling af dagpenge som  

 lån, at medlemmet i øvrigt er ledig og ville være  

 berettiget til dagpenge, hvis pågældende ikke havde krav på  

 erstatning for løn i en opsigelsesperiode.
 Stk. 3. Det er en betingelse for udbetaling af efterløn  

 og overgangsydelse som lån, at medlemmet ville være berettiget  

 til efterløn eller overgangsydelse, hvis pågældende ikke  

 havde krav på erstatning for løn i en opsigelsesperiode.
§ 5. Før udbetaling af ydelser som  

 lån kan finde sted, skal medlemmet på en særlig blanket til  

 a-kassen overdrage hele sit krav over for Lønmodtagernes Garantifond  

 som sikkerhed for lånet.
På samme blanket skal medlemmet samtidig  

 bemyndige a- kassen til på sine vegne at modtage  

 feriegodtgørelse.
§ 6. A-kassen skal senest ved første  

 udbetaling af ydelsen som lån give Lønmodtagernes Garantifond  

 meddelelse om overdragelsen med angivelse af tidspunktet for  

 låneperiodens begyndelse.
Medlemmets overdragelseserklæring samt  

 kopi af anmeldelsesblanket til Lønmodtagernes Garantifond  

 vedlægges.
 § 7. Ydelser som lån udbetales mod  

 særlig kvittering efter de samme regler, der gælder for a-kassen  

 for udbetaling af dagpenge, efterløn eller overgangsydelse.
Stk. 2. Lånet beregnes efter reglerne om beregning af  

 dagpenge, efterløn eller overgangsydelse.
Ved udbetalingen fradrages  

 det beløb, som a-kassen skulle have indbetalt i kildeskat, eventuel  

 ATP og Den Særlige Pensionsopsparing, såfremt der ikke var tale  

 om lån.
 Stk. 3. Der skal ske fradrag i lånet efter reglerne om  

 fradrag i dagpenge, efterløn eller overgangsydelse.
 § 8. Udbetaling af ydelser som lån kan ikke  

 ske ud over den periode, hvor Lønmodtagernes Garantifond yder  

 erstatning for løn i en opsigelsesperiode.
 Stk. 2. Udbetalingen af ydelserne afbrydes efter de  

 regler, der gælder for ydelserne.
Tilbagebetaling af lån til a-kassen § 9. Medlemmet skal tilbagebetale lånet, jf.  

 dog stk. 3.
Stk. 2. Beløb, som a-kassen modtager fra  

 Lønmodtagernes Garantifond, anvendes til tilbagebetaling af  

 lånet.
Overskydende beløb udbetales til medlemmet.
 Stk. 3. I tilfælde, hvor Lønmodtagernes  

 Garantifond afslår medlemmets krav, eller hvor udbetalingen fra  

 Lønmodtagernes Garantifond ikke dækker lånet, omkonterer  

 a-kassen det udækkede beløb til den modtagne ydelse og foretager  

 sædvanlig afregning af kildeskat, eventuel indbetaling af ATP og Den  

 Særlige Pensionsopsparing i forhold hertil.
 § 10. I tilfælde, hvor medlemmet  

 efterfølgende får udbetalt yderligere erstatning fra  

 Lønmodtagernes Garantifond, dividende fra boet eller lignende for  

 løn i en opsigelsesperiode, skal medlemmet i de i § 9,  

 stk. 3, omhandlede tilfælde indbetale det modtagne beløb  

 til a-kassen, der indbetaler beløbet til staten.
 Stk. 2. I tilfælde, hvor medlemmet efterfølgende  

 får udbetalt yderligere erstatning fra Lønmodtagernes  

 Garantifond, dividende fra boet eller lignende for løn i en  

 opsigelsesperiode, der ligger ud over den periode, Lønmodtagernes  

 Garantifond har ydet erstatning, jf. § 8, og der er udbetalt dagpenge,  

 efterløn eller overgangsydelse, skal det således modtagne  

 beløb indbetales til a-kassen, der indbetaler beløbet til  

 staten.
 Ikraftræden m.v.
 § 11. Bekendtgørelsen træder i kraft  

 den 1. juli 1999.
 Stk. 2. Samtidig ophæves Direktoratet for  

 Arbejdsløshedsforsikringens bekendtgørelse nr. 633 af 15. juli  

 1992 om dagpenge og overgangsydelse som lån mod overdragelse af krav  

 mod Lønmodtagernes Garantifond m.v.
 § 12. Der udarbejdes en vejledning til  

 bekendtgørelsen.
