Fremsat den 28. marts 2001 af  

 undervisningsministeren (Margrethe Vestager) Forslag til Lov om ændring af lov om den fri  

 ungdomsuddannelse (Målgruppe, skolebaseret undervisning,  

 tilrettelæggelse af uddannelsesdele m.v.) § 1 I lov nr. 459 af 1. juni 1994 om den fri ungdomsuddannelse, som  

 ændret ved § 62, stk. 2, i lov nr. 448 af 14. juni 1995 og  

 ved § 12 i lov nr. 263 af 12. april 2000, foretages  

 følgende ændringer:
 1. I § 1, stk. 1, 1. pkt., indsættes efter  

 »unge«: », der ikke har afsluttet en ungdomsuddannelse, bortset fra  

 erhvervsgrunduddannelse (egu), og som ikke er fyldt 25 år ved  

 uddannelsens påbegyndelse,«.
 2. § 2, stk. 2, affattes således:
»Stk. 2. Den uddannelsesansvarlige skole er ansvarlig for  

 kvaliteten af det planlagte uddannelsesforløb i forhold til  

 uddannelsesmålet samt for uddannelsesforløbets  

 sammensætning inden for de rammer, der er fastsat i loven og regler  

 udstedt med hjemmel heri.
I forbindelse med uddannelsesplanens udarbejdelse  

 træffer skolen de nødvendige aftaler med andre  

 uddannelsesinstitutioner m.v.«.
 3. § 2, stk. 4, affattes således:
 »Stk. 4. Skolerne indsender uddannelsesplanerne, herunder  

 justeringer i uddannelsesplaner, til Styrelsen for Statens  

 Uddannelsesstøtte (styrelsen) til registrering.  

 Undervisningsministeriet kan fra styrelsen indhente nærmere statistiske  

 oplysninger på grundlag af de registrerede uddannelsesplaner.«.
 4. I § 2 indsættes som stk. 5:
 »Stk. 5. Undervisningsministeren fastsætter  

 nærmere regler om uddannelsesplanens form og indhold, herunder om  

 oplysning om elevens personnummer og om opbevaring af uddannelsesplanen, og  

 kan bestemme, at uddannelsesplanen skal leveres i elektronisk form, jf.  

 § 18.«.
 5. I § 3 ændres »§ 1« til: »§§ 1 og  

 2«.
 6. § 4, stk. 4, affattes således:
 »Stk. 4. Undervisningsministeren fastsætter  

 nærmere regler om uddannelsens indhold og tilrettelæggelse,  

 herunder om alsidighed i uddannelsesforløbet og varigheden af de  

 enkelte uddannelsesdele, om omfanget af skolebaseret undervisning, jf.  

 stk. 5, samt om adgangen til og den samlede varighed af fravær i  

 forbindelse med barsel, adoption, sygdom og værnepligt.«.
 7. I § 4 indsættes som stk. 5 og 6:
 »Stk. 5. Som skolebaseret undervisning kan indregnes:
 1)	Undervisningsforløb på skoler, der er nævnt i  

 § 5, stk. 1, jf. dog stk. 6.
 2)	Undervisningsforløb på skoler, der er godkendte i  

 henhold til § 5, stk. 2, jf. dog stk. 6.
 3)	Undervisningsforløb, hvortil der gives statsligt,  

 amtskommunalt eller kommunalt tilskud, og som foregår på andre  

 skoler eller uddannelsesinstitutioner end dem, der er nævnt i § 5,  

 stk. 1.
 4)	Folkeoplysende voksenundervisning, der modtager støtte efter  

 kapitel 4 i lov om støtte til folkeoplysende voksenundervisning,  

 frivilligt folkeoplysende foreningsarbejde og Folkeuniversitetet  

 (folkeoplysningsloven).
 5)	Andre undervisningsforløb, der er godkendte som  

 støtteberettigende efter lov om statens uddannelsesstøtte.
 6)	Undervisningsforløb på skoler i udlandet, hvis  

 undervisningsforløbet er oprettet ved lov eller offentligt godkendt af  

 det pågældende land.
 Stk. 6. Hvis en skole i medfør af lovgivningen for den  

 pågældende skoleform kan udbyde forløb som  

 indtægtsdækket virksomhed, kan de udbudte forløb ikke  

 indregnes som skolebaseret undervisning.«.
 8. § 5 affattes således:
 »§ 5. Som uddannelsesansvarlige skoler kan  

 undervisningsministeren efter ansøgning godkende:
 1)	Folkehøjskoler, der er godkendte til tilskud i henhold til  

 lov om folkehøjskoler, efterskoler, husholdningsskoler og  

 håndarbejdsskoler (frie kostskoler).
 2)	Efterskoler, der er godkendte til tilskud i henhold til lov om frie  

 kostskoler.
 3)	Husholdningsskoler, der er godkendte til tilskud i henhold til lov  

 om frie kostskoler.
 4) Håndarbejdsskoler, der er godkendte til tilskud i  

 henhold til lov om frie kostskoler.
 5)	Produktionsskoler, der modtager statstilskud i henhold til lov om  

 produktionsskoler.
 6)	Daghøjskoler, der modtager statstilskud i henhold til lov  

 om daghøjskoler.
 7)	Kommunale ungdomsskoler, der er oprettet i henhold til lov om  

 ungdomsskoler.
 Stk. 2. Undervisningsministeren kan efter en konkret vurdering  

 godkende andre institutioner m.v. som uddannelsesansvarlige.
 Stk. 3. Ministeren fastsætter nærmere regler om  

 betingelserne for godkendelse som uddannelsesansvarlig skole i henhold til  

 stk. 1 og 2, om varigheden af perioden for godkendelsen, om fornyelse af  

 perioden for godkendelsen samt om de uddannelsesansvarlige skolers  

 opgaver.
 Stk. 4. Undervisningsministeren kan tilbagekalde godkendelsen  

 af en skole som uddannelsesansvarlig, hvis skolen ikke opfylder betingelserne  

 for godkendelse i denne lov og regler fastsat med hjemmel heri.
Stk. 5. Godkendelsen af skoler, jf. stk. 1, nr. 1-4,  

 bortfalder samtidig med, at godkendelse til tilskud efter den  

 pågældende skoleforms lovgivning bortfalder.
Godkendelsen  

 af skoler, jf. stk. 1, nr. 5 og 6, bortfalder samtidig med at  

 statstilskuddet bortfalder.
Endvidere bortfalder godkendelse af en skole, jf.  

 stk. 1 og 2, samtidig med, at tilskud tilbageholdes eller bortfalder som  

 følge af, at skolen begæres erklæret konkurs eller  

 standser sine betalinger, eller når der i øvrigt er fare for, at  

 skolens virksomhed må indstilles, jf. § 12, stk. 3.«.
 9. § 6 affattes således:
 »§ 6. Den uddannelsesansvarlige skole  

 kan frit tilbyde den fri ungdomsuddannelse og optage elever, der har  

 afsluttet grundskolen, jf. dog § 1 og stk. 2.
 Stk. 2. Undervisningsministeren kan fastsætte  

 nærmere regler om et forløb på den uddannelsesansvarlige  

 skole, før en uddannelsesplan udarbejdes, og uddannelsen herefter  

 påbegyndes.
 Stk. 3. Den uddannelsesansvarlige skole kan  

 tilrettelægge uddannelsen for grupper af elever med særlige  

 behov.«.
 10. § 7 affattes således:
»§ 7. Efter afslutning af  

 uddannelsesforløbet gennemfører den uddannelsesansvarlige skole  

 og eleven en samtale om forløbet og udarbejder en  

 fælleserklæring, og på det grundlag udsteder skolen et  

 uddannelsesbevis.
Den uddannelsesansvarlige skole indsender  

 kopi af uddannelsesbeviset til styrelsen til registrering.
 Stk. 2. Undervisningsministeren fastsætter nærmere  

 regler om uddannelsesbevisets form og indhold, herunder om oplysning af  

 elevens personnummer, og om udarbejdelse af en fælleserklæring.  

 Ministeren kan bestemme, at uddannelsesbeviset skal leveres i elektronisk  

 form, jf. § 18.
 Stk. 3. Ved afbrydelse af uddannelsesforløbet udsteder  

 den uddannelsesansvarlige skole dokumentation for den gennemførte del.  

 Den uddannelsesansvarlige skole indsender kopi af dokumentationen til  

 styrelsen efter nærmere af undervisningsministeren fastsatte regler,  

 jf. stk. 2.«.
 11. § 11 affattes således:
 »§ 11. Staten yder tilskud til de dele af den  

 enkelte elevs uddannelsesplan, jf. § 2, der ikke er finansieret som  

 nævnt i § 10. Tilskuddet, der ydes pr. elevuge i op til 40 uger  

 pr. uddannelsesår og inden for det beløb, der fastsættes  

 på de årlige finanslove, administreres af den  

 uddannelsesansvarlige skole på den enkelte elevs vegne.
Stk. 2. Staten yder et tilskud pr. elev til  

 uddannelsesansvarlige skoler til rådgivning, vejledning og  

 administration.
Tilskuddet fastsættes på de årlige  

 finanslove.
Inden for formålet disponerer skolen frit over  

 tilskuddet.
 Stk. 3. Det er en betingelse for ydelse af tilskud i henhold  

 til stk. 1 og 2, at uddannelsesplanen er registreret i styrelsen,  

 jf. § 2, stk. 4, og at uddannelsesforløbet  

 gennemføres, som det fremgår af den registrerede  

 uddannelsesplan, herunder af justeringer i uddannelsesplanen.
 Stk. 4. Undervisningsministeren kan fastsætte  

 nærmere regler om:
 1)	Anvendelsen af tilskud efter stk. 1, og om betingelser for  

 ydelse af tilskud i henhold til stk. 1 og 2, herunder om hvilken  

 tilknytning eleven skal have til Danmark for at udløse tilskud.
 2)	Den uddannelsesansvarlige skoles periodiske opgørelser i  

 finansåret og indberetning af den i perioden gennemførte  

 og tilskudsudløsende aktivitet.«.
 12. § 12 affattes således:
»§ 12. Undervisningsministeren  

 fastsætter nærmere regler om udbetaling af tilskud efter  

 § 11, om ansøgning, anvisning, ydelse af forskud, om grundlaget  

 for ydelse af forskud, tilbagebetaling, modregning af tilskud og forskud  

 på tilskud samt kontrol af udbetalt tilskud.
Ministeren kan bestemme,  

 at den uddannelsesansvarlige skoles periodiske opgørelser i  

 finansåret og indberetning af den i perioden gennemførte og  

 tilskudsudløsende aktivitet, jf. § 11, stk. 4, nr. 2,  

 indberettes i elektronisk form, jf. § 18.
Stk. 2. Forskud på tilskud efter § 11, stk. 1,  

 udbetales med den på finansloven fastsatte takst pr. elevuge.
Uforbrugt  

 forskud i finansåret kan af skolen anvendes som tilskud til elevens  

 uddannelsesplan i efterfølgende finansår.
Ved uddannelsens  

 afslutning eller afbrydelse tilbagebetales uforbrugt forskud til staten.
Stk. 3. Undervisningsministeren kan for uddannelsesansvarlige  

 skoler, der ikke følger bestemmelserne i denne lov eller regler  

 fastsat med hjemmel heri, tilbageholde tilskud, lade tilskud bortfalde eller  

 kræve tilskud tilbagebetalt.
Undervisningsministeren kan tilbageholde  

 tilskud eller lade tilskud bortfalde for skoler, som begæres  

 erklæret konkurs eller standser deres betalinger, eller når der i  

 øvrigt er fare for, at en skoles virksomhed må indstilles.
 Stk. 4. Undervisningsministeriet kan kræve tilskud  

 tilbagebetalt, hvis grundlaget for tilskudsberegningen eller  

 forskudsberegningen i øvrigt har været fejlagtigt,
herunder hvis uddannelsen ikke gennemføres som oplyst i den  

 registrerede uddannelsesplan, jf. § 2, stk. 4.
 Stk. 5. For meget udbetalt tilskud kan modregnes i  

 kommende tilskudsudbetalinger, herunder forskudsudbetalinger.«.
 13. I § 13 ophæves stk. 2 og 3, og i stedet  

 indsættes:
 »Stk. 2. En elev, der er fyldt 18 år, kan modtage  

 statens uddannelsesstøtte, herunder supplerende stipendium som tilskud  

 til dækning af betaling for undervisning, efter de almindelige regler  

 herom for ungdomsuddannelser, jf. dog stk. 3.
 Stk. 3. Der kan ikke ydes supplerende stipendium som tilskud  

 til dækning af betaling for undervisning til de dele af  

 uddannelsesplanen, hvortil der kan ydes tilskud i henhold til § 11,  

 stk. 1.
 Stk. 4. Eleven kan vælge at søge støtte  

 efter stk. 1 eller stk. 2. Eleven kan én gang inden for hver  

 uddannelsesdel ændre sit valg.«.
 14. § 16 affattes således:
»§ 16. Undervisningsministeren nedsætter  

 Fællesrådet for den Fri Ungdomsuddannelse  

 (fællesrådet). Fællesrådet er rådgivende for  

 ministeren i alle spørgsmål om den fri ungdomsuddannelse.  

 Fællesrådet formidler oplysninger om uddannelsesansvarlige  

 skoler, herunder til elever i forbindelse med skift af uddannelsesansvarlig  

 skole, jf. § 20, samt varetager kursusvirksomhed og oplysningsvirksomhed  

 i henhold til denne lov.
Undervisningsministeren fastsætter  

 nærmere regler om fællesrådets opgaver, herunder om  

 afgivelse af en årlig beretning over fællesrådets  

 virksomhed.
 Stk. 2. Fællesrådet består af 15 medlemmer.  

 Undervisningsministeren udpeger formanden og indtil 5 andre medlemmer,  

 herunder 1 repræsentant for de institutioner, der måtte  

 være godkendte i henhold til § 5, stk. 2.  

 Fællesrådets øvrige medlemmer udpeges af  

 undervisningsministeren på følgende måde:
1)	7 medlemmer, hvoraf organisationerne for hver af de i § 5,  

 stk. 1, nævnte skoleformer hver indstiller 1 medlem og 2)	2 myndige medlemmer efter indstilling af elevernes organisationer i  

 forening.
 Stk. 3. Formanden for fællesrådet er tillige  

 formand for et af fællesrådet nedsat forretningsudvalg.
Stk. 4. Medlemmerne udpeges for en treårig periode.
De  

 efter stk. 2, nr. 2, udpegede medlemmer udpeges dog kun for en  

 étårig periode.
Genudpegning kan finde sted.
 Stk. 5. Hvis indstillinger ikke sker i overensstemmelse med  

 stk. 2, nr. 1 og 2, kan undervisningsministeren beslutte, at  

 rådet kan fungere med færre medlemmer end 15. Det samme  

 gælder, hvis indstillingerne ikke følger bestemmelserne i lov om  

 ligestilling af kvinder og mænd.
Stk. 6. Staten yder tilskud til fællesrådets  

 virksomhed.
Ministeren fastsætter nærmere regler om betingelserne  

 for ydelse af tilskud og kan fastsætte regler om forskud på  

 tilskud.
Efter nærmere af ministeren fastsatte regler kan  

 fællesrådet oprette et sekretariat til varetagelse af den daglige  

 drift.
 Stk. 7. Fællesrådet fastsætter selv sin  

 forretningsorden.«.
 15. § 17 ophæves.
 16. § 18 og underoverskriften hertil affattes  

 således:
»Indhentning og udveksling af oplysninger § 18. Undervisningsministeren kan indhente oplysninger fra de  

 uddannelsesansvarlige skoler om alle forhold vedrørende uddannelsen,  

 herunder elevernes personnumre, og kan fastsætte nærmere regler  

 herom.
 Stk. 2. Ministeren kan bemyndige fællesrådet og  

 styrelsen til at indhente oplysninger som nævnt i stk. 1.
Indhentede oplysninger kan frit udveksles mellem ministeriet,  

 fællesrådet og styrelsen.
Stk. 3. Undervisningsministeren kan bestemme, at  

 uddannelsesplaner, jf. § 2, og oplysninger, jf. stk. 1 og 2,  

 § 7, § 12 og § 14, skal leveres i elektronisk form, herunder  

 fastsætte i hvilket format leveringen skal ske.
Undervisningsministeren  

 kan fastsætte nærmere regler herom.
 Stk. 4. Undervisningsministeren kan fastsætte regler om  

 anvendelse af digital signatur i forbindelse med de uddannelsesansvarlige  

 skolers indsendelse af uddannelsesplaner og aflevering af oplysninger og  

 øvrig kommunikation mellem de uddannelsesansvarlige skoler,  

 ministeriet, fællesrådet og styrelsen.«.
 17. § 19, stk. 3, 2. pkt., affattes  

 således:
 »Fællesrådets afgørelser er endelige og  

 kan ikke indbringes for anden administrativ myndighed.«.
 18. I § 20, stk. 1, nr. 2, ændres »jf.  

 § 5, stk. 4« til: »eller bortfalder, jf. § 5, stk. 4 og  

 5«.
§ 2 Stk. 1. Loven træder i kraft den 1. januar 2002 og  

 får virkning for uddannelsesplaner, der udarbejdes efter den 31.  

 december 2001, og for de dele i en uddannelsesplan, der gennemføres  

 fra og med en ændring af en uddannelsesplan, der er udarbejdet og  

 underskrevet af den uddannelsesansvarlige skole og eleven før den 1.  

 januar 2002, hvis ændringen finder sted efter den 31. december 2001,  

 jf. dog stk. 3.
 Stk. 2. Lov nr. 459 af 1. juni 1994 om den fri  

 ungdomsuddannelse, som ændret ved § 62, stk. 2, i lov nr. 448  

 af 14. juni 1995 og ved § 12 i lov nr. 263 af 12. april 2000, og regler  

 fastsat med hjemmel heri finder anvendelse for de dele af uddannelsen, der  

 gennemføres efter den 31. december 2001, hvis uddannelsesplanen er  

 udarbejdet og underskrevet før den 1. januar 2002 og ikke ændres  

 efter den 31. december 2001, jf. dog stk. 4 og 5.
 Stk. 3. § 13 i lov nr. 459 af 1. juni 1994 om den fri  

 ungdomsuddannelse finder anvendelse for uddannelsesplaner, der ændres  

 efter den 31. december 2001, hvis uddannelsesplanen er udarbejdet og  

 underskrevet af den uddannelsesansvarlige skole og eleven før den 1.  

 januar 2002.
 Stk. 4. Skoler, der er godkendte som uddannelsesansvarlige i  

 henhold til § 5, stk. 1 og 2, i lov nr. 459 af 1. juni 1994 om den  

 fri ungdomsuddannelse, opretholder godkendelsen indtil den 1. juli 2003, med  

 mindre godkendelsen tilbagekaldes eller bortfalder efter bestemmelserne i  

 § 5, stk. 4 og 5, som affattet ved denne lovs § 1, nr. 8.
 Stk. 5. Anerkendelse af dele af private udannelser som  

 skolebaseret undervisning, der er givet i henhold til reglerne om den fri  

 ungdomsuddannelse, opretholdes indtil udløbet af den fastsatte periode  

 for anerkendelsen.
Bemærkninger til lovforslaget Almindelige bemærkninger 1. Baggrunden for lovforslaget Indledning Den fri ungdomsuddannelse har eksisteret som  

 uddannelsesmulighed siden 1995. Målgruppen for uddannelsen er unge, der  

 ikke benytter eller fuldender en af de ordinære ungdomsuddannelser.
Den  

 fri ungdomsuddannelse har til formål at udvikle den unges personlige  

 kompetence og give alsidige kvalifikationer med henblik på, at den unge  

 vil søge over i en formelt kompetencegivende uddannelse eller at  

 kvalificere den unge til arbejdsmarkedet.
Med lov nr. 263 af den 12. april  

 2000 om ændring af forskellige love på Undervisningsministeriets  

 område (Det repræsentative demokrati i uddannelsessystemet) er  

 formålet endvidere at bidrage til at udvikle elevernes interesse for og  

 evne til aktiv medvirken i et demokratisk samfund.
Uddannelsen er kendetegnet  

 ved at være tilrettelagt som individuelle forløb af mindst 2 og  

 højst 3 års varighed.
 Den treårige forløbsundersøgelse af  

 uddannelsen, der er afsluttet med udgangen af 2000, viser, at uddannelsen har  

 været i stand til at tiltrække et bredt spektrum blandt  

 målgruppens unge, og at uddannelsens egenart, det individuelle  

 forløb, netop indeholder potentiale til yderligere optag af unge fra  

 målgruppen og dermed til yderligere opfyldelse af  

 målsætningen om, at flere unge skal gennemføre en  

 ungdomsuddannelse.
Historik Lov om den fri ungdomsuddannelse blev som et nyt initiativ  

 vedtaget i 1994 som led i regeringens program om uddannelse til alle (UTA) (L  

 222 Folketingstidende 1993-94, Folketingets Forhandlinger spalte 8149, 8688,  

 11798, 11968, Tillæg A spalte 7621, Tillæg B spalte 1503,  

 Tillæg C spalte 1285).
I perioden siden uddannelsens start i januar 1995 og  

 indtil den 1. oktober 2000 har 15.218 personer begyndt på uddannelsen,  

 heraf har 4.691 afsluttet uddannelsen, mens 4.118 svarende til 26 pct. af den  

 samlede tilmeldte elevgruppe i perioden fra 1995 frem til den 1. oktober 2000  

 har afbrudt uddannelsen.
Pr. 1. oktober 2000 er 6.409 elever i gang med  

 uddannelsen.
Evaluering af uddannelsen Som opfølgning på initiativet igangsatte  

 Undervisningsministeriet i 1997 en undersøgelse af forløbet af  

 uddannelsen.
Undersøgelsen, der er udført af PLS  

 Rambøll, blev iværksat som en treårig  

 forløbsundersøgelse med afslutning ved udgangen af 2000.
Undervejs i forløbet er offentliggjort 2  

 delrapporter.
Den første udkom i januar 1999, den anden i januar 2000.  

 Resultaterne fra de to første delrapporter er indarbejdet i den  

 afsluttende rapport, der blev offentliggjort den 5. december 2000.
Ifølge undersøgelsen har den fri  

 ungdomsuddannelse bidraget til at øge antallet af unge, der  

 gennemfører en ungdomsuddannelse, og dermed til nedbringelse af  

 restgruppen.
Det er samtidig vurderingen, at den fri ungdomsuddannelse vil  

 kunne yde et større bidrag til at nedbringe restgruppen, idet der kan  

 identificeres et potentiale for at optage større dele af gruppen af  

 unge, der ikke benytter eller fuldfører de eksisterende  

 ungdomsuddannelser.
Det vurderes videre, at den fri ungdomsuddannelse har  

 været i stand til at tiltrække et bredt spektrum inden for  

 målgruppen af både »stærke« og »svage« unge.
Resultaterne  

 viser, at eleverne med hensyn til social baggrund ligner gruppen af unge i  

 ordinære uddannelser mere, end de ligner unge i den  

 uddannelsesmæssige restgruppe.
Med hensyn til boglige færdigheder  

 befinder eleverne i den fri ungdomsuddannelse sig midt imellem de to  

 grupper.
Undersøgelsens konklusion er, at den fri  

 ungdomsuddannelse til en vis grad rekrutterer skævt inden for  

 målgruppen.
Samtidigt fremhæves, at opdelingen i »stærke«  

 og »svage« unge er vanskelig at operere med, idet nogle unge er  

 »stærke« bedømt ud fra deres boglige færdigheder, men  

 »svage« på grund af andre personlige forhold.
I undersøgelsen konstateres en tendens til, at  

 både vejledere i den fri ungdomsuddannelse og vejledere i øvrigt  

 fraråder unge med personlige eller sociale problemer at begynde  

 på uddannelsen.
Undersøgelsen viser, at finansieringsformen for  

 og størrelsen af det tilskud, der ydes til den enkelte  

 uddannelsesansvarlige skole til rådgivning, vejledning m.v. af den  

 enkelte elev, kan være medvirkende til, at de unge, der har stort behov  

 for vejledning, ikke kommer i gang med uddannelsen.
Det konstateres endvidere, at den geografiske fordeling af  

 uddannelsesplaner har størst repræsentation i Fyns og  

 Århus amter.
Herudover konstateres, at 20 af de for tiden 541 godkendte  

 skoler står for 30 pct. af uddannelsesplanerne.
Undersøgelsen viser, at uddannelsesdele i udlandet  

 er et element, som bibringer eleverne i den fri ungdomsuddannelse både  

 faglige og personlige kompetencer.
Elevernes primære motivation for  

 udlandsophold er ønsket om at lære sprog. 40 pct. af elevugerne  

 i udlandet finder sted i England og USA.
Andelen af elever, der har  

 gennemført eller planlægger at gennemføre uddannelsesdele  

 i udlandet, er fra 1998 til 2000 faldet fra 42 pct. til 31 pct.
Målt  

 på elevuger udgør uddannelsesdele i udlandet i 2000 11 pct. af  

 uddannelsesplanerne.
Frafaldet på den fri ungdomsuddannelse udgør  

 ifølge undersøgelsen 26 pct.
Det konstateres, at frafaldet er  

 lidt større end på de ordinære ungdomsuddannelser, men at  

 frafaldet for en stor del af elevernes vedkommende kan betragtes som  

 «positivt frafald«, idet 87 pct. af eleverne efter afbrydelsen enten er i  

 arbejde eller i gang med anden uddannelse.
Af undersøgelsen fremgår, at den fri  

 ungdomsuddannelse generelt opleves at styrke både personlige og faglige  

 kompetencer hos eleverne.
Især bogligt svage elever giver udtryk for,  

 at uddannelsen har bibragt dem en styrket selvtillid.
Det fremgår endvidere af undersøgelsen, at  

 den fri ungdomsuddannelse har opfyldt målsætningen om, at  

 uddannelsen skal forøge de unges mulighed for og tilbøjelighed  

 til at søge videre uddannelse eller finde beskæftigelse.
Efter  

 afslutningen af deres fri ungdomsuddannelse er 52 pct. under uddannelse og 38  

 pct. er i arbejde.
Uddannelse til Alle og andre initiativer I 1993 gennemførte kun 73 pct. af en  

 ungdomsårgang en ungdomsuddannelse.
Med redegørelsen «Uddannelse  

 til Alle« fra 1994 lancerede regeringen målsætningen om, at 95  

 pct. af en ungdomsårgang skal gennemføre en ungdomsuddannelse.  

 For at nå dette mål er der i de senere år iværksat en  

 række nye uddannelser og særskilte initiativer.
I 1993  

 trådte lov om erhvervsgrunduddannelsen (egu) i kraft, og med  

 «Uddannelse til alle« (UTA) fra 1994 blev den fri ungdomsuddannelse oprettet.  

 Under UTA blev endvidere lov om brobygning og ungdomsvejledning vedtaget, og  

 der blev iværksat en kampagne, der skulle reducere frafaldet på  

 ungdomsuddannelserne.
Med vedtagelsen af lov om produktionsskoler i 1995 blev  

 disse tættere knyttet til ungdomsuddannelserne, og i forbindelse med  

 «Ungeindsatsen« fra 1996 blev der etableret særlige job- og  

 uddannelseskvalificerende forløb på erhvervsskolerne.
Tilsammen  

 har disse initiativer været medvirkende til, at den andel af en  

 ungdomsårgang, der gennemfører en ungdomsuddannelse, er steget  

 til 83 pct. i 1998.
Øget og bedre vejledning Den restgruppe, der fortsat ikke gennemfører en  

 ungdomsuddannelse, er i højere grad end tidligere præget af unge  

 med svag uddannelsesmæssig motivation.
 I det seneste år er der derfor yderligere  

 iværksat en række vejledningsinitiativer:
 I grundskolen er vejledningen blevet systematiseret, så  

 uddannelsesplanen nu udgør fundamentet for at sikre en  

 hensigtsmæssig overgang fra grundskole til ungdomsuddannelse.  

 Ændringerne har ikke mindst til formål at sikre, at de unge, der  

 er usikre i forhold til uddannelses- og erhvervsvalg, modtager en  

 kontinuerlig vejledning, så de i forlængelse af grundskolen har  

 bedre mulighed for at foretage det rette valg.
 I ungdomsuddannelserne er der sat samarbejds- og  

 kombinationsforløb i gang, hvor forskellige skoleformer  

 tilrettelægger særlige forløb for udsatte grupper.
Undervisningsministeriet og Kommunernes Landsforening har indledt et  

 samarbejde for at styrke den kommunale ungdomsvejledning, som blandt andet  

 skal fungere som sikkerhedsnet for de unge, som ikke begynder eller  

 gennemfører en ungdomsuddannelse.
Til formålet er afsat i alt 40  

 mio. kr., som primært skal anvendes til praksisnær  

 metodeudvikling for at bringe marginaliserede unge i uddannelse.
 Som opfølgning på B 131 er der nedsat en arbejdsgruppe,  

 der skal komme med forslag til etablering af en tværsektoriel  

 institutionsuafhængig vejledning.
Sammenhæng og rummelighed For at sikre en større rummelighed og  

 sammenhæng i ungdomsuddannelserne har Undervisningsministeriet  

 iværksat og støttet en række forsøg:
 Der er givet støtte til forsøg med  

 kombinationsforløb mellem produktionsskoler og erhvervsskoler.
 Der er igangsat særligt tilrettelagte uddannelsesforløb  

 for unge flygtninge/indvandrere, hvor ungdomsskoler, erhvervsskoler,  

 sprogskoler, produktionsskoler og den kommunale ungdomsvejledning  

 medvirker.
 Med reformen af de tekniske erhvervsuddannelser, der trådte i  

 kraft 1. januar 2001, er der endvidere lagt vægt på, at flere  

 unge gennem mere individuelt tilpassede forløb kan gennemføre  

 en erhvervsuddannelse.
 Fra 2001 vil der blive givet støtte til styrkelse af lokale og  

 regionale netværk for i højere grad at sikre tilbud til unge,  

 der ellers ikke ville komme i gang med en ungdomsuddannelse, ligesom der  

 hermed vil sikres et højere informationsniveau om de individuelt  

 tilrettelagte uddannelser.
Den fri ungdomsuddannelse er et tilbud om et særligt  

 tilrettelagt uddannelsesforløb for en ung, som har behov for at  

 udvikle sine kompetencer med henblik på enten videreuddannelse i det  

 øvrige uddannelsessystem eller at kvalificere sig til ordinær  

 beskæftigelse.
Den uddannelsesansvarlige skole giver gennem hele  

 forløbet den unge vejledning, som ligger i forlængelse af den  

 vejledning, som den unge har fået i grundskolen og i den kommunale  

 ungdomsvejledning.
Den fri ungdomsuddannelse er således en del af den  

 generelle vejledningsindsats, der er sat i værk i de senere  

 år.
Generel opfølgning af det samlede vejledningssystem Undervisningsministeriet iværksætter en  

 undersøgelse af UTA-initiativet, herunder en kortlægning af  

 effekten af de muligheder inden for uddannelsessystemet, der retter sig mod  

 de unge, der ikke går i gang med en ungdomsuddannelse.  

 Undersøgelsen vil kunne afdække de forskellige tilbuds effekt i  

 relation til at få flere af især de unge, som har en meget svag  

 motivation for at uddanne sig, til at gå i gang med og til at  

 gennemføre en ungdomsuddannelse.
Den vil også give et grundlag  

 for at vurdere, om der er behov for en intensiveret, eventuelt regionalt  

 forankret, informationsindsats om disse særlige tilbud, herunder om der  

 er behov for en bedre koordinering af den samlede vejledningsindsats.
En  

 redegørelse om undersøgelsen vil blive afgivet til Folketinget  

 i næste samling.
2. Lovforslaget Med udgangspunkt i ovenstående initiativer og  

 på grundlag af konklusionerne fra undersøgelsen af den fri  

 ungdomsuddannelse er det målet at øge optaget af unge med udtalte behov for at få  

 styrket deres faglige, personlige og sociale kompetencer og at afgrænse målgruppen i overensstemmelse med  

 formålet med uddannelsen i forhold til alder og forudgående  

 uddannelse.
Med henblik herpå foreslås det at øge vejledningsindsatsen om og i den fri ungdomsuddannelse  

 over for disse unge, at synliggøre muligheden for at tilrettelægge  

 uddannelsesforløb som holdundervisning for elever med særlige  

 behov samt at afgrænse optaget til unge under 25 år, der ikke har  

 gennemført en ungdomsuddannelse.
Som anført under de Økonomiske og  

 administrative konsekvenser foreslås en evaluering i 2004 af den  

 samlede effekt af lovforslaget.
Fællesrådet for den Fri  

 Ungdomsuddannelse (fællesrådet) skal gennem sin  

 informationsvirksomhed løbende indskærpe de  

 uddannelsesansvarlige skoler deres ansvar for et øget optag af elever  

 med udtalte behov og over for det øvrige vejledningssystem  

 synliggøre uddannelsen som et relevant tilbud for de  

 pågældende unge.
Fællesrådets opgaver med  

 oplysningsvirksomhed vil blive præciseret i reglerne for  

 fællesrådet.
Desuden er det hensigten frem til evalueringen at  

 indsamle en række oplysninger fra uddannelsesplanerne, der kan bidrage  

 til at belyse baggrunden for elevernes valg af uddannelsen, deres  

 forudgående uddannelse og eventuelle afbrudte  

 uddannelsesforløb.
Tilskud til rådgivning, vejledning og administration Den fri ungdomsuddannelse er et af mange tilbud og kan  

 ikke alene løse uddannelsesbehovet for samtlige unge, der ikke  

 går i gang med en ordinær ungdomsuddannelse.
Andre tilbud kan  

 vise sig at være mere relevante.
 Af bemærkningerne til § 11, stk. 2, i  

 Forslag til Lov om den fri ungdomsuddannelse (L 222 af den 23. marts 1994)  

 fremgår, at tilskuddet til den uddannelsesansvarlige skoles udgifter i  

 forbindelse med rådgivning og vejledning samt administration  

 forventedes udbetalt i to rater, henholdsvis når der er fastlagt en  

 uddannelsesplan, og når den uddannelsesansvarlige skole har udstedt et  

 uddannelsesbevis til den unge.
Undersøgelsen viser, at både  

 udbetalingsformen og størrelsen af vejledningstilskuddet kan  

 være en barriere for optag af elever fra den del af målgruppen,  

 der har et særligt behov med hensyn til vejledning.
Det er derfor  

 hensigten dels at ændre udbetalingsformen til løbende udbetaling  

 efter nærmere af undervisningsministeren fastsatte regler, dels at  

 øge vejledningstilskuddet.
Det forudsættes, at de  

 uddannelsesansvarlige skoler afsætter den fornødne tid til  

 vejledningen, og at især den svageste del af målgruppen  

 følges tæt igennem hele uddannelsesforløbet.
For ikke at påføre området merudgifter  

 ved en forhøjelse af tilskuddet til vejledning er det en  

 forudsætning, at tilskuddet til køb af uddannelsesdele  

 reduceres.
Det lægges til grund, at et rimeligt vejledningstilskud kan  

 finansieres ved en reduktion af tilskuddet til køb af uddannelsesdele  

 med ca. 15 pct.
For at undgå, at en reduktion af tilskuddet til  

 køb af uddannelsesdele bevirker merudgifter til statens  

 uddannelsesstøtte, foreslås det, at ydelse af supplerende  

 stipendium som tilskud til dækning af betaling for undervisning ikke  

 kan ydes til uddannelsesdele, hvortil der er i medfør af lovens  

 § 11, stk. 1, kan ydes statstilskud.
Der henvises til  

 bemærkningerne til forslagets § 1, nr. 13.
 Undervisningsministeriet og fællesrådet vil  

 følge udviklingen i optaget med henblik på at sikre, at  

 ændringen af tilskuddet til vejledning har den ønskede  

 effekt.
Målgruppen Målgruppen for den fri ungdomsuddannelse er unge,  

 der ikke benytter eller fuldender en af de øvrige ungdomsuddannelser.  

 Undersøgelsen af den fri ungdomsuddannelse viser, at der er en ulige  

 sammensætning i optaget inden for målgruppen, og at der vil kunne  

 optages flere unge med udtalte behov for at få styrket deres faglige,  

 personlige og sociale kompetencer.
Den styrkede vejledningsindsats fra  

 både skolernes og fællesrådets side skal medvirke til at  

 sikre dette, ligesom en fokusering af fællesrådets  

 kursusvirksomhed for vejlederne skal bidrage hertil.
Det fremgår af de seneste opgørelser af 1.  

 oktober 2000 fra Danmarks Statistik, at 7,6 pct. af eleverne under den fri  

 ungdomsuddannelse allerede har gennemført en ungdomsuddannelse.  

 Gruppen af elever, der er optaget fra og med det fyldte 25. år  

 udgør 8,6 pct. af det samlede elevtal i uddannelsen.
Andelen af  

 elever, der enten har en gennemført ungdomsuddannelse bag sig eller er  

 optaget fra og med det fyldte 25. år udgør 13,8 pct.
Med bekendtgørelse nr. 1071 af 18. december 1997 om  

 ændring af bekendtgørelse om statens uddannelsesstøtte  

 indtil kandidatgrad eller magisterkonferensgrad (SU-bekendtgørelsen)  

 blev der med virkning fra den 1. januar 1998 fastsat regler om, at elever,  

 der i forvejen har gennemført en af en række anførte  

 ungdomsuddannelser, ikke kan modtage SU som elever under den fri  

 ungdomsuddannelse.
Frem til den 1. januar 1998 gjaldt dette kun for elever  

 med en afsluttet gymnasial uddannelse.
I fortsættelse heraf  

 foreslås det, at der fremover kun kan optages unge, der ikke har  

 gennemført en ungdomsuddannelse, dog således, at elever  

 med en gennemført erhvervsgrunduddannelse (egu) fortsat kan optages og  

 modtage SU.
Egu er rettet specielt mod mindre bogligt indstillede unge, og  

 uddannelsen skal, ud over at den i sig selv er en kompetencegivende  

 erhvervsuddannelse, også kunne føre til en eventuel overgang til  

 anden ungdomsuddannelse.
Da denne uddannelses målgruppe ofte kan have  

 behov for længere afklarende, individuelt tilrettelagte  

 uddannelsesforløb, der har til formål at forbedre den enkeltes  

 personlige kompetencer, skønnes det ikke hensigtsmæssig at  

 udelukke denne gruppe fra en fri ungdomsuddannelse.
Det foreslås samtidig at indføre en  

 øvre aldersgrænse, så elever ikke må være  

 fyldt 25 år ved uddannelsens begyndelse.
Hermed bringes  

 målgruppens aldersgrænse på linje med aldersgrænsen  

 for produktionsskoledeltagere og med målgruppen for regeringens  

 ungdomspolitik.
Med forslaget vil der tilvejebringes sammenhæng over  

 til voksenuddannelsesreformen, hvorefter voksne på 25 år og  

 derover kan tilbydes en erhvervskompetencegivende uddannelse.
Den foreslåede afgrænsning betyder dog ikke,  

 at alle unge under 25 år uden en gennemført  

 ungdomsuddannelse falder inden for målgruppen.
Hvis en  

 uddannelsesansvarlig skole skønner, at en ung, der uden om det  

 øvrige vejledningssystem retter henvendelse til skolen, i forhold til  

 sit personlige uddannelsesmål vil have større gavn af et andet  

 uddannelsestilbud, forudsættes det som hidtil, at skolen ikke optager  

 den pågældende unge, men henviser til fx den kommunale  

 ungdomsvejledning.
Der påhviler herudover den uddannelsesansvarlige  

 skoles vejleder et betydeligt ansvar for rådgivningen af en ung, der  

 ønsker at afbryde en ungdomsuddannelse for at kunne optages på  

 den fri ungdomsuddannelse.
Vejlederansvaret for en uddannelsesansvarlig skole  

 omfatter vurderingen af, om den unge er bedre tjent med en fri  

 ungdomsuddannelse frem for at fuldføre den uddannelse, den unge er i  

 gang med.
Skolen har ikke pligt til at optage den unge, og den unge har ikke  

 et retskrav på optagelse på den fri ungdomsuddannelse.
Uddannelsens indhold og tilrettelæggelse I henhold til gældende lov skal skolebaseret  

 undervisning indgå i uddannelsen i et omfang, der nærmere  

 fastsættes af ministeren.
I medfør af de fastsatte regler skal  

 den skolebaserede undervisning udgøre mindst halvdelen af elevugerne.  

 Gældende lov definerer ikke skolebaseret undervisning, men i henhold  

 til de fastsatte regler kan dele af private uddannelser i Danmark på  

 nærmere betingelser anerkendes som skolebaseret undervisning.  

 Indregning af uddannelsesdele i udlandet som skolebaseret undervisning sker  

 på grundlag af den uddannelsesansvarlige skoles vurdering af  

 forløbet.
I særlige tilfælde kan ministeriet underkende en  

 uddannelsesansvarlig skoles vurdering.
 Det foreslås at afgrænse forløb som  

 skolebaseret undervisning til undervisningsforløb på skoler, der  

 er nævnt i § 5, stk. 1, til forløb på skoler,  

 der er godkendte som uddannelsesansvarlige i henhold til § 5,  

 stk. 2, til undervisningsforløb på andre skoler, hvortil  

 der ydes offentlig støtte, til undervisningsforløb, der  

 modtager støtte efter kapitel 4 i lov om folkeoplysende  

 voksenundervisning, frivilligt folkeoplysende foreningsarbejde og  

 Folkeuniversitetet (folkeoplysningsloven) samt til andre  

 undervisningsforløb, der er anerkendt som berettigende til statens  

 uddannelsesstøtte (SU).
Forslaget tilsigter at knytte de skolebaserede  

 forløb til de egentlige skolemiljøer, herunder ikke mindst til  

 den folkeoplysning, som er støttet gennem lovgivning, så  

 uddannelsen i væsentligt omfang er tilknyttet de skoleformer, som  

 uddannelsen udspringer af.
Der henvises til de almindelige bemærkninger  

 til L 222 af den 23. marts 1994 om Forslag til Lov om den fri  

 ungdomsuddannelse.
Med hensyn til indregning af forløb i udlandet  

 foreslås det, at alene forløb, der er oprettet ved lov, eller er  

 offentligt godkendt af det pågældende land, kan indregnes som  

 skolebaseret undervisning.
Forslaget tilsigter en højere grad af  

 overensstemmelse mellem indregning af forløb som skolebaserede, hvad  

 enten de foregår i Danmark eller i udlandet.
Det foreslås endvidere, at ministeren bemyndiges til  

 at fastsætte nærmere regler om varigheden af de enkelte  

 uddannelsesdele inden for lovens maksimumgrænse på et år.  

 Forslaget tilsigter at tydeliggøre lovens krav om alsidighed i  

 uddannelsens sammensætning.
Elever, der begynder deres fri  

 ungdomsuddannelse på en produktionsskole, vil efter  

 dispensationsbestemmelsen i lov om produktionsskoler kunne være  

 på produktionsskolen i mere end et år, men højst 40 uger  

 heraf kan indgå i den fri ungdomsuddannelse.
Med forslaget bemyndiges undervisningsministeren til at  

 fastsætte, at uddannelsesdele i udlandet betragtes som ét  

 forløb og dermed højst kan vare ét år.
Samtidig  

 forudsættes det, at bemyndigelsen til ministeren om at fastsætte  

 nærmere regler om uddannelsens indhold udmøntes, så unges  

 egne projekter i udlandet bortfalder, da de uddannelsesansvarlige skoler ikke  

 har reel mulighed for at sikre en tilstrækkelig kvalitet i  

 sådanne forløb.
Elektroniske indberetninger og administration af uddannelsen Siden uddannelsens begyndelse har de uddannelsesansvarlige  

 skoler skullet indsende uddannelsesplaner og ændringer heri til  

 fællesrådet til registrering.
Oprindeligt var formålet, at  

 registreringen skulle danne grundlag for fællesrådets  

 udarbejdelse af forskellige statistiske oplysninger om sammensætningen  

 af uddannelsesforløbene, de skoleformer, der indgik i uddannelsen,  

 elevsammensætningen m.v.
Fællesrådet besluttede imidlertid  

 i 1995 at gøre de uddannelsesansvarlige skoler opmærksomme  

 på formelle fejl i uddannelsesplanen, og med en ny  

 bekendtgørelse om den fri ungdomsuddannelse i 1997 blev det fastsat,  

 at  fællesrådet skulle vurdere uddannelsesplanerne i  

 forhold til reglerne.
Den seneste ændring af bekendtgørelsen i  

 november 1999 har præciseret opgaverne for fællesrådet i  

 forbindelse med vurderingen af uddannelsesplaner, herunder at vurderingen  

 skal være meddelt skolen inden for en frist på en  

 måned.
Samtidig med indsendelse af uddannelsesplaner til  

 fællesrådet skal skolerne fremsende en kopi til Styrelsen for  

 Statens Uddannelsesstøtte (styrelsen), hvis den pågældende  

 elev ønsker at modtage statens uddannelsesstøtte (SU).  

 Tilsvarende skal skolerne straks underrette styrelsen, hvis uddannelsesplanen  

 ændres eller uddannelsen afbrydes.
Uafhængig af  

 fællesrådets vurderinger af uddannelsesplanens  

 sammensætning i henhold til lovgivningen udbetales  

 uddannelsesstøtte til den pågældende elev på  

 grundlag af en revisorattesteret uddannelsesplan.
Den manglende kobling  

 mellem fællesrådets vurdering og styrelsens udbetaling af statens  

 uddannelsesstøtte har bevirket, at der i en række tilfælde  

 er udbetalt SU til elever, hvis uddannelsesplaner ikke har været  

 sammensat i overensstemmelse med reglerne.
Fællesrådet har givet udtryk for, at man  

 finder, at rådet først og fremmest har til opgave at  

 rådgive om uddannelsen, og at det ikke er hensigtsmæssigt, at  

 rådet samtidig udfører egentlige forvaltningsmæssige  

 opgaver, som vurderingerne af lovmedholdeligheden af uddannelsesplanerne er  

 udtryk for.
Vurderingen af uddannelsesplanerne har ifølge  

 fællesrådet bevirket, at de rådgivende opgaver i et vist  

 omfang har måttet nedprioriteres.
For at øge sikkerheden for at udbetaling af  

 statstilskud efter lovens § 11 og udbetaling af uddannelsesstøtte  

 sker på samme grundlag, foreslås det, at registreringen af  

 uddannelsesplaner varetages af styrelsen.
Registrering forudsætter, at  

 uddannelsesplanen er i overensstemmelse med lovgivningens formelle krav,  

 så der på det grundlag kan udløses statstilskud og  

 udbetales uddannelsesstøtte.
Med forslaget opnås ud over  

 større sikkerhed i den retmæssige udbetaling af både  

 statstilskud og SU en forenkling i administrationen af uddannelsen.  

 Forslaget om, at styrelsen skal varetage den tekniske registrering af  

 uddannelsesplaner indebærer ikke, at der pålægges styrelsen  

 en tilsynsforpligtelse.
Forslaget bygger på udvikling af et elektronisk  

 system, der indebærer elektronisk udarbejdelse og indberetning over  

 internettet af uddannelsesplanerne.
Systemet påregnes udarbejdet,  

 så den overvejende del af fejlmulighederne vil blive opfanget og  

 bevirke, at en fejlagtig plan ikke kan registreres, og at der hermed hverken  

 kan udløses statstilskud eller SU.
De fejl i en uddannelsesplan, der  

 ikke vil kunne opfanges af det elektroniske system, kan vedrøre  

 forhold om tilstrækkelig alsidighed i uddannelsen og vurdering af,  

 om indregning af forløb som skolebaseret undervisning i  

 konkrete tilfælde er i overensstemmelse med loven.
Det elektroniske  

 system vil kunne opfange fejl vedrørende manglende formelle  

 uddannelsesskift, mens spørgsmål, om der også er tale om  

 reelle miljøskift, vil forudsætte en vurdering på samme  

 måde som den, der varetages af fællesrådet i dag.  

 Vurderingen af disse forhold vil med forslaget blive varetaget af  

 Undervisningsministeriet.
Afklaringen af, om også disse krav er  

 efterlevet, vil finde sted ved stikprøvevise undersøgelser.
En  

 skoles gentagne manglende efterlevelse af disse krav vil kunne give anledning  

 til overvejelser om tilbagekaldelse af godkendelsen som uddannelsesansvarlig  

 skole.
 Ud over en forenkling i administrationen af uddannelsen  

 opnås, at fællesrådet, som rådgivende organ for  

 ministeren, kan koncentrere indsatsen om de egentligt rådgivende  

 funktioner, herunder styrke kursusvirksomheden for uddannelsens vejledere,  

 samt øge oplysningsvirksomheden i øvrigt, ikke i mindst i  

 forhold til målet om et øget optag af unge fra restgruppen med  

 særlige udviklingsmæssige behov.
 Det forudsættes, at Undervisningsministeriet,  

 styrelsen og fællesrådet indgår i et tæt samarbejde  

 om uddannelsens forskellige aspekter med henblik på tilvejebringelse af  

 tilstrækkelige oplysninger om uddannelsen.
 Ud over forslaget om indberetning i elektronisk form af  

 uddannelsesplaner foreslås anvendelse af elektroniske indberetninger  

 til Undervisningsministeriet af oplysninger, som er nødvendige for, at  

 ministeriet kan beregne og udbetale tilskud, kontrollere deres anvendelse og  

 tilskudsbetingelsernes overholdelse samt overvåge uddannelsessystemet.  

 Ministeriet modtager allerede i dag elektroniske indberetninger fra en stor  

 del af de uddannelsesansvarlige skoler.
 Der vil kun blive indhentet oplysninger om elever i det  

 omfang, det er nødvendigt som led i administrationen af uddannelsen,  

 herunder udbetaling af statslige tilskud og statens uddannelsesstøtte,  

 og til generelle statistiske formål, herunder til belysning af effekten  

 af lovforslaget i forhold til målet.
3. Økonomiske og administrative konsekvenser Følgende elementer i lovforslaget vil kunne  

 medføre økonomiske konsekvenser for det offentlige:
 Begrænsning af målgruppen til unge, der ikke er fyldt 25  

 år ved uddannelsens begyndelse.
Begrænsning af målgruppen til unge, der ikke har  

 afsluttet en ungdomsuddannelse bortset fra erhvervsgrunduddannelse  

 (egu) Pr. 1. oktober 2000 er 6.409 elever i gang med  

 uddannelsen.
Heraf er 948 elever 25 år eller derover.
Med forslaget vil  

 der dog stadig kunne være elever på 25 år eller derover i  

 uddannelsen, idet forslaget alene tilsigter at begrænse optaget til  

 elever, der ikke er fyldt 25 år ved uddannelsens  

 påbegyndelse.
Andelen af elever på 25 år og derover  

 udgør i dag 8,6 pct. af de nystartede uddannelsesplaner.
Med  

 ikrafttræden af forslaget den 1. januar 2002, vil det svare til 551  

 færre uddannelsesplaner om året, når ordningen er  

 slået helt igennem i 2005 efter 3 år.
 Aktivitetsfaldet vedrørende elever over 25 år kan i antal  

 uddannelsesplaner beskrives således:
2002 2003 2004 2005 92 276 459 551 16,7 pct.
 50,0 pct.
 83,3 pct.
 100,0 pct.
Den faldende aktivitet vil umiddelbart  

 medføre mindreudgifter til køb af anden uddannelse.
Besparelsen  

 vil udgøre 6,2 mio. kr. i 2005 (2000-prisniveau).
Desuden vil den faldende aktivitet medføre  

 mindreudgifter til tilskud til vejledning m.v. til de uddannelsesansvarlige  

 skoler.
Besparelsen vil udgøre 2,8 mio. kr. i 2005  

 (2000-prisniveau).
Der vil næppe kunne indregnes nogen større  

 aktivitetsnedgang på Undervisningsministeriets aktivitetsstyrede  

 områder som følge af begrænsningen af målgruppen til  

 unge, der ikke er fyldt 25 år ved uddannelsens påbegyndelse.
I  

 forvejen kan personer, der er fyldt 25 år ikke optages på et  

 produktionsskoleforløb.
For så vidt angår  

 daghøjskolerne er området kvotebelagt.
Der vil dog muligvis ske  

 en mindre aktivitetsnedgang på folkehøjskolerne samt  

 husholdnings- og håndarbejdsskolerne.
Der vil være en betydelig offentlig besparelse til  

 statens uddannelsesstøtte (SU). Det er rimeligt at antage, at langt  

 den overvejende del af eleverne, der er 25 år og derover, er udeboende  

 og derfor modtager SU til den højere takst svarende til 46.000 kr. om  

 året.
Den samlede besparelse på SU antages at udgøre 25,1  

 mio. kr. i 2005.
Besparelse ved aldersbegrænsning på under 25 år ved  

 optagelse i uddannelsen, i mio. kr. (2000-priser) 2002 2003 2004 2005 Køb af anden uddannelse 1,0 3,1 5,2 6,2 Vejledningstilskud 1,6 2,1 2,6 2,8 SU 4,2 12,6 20,9 25,1 I alt 6,8 17,8 28,7 34,1 Med indførelse af en yderligere  

 indsnævring af målgruppen til unge, der ikke har afsluttet en  

 ungdomsuddannelse, bortset fra erhvervsgrunduddannelse (egu), antages  

 besparelsen kun at blive en smule større, da denne gruppe fra 1998  

 ikke har kunnet modtage SU i forbindelse med gennemførelsen af en fri  

 ungdomsuddannelse.
Der vil således alene være tale om en  

 besparelse på driftsudgiften.
 I alt vil aktiviteten falde med ca. 13,8 pct. ved  

 indførelse af begge målgruppebegrænsninger.
Samlet besparelse inkl. afgrænsning i.f.t. andre  

 ungdomsuddannelser, i mio. kr. (2000-priser) 2002 2003 2004 2005 Køb af anden uddannelse 1,7 5,0 8,3 10,0 Vejledningstilskud 1,8 2,5 3,3 4,5 SU 4,2 12,6 20,9 25,1 I alt 7.7 20,1 32,5 39,6 De foreslåede  

 målgruppeafgrænsninger betyder dog ikke, at alle unge under 25  

 år uden en gennemført ungdomsuddannelse falder  

 inden for målgruppen.
Hvis en uddannelsesansvarlig skole  

 skønner, at en ung, der uden om det øvrige vejledningssystem  

 retter henvendelse til skolen, vil have større gavn af et andet  

 uddannelsestilbud, forudsættes det, skolen henviser til fx den  

 kommunale ungdomsvejledning.
 Det forventes, at en forbedret vejledningsindsats på  

 den fri ungdomsuddannelse vil sikre en forskydning mod et øget optag  

 af unge, som har udtalte behov for at få styrket deres faglige,  

 personlige og sociale kompetencer, herunder de sent udviklede unge.  

 Vejlederansvaret for en uddannelsesansvarlig skole omfatter blandt andet en  

 aktiv indsats for at sikre, at skolen i tilstrækkelig grad bidrager til  

 at reducere restgruppen af unge, der ikke benytter eller fuldfører de  

 eksisterende ungdomsuddannelser.
For at styrke vejledningsindsatsen har  

 Undervisningsministeriet undersøgt muligheden for at øge  

 tilskuddet til vejledning uden at påføre området  

 merudgifter.
En forhøjelse kan på det grundlag kun finansieres  

 ved at nedsætte tilskuddet til køb af uddannelsesdele  

 primært fra private uddannelser og i udlandet.
Tilskuddet til  

 vejledning og tilskuddet til køb af uddannelsesdele fastsættes  

 på finansloven.
Det forudsættes, at den nødvendige  

 forhøjelse af vejledningstilskuddet kan finansieres ved at reducere  

 tilskuddet til køb af uddannelsesdele med ca. 15 pct.
For at kunne  

 øge tilskuddet til vejledning pr. årselev på et  

 udgiftsneutralt grundlag skal det sikres, at en nedsættelse af  

 tilskuddet til køb af uddannelsesdele ikke bevirker merudgifter til  

 statens uddannelsesstøtte til supplerende stipendium som tilskud til  

 dækning af betaling for undervisning.
Derfor foreslås en  

 ændring af bestemmelsen om tildeling af supplerende stipendium som  

 tilskud til dækning af betaling for undervisning, jf. lovforslagets  

 § 1, nr. 13 (§ 13, stk. 3), der indebærer, at der ikke  

 som efter de gældende regler vil kunne kompenseres for  

 nedsættelsen af tilskuddet til køb af undervisning gennem  

 øget SU-støtte.
Reduktionen i tilskuddet til køb af uddannelsesdele  

 kan medføre, at eleverne vil få en mindre stigning i  

 egenbetalingen for undervisningsforløb på private skoler m.v.  

 Hertil skal bemærkes, at den enkelte elev har mulighed for at udligne  

 denne egenbetaling, hvis der deltages i forløb på private skoler  

 m.v., der koster mindre end ugetaksten.
Tilskuddet til køb af  

 uddannelsesdele ydes med et fast beløb pr. uge uanset prisen for det  

 enkelte forløb.
Hvis en uddannelsesdel koster mindre end ugetaksten,  

 kan det uforbrugte tilskud bruges til at nedbringe prisen på et andet  

 forløb, der koster mere end ugetaksten.
Efter afslutning af  

 uddannelsen tilbagebetales uforbrugt tilskud.
Det er således kun i de  

 tilfælde, hvor den samlede kursuspris i hele uddannelsesperioden  

 overstiger det beregnede tilskud, at eleven kommer til at betale en del af  

 kursusprisen.
Forslaget indebærer desuden opfølgning  

 på vejledningsindsatsen med henblik på at understøtte, at  

 forhøjelsen af vejledningstilskuddet virker efter hensigten om  

 øget optag af de mere ressourcekrævende unge.
Der foreslås  

 på det grundlag afsat ressourcer svarende til et AC-årsværk  

 med henblik på tilsyn med skolernes vejledningsindsats.
Endvidere  

 foreslås der afsat ressourcer til gennemførelse af en evaluering  

 i 2004 af den samlede effekt af lovforslaget, herunder af det  

 forhøjede vejledningstilskud.
De øgede udgifter hertil  

 forudsættes afholdt inden for Undervisningsministeriets samlede  

 økonomiske ramme.
 Udover at der forudses en generel forskydning af optaget  

 på den fri ungdomsuddannelse mod unge, som har udtalte behov for at  

 få styrket deres faglige, personlige og sociale kompetencer, forventes  

 det, at en forbedret vejledningsindsats på den fri ungdomsuddannelse  

 vil medføre et meroptag af disse unge.
 Aktivitetsstigningen vedrørende uddannelsessvage elever i antal  

 uddannelsesplaner beskrives således:
2002 2003 2004 2005 50 150 250 300 16,7 pct.
 50,0 pct.
 83,3 pct.
 100,0 pct.
Der forventes et meroptag på 300 elever  

 i 2005, hvoraf 150 skønnes at være uafklarede elever, som er  

 under en eller anden form for uddannelse, men som følge af en  

 forbedret vejledningsindsats vælger at skifte til den fri  

 ungdomsuddannelse.
Disse unge vil derfor ikke medføre offentlige  

 merudgifter.
 De resterende 150 elevers uddannelsesplaner vil  

 umiddelbart medføre merudgifter til køb af anden uddannelse.  

 Merudgiften vil udgøre 1,7 mio. kr. i 2005 (2000-prisniveau).
Desuden vil en stigende aktivitet medføre  

 merudgifter til tilskud til vejledning m.v. til de uddannelsesansvarlige  

 skoler.
Merudgiften vil udgøre 0,7 mio. kr. i 2005  

 (2000-prisniveau).
Der vil desuden være en merudgift til statens  

 uddannelsesstøtte (SU). Det er rimeligt at antage, at ca. 25 pct. vil  

 være unge, der er under 18 år, og derfor ikke berettiget til at  

 modtage SU, mens ca. 50 pct. vil være hjemmeboende og derfor modtage  

 den lave takst svarende til 23.000 kr. om året.
Den resterende del vil  

 være elever, der er udeboende, og derfor modtager SU til den  

 højere takst svarende til 46.000 kr. om året.
Den samlede  

 merudgift til SU antages at udgøre 3,5 mio. kr. i 2005.
Endelig vil der være en merudgift til uddannelse.  

 Det forudsættes, at udgiften til de dele af uddannelsesplanen, der  

 gennemføres i henhold til uddannelseslovgivningen, i gennemsnit er  

 45.000 kr.
Den samlede merudgift til uddannelse antages derfor at  

 udgøre 6,8 mio. kr. i 2005.
Udgift ved meroptag af uddannelsessvage unge under 25 år, i mio.  

 kr. (2000-priser) 2002 2003 2004 2005 Køb af anden uddannelse 0,3 0,8 1,4 1,7 Vejledningstilskud 0,1 0,4 0,6 0,7 SU 0,6 1,7 2,9 3,5 Tilskud til uddannelse 1,1 3,4 5,6 6,8 I alt 2,1 6,3 10,5 12,6 Med forslaget bortfalder  

 fællesrådets opgaver vedrørende vurdering af  

 uddannelsesplaner, da indberetning af uddannelsesplaner og uddannelsesbeviser  

 vil ske i elektronisk form til styrelsen.
Til varetagelse af opgaver i  

 forbindelse med registrering af uddannelsesplaner m.v. og de mere  

 tilsynsmæssige aspekter af uddannelsesplanernes lovmedholdelighed vil  

 dele af de i fællesrådet hidtil anvendte ressourcer hertil blive  

 overført til henholdsvis styrelsen og Undervisningsministeriet.
Med  

 forslaget skal fællesrådet opprioritere varetagelsen af de  

 egentlige rådgivnings- og informationsmæssige opgaver.
 Forslaget indebærer, at der efter bestemmelserne i  

 lov om lønmodtageres retsstilling ved virksomhedsoverdragelse  

 (virksomhedsoverdragelsesloven) fra fællesrådets sekretariat til  

 Undervisningsministeriet kan overgå personale med  

 pædagogisk-faglig ekspertise, og at der til styrelsen kan overgå  

 teknisk-administrativt personale.
 Udvikling af det elektroniske indberetningssystem  

 forventes at medføre merudgifter i størrelsesordenen 0,5 til  

 1,0 mio. kr.
 Det forventes, at ressourcer til vedligeholdelse af det  

 elektroniske indberetningssystem kan tilvejebringes ved, at behovet for  

 ressourcer til kontrol af grundlaget for udbetaling af tilskud til den  

 enkelte uddannelsesplan med indførelse af det elektroniske  

 indberetningssystem samtidig mindskes.
Vurdering af konsekvenser af lovforslag Positive konsekvenser.
Færre udgifter Negative konsekvenser Merudgifter Økonomiske og administrative konsekvenser for stat,  

 kommuner og amtskommuner Der forventes en samlet besparelse for staten på 27,0  

 mio. kr. (2000-niveau) i 2005, når konsekvenserne af nyordningen er  

 slået fuldt igennem.
 Der forventes en merudgift for staten til udvikling af det  

 elektroniske indberet-ningssystem på 0,5 til 1,0 mio. kr.
 Der forventes en merudgift for staten på 0,5 mio. kr. til  

 opfølgning på effekten af det forhøjede  

 vejledningstilskud (2000-niveau).
 Der forventes en merudgift for staten i 2004 på 1,0 mio. kr. til  

 evaluering af effekten af det forhøjede vejledningstilskud  

 (2000-niveau).
Økonomiske og administrative konsekvenser for  

 erhvervslivet Miljømæssige konsekvenser Administrative konsekvenser for borgerne Forholdet til EU-retten Forslaget indeholder ikke EU-retlige aspekter.
4. Administrative og økonomiske konsekvenser for  

 erhvervslivet Lovforslaget har ingen administrative eller  

 økonomiske konsekvenser for erhvervslivet.
5. Miljømæssige konsekvenser Lovforslaget har ingen miljømæssige  

 konsekvenser.
6. Forslagets administrative konsekvenser for borgerne Lovforslaget har ingen administrative konsekvenser for  

 borgerne.
7. Forholdet til EU-retten Lovforslaget indeholder ikke EU-retlige aspekter.
8. Høring Følgende organisationer og myndigheder m.v. er  

 blevet hørt over lovforslaget:
 Amtsrådsforeningen, AOF, Arbejdsmarkedsstyrelsen,  

 Danmarks Lærerforening, Danmarks Evalueringsinstitut, Dansk  

 Folkeoplysnings Samråd, Danske Gymnastik- og Idrætsforeninger, De  

 Samvirkende Invalideorganisationer, Dansk Ungdoms Fællesråd,  

 Efterskolernes Lærerforening, Efterskolernes Sekretariat,  

 Ernærings- og Husholdningsøkonomforeningen, FO, FOF,  

 Folkehøjskolernes Forening i Danmark, Foreningen af skoleledere,  

 Foreningen af Husholdnings- og Håndarbejdsskoler, Foreningen af  

 daghøjskoler i Danmark, Foreningen for  

 produktionsskoler/produktionshøjskoler, Forstanderforeningen VUC  

 Ballerup, Forstanderkredsen for Produktionsskoler, Frederiksberg Kommune,  

 Frie Grundskolers Lærerforening, Fællesrådet for den fri  

 ungdomsuddannelse, Fællesudvalget for Køkkenlederuddannelsen,  

 Gymnasieskolernes Rektorforening, Gymnasieskolernes Lærerforening, HFI,  

 Kommunernes Landsforening, Københavns Kommune Uddannelses- og  

 Ungdomsforvaltningen, Landsforeningen af Ungdomsskoleledere, LOF, LVU,  

 Oplysningsforbundenes Fællesråd, RUE, Sammenslutningen af Frie  

 Rudolf Steiner-skoler i Danmark, SU-Rådet, SUstyrelsen, US-centret,  

 Arbejdsministeriet, Finansministeriet, Justitsministeriet, Kulturministeriet,  

 Rigsrevisionen, Socialministeriet.
 Forslaget har endvidere været indlagt på  

 Undervisningsministeriets hjemmeside på internettet.
Hovedparten af de hørte har bemærkninger til  

 målgruppeafgrænsningen, indregning af skolebaseret undervisning,  

 muligheden for afgrænsning af varigheden af uddannelsesdele i udlandet,  

 bortfald af godkendelsen som uddannelsesansvarlig skole, finansiering af et  

 forhøjet tilskud til de uddannelsesansvarlige skoler til vejledning  

 m.v.
Et høringssvar har bemærkninger til forslaget om  

 begrænsning af den administrative klageadgang til én  

 instans.
 Ud fra en samlet vurdering findes det, at de  

 foreslåede stramninger i lovforslaget fastholdes, mens det dog  

 præciseres, at vejledningsindsatsen skal være mere fokuseret  

 på den svageste del af uddannelsens målgruppe.
Bemærkninger til lovforslagets enkelte  

 bestemmelser Til § 1 Til nr. 1 Med forslaget præciseres det, at unge med en  

 gennemført ungdomsuddannelse ikke falder ind under målgruppen og  

 derfor ikke vil kunne optages på den fri ungdomsuddannelse.
Med  

 forslaget præciseres endvidere, at målgruppen er unge, og at der  

 derfor er en øvre aldersgrænse for påbegyndelse af  

 uddannelsen.
Med virkning fra den 1. januar 1998 blev det fastsat, at  

 en elev, der har gennemført en ungdomsuddannelse, ikke er berettiget  

 til statens uddannelsesstøtte under den fri ungdomsuddannelse.
De  

 ungdomsuddannelser, hvis gennemførelse udelukker statens  

 uddannelsesstøtte til elever under den fri ungdomsuddannelse,  

 fremgår af bekendtgørelse nr. 1071 af 18. december 1997 om  

 ændring af bekendtgørelse om statens uddannelsesstøtte  

 indtil kandidatgrad eller magisterkonferensgrad (SU-bekendtgørelsen).  

 Reglen tilsigter at afholde elever med gennemførte ungdomsuddannelser,  

 bortset fra egu, fra at søge optagelse på den fri  

 ungdomsuddannelse.
Forslaget tilsigter en yderligere præcisering af  

 målgruppen.
Til nr. 2 Med forslaget præciseres det, at ansvaret for, at  

 uddannelsesforløbet er sammensat inden for lovens rammer,  

 påhviler den uddannelsesansvarlige skole.
Endvidere  

 foreslås det lovfæstet, at alle dele af uddannelsesplanen skal  

 være beskrevet og aftaler herom indgået, når en  

 uddannelsesplan udarbejdes.
Der henvises til forslagets nr. 11 om, at det er  

 en tilskudsbetingelse, at uddannelsesplanen er registreret i styrelsen.  

 Registrering forudsætter, at uddannelsesplanen er i overensstemmelse  

 med lovgivningens formelle krav.
Til nr. 3 Med forslaget tilsigtes sammenhæng i grundlaget for  

 retmæssig udbetaling af statstilskud efter forslagets nr. 11 og  

 udbetaling af statens uddannelsesstøtte til eleven efter forslagets  

 nr. 13. Forslaget tilsigter ikke at pålægge styrelsen en  

 tilsynsforpligtelse, men alene at den tekniske registrering af  

 lovmæssigt udarbejdede uddannelsesplaner varetages af styrelsen.
Til nr. 4 Som led i udviklingen i den elektroniske kommunikation  

 mellem ministeriet og institutionerne foreslås det, at ministeriet kan  

 fastlægge, at uddannelsesplanerne skal indberettes elektronisk, og at  

 ministeren kan bestemme, i hvilken form det skal ske.
Det forventes, at disse  

 elektroniske overførsler med tiden helt vil  

 overflødiggøre papirbaserede indberetninger fra  

 institutionerne.
Forslaget er ikke en udvidelse af oplysningspligten i  

 forhold til gældende lov.
Med forslaget tilsigtes en forenkling i  

 administrationen af uddannelsen.
Oplysninger om enkeltpersoner vil angå  

 oplysninger om sammensætning af uddannelsen, afbrydelse og  

 gennemførelse.
Der registreres ikke følsomme oplysninger.
Der henvises til bemærkninger til nr. 16 om  

 forsyning af elektroniske indberetninger med den uddannelsesansvarlige skoles  

 digitale signatur.
Da uddannelsesplanerne skal underskrives af både den  

 uddannelsesansvarlige skole og af eleven, indebærer forslaget, at  

 skolen skal opbevare en dateret papirudgave af uddannelsesplanen forsynet med  

 begge parters underskrifter, og som i papirudgave tilsvarende kan udleveres  

 til eleven.
 Indtil indførelsen af digital signatur vil skolerne  

 skulle indsende en af skolen og eleven underskrevet kopi af den elektronisk  

 indberettede uddannelsesplan til styrelsen.
Til nr. 5 Forslaget skal ses i sammenhæng med forslagets nr.  

 2, der præciserer den uddannelsesansvarlige skoles ansvar for  

 sammensætning af uddannelsesplanen.
Til nr. 6 Med forslaget bemyndiges ministeren til at fastsætte  

 nærmere regler om varigheden af de enkelte uddannelsesdele inden for  

 lovens maksimumgrænse på et år, så forløb  

 på fx flere folkehøjskoler tilsammen ikke kan strække sig  

 ud over varigheden af et normalt undervisningsår.
Ministeren vil  

 endvidere kunne fastsætte den samlede varighed af udlandsophold,  

 så udlandsophold betragtes som én uddannelsesdel og derfor ikke  

 tilsammen kan udstrækkes ud over 1 år.
Bemyndigelsen til ministeren til at fastsætte  

 nærmere regler om adgangen til fravær i forbindelse med barsel og  

 sygdom er en videreførelse af bestemmelsen i gældende lov, idet  

 det præciseres, at fravær i forbindelse med adoption sidestilles  

 med fravær i forbindelse med barsel.
Det foreslås herudover, at  

 der kan bevilges fravær ved indkaldelse til værnepligt, og at  

 ministeren kan fastsætte regler om den samlede varighed af  

 fraværsperioder.
Til nr. 7 Det foreslås, at det lovfæstes, hvilke  

 forløb, der kan indregnes som skolebaseret undervisning.
 Med forslaget vil det være en forudsætning for  

 indregning af forløb som skolebaseret undervisning, at forløbet  

 foregår på skoler, der er nævnt i § 5, stk. 1,  

 på skoler m.v., der er godkendte i henhold til § 5, stk. 2,  

 eller er undervisningsforløb, hvortil der ydes offentlig  

 støtte, og som foregår på andre skoler end dem, der er  

 nævnt i § 5, stk. 1, eller er undervisningsforløb, der  

 modtager støtte efter kapitel 4 i lov om støtte til  

 folkeoplysende voksenundervisning, frivilligt folkeoplysende foreningsarbejde  

 og Folkeuniversitetet (folkeoplysningsloven), eller er andre  

 undervisningsforløb, der er anerkendt som berettigende til statens  

 uddannelsesstøtte (SU).
 Med forslaget vil forløb, som skoler i henhold til  

 lovgivningen for den pågældende skoleform kan udbyde som  

 indtægtsdækket virksomhed, ikke kunne indregnes som skolebaseret  

 undervisning.
Med henblik på en styrkelse af den skolebaserede  

 undervisning i udlandet foreslås det, at kun  

 undervisningsforløb, der er oprettet ved lov eller er godkendt af det  

 pågældende land, kan indregnes som skolebaseret undervisning.
De  

 uddannelsesansvarlige skoler vil over for ministeriet skulle kunne  

 godtgøre, at et skolebaseret forløb i udlandet finder sted i  

 overensstemmelse med forslagets bestemmelser.
 Der henvises til de almindelige bemærkninger under  

 afsnittet om Uddannelsens indhold og tilrettelæggelse om  

 omfanget af skolebaseret undervisning i forhold til den samlede varighed af  

 uddannelsen.
Til nr. 8 Med forslaget præciseres det, at det er en  

 betingelse for godkendelse af frie kostskoler som uddannelsesansvarlige  

 skoler for elever under den fri ungdomsuddannelse, at de er godkendte til  

 tilskud efter lov om frie kostskoler.
For så vidt angår  

 produktionsskoler og daghøjskoler, er det med forslaget en betingelse  

 for godkendelse som uddannelsesansvarlig skole, at der ydes statstilskud til  

 de pågældende skoler i henhold til lovgivningen herom.
Bestemmelsen i gældende lovs § 5, stk. 2,  

 om, at ministeren efter en konkret vurdering kan godkende andre skoler som  

 uddannelsesansvarlige, videreføres med forslaget.
Blandt de skoler  

 m.v., der efter denne bestemmelse er godkendte som uddannelsesansvarlige  

 skoler indgår VUC, Hf-kurser, gymnasier, landbrugsskoler,  

 erhvervsskoler, amtslige skoler med specialundervisning for voksne, Rudolf  

 Steinerskoler med 11. og 12. klassetrin og oplysningsforbund.
Endvidere er en  

 række enkeltinstitutioner godkendte som uddannelsesansvarlige skoler.  

 Bestemmelsen tænkes endvidere udmøntet, så flere af de  

 traditionelle ungdomsuddannelsesinstitutioner efter anmodning vil kunne  

 godkendes som uddannelsesansvarlige skoler med henblik på at kunne  

 vejlede elever, der falder fra den pågældende  

 ungdomsuddannelse.
Bemyndigelsen i gældende lov til ministeren til at  

 fastsætte nærmere regler om godkendelse af en skole som  

 uddannelsesansvarlig og om skolernes opgaver er videreført i  

 forslagets stk. 3. Bemyndigelsen tænkes endvidere udmøntet  

 til at fastsætte, at vejledningsopgaverne også efter  

 omstændighederne vil bestå i at afslå et ønske fra  

 en ung, der er optaget i en kompetencegivende ungdomsuddannelse, om optagelse  

 i den fri ungdomsuddannelse.
En skole, der optager en ung, og som er bekendt  

 med, at den unge afbryder sin uddannelse alene med henblik på at kunne  

 modtage SU som elev under den fri ungdomsuddannelse, har ikke opfyldt sin  

 vejledningspligt.
I gentagelsestilfælde kan konsekvensen være, at  

 skolens godkendelse som uddannelsesansvarlig tilbagekaldes.
Det foreslås endvidere, at ministeren kan  

 fastsætte nærmere regler om varigheden af en godkendelsesperiode  

 og dennes fornyelse.
Blandt de for tiden 541 godkendte skoler har det vist  

 sig, at 155 skoler ikke er aktive og ikke har haft elever i en  

 årrække.
Oversigt over uddannelsesansvarlige skoler er indlagt  

 på Undervisningsministeriets hjemmeside på internettet.
Forslaget  

 tilsigter at give elever, vejledere, fællesrådet og ministeriet  

 en mere præcis fortegnelse over aktive skoler.
For den enkelte skole  

 indebærer forslaget alene, at skolen efter udløbet af dens  

 godkendelsesperiode vil blive genregistreret som uddannelsesansvarlig  

 på grundlag af skolens anmodning herom.
Det foreslås endvidere, at godkendelsen af en fri  

 kostskole som uddannelsesansvarlig skole bortfalder, hvis godkendelsen til  

 tilskud efter lov om frie kostskoler bortfalder.
Det samme foreslås at  

 gælde for produktionsskoler og daghøjskoler, hvis  

 statstilskuddet bortfalder.
Herudover foreslås det, at godkendelsen af en  

 uddannelsesansvarlig skole bortfalder, hvis tilskud tilbageholdes eller  

 bortfalder som følge af, at en uddannelsesansvarlig skole  

 begæres erklæret konkurs eller indgår i  

 betalingsstandsning, eller der i øvrigt er fare for, at skolens  

 virksomhed må indstilles.
Det må i sådanne tilfælde  

 anses som overvejende sandsynligt, at skolen ikke vil være i stand til  

 at fortsætte varetagelsen af opgaverne efter loven over for eleverne.  

 Der henvises til forslaget under nr. 12 om tilbageholdelse eller bortfald af  

 tilskud og forskud på tilskud, hvis en skole indgiver  

 konkursbegæring eller går i betalingsstandsning, eller der i  

 øvrigt er fare for, at skolens virksomhed må indstilles.
Til nr. 9 Forslaget i stk. 1 tilsigter ingen  

 realitetsændring.
De regler, der til enhver tid fastsættes for  

 den enkelte skoleform skal fortsat følges.
Fx kan  

 uddannelsesansvarlige daghøjskoler kun optage elever under  

 forudsætning af, at optagelsen kan finde sted inden for den tildelte  

 årselevkvote.
 Forslaget i stk. 2 tilsigter ingen  

 realitetsændring, men præciserer, at ministeren kan  

 fastsætte regler om et forudgående forløb på den  

 uddannelsesansvarlige skole som forudsætning for, at en uddannelsesplan  

 kan udarbejdes, og uddannelsen påbegyndes.
Forslaget i stk. 3 tydeliggør, at det er en  

 forudsætning for tilrettelæggelsen af uddannelsen for grupper af  

 elever, at eleverne har et sådant særligt behov.  

 Tilrettelæggelsen af uddannelsen for grupper vil i særlig grad  

 være velegnet for unge, hvis forudsætninger gør det  

 vanskeligt at gennemføre uddannelsen på egen hånd.
Herved  

 opnås, at også unge, der ikke umiddelbart kan begynde en  

 ungdomsuddannelse, får mulighed for at blive integreret i  

 uddannelsessystemet.
Udgangspunktet er fortsat den enkelte unges behov og  

 forudsætninger, og der skal for hver ung opstilles individuelle  

 uddannelsesmål.
Til nr. 10 Med forslaget præciseres det, at udstedelse af  

 uddannelsesbeviset forudsætter, at eleven og den uddannelsesansvarlige  

 skole har gennemført en samtale om forløbet af uddannelsen.
Med  

 forslaget lovfæstes det, at de uddannelsesansvarlige skoler skal  

 indsende uddannelsesbeviset til styrelsen med henblik på, at det kan  

 dokumenteres, at forløbet er gennemført i overensstemmelse med  

 den registrerede uddannelsesplan, herunder registrerede ændringer.  

 Tilsvarende foreslås det, at den dokumentation for det  

 gennemførte forløb, som en elev, der afbryder en fri  

 ungdomsuddannelse, har krav på, skal indsendes til styrelsen.
Bemyndigelsen i stk. 2 og 3 til ministeren til at  

 fastsætte nærmere regler om uddannelsesbevisets form og indhold  

 og dokumentation for afbrudte forløb er en videreførelse af  

 bestemmelsen i gældende lov, idet det herudover foreslås, at  

 ministeren kan bestemme, at uddannelsesbeviset og dokumentationen skal  

 leveres i elektronisk form.
Da uddannelsesbeviset og dokumentation for  

 gennemførte forløb skal underskrives af skolen, indebærer  

 forslaget at skolen skal opbevare en dateret papirudgave af  

 uddannelsesbeviset eller den udstedte dokumentation, og som i papirudgave  

 tilsvarende kan udleveres til eleven.
Indtil indførelsen af digital  

 signatur vil skolerne skulle indsende en underskrevet kopi af det elektronisk  

 indberettede uddannelsesbevis eller dokumentation for gennemførte  

 forløb til styrelsen.
 Der henvises til bemærkningerne til nr. 16 om  

 elektronisk indberetning og digital signatur.
Til nr. 11 Det præciseres, at tilskud til køb af  

 uddannelsesdele, som ikke er finansieret efter anden lovgivning, jf.  

 § 10, stk. 1, ydes på grundlag af den enkelte elevs  

 uddannelsesplan.
Inden for en samlet ramme på tilskudsbeløbet  

 pr. uge fastsat i finansloven gange det antal uger, som planen indeholder af  

 sådanne uddannelsesdele, kan der højst opnås tilskud  

 svarende til de faktiske udgifter til elevens plan, også selv om disse  

 måtte være lavere end det fastsatte tilskudsbeløb.
For  

 meget udbetalt forskud skal derfor tilbagebetales, jf. lovforslagets  

 § 1, nr. 12.
Ad stk. 2 henvises der til det anførte i de  

 almindelige bemærkninger under 1. Baggrunden for lovforslaget  

 om, at blandt andet vejledningstilskuddets finansieringsform kan være  

 medvirkende til, at svage unge ikke kommer i gang med uddannelsen.
Det  

 foreslås derfor, at der kan fastsættes regler om udbetalingen,  

 jf. lovforslagets § 1, nr. 12.
Med forslaget i stk. 3 vil udbetaling af tilskud  

 efter stk. 1 og 2 være betinget af, at uddannelsesplanen er  

 indsendt til og registreret i styrelsen.
Registrering kan kun finde sted,  

 hvis planen opfylder lovgivningens formelle krav.
Der henvises til de  

 almindelige bemærkninger under afsnittet om Elektroniske  

 indberetninger og administration af uddannelsen om elektronisk  

 indberetning af uddannelsesplaner og elektronisk afvisning  af  

 uddannelsesplaner, der ikke opfylder de formelle krav.
 Bemyndigelsen i stk. 4, nr. 1 og 2, til ministeren  

 til at fastsætte nærmere regler om betingelser for ydelse af  

 tilskud i henhold til stk. 1 og 2, er en videreførelse af  

 bestemmelsen i gældende lov, idet det samtidig præciseres, at  

 ministeren kan fastsætte nærmere regler om anvendelsen af tilskud  

 efter stk. 1, herunder at ydelse af tilskud til en uddannelsesdel er  

 betinget af, at den pågældende aktivitet er pædagogisk  

 tilrettelagt.
Til nr. 12 Med forslaget i stk. 1 kan ministeren fastsætte  

 nærmere regler om fremgangsmåden ved tilskudsudbetaling og kan  

 bestemme, at skolerne skal afgive elektroniske indberetninger som grundlaget  

 for beregning af tilskud.
Der henvises til bemærkningerne til nr. 16 om  

 elektronisk indberetning af oplysninger.
Med forslaget i stk. 2 præciseres det, at  

 uforbrugt forskud på tilskud i finansåret til køb af  

 uddannelsesdele efter § 11, stk. 1, til en elevs uddannelsesplan af  

 skolen kan anvendes til elevens uddannelsesplan i efterfølgende  

 finansår, og at uforbrugt forskud på tilskud til køb af  

 uddannelsesdele skal tilbagebetales til staten ved uddannelsens afslutning  

 eller afbrydelse.
Der henvises til bemærkningerne til forslagets nr.  

 11.
 Forslaget i stk. 3 har sammenhæng med forslaget  

 under nr. 8 om bortfald af godkendelse som uddannelsesansvarlig skole i  

 tilfælde af, at en skoles økonomiske forhold vurderes at  

 indebære, at der er fare for, at skolens virksomhed må  

 indstilles.
 Med forslaget i stk. 4 vil udbetalt tilskud kunne  

 kræves tilbagebetalt, hvis en uddannelse ikke gennemføres som  

 oplyst i den registrerede uddannelsesplan, der udgør grundlaget for  

 udbetaling af tilskud.
 Bestemmelserne om tilbageholdelse, bortfald og krav om  

 tilbagebetaling af tilskud omfatter tilsvarende forskud på tilskud.  

 Tilbageholdelse, bortfald og krav om tilbagebetaling af tilskud og forskud  

 på tilskud vil kunne ske helt eller delvis.
Til nr. 13 Som anført under de almindelige bemærkninger  

 er det et hovedsigte at styrke vejledningsindsatsen med henblik på  

 yderligere optag af de mere ressourcekrævende unge.
Som det  

 fremgår af undersøgelsen, kan finansieringen af vejledningen  

 være medvirkende til, at «svage« unge ikke kommer i gang med  

 uddannelsen.
Det er derfor hensigten at øge tilskuddet til vejledning  

 på et udgiftsneutralt grundlag, og at udbetale tilskuddet  

 løbende, så der opnås bedre tidsmæssig  

 overensstemmelse mellem skolernes afholdelse af udgifter i forbindelse med  

 vejledning og modtagelsen af tilskud i forbindelse hermed.
I henhold til gældende lov kan elever under den fri  

 ungdomsuddannelse, der er fyldt 18 år, ud over almindelig  

 uddannelsesstøtte få supplerende stipendium som tilskud til  

 dækning af betaling for undervisning i Danmark.
En isoleret reduktion  

 af ugetaksten til køb af uddannelsesdele efter lovens § 11,  

 stk. 1, vil derfor kunne bevirke en stigning i udgifterne til SU til det  

 supplerende stipendium.
For at sikre, at en opregulering af taksten til  

 tilskud til vejledning m.v. gennem nedsættelse af tilskuddet til  

 køb af uddannelsesdele forbliver udgiftsneutral for staten,  

 foreslås det, at elever under den fri ungdomsuddannelse ikke kan  

 modtage supplerende stipendium som tilskud til dækning af betaling for  

 undervisning til uddannelsesdele, hvortil der kan ydes støtte i  

 henhold til lovens § 11, stk. 1. Elever vil som hidtil under de  

 nuværende betingelser kunne få supplerende stipendium som tilskud  

 til dækning af betaling for undervisning på skoler, der i henhold  

 til § 10, stk. 1, finansieres som fastsat i den for den  

 pågældende skoleform gældende lovgivning, og til andre  

 undervisningsforløb, der modtager offentlig støtte.
 Forslaget i stk. 4 tilsigter ingen  

 realitetsændring, men præciserer at eleven inden for hver  

 uddannelsesdel kan ændre sit valg af støtte efter stk. 1  

 eller stk. 2.
Til nr. 14 Gældende lov indeholder ikke bestemmelser om  

 beskikkelsesperioden for fællesrådets medlemmer.  

 Fællesrådets medlemmer har været beskikket for  

 3-årige perioder og sidst fra 1. september 2000. Det foreslås, at  

 beskikkelsesperioden for fællesrådets medlemmer  

 lovfæstes.
Med forslaget vil ministeren kunne beslutte, at  

 fællesrådet kan fungere, uanset at ikke alle  

 indstillingsberettigede har indstillet repræsentanter.
Det samme  

 foreslås at gælde, hvis de indstillingsberettigede ikke har fulgt  

 bestemmelserne i lov om ligestilling af kvinder og mænd.
I henhold til gældende lov har  

 fællesrådet oprettet et sekretariat til varetagelse af den  

 daglige drift.
Med forslaget vil fællesrådet fortsat kunne  

 betjenes af et eget sekretariat, men det foreslås at bemyndige  

 undervisningsministeren til at fastsætte nærmere regler om  

 etableringen, herunder om vilkår for aflønning m.v. af en daglig  

 leder og det øvrige personale.
Fællesrådet er en statsinstitution og  

 henført til gruppen af nævn og råd, der har karakter af  

 uafhængige kollegiale organer.
Fællesrådet, herunder dets  

 sekretariatsvirksomhed, er derfor underlagt forvaltningsloven, lov om  

 offentlighed i forvaltningen, lov om offentlige arkiver og lov om behandling  

 af personoplysninger m.v.
Bestemmelsen i gældende lov om, at  

 undervisningsministeren fastsætter nærmere regler om  

 fællesrådets regnskabsaflæggelse og revision, er ikke  

 medtaget i forslaget.
I henhold til § 2, stk. 1, nr. 2, i lov om  

 revisionen af statens regnskaber m.m. har Rigsrevisionen siden juli 1998  

 revideret fællesrådets regnskaber.
Til nr. 15 Forslaget er en konsekvens af, at  bestemmelser om  

 fællesrådets sammensætning og opgaver er samlet i forslaget  

 i nr. 14. Bemyndigelsen til ministeren i gældende lovs § 17,  

 stk. 2, til at fastsætte nærmere regler om  

 fællesrådets opgaver er videreført med forslaget under nr.  

 14, idet det herunder samtidig foreslås, at fællesrådet  

 afgiver en årlig beretning til Undervisningsministeriet om sin  

 virksomhed.
Til nr. 16 Forslaget i stk. 2 om, at undervisningsministeren ud  

 over fællesrådet også kan bemyndige styrelsen til at  

 indhente oplysninger fra de uddannelsesansvarlige skoler, er en konsekvens af  

 forslaget om, at uddannelsesplaner skal indsendes til registrering i  

 styrelsen.
Med forslaget kan Undervisningsministeriet, styrelsen og  

 fællesrådet frit udveksle oplysninger om alle forhold  

 vedrørende den fri ungdomsuddannelse.
Den af fællesrådet  

 oprettede database over uddannelsesplaner m.v. vil med forslaget skulle  

 overføres til styrelsen som den myndighed, der skal registrere  

 uddannelsesplanerne, og hvor registrering vil være forudsætningen  

 for udbetaling af statstilskud og SU.
 Med forslaget i stk. 3 kan ministeren bestemme og  

 fastsætte nærmere regler om elektronisk indberetning af  

 oplysninger fra de uddannelsesansvarlige skoler.
For at sikre de elektroniske indberetningers legalitet og  

 autenticitet er det nødvendigt at forsyne dem med en digital signatur.  

 Med forslaget i stk. 4 bemyndiges ministeren til at fastsætte  

 nærmere regler herom.
Bestemmelsen omfatter al kommunikation mellem de  

 uddannelsesansvarlige skoler, ministeriet, fællesrådet og  

 styrelsen.
Til nr. 17 Det foreslås, at den administrative klageadgang  

 begrænses til én instans.
Til nr. 18 Forslaget er en konsekvens af forslagets nr. 8, hvorefter  

 godkendelsen af en uddannelsesansvarlig skole i en række tilfælde  

 bortfalder.
Til § 2 Til stk. 1 Det foreslås, at loven træder i kraft den 1.  

 januar 2002, og at den får virkning for uddannelsesplaner, der  

 udarbejdes efter den 31. december 2001, og for forløb, der ligger fra  

 og med en ændring i uddannelsesplaner, der er udarbejdet før den  

 1. januar 2002, hvis ændringen finder sted efter lovens  

 ikrafttræden, se dog stk. 3 og bemærkningerne hertil.
Tilskud til vejledning m.v. optages på de  

 årlige finanslove.
Det øgede tilskud, der søges optaget  

 på finansloven for 2002, vil alene få virkning for nye  

 uddannelsesplaner, der udarbejdes efter den 31. december 2001.
Til stk. 2 Bestemmelserne i gældende lov finder anvendelse for  

 uddannelsesdele, der i henhold til en uddannelsesplan, der er udarbejdet og  

 underskrevet af skolen og eleven eller ændret før den 1. januar  

 2002, gennemføres efter den 31. december 2001, se dog stk. 4 og  

 5, og bemærkningerne hertil.
Til stk. 3 Det foreslås, at forslaget i § 1, nr. 13 om  

 begrænsning af ydelse af supplerende stipendium som tilskud til  

 dækning af betaling for undervisning kun får virkning for  

 uddannelsesplaner, der udarbejdes efter den 31. december 2001.
 En elev vil i henhold til en uddannelsesplan, der er  

 udarbejdet før den 1. januar 2002, med forslaget fortsat kunne  

 få bevilget supplerende stipendium som tilskud til dækning af  

 betaling for undervisning i henhold til gældende lovs bestemmelser,  

 uanset om uddannelsesplanen ændres efter lovens ikrafttræden.
Til stk. 4 Det foreslås, at skoler, der er godkendte som  

 uddannelsesansvarlige i henhold til gældende lov, kan opretholde  

 godkendelsen i en overgangsperiode indtil den 1. juli 2003.
 Der henvises til bemærkningerne til forslagets  

 § 1, nr. 8, om godkendelse som uddannelsesansvarlig skole, varigheden af  

 perioden for godkendelsen og om fornyet godkendelse efter anmodning fra den  

 uddannelsesansvarlige skole.
 Forslagene om opretholdelse af godkendelsen som  

 uddannelsesansvarlig skole i overgangsperioden er dog ikke til hinder for, at  

 en skoles godkendelse kan tilbagekaldes eller bortfalde efter bestemmelserne  

 i forslagets § 1, nr. 8, stk. 4 og 5, før den 1. juli 2003.  

 Der henvises til bemærkningerne til § 1, nr. 8.
 Forslaget i § 1, nr. 8, om godkendelse, fornyelse,  

 tilbagekaldelse og bortfald af godkendelse som uddannelsesansvarlig skole vil  

 også gælde for uddannelser, der er påbegyndt før den  

 1. januar 2002.
Til stk. 5 I henhold til gældende regler kan dele af private  

 uddannelser i Danmark anerkendes som skolebaseret undervisning for en  

 afgrænset periode på indtil 2 år.
Regler om anerkendelse er  

 fastsat i bekendtgørelse nr. 1070 af 18. december 1997 om  

 ændring af bekendtgørelse om den fri ungdomsuddannelse.
Med lovens ikrafttræden vil der ikke længere  

 kunne ske anerkendelse af dele af private uddannelser som skolebaseret  

 undervisning.
Hvis uddannelsesplanen ændres efter den 31. december  

 2001, finder bestemmelserne i § 4, stk. 5 og 6, om skolebaseret  

 undervisning anvendelse fra og med den skete ændring.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 459 af 1. juni 1994 om den fri ungdomsuddannelse, som  

 ændret ved § 62, stk. 2, i lov nr. 448 af 14. juni 1995 og  

 ved § 12 i lov nr. 263 af 12. april 2000, foretages  

 følgende ændringer:
§ 1. Formålet med den fri ungdomsuddannelse er at give  

 unge mulighed for at gennemføre et individuelt tilrettelagt  

 uddannelsesforløb, der giver alsidige kvalifikationer og udvikler den  

 unges personlige kompetence.
Formålet er endvidere at bidrage til at  

 udvikle elevernes interesse for og evne til aktiv medvirken i et demokratisk  

 samfund.
 1. I § 1, stk. 1, 1. pkt., indsættes efter  

 »unge«: », der ikke har afsluttet en ungdomsuddannelse, bortset fra  

 erhvervsgrunduddannelse (egu), og som ikke er fyldt 25 år ved  

 uddannelsens påbegyndelse,«.
§ 2.- - - 2. § 2, stk. 2, affattes således:
Stk. 2. Den uddannelsesansvarlige skole er ansvarlig for  

 kvaliteten af det planlagte uddannelsesforløb og for  

 uddannelsesforløbets sammensætning i forhold til  

 uddannelsesmålet.
Skolen træffer de nødvendige aftaler med  

 andre uddannelsesinstitutioner m.v.
»Stk. 2. Den uddannelsesansvarlige skole er ansvarlig for  

 kvaliteten af det planlagte uddannelsesforløb i forhold til  

 uddannelsesmålet samt for uddannelsesforløbets  

 sammensætning inden for de rammer, der er fastsat i loven og regler  

 udstedt med hjemmel heri.
I forbindelse med uddannelsesplanens udarbejdelse  

 træffer skolen de nødvendige aftaler med andre  

 uddannelsesinstitutioner m.v.«.
 3. § 2, stk. 4, affattes således:
 Stk. 4. Undervisningsministeren fastsætter nærmere  

 regler om uddannelsesplanens form og indhold.
 »Stk. 4. Skolerne indsender uddannelsesplanerne, herunder  

 justeringer i uddannelsesplaner, til Styrelsen for Statens  

 Uddannelsesstøtte (styrelsen) til registrering.  

 Undervisningsministeriet kan fra styrelsen indhente nærmere statistiske  

 oplysninger på grundlag af de registrerede uddannelsesplaner.«.
 4. I § 2 indsættes som stk. 5:
 »Stk. 5. Undervisningsministeren fastsætter  

 nærmere regler om uddannelsesplanens form og indhold, herunder om  

 oplysning om elevens personnummer og om opbevaring af uddannelsesplanen, og  

 kan bestemme, at uddannelsesplanen skal leveres i elektronisk form, jf.  

 § 18.«.
 § 3. Uddannelsen sammensættes af dele af kendte eller  

 nye uddannelser, projektarbejde, foreningsarbejde eller udviklende  

 aktiviteter i øvrigt med henblik på, at den enkelte elev  

 opnår størst mulig udvikling i sin samlede kompetence, jf.  

 § 1.
 5. I § 3 ændres »§ 1« til: »§§ 1 og  

 2«.
§ 4. - - - 6. § 4, stk. 4, affattes således:
 Stk. 4. Undervisningsministeren fastsætter nærmere  

 regler om uddannelsens indhold, herunder om omfanget af skolebaseret  

 undervisning, og om adgangen til orlov i forbindelse med barsel og  

 sygdom.
 »Stk. 4. Undervisningsministeren fastsætter  

 nærmere regler om uddannelsens indhold og tilrettelæggelse,  

 herunder om alsidighed i uddannelsesforløbet og varigheden af de  

 enkelte uddannelsesdele, om omfanget af skolebaseret undervisning, jf.  

 stk. 5, samt om adgangen til og den samlede varighed af fravær i  

 forbindelse med barsel, adoption, sygdom og værnepligt.«.
 7. I § 4 indsættes som stk. 5 og 6:
 »Stk. 5. Som skolebaseret undervisning kan indregnes:
 1)	Undervisningsforløb på skoler, der er nævnt i  

 § 5, stk. 1, jf. dog stk. 6.
 2)	Undervisningsforløb på skoler, der er godkendte i  

 henhold til § 5, stk. 2, jf. dog stk. 6.
 3)	Undervisningsforløb, hvortil der gives statsligt,  

 amtskommunalt eller kommunalt tilskud, og som foregår på andre  

 skoler eller uddannelsesinstitutioner end dem, der er nævnt i § 5,  

 stk. 1.
 4)	Folkeoplysende voksenundervisning, der modtager støtte efter  

 kapitel 4 i lov om støtte til folkeoplysende voksenundervisning,  

 frivilligt folkeoplysende foreningsarbejde og Folkeuniversitetet  

 (folkeoplysningsloven).
 5)	Andre undervisningsforløb, der er godkendte som  

 støtteberettigende efter lov om statens  

 uddannelsesstøtte.
 6)	Undervisningsforløb på skoler i udlandet, hvis  

 undervisningsforløbet er oprettet ved lov eller offentligt godkendt af  

 det pågældende land.
 Stk. 6. Hvis en skole i medfør af lovgivningen for den  

 pågældende skoleform kan udbyde forløb som  

 indtægtsdækket virksomhed, kan de udbudte forløb ikke  

 indregnes som skolebaseret undervisning.«.
 8. § 5 affattes således:
 § 5. Som uddannelsesansvarlige skoler kan  

 undervisningsministeren efter ansøgning godkende:
 »§ 5. Som uddannelsesansvarlige skoler kan  

 undervisningsministeren efter ansøgning godkende:
 7)	Daghøjskoler.
 2)	Efterskoler, der er godkendte til tilskud i henhold til lov om frie  

 kostskoler.
 3)	Husholdningsskoler, der er godkendte til tilskud i henhold til lov  

 om frie kostskoler.
 4) Håndarbejdsskoler, der er godkendte til tilskud i  

 henhold til lov om frie kostskoler.
 5)	Produktionsskoler, der modtager statstilskud i henhold til lov om  

 produktionsskoler.
 6)	Daghøjskoler, der modtager statstilskud i henhold til lov  

 om daghøjskoler.
 7)	Kommunale ungdomsskoler, der er oprettet i henhold til lov om  

 ungdomsskoler.
Stk. 2. Undervisningsministeren kan efter en konkret vurdering  

 godkende andre institutioner m.v. som uddannelsesansvarlige.
For  

 sådanne institutioner finder lovens regler om uddannelsesansvarlige  

 skoler tilsvarende anvendelse.
 Stk. 2. Undervisningsministeren kan efter en konkret vurdering  

 godkende andre institutioner m.v. som uddannelsesansvarlige.
 Stk. 3. Ministeren fastsætter nærmere regler om  

 godkendelse som uddannelsesansvarlig skole i henhold til denne lov, herunder  

 om godkendelse af andre institutioner, jf. stk. 2, og om de  

 uddannelsesansvarlige skolers opgaver.
 Stk. 4. Godkendelse af en skole som uddannelsesansvarlig kan  

 tilbagekaldes, hvis skolen ikke opfylder fastsatte betingelser for  

 godkendelse, jf. stk. 3.
 Stk. 3. Ministeren fastsætter nærmere regler om  

 betingelserne for godkendelse som uddannelsesansvarlig skole i henhold til  

 stk. 1 og 2, om varigheden af perioden for godkendelsen, om fornyelse af  

 perioden for godkendelsen samt om de uddannelsesansvarlige skolers  

 opgaver.
 Stk. 4. Undervisningsministeren kan tilbagekalde godkendelsen  

 af en skole som uddannelsesansvarlig, hvis skolen ikke opfylder betingelserne  

 for godkendelse i denne lov og regler fastsat med hjemmel heri.
Stk. 5. Godkendelsen af skoler, jf. stk. 1, nr. 1-4,  

 bortfalder samtidig med, at godkendelse til tilskud efter den  

 pågældende skoleforms lovgivning bortfalder.
Godkendelsen  

 af skoler, jf. stk. 1, nr. 5 og 6, bortfalder samtidig med at  

 statstilskuddet bortfalder.
Endvidere bortfalder godkendelse af en skole, jf.  

 stk. 1 og 2, samtidig med, at tilskud tilbageholdes eller bortfalder som  

 følge af, at skolen begæres erklæret konkurs eller  

 standser sine betalinger, eller når der i øvrigt er fare for, at  

 skolens virksomhed må indstilles, jf. § 12, stk. 3.«.
 9. § 6 affattes således:
 § 6. Den uddannelsesansvarlige skole kan frit tilbyde fri  

 ungdomsuddannelse og optage elever, der har afsluttet grundskolen.
 Stk. 2. Den uddannelsesansvarlige skole kan  

 tilrettelægge uddannelsen for grupper af elever.
 »§ 6. Den uddannelsesansvarlige skole kan frit tilbyde  

 den fri ungdomsuddannelse og optage elever, der har afsluttet grundskolen,  

 jf. dog § 1 og stk. 2.
 Stk. 2. Undervisningsministeren kan fastsætte  

 nærmere regler om et forløb på den uddannelsesansvarlige  

 skole, før en uddannelsesplan udarbejdes, og uddannelsen herefter  

 påbegyndes.
 Stk. 3. Den uddannelsesansvarlige skole kan  

 tilrettelægge uddannelsen for grupper af elever med særlige  

 behov.«.
 10. § 7 affattes således:
 § 7. Efter afslutning af uddannelsesforløbet  

 gennemføres en samtale mellem den uddannelsesansvarlige skole og  

 eleven om forløbet, og skolen udsteder et uddannelsesbevis.
 Stk. 2. Undervisningsministeren fastsætter nærmere  

 regler om uddannelsesbeviset, herunder om bevisets form og indhold, om  

 udarbejdelse af en fælleserklæring og om dokumentation for  

 deltagelse i afbrudte uddannelsesforløb.
»§ 7. Efter afslutning af uddannelsesforløbet  

 gennemfører den uddannelsesansvarlige skole og eleven en samtale om  

 forløbet og udarbejder en fælleserklæring, og på det  

 grundlag udsteder skolen et uddannelsesbevis.
Den  

 uddannelsesansvarlige skole indsender kopi af uddannelsesbeviset til  

 styrelsen til registrering.
 Stk. 2. Undervisningsministeren fastsætter nærmere  

 regler om uddannelsesbevisets form og indhold, herunder om oplysning af  

 elevens personnummer, og om udarbejdelse af en fælleserklæring.  

 Ministeren kan bestemme, at uddannelsesbeviset skal leveres i elektronisk  

 form, jf. § 18.
 Stk. 3. Ved afbrydelse af uddannelsesforløbet udsteder  

 den uddannelsesansvarlige skole dokumentation for den gennemførte del.  

 Den uddannelsesansvarlige skole indsender kopi af dokumentationen til  

 styrelsen efter nærmere af undervisningsministeren fastsatte regler,  

 jf. stk. 2.«.
 11. § 11 affattes således:
§ 11. Staten yder tilskud til de dele af uddannelsesplanen,  

 jf. § 2, der ikke er finansieret som nævnt i § 10. Tilskuddet  

 ydes pr. elevuge i op til 40 uger pr. uddannelsesår og administreres af  

 den uddannelsesansvarlige skole.
Tilskuddet pr. elevuge fastlægges  

 på de årlige finanslove.
Stk. 2. Staten yder et  

 tilskud pr. elev til uddannelsesansvarlige skoler til rådgivning,  

 vejledning og administration.
Tilskuddet fastsættes på de  

 årlige finanslove.
 Stk. 3. Skolen disponerer frit over tilskud efter stk. 1  

 og 2, idet formålene med dem forudsættes opfyldt.
 »§ 11. Staten yder tilskud til de dele af den enkelte elevs  

 uddannelsesplan, jf. § 2, der ikke er finansieret som nævnt i  

 § 10. Tilskuddet, der ydes pr. elevuge i op til 40 uger pr.  

 uddannelsesår og inden for det beløb, der fastsættes  

 på de årlige finanslove, administreres af den  

 uddannelsesansvarlige skole på den enkelte elevs vegne.
Stk. 2. Staten yder et tilskud pr. elev til  

 uddannelsesansvarlige skoler til rådgivning, vejledning og  

 administration.
Tilskuddet fastsættes på de årlige  

 finanslove.
Inden for formålet disponerer skolen frit over  

 tilskuddet.
 Stk. 3. Det er en betingelse for ydelse af tilskud i henhold  

 til stk. 1 og 2, at uddannelsesplanen er registreret i styrelsen,  

 jf. § 2, stk. 4, og at uddannelsesforløbet  

 gennemføres, som det fremgår af den registrerede  

 uddannelsesplan, herunder af justeringer i uddannelsesplanen.
 Stk. 4. Undervisningsministeren kan fastsætte regler om  

 betingelser for ydelse og udbetaling af tilskud i henhold til stk. 1 og  

 2. Ministeren kan herunder bestemme, hvilken tilknytning eleven skal have til  

 Danmark for at udløse tilskud.
 Stk. 4. Undervisningsministeren kan fastsætte  

 nærmere regler om:
 1)	Anvendelsen af tilskud efter stk. 1, og om betingelser for  

 ydelse af tilskud i henhold til stk. 1 og 2, herunder om hvilken  

 tilknytning eleven skal have til Danmark for at udløse tilskud.
 2)	Den uddannelsesansvarlige skoles periodiske opgørelser i  

 finansåret og indberetning af den i perioden gennemførte  

 og tilskudsudløsende aktivitet.«.
 12. § 12 affattes således:
§ 12. Tilskud efter § 11 udbetales endeligt inden for  

 finansåret.
Undervisningsministeren kan fastsætte regler om  

 udbetaling af forskud i løbet af finansåret, indtil grundlaget  

 for tilskudsberegningen er opgjort.
»§ 12. Undervisningsministeren fastsætter nærmere  

 regler om udbetaling af tilskud efter § 11, om ansøgning,  

 anvisning, ydelse af forskud, om grundlaget for ydelse af forskud,  

 tilbagebetaling, modregning af tilskud og forskud på tilskud samt  

 kontrol af udbetalt tilskud.
Ministeren kan bestemme, at den  

 uddannelsesansvarlige skoles periodiske opgørelser i finansåret  

 og indberetning af den i perioden gennemførte og  

 tilskudsudløsende aktivitet, jf. § 11, stk. 4, nr. 2,  

 indberettes i elektronisk form, jf. § 18.
 Stk. 2. Ministeren kan for uddannelsesansvarlige skoler, der  

 ikke følger eller opfylder bestemmelserne i denne lov eller regler  

 fastsat af ministeren i henhold til denne lov, tilbageholde tilskud, lade  

 tilskud bortfalde og eventuelt kræve tilskud tilbagebetalt, hvis  

 grundlaget for tilskudsberegning har været fejlagtigt.
Stk. 2. Forskud på tilskud efter § 11, stk. 1,  

 udbetales med den på finansloven fastsatte takst pr. elevuge.
Uforbrugt  

 forskud i finansåret kan af skolen anvendes som tilskud til elevens  

 uddannelsesplan i efterfølgende finansår.
Ved uddannelsens  

 afslutning eller afbrydelse tilbagebetales uforbrugt forskud til staten.
 Stk. 3. For meget udbetalt tilskud kan modregnes i kommende  

 tilskudsudbetalinger.
Stk. 3. Undervisningsministeren kan for uddannelsesansvarlige  

 skoler, der ikke følger bestemmelserne i denne lov eller regler  

 fastsat med hjemmel heri, tilbageholde tilskud, lade tilskud bortfalde eller  

 kræve tilskud tilbagebetalt.
Undervisningsministeren kan tilbageholde  

 tilskud eller lade tilskud bortfalde for skoler, som begæres  

 erklæret konkurs eller standser deres betalinger, eller når der i  

 øvrigt er fare for, at en skoles virksomhed må indstilles.
 Stk. 4. Undervisningsministeriet kan kræve tilskud  

 tilbagebetalt, hvis grundlaget for tilskudsberegningen eller  

 forskudsberegningen i øvrigt har været fejlagtigt,
herunder hvis uddannelsen ikke gennemføres som oplyst i den  

 registrerede uddannelsesplan, jf. § 2, stk. 4.
 Stk. 5. For meget udbetalt tilskud kan modregnes i  

 kommende tilskudsudbetalinger, herunder forskudsudbetalinger.«.
§ 13. - - - 13. I § 13 ophæves stk. 2 og 3, og i stedet  

 indsættes:
 Stk. 2. En elev, der er fyldt 18 år, kan modtage statens  

 uddannelsesstøtte, herunder støtte til delvis dækning af  

 undervisningsafgift, efter de almindelige regler herom for  

 ungdomsuddannelser.
 Stk. 3. Eleven kan vælge at søge støtte  

 efter stk. 1 eller stk. 2. Eleven kan én gang i  

 løbet af uddannelsen ændre sit valg.
 »Stk. 2. En elev, der er fyldt 18 år, kan modtage  

 statens uddannelsesstøtte, herunder supplerende stipendium som tilskud  

 til dækning af betaling for undervisning, efter de almindelige regler  

 herom for ungdomsuddannelser, jf. dog stk. 3.
 Stk. 3. Der kan ikke ydes supplerende stipendium som tilskud  

 til dækning af betaling for undervisning til de dele af  

 uddannelsesplanen, hvortil der kan ydes tilskud i henhold til § 11,  

 stk. 1.
 Stk. 4. Eleven kan vælge at søge støtte  

 efter stk. 1 eller stk. 2. Eleven kan én gang inden for hver  

 uddannelsesdel ændre sit valg.«.
 14. § 16 affattes således:
§ 16. Fællesrådet for den Fri Ungdomsuddannelse  

 sammensættes af 1)	1 repræsentant for hver af de i § 5, stk. 1,  

 nævnte skoleformer, Stk. 2. Undervisningsministeren udpeger blandt  

 fællesrådets medlemmer formanden for fællesrådet, der  

 tillige er formand for fællesrådets forretningsudvalg.
 Stk. 3. Ministeren fastsætter vedtægterne for  

 fællesrådet.
»§ 16. Undervisningsministeren nedsætter  

 Fællesrådet for den Fri Ungdomsuddannelse  

 (fællesrådet). Fællesrådet er rådgivende for  

 ministeren i alle spørgsmål om den fri ungdomsuddannelse.  

 Fællesrådet formidler oplysninger om uddannelsesansvarlige  

 skoler, herunder til elever i forbindelse med skift af uddannelsesansvarlig  

 skole, jf. § 20, samt varetager kursusvirksomhed og oplysningsvirksomhed  

 i henhold til denne lov.
Undervisningsministeren fastsætter  

 nærmere regler om fællesrådets opgaver, herunder om  

 afgivelse af en årlig beretning over fællesrådets  

 virksomhed.
 Stk. 4. Staten yder tilskud til fællesrådets  

 virksomhed.
 Stk. 5. Ministeren fastsætter nærmere regler om  

 betingelserne for ydelse af tilskud, herunder forskud på tilskud, og om  

 fællesrådets regnskabsaflæggelse og revision.
 Stk. 2. Fællesrådet består af 15 medlemmer.  

 Undervisningsministeren udpeger formanden og indtil 5 andre medlemmer,  

 herunder 1 repræsentant for de institutioner, der måtte  

 være godkendte i henhold til § 5, stk. 2.  

 Fællesrådets øvrige medlemmer udpeges af  

 undervisningsministeren på følgende måde:
1)	7 medlemmer, hvoraf organisationerne for hver af de i § 5,  

 stk. 1, nævnte skoleformer hver indstiller 1 medlem og 2)	2 myndige medlemmer efter indstilling af elevernes organisationer i  

 forening.
 Stk. 3. Formanden for fællesrådet er tillige  

 formand for et af fællesrådet nedsat forretningsudvalg.
Stk. 4. Medlemmerne udpeges for en treårig periode.
De  

 efter stk. 2, nr. 2, udpegede medlemmer udpeges dog kun for en  

 étårig periode.
Genudpegning kan finde sted.
 Stk. 5. Hvis indstillinger ikke sker i overensstemmelse med  

 stk. 2, nr. 1 og 2, kan undervisningsministeren beslutte, at  

 rådet kan fungere med færre medlemmer end 15. Det samme  

 gælder, hvis indstillingerne ikke følger bestemmelserne i lov om  

 ligestilling af kvinder og mænd.
Stk. 6. Staten yder tilskud til fællesrådets  

 virksomhed.
Ministeren fastsætter nærmere regler om betingelserne  

 for ydelse af tilskud og kan fastsætte regler om forskud på  

 tilskud.
Efter nærmere af ministeren fastsatte regler kan  

 fællesrådet oprette et sekretariat til varetagelse af den daglige  

 drift.
 Stk. 7. Fællesrådet fastsætter selv sin  

 forretningsorden.«.
 15. § 17 ophæves.
§ 17. Fællesrådet rådgiver  

 undervisningsministeren om alle forhold vedrørende den fri  

 ungdomsuddannelse.
Fællesrådet formidler oplysninger om  

 uddannelsesansvarlige skoler og varetager kursusvirksomhed, administrative  

 opgaver og oplysningsvirksomhed i henhold til denne lov.
 Stk. 2. Undervisningsministeren fastsætter nærmere  

 regler om fællesrådets opgaver.
 16. § 18 og underoverskriften hertil affattes  

 således:
»Indhentning og udveksling af oplysninger § 18. Undervisningsministeren kan indhente oplysninger fra de  

 uddannelsesansvarlige skoler om alle forhold vedrørende uddannelsen og  

 kan fastsætte nærmere regler herom.
 Stk. 2. Ministeren kan bemyndige Fællesrådet for  

 den Fri Ungdomsuddannelse til at indhente oplysninger som nævnt i  

 stk. 1.
 § 18. Undervisningsministeren kan indhente oplysninger fra de  

 uddannelsesansvarlige skoler om alle forhold vedrørende uddannelsen,  

 herunder elevernes personnumre, og kan fastsætte nærmere regler  

 herom.
 Stk. 2. Ministeren kan bemyndige fællesrådet og  

 styrelsen til at indhente oplysninger som nævnt i stk. 1.
Indhentede oplysninger kan frit udveksles mellem ministeriet,  

 fællesrådet og styrelsen.
Stk. 3. Undervisningsministeren kan bestemme, at  

 uddannelsesplaner, jf. § 2, og oplysninger, jf. stk. 1 og 2,  

 § 7, § 12 og § 14, skal leveres i elektronisk form, herunder  

 fastsætte i hvilket format leveringen skal ske.
Undervisningsministeren  

 kan fastsætte nærmere regler herom.
 Stk. 4. Undervisningsministeren kan fastsætte regler om  

 anvendelse af digital signatur i forbindelse med de uddannelsesansvarlige  

 skolers indsendelse af uddannelsesplaner og aflevering af oplysninger og  

 øvrig kommunikation mellem de uddannelsesansvarlige skoler,  

 ministeriet, fællesrådet og styrelsen.«.
§ 19.- - - 17. § 19, stk. 3, 2. pkt., affattes  

 således:
Stk. 3. Hvis klagen imødekommes, træffer  

 fællesrådet beslutning om de foranstaltninger, som klagen giver  

 anledning til.
Får klageren ikke medhold, kan fællesrådets  

 afgørelse inden for 4 uger efter meddelelsen af afgørelsen  

 indbringes for Undervisningsministeriet.
 »Fællesrådets afgørelser er endelige og  

 kan ikke indbringes for anden administrativ myndighed.«.
§ 20. Eleven kan i løbet af uddannelsen tilknyttes en  

 anden uddannelsesansvarlig skole, når 18. I § 20, stk. 1, nr. 2, ændres »jf.  

 § 5, stk. 4« til: »eller bortfalder, jf. § 5, stk. 4 og  

 5«.
1)	den uddannelsesansvarlige skole ophører med at drive  

 skolevirksomhed, 2)	godkendelsen som uddannelsesansvarlig skole inddrages, jf. § 5,  

 stk. 4, eller 3)	det ikke er muligt at opretholde det fornødne tillidsforhold  

 mellem eleven og den uddannelsesansvarlige skole.
