Indledning Bevilling til momsfri indførsel efter momslovens § 29, stk 11 Indledning Efter momslovens § 1 skal der beregnes moms i alle led af den  

 erhvervsmæssige omsætning af varer og ydelser her i landet samt ved indførsel  

 fra udlandet.
 I relation til bestemmelserne i momsloven sidestilles Færøerne, Grønland  

 og Københavns Frihavn med udlandet, jf lovens § 38.
Bestemmelserne om moms ved indførsel af varer og ydelser fra udlandet er  

 indehold i lovens §§ 29 og 29 a.
Ministeren for skatter og afgifter har efter  

 lovens § 29, stk 3, udstedt følgende bekendtgørelser:
- Fritagelse for merværdiafgift ved visse former for indførsel, - Fritagelse for merværdiafgift ved midlertidig indførsel af andre varer end  

 transportmidler, og - Midlertidig told- og afgiftsfri indførsel og benyttelse af  

 personmotorkøretøjer mv.
 Ministeren for skatter og afgifter har efter lovens § 29 a udstedt  

 bekendtgørelse om merværdiafgift af visse ydelser, der sælges til udlandet  

 eller indkøbes i udlandet.
Der er endvidere i lovens § 29 b bestemmelser om moms af turistkørsel her  

 i landet med udenlandske busser.
Reglerne findes i Ministeriet for Skatter og  

 Afgifters bekendtgørelse om merværdiafgift af turistkørsel med udenlandske  

 busser.
Indførsel af varer Distriktstoldkamrene er bemyndiget til at træffe afgørelse i alle  

 spørgsmål vedrørende indførsel på grundlag af loven, bekendtgørelserne og de  

 bestemmelser, der er optaget i kapitlet.
 Dog skal visse sager vedrørende momsfri indførsel efter lovens § 29, stk  

 7, (Særlige fritagelser) forelægges direktoratet.
Generelt For varer, der indføres fra udlandet, beregnes momsen af toldværdien  

 tillagt eventuel told og afgifter, der skal betales ved indførslen, bortset  

 fra momsen.
I værdien medregnes forsendelses- og forsikringsomkostninger mv  

 indtil varernes første bestemmelsessted her i landet (grænsen).
Tolden medregnes således altid til den momspligtige værdi.
Punktafgifter  

 medregnes derimod kun, hvis de skal betales i forbindelse med indførslen.
Der  

 henvises til bestemmelserne i AFGIFT-PUNKT.
 For varer, der omfattes af EF's markedsordninger for landbrugsvarer,  

 frugt- og gartneriprodukter mv, og som ved indførslen oplægges på oplag for  

 landbrugsvarer mv  uden betaling af importafgifter, udligningsafgifter  

 og -beløb samt tillægsafgifter, beregnes momsen på grundlag af toldværdien  

 tillagt eventuel told mv, men uden tillæg af disse importafgifter mv.
 Når varerne senere fraføres oplaget med betaling af importafgift mv,  

 beregnes momsen kun af disse importafgifter mv.
 Ved indførsel af landbrugsvarer i andre tilfælde beregnes momsen på  

 grundlag af toldværdien tillagt eventuel told mv og importafgifter mv.
 Hvis udligningsbeløb  udbetales, beregnes momsen efter de  

 almindelige regler, dog således, at udligningsbeløbet trækkes fra  

 momsværdien.
 Der henvises endvidere til LR.
Momsen afregnes efter reglerne i toldlovens kapitel 8. Afregningsperioden  

 for moms af varer, der indføres i erhvervsmæssigt øjemed af varemodtagere,  

 der er registreret under toldkreditordningen, er måneden.
Momsen af varer,  

 der er fortoldet i afregningsperioden, skal betales til toldvæsnet inden  

 udgangen af måneden efter afregningsperioden.
De to sidste ekspeditionsdage i  

 måneden medregnes dog til den følgende afregningsperiode.
Speditører og repræsentanter for udenlandske virksomheder (»frit i  

 hus«-sendinger) Speditører og repræsentanter for udenlandske virksomheder kan efter  

 toldloven få tilladelse til i eget navn at fortolde samlesendinger, der  

 indeholder leverancer af ensartede varepartier til fordeling blandt  

 varemodtagere her i landet, som har købt varerne »frit i hus« told-  

 og momsberigtiget.
Speditørerne mv skal momsregistreres.
Der henvises i øvrigt til kap  

 REGISTRERING.
 Der henvises endvidere til TOLDVÆRDI, kap 5.
Blodfraktioneringsprodukter Fraktioneringsprodukter af donorblod kan indføres momsfrit, hvis  

 produkterne ikke er omfattet af momspligten.
Der henvises til kap AFGIFTSPLIGTEN Mønter til samlerbrug Der skal betales moms ved indførsel af både antikke og gangbare mønter til  

 samlerbrug.
 Gangbare udenlandske (og danske) mønter anses for at blive indført til  

 samlerbrug, når mønterne er købt til en pris, der er højere end den pålydende  

 værdi med tillæg af pengeinstitutionernes sædvanlige ekspeditionsgebyr for  

 valutahandel (mønternes pålydende værdi omregnes efter valutakursen  

 (sælgerkursen)).
 Der skal ikke betales moms ved indførsel af gangbare mønter, der udgives  

 og sælges til fordel for velgørende eller humanitære organisationers arbejde,  

 fx Verdensnaturfonden og FAO, selv om mønterne indføres til en højere pris  

 end pålydende værdi.
 Det er en betingelse for momsfri indførsel, at overskuddet ved salget  

 fuldt ud tilfalder den velgørende organisation - bortset fra den andel, som  

 sælger/distributør beregner sig til dækning af udgifterne ved salget, fx  

 annoncering og porto.
 Virksomheder, der skal sælge og distribuere disse mønter her i landet,  

 skal ved indførslen fremlægge dokumentation (kontrakt eller anden skriftlig  

 aftale) for, at betingelserne for momsfri indførsel er opfyldt.
Private kan også indføre disse mønter momsfrit, hvis mønterne er købt  

 direkte hos en velgørende organisation eller hos en virksomhed i udlandet,  

 der sælger og distribuerer for organisationen.
Det vil normalt være  

 udgiverlandets nationalbank eller en større international bank, der handler  

 på organisationens vegne.
 Ved indførsel af medaljer og lignende (ikke gangbar mønt) skal der betales  

 moms.
 Der henvises i øvrigt til kap AFGIFTSPLIGTEN og kap REGISTRERING,  

 »Velgørende arrangementer mv«.
Månedsafregning (§ 29, stk 10) Brevpostforsendelser, der indeholder bøger, tidsskrifter, noder og  

 frimærker til samlerbrug, kan udleveres direkte fra postvæsenet til  

 momsregistrerede virksomheder og biblioteker og lignende på betingelse af, at  

 momsen afregnes månedsvis, jf lovens § 29, stk 10. Der henvises til TR, kap  

 1.
Indførsel til/fra visse frihavnsvirksomheder Visse virksomheder i København Frihavn er, uanset bestemmelsen i lovens §  

 38, registreret efter momsloven for hele deres omsætning, jf kap  

 REGISTRERING.
 Virksomhederne skal betale moms ved varers oplæggelse i Københavns  

 Frihavn, når varerne tilføres fra udlandet eller fra et andet toldfrit sted  

 (toldoplag). Momsen af eventuelle afgifter efter EF's markedsordninger for  

 landbrugsvarer mv skal dog først opkræves på det tidspunkt, hvor disse  

 afgifter skal betales.
Ved fraførsel af varerne fra frihavnen til toldindlandet skal der  

 afleveres en fortoldningsbegæring efter de almindelige bestemmelser.
Der skal  

 ikke betales moms ved fortoldningen, men fortoldningsbegæringen skal  

 indeholde en erklæring om, at varerne er momsede.
Erklæringen skal være  

 underskrevet af virksomhedens ansvarlige ledelse.
 Hvis fraførslen af varer til toldindlandet sker i forbindelse med salg,  

 skal der desuden beregnes moms af salget efter momslovens almindelige regler.
Genindførsel efter reparation, forarbejdning mv (§ 29, stk 8) Efter lovens § 29, stk 8, kan moms af varer, der genindføres efter  

 forarbejdning, bearbejdning, komplettering, emballering, reparation eller  

 rengøring i udlandet, på visse betingelser beregnes af omkostningerne ved den  

 foretagne behandling tillagt forsendelses- og forsikringsomkostninger mv både  

 for de udførte og for de genindførte varer, samt told og eventuelle afgifter,  

 der skal betales ved indførslen.
 Løsøregenstande (fx biler) kan dog genindføres momsfrit efter reparation  

 mv i et andet EF-land på betingelse af, at der er betalt moms af  

 reparationsprisen i et andet EF-land, og at denne moms ikke kan blive  

 tilbagebetalt.
 Der henvises til afgørelsen »Genindførsel af forarbejdet  

 løsøre«.
Ved genindførsel af varer, der er forarbejdet mv uden for EF's toldområde  

 efter proceduren for passiv forædling eller proceduren for standardombytning,  

 beregnes momsen af omkostningerne mv, jf ovenfor.
Der henvises til  

 bestemmelserne i TR, kap 5.
 Ved genindførsel af  toldpligtige varer, der er forarbejdet mv i  

 Københavns Frihavn, beregnes momsen på samme måde.
 I andre tilfælde, fx ved genindførsel af  toldfri varer efter  

 forarbejdning mv uden for det danske toldområde eller i Københavns Frihavn,  

 kan momsen også beregnes af omkostningerne mv på følgende betingelser:
 - Der skal afleveres en udførselsangivelse, som indeholder oplysninger om  

 varernes værdi samt oplysninger til brug for varernes senere identifikation.
- Varerne skal genindføres inden 1 år efter udførslen.
Denne frist kan dog  

 i særlige tilfælde forlænges.
Varerne skal være udført af den person eller  

 virksomhed, som genindfører dem.
Ved genindførslen skal der fremlægges et  

 s,»Der skal dog'ørselsangivelsen og gives erklæring om varernes  

 identitet eller ækvivalens med de udførte varer.
Ved ækvivalente varer  

 forstås varer, der - hører under samme underposition i toldtariffen (ikke Brugstariffen), - er af samme handelsmæssige kvalitet, og - har de samme tekniske egenskaber.
 Hvis der ikke kan fremlægges eksemplar af udførselsangivelse ved  

 genindførslen, kan virksomheden mod dokumentation undtagelsesvis få lov til  

 at betale moms af varerne på grundlag af omkostningerne mv.
Varer, der indføres af private fra andre EF-lande Ved privatpersoners indførsel af varer fra andre EF-lande skal der betales  

 importmoms efter de almindelige regler.
 For at undgå dobbeltmomsning af varer, der er købt hos eller modtaget som  

 gave fra en anden privatperson, således at varernes værdi indeholder et  

 momsbeløb fra den seneste momspligtige omsætning i udførselslandet, kan der  

 udbetales en »resterende« moms til indføreren efter momslovens §  

 29, stk 7.
 Som privatpersoner anses personer, der ikke er registreringspligtige her i  

 landet, samt personer, der er momsregistrerede, med som indfører varerne til  

 privat brug eller til formål, som ikke vedrører virksomhedens momspligtige  

 aktiviteter.
 Der kan også ske udbetaling af »resterende« moms ved handler,  

 hvor en formidler har medvirket, og hvor reglerne for anvisningssalg er  

 opfyldt.
 Hvis værdien er faldet siden den seneste momspligtige omsætning i  

 udførselslandet, vil den »resterende« moms udgøre den moms, der  

 faktisk er betalt i udførselslandet, med fradrag af en del svarende til  

 procentsatsen for denne værdiforringelse.
 Den »resterende« moms beregnes således af værdien på  

 indførselstidspunktet ved brug af den oprindelige momssats i udførselslandet.
 Hvis varens værdi er steget siden den seneste momspligtige omsætning i  

 udførselslandet, vil den »resterende« moms udgøre hele den moms,  

 der faktisk er betalt i udførselslandet.
 Hvis den »resterende« moms er større end importmomsen, kan der  

 kun udbetales et momsbeløb, der svarer til importmomsbeløbet.
 Den »resterende« moms skal dokumenteres ved den faktura, der er  

 udstedt ved den seneste momspligtige omsætning i udførselslandet.
Det skal fremgå af fakturaen, at der er betalt moms ved den seneste  

 momspligtige omsætning.
Fakturaen skal således indeholde oplysning om enten  

 momssatsen, momsbeløbet eller at beløbet er incl moms.
 Varen skal ved indførslen være i den skikkelse, som den havde ved den  

 seneste momspligtige omsætning i udførselslandet, og varens identitet skal  

 entydigt kunne fastslås.
 Der må endvidere ikke være ydet momsgodtgørelse ved udførslen fra  

 udførselslandet.
 Den »resterende« moms fra udførselslandet må ikke indgå i  

 momsværdien ved indførslen.
 Beregning af »resterende« moms samt det beløb, som toldkamret  

 skal udbetale, er vist i bilag 1.
EF-Kommissionen har i en meddelelse om privatpersoners indførsel af brugte  

 varer gjort opmærksom på Kommissionens holdning vedrørende handel over  

 grænserne mellem EF-landene.
Kommissionen har heri bl a anført, at reglerne  

 om »resterende« moms efter Kommissionens opfattelse også bør  

 omfatte fx flyttegods, der ikke opfylder betingelserne for momsfri indførsel.
 Meddelelsen er optrykt i EF-Tidende nr C 13 af 21 januar 1986.
 Meddelelsen vil imidlertid ikke medføre ændringer i den danske  

 administration, idet man fra dansk side afventer en generel EF-lovgivning.
 Hvis private gør opmærksom på, at der i et konkret tilfælde skal tages  

 hensyn til den »resterende« moms, der er betalt i udførselslandet,  

 og den danske praksis ikke har taget højde herfor, skal sagen forelægges  

 direktoratet.
 Et eksempel herpå er vist i afsnittet Afgørelser: »Resterende«  

 moms - campingvogn.
Erklæring Hvis en privatperson, der bor her i landet, anmoder toldkamret om at  

 attestere, at der er betalt moms af en vare, som den private har leveret  

 (solgt eller givet som gave) til en privatperson i et andet EF-land, kan  

 toldkamret give erklæring om:
- momssatsen på tidspunktet for den seneste momspligtige omsætning her i  

 landet af varen, - at varen ved den seneste momspligtige omsætning her i landet var  

 momspligtig, og - at der ikke på noget tidspunkt er ydet eller vil kunne ydes godtgørelse  

 af noget momsbeløb.
 Der er hermed ikke direkte taget stilling til, om der for den aktuelle  

 vare er betalt moms ved den seneste momspligtige omsætning her i landet.
Indberetning Til brug ved arbejdet i EF om 16. momsdirektiv anmodes toldkamret om hvert  

 halve år til direktoratet at indberette - antallet af ekspeditioner, - hvilke varer og - størrelsen af det udbetalte beløb for hver vareart.
Momsfri indførsel (§ 29, stk 3) Efter momslovens § 29, stk 3, kan varer indføres momsfrit fra tredjelande  

 stort set i samme omfang og på samme betingelser som fastsat for toldfrihed  

 efter toldlovens §§ 18, 19, 24 og 25, samt hvor toldskyld ikke opstår efter §  

 87.
 Varer, der efter EF's bestemmelser herom er i fri omsætning i EF-landene,  

 kan også indføres momsfrit stort set i samme omfang og på samme betingelser  

 som fastsat for toldfriheden.
Endelig indførsel Der kan gives momsfritagelse ved endelig indførsel af visse varer efter  

 bekendtgørelsen om fritagelse for merværdiafgift ved visse former for  

 indførsel.
Fritagelsen er baseret på - Rådet direktiv af 28 marts 1983 (83/181/EØF) om fastlæggelse af  

 anvendelsesområdet for artikel 14, stk 1, litra d, i 6. momsdirektiv for så  

 vidt angår fritagelse for moms ved visse former for endelig indførsel af  

 varer og - Rådets direktiv af 28 marts 1983 (83/183/EØF) om afgiftsfritagelse ved  

 privatpersoners endelige indførsel af personlige ejendele fra en medlemsstat.
 Direktiverne er optrykt i AFGIFT-EF, kap 1.
 Direktiverne giver momsfritagelse for følgende former for indførsel:
- indførsel af personlige ejendele, der tilhører private, - elevers og studerendes indførsel af personligt udstyr, skolemateriale, løsøre og bohave, - indførsler af ringe værdi, - investeringsgoder og andet udstyr, der indføres ved overflytning af  

 aktiviteter, - indførsel af visse landbrugsprodukter eller produkter til anvendelse i  

 landbruget, - indførsel af terapeutiske stoffer, lægemidler, forsøgsdyr og biologiske  

 eller kemiske stoffer, - indførsel af forsendelser til velgørende eller filantropiske  

 organisationer, - indførsel i forbindelse med visse internationale forbindelser, - indførsel af varer i salgsfremmende øjemed, - varer, der indføres med henblik på undersøgelse, analyse eller  

 afprøvning, og - forskellige indførsler:
- forsendelser til organer, der varetager beskyttele af ophavsret eller  

 industriel eller kommerciel ejendomsret - oplysningsmateriale til turistformål - forskellige dokumenter og genstande - tilbehør til fastgørelse og beskyttelse af varer under transport - strøelse og foder bestemt til dyr under transport - brændstof og smøremidler i motorkøretøjer - varer til opførelse, vedligeholdelse eller udsmykning af mindesmærker  

 eller soldaterkirkegårde - ligkister, askeurner og udsmykningsgenstande til grave.
 Betingelser mv for momsfritagelsen er beskrevet i TR, kap 3 A, 3'die  

 afsnit.
 Der er truffet konkrete afgørelser om:
- lydbånd til blinde - personlige ejendele - bil - personlige ejendele - grammofonplader - tandtekniske varer, som er beskrevet i afsnittet »Afgørelser«.
Midlertidig indførsel af andre varer end transportmidler Der kan gives momsfritagelse efter bekendtgørelsen om fritagelse for  

 merværdiafgift ved midlertidig indførsel af andre varer end transportmidler.
 Fritagelsen er baseret på Rådets 17. direktiv af 16 juli 1985 (85/362/EØF)  

 om harmonisering af medlemsstaternes lovgivning om omsætningsafgifter -  

 Fritagelse for merværdiafgift ved midlertidig indførsel af andre varer end  

 transportmidler.
 Direktivet er optrykt i AFGIFT-EF, kap 1.
Det er således muligt at indføre varer midlertidigt med fuldstændig  

 fritagelse for moms.
Fritagelsen omfatter ikke indførsel af transportmidler  

 (motorkøretøjer og påhængsvogne hertil, campingvogne, lystfartøjer,  

 privatfly, cykler og heste), paller og containere.
Der skal som hovedregel stilles sikkerhed for betaling af den moms, som  

 hviler på varerne på indførselstidspunktet.
Sikkerheden må ikke overstige  

 dette momsbeløb.
Der skal dog ikke stilles sikkerhed for moms, hvis indførslen foretages af - en momsregistreret virksomhed med fuld fradragsret (for den indførte  

 vare), en momsregistreret virksomhed med fuld fradragsret (for den indførte  

 vare), - statslige, amtskommunale og kommunale institutioner, eller - en udenlandsk virksomhed, der kan dokumentere, at den er berettiget til  

 tilbagebetaling af momsen efter 8. momsdirektiv og Ministeriet for Skattter  

 og Afgifters bekendtgørelse om tilbagebetaling af moms (Til udenlandske  

 virksomheder). Der henvises til bestemmelserne i kap ANDRE BESTEMMELSER.
 Hvis der sker salg af de midlertidigt indførte varer til en køber her i  

 landet, afvikles ordningen på følgende måder:
Hvis køber er den virksomhed, som har indført varen midlertidigt, afvikles  

 ordningen ved betaling af importmomsen,  medmindre varen er indført af - en momsregistreret virksomhed med fuld fradragsret (for den indførte  

 vare) eller - en momsregistreret virksomhed med fuld fradragsret (for den indførte  

 vare) eller - en udenlandsk virksomhed, der kan dokumentere, at den er berettiget til  

 tilbagebetaling af momsen efter 8. momsdirektiv.
Hvis køber er en anden virksomhed, skal den udenlandske virksomhed  

 (ejeren) momsregistreres her i landet og beregne moms ved salget.
Ordningen  

 afvikles ved, at den sikkerhed der eventuelt er stillet, frigives.
Tredjelande Ved midlertidig indførsel fra tredjelande gives momsfritagelse stort set i  

 samme omfang som toldfritagelsen.
 Ved midlertidig indførsel med delvis betaling af importafgifter kan der  

 ikke gives hverken hel eller delvis momsfritagelse.
Der kan dog gives momsfritagelse ved lejlighedsvis indførsel af varer fra  

 tredjelande til ikke-kommercielle formål for en periode på højst 6 måneder,  

 når indførslen foretages af en ikke-momsregistreret virksomhed.
Ved  

 ikke-kommercielle formål forstås fx et hospitals midlertidige indførsel af  

 senge og en privatpersons indførsel af service til en privat fest.
Momsfritagelsen omfatter kun varen.
Der skal betales moms af vederlaget  

 for udlejningsydelsen efter bestemmelserne i bekendtgørelsen om  

 merværdiafgift af visse ydelser, der sælges til udlandet eller indkøbes i  

 udlandet, jf afsnittet »Køb af ydelser«.
EF-lande Ved midlertidig indførsel fra EF-lande omfatter momsfritagelsen alle  

 varer, bortset fra transportmidler mv.
Momsfritagelsen er betinget af, at varerne - er bestemt til genudførsel uden forarbejdning, - er erhvervet i overensstemmelse med et EF-lands almindelige momsregler,  

 og at der ikke er ydet momsgodtgørelse ved udførslen.
En momsregistreret  

 virksomheds udførsel af varer efter momslovens § 12, stk 1, pkt a, anses ikke  

 som momsgodtgørelse i denne forbindelse, - tilhører en person med hjemsted i udlandet, og - ikke er varer, der kan fortæres (af mennesker).
 Varer, der ikke fuldt ud opfylder disse betingelser, men som ved indførsel  

 fra et tredjeland ville være berettiget til fritagelse, kan af  

 momsregistrerede virksomheder med fuld fradragsret indføres momsfrit i samme  

 omfang og på samme betingelser som ved indførsel fra et tredjeland.
Varerne kan blive momsfrit her i landet i højst 2 år.
Toldkamret kan dog  

 forlænge perioden, hvis toldkamret skønner, at der er særlige omstændigheder.
Indførsel af varer med henblik på salg Varer, der indføres fra tredjelande eller EF-lande med henblik på salg,  

 kan også indføres midlertidigt momsfrit.
 Momsfriheden omfatter følgende varer:
- brugte varer, der indføres med henblik på salg ved auktion, - varer, der indføres som led i en salgskontrakt med forbehold af  

 tilfredsstillende afprøvning, - kunstværker og andre varer beregnet til udsmykning, som ikke samtidig er  

 nyttegenstande, og som indføres for at blive udstillet med henblik på salg,  

 og - udvalgssendinger til besigtigelse, der består af tilvirket pelsværk,  

 ædelstene, tæpper eller smykker, hvis deres særlige kendetegn udelukker  

 indførsel som vareprøver.
 Det er i bekendtgørelsen om midlertidig indførsel defineret, hvad der i  

 denne forbindelse forstås ved kunstværker.
 For udvalgssendinger er momsfritagelsen begrænset til en periode på højst  

 4 uger, og for de øvrige til en periode på højst 6 måneder.
 Ved salg af varerne skal der beregnes moms af den pris (uden moms), som  

 betales af den første køber her i landet.
 Denne momsberigtigelse erstatter således den moms, som skulle have været  

 betalt ved ordningens afvikling ved varernes endelige indførsel.
 Ved salg af varer på auktioner er det auktionen, der afregner denne moms,  

 og den udenlandske sælger/ejer anses ikke for at være registreringspligtig  

 her i landet for dette salg.
 I andre tilfælde skal momsen principielt afregnes af den virksomhed eller  

 person, som har indført varen midlertidigt momsfrit.
Overgangsbestemmelser Indtil 1 januar 1986 blev der givet fuldstændig og delvis momsfritagelse i  

 samme omfang, på samme betingelser og for samme vareområde som  

 toldfritagelse.
 Varer, der midlertidigt er indført inden denne dato, kan indtil udgangen  

 af 1987 opnå hel eller delvis momsfrihed efter de regler, der var gældende  

 indtil udgangen af 1985.
 Betingelser mv for momsfritagelse ved midlertidig indførsel af andre varer  

 end transportmidler er beskrevet i TR, kap 4 A, 3'die afsnit.
Midlertidig indførsel af transportmidler Der kan gives momsfritagelse efter bekendtgørelsen om midlertidig told- og  

 afgiftsfri indførsel og benyttelse af personmotorkøretøjer mv.
 Fritagelsen er baseret på Rådets direktiv af 28 marts 1983 (83/182/EØF) om  

 afgiftsfritagelse inden for Fællesskabet ved midlertidig indførsel af visse  

 transportmidler.
 Direktivet er optrykt i AFGIFT-EF, kap 1.
 Det er således muligt momsfrit at indføre og benytte personmotorkøretøjer,  

 campingvogne, fly, lystfartøjer, cykler og rideheste.
 Det er en betingelse for momsfritagelsen, at transportmidlerne ikke ejes  

 eller benyttes af personer, der bor her i landet.
 Betingelser mv er beskrevet i DR 1, kap 10.
Returvarer Der kan efter momslovens § 29, stk 3, punkt a, gives momsfritagelse ved genindførsel som returvarer, jf toldlovens § 19, i samme omfang og på  

 samme betingelser som fastsat for toldfritagelse.
Det er bl a en betingelse for momsfritagelsen, at der ikke er givet  

 momsgodtgørelse ved udførslen.
En momsregistreret virksomheds udførsel af  

 varer efter momslovens § 12, stk 1, punkt a, anses ikke som momsgodtgørelse i  

 denne forbindelse.
 Der henvises til TR, kap 3 B.
Fly og skibe (§ 29, stk 4) Fly og skibe på 5 BRT og der over kan indføres momsfrit.
Det gælder dog  

 ikke lystfartøjer og sportsfly.
Som sportsfly anses:
- fly, som bl a er konstrueret til kunstflyvning, - ultralette fly, som ikke hører til klasse B i Statens Luftfartsvæsens BL  

 9-6 af 1 august 1985, - svæveplaner, og - motorsvæveplaner, hvor motor og/eller propel kan trækkes helt ind i  

 flyet.
 Momsfritagelsen omfatter ikke varmluftsballoner.
 Begrebet lystfartøjer er ikke egentlig defineret i relation til  

 bestemmelserne i momsloven.
 Der henvises til kap OMSÆTNING.
Aviser og tidsskrifter (§ 29, stk 5) Aviser, der normalt udkommer med mindst et nummer om måneden, kan indføres  

 momsfrit.
Momsfritagelsen omfatter også aviser, der indføres i form af  

 mikrofilm.
Oversigt over momsnævnets avisafgørelser vedrørende udenlandske  

 publikationer er optaget i kap OMSÆTNING.
Endvidere kan udenlandske tidsskrifter, der sendes direkte til abonnenten,  

 indføres momsfrit.
Det gælder også samlede forsendelser, der indeholder  

 færdigadresserede tidsskrifter til særskilt postbesørgelse.
Der henvises endvidere til afsnittet Afgørelser: »Tidsskrifter.« Momsfritagelsen omfatter også abonnement på udenlanske tidsskrifter, der  

 indføres i form af mikrofilm.
Magnetbånd, der indeholder tidsskriftsartikler  

 eller oversigter over sådanne artikler, anses i denne relation også som  

 tidsskrifter.
Kunstværker, der indføres af kunstneren selv (§ 29, stk 6) Kunstnere kan momsfrit indføre egne kunstværker af den art, der hører  

 under toldtariffens position 99.01-99.03.
Momsfritagelsen er betinget af, at kunstværkerne fortoldes af kunstneren selv (i dennes navn). Momsfriheden  

 er ikke betinget af, at kunstneren er til stede ved fortoldningen, eller at  

 han/hun opholder sig her i landet.
Originale skulpturer under pos 99.03 fremstilles i visse tilfælde ved  

 støbning eller lignende i udlandet på grundlag af en model eller  

 originalafstøbning (ofte i mindre størrelse), som kunstneren har udført her  

 fra landet til dette formål.
Sådanne originale skulpturer - herunder også  

 modellen/originalafstøbningen - kan indføres momsfrit af kunstneren selv.
 Indføres kunstværkerne af en kunstudstilling, kunsthandlere og lignende,  

 skal der betales moms ved indførslen.
Særlige fritagelser (§ 29, stk 7) Ministeren for skatter og afgifter kan efter samråd med momsnævnet tillade  

 momsfri indførsel af varer i andre tilfælde end nævnt i § 29, stk 3-6 og 11,  

 når der er ganske særlige omstændigheder.
 Bestemmelsen er af konkurrencemæssige hensyn blevet anvendt i begrænset  

 omfang.
Momsfritagelse efter § 29, stk, 7 gives normalt ud fra kulturelle, sociale  

 eller lignende hensyn.
Der er f eks givet momsfritagelse ved - hospitalers indførelse af udstyr til kræftforskning og lignende, hvis - udstyret er givet som gave fra en velgørende institution eller  

 organisation, og - udstyret ikke fremstilles her i landet, - indførsel af bibler og testamenter, der er givet som gave til kirker,  

 klostre og lignende her i landet.
Ansøgninger om momsfritagelse efter § 29, stk. 7, skal forelægges  

 direktoratet.
Toldkamret er dog bemyndiget til at give momsfritagelse ved  

 indførelse af:
- Bøger mv (forfattereksemplarer) - Dyr til zoologiske haver - Frimærker til samlerbrug - Føl - Genindførsel af forarbejdet løsøre - Kunst- og museumsgenstande - Officielle publikationer Der henvises til afsnittet Afgørelser.
Varer til reparation, forarbejdning mv (§ 29, stk 11) Der vil efter ansøgning kunne gives tilladelse til momsfri indførsel af  

 varer, der indføres midlertidigt til reparation eller rengøring.
Der udstedes bevilling til told- og/eller momsfritagelse efter  

 bestemmelserne i TR, kap 6 »Aktiv forædling med suspension - reparationsvarer« (form G 125).
 Der vil også kunne gives tilladelse til momsfri indførsel af varer, der  

 indføres midlertidigt til forarbejdning, bearbejdning, komplettering eller  

 emballering for udenlandsk regning.
 Der udstedes bevilling i overensstemmelse med eksemplet i bilag 2 med  

 højst 5 års gyldighed.
Momsfri indførsel efter andre bestemmelser Toldloven indeholder visse bestemmelser, hvorefter der udover toldfrihed  

 for tredjelandsvarer også er momsfrihed for såvel tredjelandsvarer som varer  

 fra de andre EF-lande.
Told- og momsfriheden har primært hjemmel i en række internationale  

 konventioner og overenskomster, som er tiltrådt af Danmark, samt i  

 EF-rådsforordninger eller EF-rådsdirektiver.
Momsfriheden gives i samme  

 omfang og på samme betingelser, som der er fastsat for toldfriheden.
Rejseudstyr mv Efter toldlovens § 21 gives momsfrihed for rejseudstyr, rejseproviant og  

 andre varer, som rejsende medfører ved indrejse her til landet, på betingelse  

 af, at indførslen ikke er af erhvervsmæssig karakter.
 Momsfriheden er baseret på Rådets direktiv af 28 maj 1969 (69/169/EØF) om  

 harmonisering af lovgivning om fritagelse for omsætningsafgifter og  

 punktafgifter ved indførsel i den internationale rejsetrafik.
 Bestemmelserne for momsfriheden er fastsat i Ministeriet for Skatter og  

 Afgifters bekendtgørelse om told- og afgiftsfrihed for rejsegods mv.  

 Bekendtgørelsen er optrykt i toldlovsreglementet.
 Der henvises i øvrigt til DR 2, kap 7.
Småforsendelser uden erhvervsmæssig karakter EF-Rådet har udstedt 2 direktiver om momsfritagelse ved indførsel af varer  

 i småforsendelser uden erhvervsmæssig karakter:
- et om momsfritagelse ved indførsel fra tredjelande (78/1035/EØF), og - et om momsfritagelse ved indførsel af varer fra andre EF-lande  

 (78/1034/EØF).
 Direktiverne er optrykt i EF-forordninger mv.
 Bestemmelserne for momsfriheden er fastsat i Ministeriet for Skatter og  

 Afgifters bekendtgørelse om told- og afgiftsfritagelse for småforsendelser.  

 Bekendtgørelsen er optrykt i toldlovsreglementet.
 Der gives momsfritagelse ved indførsel af varer, som en privatperson i  

 udlandet sender til en privatperson her i landet, som småforsendelse uden  

 erhvervsmæssig karakter.
 Der henvises i øvrigt til TR, kap 3 A.
Varer til diplomater m fl Efter toldlovens § 22 kan der ved indførsel af varer i det omfang, det er  

 nødvendigt eller hensigtsmæssigt for at opfylde traktatmæssige forpligtelser,  

 fastsættes regler om momsfrihed for:
- fremmede staters herværende diplomatiske repræsentationer og de til  

 sådanne repræsentationer knyttede personer, - fremmede staters herværende konsulære repræsentationer og de til sådanne  

 repræsentationer knyttede personer, og - internationale organisationer og institutioner, som Danmark er medlem  

 af, og de til sådanne organisationer knyttede personer, herunder sagkyndige,  

 som udfører hverv for de pågældende organisationer eller institutioner, samt  

 medlemsstaternes repræsentanter i og udsendinge til sådanne organisationer og  

 institutioner.
 Som eksempler på internationale organisationer mv kan nævnes FN og visse  

 underorganisationer under FN (WHO, UNICEF mv), EF's Presse- og  

 Informationskontor og NATO.
 Ved salg af biler, som er indført momsfrit efter toldlovens § 22, skal der  

 beregnes moms, hvis bilen sælges inden 3 år efter indførslen.
 Der henvises til TR, kap 3 C.
Varer til oplæggelse på toldoplag Almindelige toldoplag.
 Efter toldlovens § 108 kan der gives tilladelse til oprettelse af  

 toldoplag til opbevaring af indførte varer i uberigtiget stand.
 Toldoplag kan oprettes hos pakhusforretninger i havne, der er basishavne,  

 og hvor der ikke findes frihavn, samt på andre steder hvor der er særlige  

 behov derfor.
 Endvidere kan der oprettes toldoplag hos varemodtagere til opbevaring af  

 egentlige transitvarer, hvorved forstås udenlandsk ejede varer, der ikke er  

 bestemt til det danske marked, og som i forbindelse med transporten til  

 bestemmelsesstedet oplægges her i landet.
 Der vil endelig kunne oprettes toldoplag for rå eller ufabrikeret tobak og  

 tobaksaffald samt for dele, tilbehør og materiel til fremstilling, reparation  

 eller udrustning af fly.
 Momsfritagelsen ved oplæggelse af varer på almindelige toldoplag gives i  

 samme omfang og på samme betingelser som toldfritagelse.
 Der henvises til DR 1, kap 11.
Private toldoplag Efter toldlovens § 108 a, kan der gives tilladelse til oprettelse af  

 private toldoplag hos varemodtagere, der genudfører indførte varer i  

 forbindelse med salg.
 Der skal betales moms ved varernes oplæggelse på det private toldoplag.
 Der henvises til TR, kap 11.
Tilbagebetaling af moms (§ 29, stk 9) Der kan tilbagebetales moms, hvis betingelserne for toldgodtgørelse efter  

 toldlovens § 54 er opfyldt.
Momsen tilbagebetales i samme omfang og på samme  

 betingelser som tolden.
 Det samme gælder for varer, der er i fri omsætning efter EF's  

 bestemmelser, og som kunne opfylde betingelserne for toldgodtgørelse efter  

 toldlovens § 54.
 Momsen kan endvidere tilbagebetales, hvis det er åbenbart, at  

 forudsætningerne for momsfrihed har foreligget ved indførslen.
Momsregistrerede virksomheder Momsen kan tilbagebetales hvis der er betalt for meget i moms, på grund af  

 fejl, der ikke skyldes en fejlagtig angivelse fra varemodtagerens side i  

 fortoldningsbegæringen.
Det er en betingelse, at virksomheden giver erklæring om, enten - at den tilbagebetalte moms vil blive modregnet i virksomhedens købsmoms,  

 eller - at momsen hverken er eller vil blive medregnet til virksomhedens  

 købsmoms.
 Hvis en registreret virksomhed ved fortoldning af varer ikke har vedlagt  

 fortoldningsbegæringen forskriftsmæssig dokumentation, og hvis der  

 efterfølgende foretages korrektion af fortoldningsbegæringen, foretages der  

 også korrektion af momslinien efter de retningslinier, der er nævnt i TR, kap  

 1.
 I andre tilfælde, fx ved regulering af en skønsmæssig ansættelse eller  

 regulering ved returnering af ikke-bestillingssvarende varer, gælder  

 følgende:
 Hvis toldkamret skønner, at reguleringen er uden væsentlig økonomisk  

 betydning for virksomheden, kan momsbeløbet ikke tilbagebetales, men beløbet  

 skal medregnes til virksomhedens købsmoms.
 Hvis reguleringen er af væsentlig økonomisk betydning for virksomheden,  

 skal momsbeløbet tilbagebetales.
 Det er en betingelse, at virksomheden giver erklæring om, at den  

 tilbagebetalte moms hverken er eller vil blive medregnet til købsmomsen.
Transitvarer Hvis et speditionsfirma, der som varemodtager angiver transitvarer til  

 godsregistering, undlader at returnere godstalonen til toldvæsenet med attest  

 om varernes udførsel, laver toldkamret en skønsmæssig ansættelse.
Speditionsfirmaet kan ikke medregne den betalte importmoms af  

 transitvarerne til firmaets købsmoms.
Toldkamret skal gøre speditionsfirmaet  

 opmærksom på dette, fx ved en påtegning i fortoldningsbegæringens debetnota.
 Hvis speditionsfirmaet ved fremlæggelse af udførselsdokumentation anmoder  

 om regulering af den skønsmæssig ansættelse, skal såvel told- som momsbeløbet  

 tilbagebetales.
Private Der kan ikke tilbagebetales moms, når private returnerer bøger mv, der er  

 bestilt hos virksomheder i udlandet, selv om der gælder en fortrydelsesret.
 Der kan kun tilbagebetales moms, hvis varen ikke svarer til bestillingen.
Køb af ydelser Generelt Ved køb af ydelser i udlandet skal der som hovedregel ikke betales moms.
 Ministeren for skatter og afgifter har dog efter momslovens § 29 a,  

 fastsat regler for i hvilket omfang, der skal betales moms ved køb i udlandet  

 af momspligtige ydelser til brug her i landet.
Disse regler står i Ministeriet for Skatter og Afgifters bekendtgørelse nr  

 285 af 4 juni 1985 om merværdiafgift af visse ydelser, der sælges til  

 udlandet eller indkøbes i udlandet.
Denne bekendtgørelse trådte i kraft den 1  

 juli 1985, og den tidligere bekendtgørelse nr 310 af 26 maj 1978 blev  

 ophævet.
Toldkamret kan tillade, at de ændrede regler først bruges fra 1  

 oktober 1985.
 Reglerne er i overensstemmelse med artikel 9 i 6. momsdirektiv af 17 maj  

 1977 (77/388/EØF), som er ændret ved 10. momsdirektiv af 31 juli 1984  

 (84/386/EØF).
Reglerne tager sigte på at fastlægge leveringsstedet (beskatningsstedet)  

 for en række ydelser, således - at det sikres, at ydelserne altid momses, hvis de udnyttes i EF, og - at der kun betales moms af ydelserne i et EF-land.
 Færøerne og Grønland sidestilles med tredjelande.
 Bekendtgørelse nr 285 indeholder følgende ændringer i forhold til  

 bekendtgørelse nr 310:
- art 9, stk 3, i 6. momsdirektiv er indarbejdet, således at der kun skal  

 betales moms af ydelser, der udnyttes inden for EF, - 10. momsdirektiv, om harmonisering af medlemsstaternes lovgivning om  

 omsætningsafgifter som ændring af direktiv 77/388/EØF-anvendelse af  

 merværdiafgift ved udlejning af løsøregenstande, er indarbejdet.
Reglerne i dette afsnit vedrører kun køb (indførsel) af ydelser fra  

 udlandet.
Reglerne om salg af ydelser til udlandet står i kap OMSÆ TNING.
Artikel 9 i 6. momsdirektiv Art 9, stk 1, fastslår, at leveringsstedet for en ydelse, dvs det sted  

 (land), hvor ydelsen skal momses, er det sted, hvor leverandøren (den, der  

 præsterer ydelsen) har enten - hjemstedet for sin økonomiske virksomhed, - et fast forretningssted, hvor ydelsen leveres fra, eller - den sædvanlige bopæl eller opholdssted.
 Hovedreglen efter stk 1 er således, at der skal momses i det land, hvor  

 leverandøren bor (det faste forretningssted).
 I art 9, stk 2, er fastsat en række undtagelser fra denne hovedregel:
- ydelser, der vedrører fast ejendom, skal momses i det land, hvor  

 ejendommen ligger (art 9, stk 2, litra a), - transportydelser momses i det land, hvor transporten finder sted (art 9,  

 stk 2, litra b), - ydelser, der vedrører fx kulturelle aktiviteter, sagkyndig vurdering af  

 løsøregenstande og arbejde udført på løsøregenstande, skal momses i det land,  

 hvor ydelsen præsteres (art 9, stk 2, litra c, og bekendtgørelsens § 2), - ydelser, der vedrører fx reklame, revision, udlejning af løsøregenstande  

 og edb, skal momses i det land, hvor køberen (lejeren) bor (fast  

 forretningssted), hvis køberen - bor uden for EF, eller - er momsregistreret i et andet EF-land (art 9, stk 2, litra e).
Art 9, stk 3, giver EF-landene mulighed for at »flytte«  

 leveringsstedet for de ydelser, der er nævnt under punkt e, og ved udlejning  

 af transportmidler, til det land, inden for eller uden for EF, hvor ydelsen  

 udnyttes.
Formålet er at undgå - dobbelt moms, - ingen moms og/eller - konkurrenceforvridning.
Hvis ydelsen udnyttes uden for EF, skal der ikke betales moms.
Hvis  

 ydelsen udnyttes inden for EF, skal der betales moms i det EF-land, hvor  

 leverandøren bor.
Art 9, stk 3, er bl a brugt ved salg af reklameydelser, der udnyttes her i  

 landet, til købere uden for EF.
Se kap OMSÆTNING, Salg af ydelser.
Ydelser, der er nævnt i bekendtgørelsen § 1-ydelser a.
Hel eller delvis overdragelse af ophavsretten, patentrettigheder,  

 licensrettigheder, retten til varemærker, fællesmærker og mønstre og af andre  

 lignende rettigheder.
b.
Ydelser vedrørende reklame.
c.
Ydelser fra rådgivningsvirksomheder, ingeniører,  

 projekteringsvirksomheder, advokater og revisorer samt andre lignende  

 ydelser: databehandling og meddelelse af oplysninger.
d.
Ydelser fra vikarbureauer.
e.
Forpligtelser til helt eller delvis at undlade udøvelse af en  

 erhvervsmæssig virksomhed eller brug af en af de i denne paragraf omhandlede  

 rettigheder.
f.
Ydelser, der udføres af mellemmænd, som handler i andres navn og for  

 andres regning, såfremt deres virksomhed vedrører levering af sådanne  

 ydelser, som omhandlet i denne paragraf.
g.
Udlejning af løsøregenstande, bortset fra transportmidler af enhver  

 art.
§ 2-ydelser a.
Tjenesteydelser vedrørende fast ejendom beliggende her i landet,  

 herunder ydelser fra ejendomsmæglere, ejendomshandlere m fl, samt  

 projekterings- og rådgivningsydelser.
b.
Arrangementer mv inden for sport, underholdning, undervisning,  

 videnskab mv, såfremt arrangementerne er omfattet af momspligten.
c.
Arbejde udført på løsøregenstande her i landet.
d.
Sagkyndig vurdering af løsøregenstande her i landet, såfremt  

 vurderingen er omfattet af momspligten.
Momsregisterede virksomheder Ved køb af de ydelser, der er nævnt i bekendtgørelsen, (§§ 1 og 2) skal  

 der ikke betales moms, hvis virksomheden har fuld fradragsret for ydelserne.
Hvis virksomheden har delvis fradragsret eller ingen fradragsret for  

 ydelserne, skal der betales moms efter de regler, som gælder for  

 ikke-momsregistrerede virksomheder og private.
Se næste afsnit.
Ikke-momsregistrerede virksomheder og private Ved køb af de ydelser, der er nævnt i bekendtgørelsen, skal der i visse  

 tilfælde betales moms.
§ 1-ydelser Ved vurderingen af, om der skal betales moms ved køb af § 1-ydelser,  

 skelnes der mellem, om sælgeren har forretningssted i eller uden for EF.
Hvis sælgeren har forretningssted i et  andet EF-land, skal der  

 ikke betales moms her i landet.
Ydelsen skal momses af sælgeren, hvis køberen  

 ikke er momsregistreret.
Hvis køberen er momsregistreret, skal ydelsen  

 principielt momses her i landet: men hvis køberen har fuld fradragsret for  

 ydelsen, skal der ikke betales moms.
 Hvis sælgeren har forretningssted  uden for EF, skal køberen betale  

 moms af ydelserne her i landet.
Hvis ydelserne udnyttes udelukkende uden for EF, skal der dog ikke betales  

 moms.
Se definitionen på udnyttelsessted i kap OMSÆTNING.
 Ved leje af løsøregenstande, bortset fra transportmidler af enhver art,  

 skal der således kun betales moms af de løbende lejebeløb, hvis udlejeren har  

 forretningssted uden for EF.
Ved indførslen skal der betales moms af den lejede vare efter de  

 almindelige regler.
Der kan evt opnås momsfritagelse efter bekendtgørelsen om  

 fritagelse for merværdiafgift ved midlertidig indførsel af andre varer end  

 transportmidler.
Der henvises til afsnittet herom og TR, kap 4 A.
 Hvis den udenlandske udlejer indfører løsøregenstande for at udleje dem  

 her i landet, skal virksomheden momsregistreres og beregne moms efter de  

 almindelige regler.
 Ydelser fra rådgivningsvirksomheder m fl (bekendtgørelsens § 1, stk 1,  

 punkt c), der vedrører fast ejendom, skal ikke anses som en § 1-ydelse, men  

 som en § 2-ydelse.
Det betyder, at ydelser, der vedrører fast ejendom, altid momses i det  

 land, hvor ejendommen ligger.
Se næste afsnit.
§ 2-ydelser Ved køb af § 2-ydelser skal der altid betales moms her i landet.
 Hvis sælgeren driver momspligtig virksomhed her i landet, skal  

 virksomheden momsregistreres og beregne moms efter de almindelige regler, se  

 kap REGISTRERING.
Edb-ydelser på databærere Standard edb-programmer, fx computerspil, der indføres på databærere, fx  

 papir, kassette eller bånd, anses momsmæssigt som en vare.
Der skal således  

 betales moms af hele værdien ved indførslen.
 Ved indførsel af  individuelt tilpassede edb-programmer på  

 databærere, dvs programmer, der specielt er fremstillet efter køberens  

 specifikationer, skelnes mellem indførsel fra EF-lande og tredjelande.
Individuelt tilpassede edb-programmer på databærere, der indføres fra et  

andet EF-land, anses i deres helhed som ydelser.
Databæreren anses  

 som en integreret del af ydelsen (programmet).
 Der er tale om en § 1-ydelse (bekendtgørelsens § 1, stk 1, punkt c), der  

 er købt i et andet EF-land, og derfor skal der ikke betales moms her i  

 landet.
 Individuelt tilpassede edb-programmer på databærer, der indføres fra et  

tredjeland, skal momsmæssigt opdeles i en varedel (databæreren) og en  

 ydelsesdel (edb-programmet).
 Der skal betales moms af databæreren ved indførslen.
 Der skal betales moms af edb-programmet, medmindre køberen er  

 momsregistreret med fuld fradragsret.
Reklameydelser Der skal betales moms af alle reklameydelser, som helt eller delvis  

 udnyttes inden for EF.
Ydelserne anses for at blive udnyttet i det land, hvor  

 reklamemidlet udkommer.
Hvis en dansk momsregistreret virksomhed med fuld fradragsret henvender  

 sig til et dansk reklamebureau for at annoncere i  et tredjeland, skal  

 reklamebureauet beregne moms, selv om ydelsen udnyttes uden for EF.
Der skal  

 beregnes moms, fordi der er tale om handel mellem 2 danske virksomheder, og  

 fordi køberen har fuld fradragsret for momsen.
 Hvis en dansk momsregistreret virksomhed med delvis eller ingen  

 fradragsret, en ikke-momsregistreret virksomhed eller en privat henvender sig  

 til et dansk reklamebureau for at annoncere i  et tredjeland, skal  

 reklamebureauet ikke beregne moms, jf bekendtgørelsens § 1, stk 2.
 Der skal ikke beregnes moms, selv om der er tale om handel mellem 2 danske  

 virksomheder, fordi ydelsen udnyttes uden for EF, og fordi køberen ikke har  

 fradragsret for den moms, som skulle have været beregnet.
 Hvis en dansk virksomhed (momsregistreret, ikke-momsregistreret eller  

 privat) henvender sig til et dansk reklamebureau for at annoncere i et  

andet EF-land, skal reklamebureauet beregne moms.
Overgangsbestemmelser Det har indtil 1 juli 1985 været praksis i reklamebranchen, at der ikke  

 blev beregnet moms ved videresalg af reklameydelser, når annonceringen skete  

 i udlandet.
 Af hensyn til en ensartet administration skal toldkamret ikke efteropkræve  

 moms ved videresalg af annoncering i udlandet - såvel tredjelande som  

 EF-lande - indtil 1 juli 1985.
 Hvis en virksomhed har opkrævet moms i disse situationer og anmoder om  

 tilbagebetaling af momsen, skal toldkamret tillade, at moms vedrørende  

 annoncering i udlandet for ikke-momsregistrerede virksomheder indtil 1 juli  

 1985 tilbagebetales på betingelse af, at beløbet godtgøres kunderne.
Anmeldelse og betaling Den, der har købt ydelser, som der skal betales moms af, skal give  

 toldkamret besked inden 8 dage efter, at aftalen om levering af ydelsen er  

 truffet med den udenlandske sælger.
 Momsen betales efter reglerne i bekendtgørelsens §§ 6-8.
Kørsel med udenlanske busser Efter momslovens § 29 b skal der betales moms af anden erhvervsmæssig buskørsel end rutekørsel, som udføres med busser, der er indregistreret i  

 udlandet.
 Færøerne, Grønland og Københavns Frihavn sidestilles med udlandet.
 Reglerne om beregning af momsen står i Ministeriet for Skatter og  

 Afgifters bekendtgørelse om merværdiafgift af turistkørsel med udenlanske  

 busser.
 Momsen udgør 0,05 kr pr personkilometer, dvs det antal kilometer, der er  

 kørt med passagerer, ganget med antallet af passagerer.
 Hvis en bus kører  ind tom, beregnes kilometerantallet fra det  

 sted, hvor den første passager tages op.
 Hvis en bus kører  ud tom, beregnes kilometerantallet til det sted,  

 hvor den sidst passager sættes af.
 Hvis bussen kører udflugtsture her i landet med vekslende antal  

 passagerer, beregnes momsen på grundlag af antallet af passagerer ved  

 indkørslen.
 Hvis denne bus kommer tom for at hente passagerer, beregnes momsen på  

 grundlag af antallet af passagerer ved udkørslen.
Momsen betales ved indkørslen (til Danmark) på grundlag af det forventede  

 antal personkilometer.
Der skal også betales moms for busser, der kører ind  

 tomme for at hente passagerer.
Ved udkørslen (fra Danmark) reguleres momsen endeligt efter det faktiske  

 antal personkilometer.
Der reguleres ikke, hvis beløbet er mindre end 25 dkr.
 Momsen angives og betales ved anvendelse af en afgiftsangivelse, P 140.
 Af praktiske grunde opkræves der moms af al kørsel med udenlandske busser  

 (bortset fra busser med militære nummerplader), men momsen kan  

 tilbagebetales, hvis det dokumenteres, at kørslen ikke har været  

 erhvervsmæssig.
 Ansøgning om tilbagebetaling skal vedlægges kvittering for betalt moms og  

 dokumentation for, at kørslen ikke er erhvervsmæssig, fx kopi af  

 registreringsattest.
 Tilbagebetalingen sker ved Distriktstoldkammer 6 (Nord).
Afgørelser § 29,  stk 3 Danske fiskerfartøjers fangst Der kan gives momsfritagelse ved direkte indførsel fra fangstpladserne af  

 fisker- og fangstfartøjers fangst på havet eller i ubeboede polarområder.
Der  

 henvises til momslovens § 29, stk 3, jf 6. direktivs artikel 14, stk 1, litra  

 h.
 Der kan gives momsfritagelse, selv om fangsten er bearbejdet eller  

 konserveret om bord i fartøjerne eller i andre danske fartøjer.
Der kan også gives momsfritagelse, hvis fangsten indføres efter at være  

 landet og omladet i Grønland, og indføres med fx fragtskib.
Ved indførslen  

 skal der fremlægges T 2 M dokument udstedt af fartøjets kaptajn og attest fra  

 Grønlands Handel om omladningen.
 Momsfritagelsen omfatter ikke fangster, der indføres efter at være landet  

 og omladet på Færøerne.
Lydbånd til blinde En blindeforening søgte om momsfritagelse ved indførsel af lydbånd fra  

 Norge.
Foreningen sendte indtalte bånd til Norge til kopiering.
De indtalte bånd  

 blev i Norge, mens kopierne blev sendt til Danmark.
Båndenes pris blev betalt  

 af foreningen, mens beløbet til betaling for kopieringen blev givet som gave  

 til foreningen.
 Der kan ikke gives momsfritagelse ved indførslen, fordi båndene ikke fuldt  

 ud er modtaget som gave.
Personlige ejendele - bil Der er søgt om momsfritagelse ved indførsel af en personbil, der er  

 medtaget som flyttegods fra England.
Indføreren har drevet virksomhed som agent i England, og bilen har været indregistreret i virksomhedens navn.
 Virksomheden har ikke været momsregistreret, og der er ikke ydet  

 godtgørelse af momsen ved købet af bilen.
 Det er fastsat i § 2, punkt c, i bekendtgørelsen om fritagelse for  

 merværdiafgift ved visse former for indførsel, at motorkøretøjer udelukkende  

 må anvendes privat.
 Det betyder, at bilen ikke må anvendes erhvervsmæssigt i indførselslandet.
 Der gives momsfritagelse ved indførsel af bilen, da den udelukkende skal  

 bruges privat her i landet.
Personlige ejendele - grammofonplader En professionel disc-jockey søgte om momsfritagelse ved indførsel af  

 personlige ejendele (flyttegods), som bl a indeholdt 1000 grammofonplader til  

 brug i hans arbejde.
 Der kan gives momsfritagelse ved indførsel af disse grammofonplader, idet  

 personlige ejendele også omfatter værktøj, udstyr og instrumenter, der er  

 nødvendige for udøvelsen af den pågældendes erhverv.
Tandtekniske varer En tandlæge har søgt om momsfritagelse ved indførsel af tandtekniske  

 varer.
 Departementet har tilladt, at varerne indføres momsfrit efter momslovens §  

 29, stk 3, punkt b, jf Rådets 6. direktiv artikel 13, punkt A, nr 1, litra e,  

 og artikel 14, stk 1, litra a.
 Det er en betingelse for momsfritagelsen, at tilsvarende tandtekniske  

 varer kan fremstilles momsfrit her i landet, jf bekendtgørelsen om fritagelse  

 for at svare afgift i henhold til merværdiafgiftsloven.
§ 29,  stk 7 Ansøgninger om momsfritagelse efter § 29, stk 7, skal forelægges  

 direktoratet.
Toldkamret er dog bemyndiget til at give momsfritagelse i  

 følgende omfang:
Bøger mv (forfattereksemplarer) Enkelte eksemplarer af udenlandske bøger, som udenlandske forlag uden  

 beregning sender til forfattere (medforfattere) her i landet, kan indføres  

 momsfrit.
Det er en betingelse for momsfritagelsen, at det på  

 fortoldsningsbegæringen oplyses, at bøgerne - er til forfatterens personlige brug, - indeholder bidrag fra forfatteren selv, og - leveres gratis fra det udenlandske forlag.
Særtryk af artikler i udenlandske publikationer, skrevet af forfattere her  

 i landet, kan også indføres momsfrit på betingelse af, at det på  

 fortoldningsbegæringen oplyses, at - forsendelsen indeholder særtryk af forfatterens artikler, og - den leveres til personlig brug.
Dyr til zoologiske haver Zoologiske haver, som er omfattet af lov om statstilskud mv til zoologiske  

 haver, kan momsfrit indføre dyr, der ikke er bestemt til videresalg, i samme  

 omfang, som der gives toldfritagelse, jf toldlovens § 17.
 Der kan også gives momsfritagelse ved midlertidig indførsel af dyr, der  

 ikke er bestemt til videresalg, efter momslovens § 29, stk 3, jf toldlovens §  

 24. Der henvises til TR, kap 3 A (endelig indførsel) og 4 A (midlertidig  

 indførsel).
Frimærker til samlerbrug Indførsel Der skal betales moms ved indførsel af frimærker til samlerbrug, herunder  

 uadresserede førstedags-kuverter.
Der skal dog ikke betales moms af færøske  

 julemærker, idet disse mærker anses som velgørenhedsmærker, jf kap  

 REGISTRERING, »Velgørende arrangementer mv«.
 For grønlandske frimærker, der er købt hos det grønlandske postvæsen, er  

 der etableret en ordning, hvorefter momsen betales af Grønlands Handel.
Genindførsel Udstillingsvarer Frimærker, der har været sendt til offentlig udstilling i udlandet, kan  

 genindføres momsfrit på de betingelser, der er fastsat i toldlovens § 19.
 Der kan gives momsfritagelse, selv om frimærkerne ikke har været frembudt  

 til toldvæsenets undersøgelse før udførslen, på betingelse af, at  

 varemodtageren ved genindførslen giver erklæring om, at disse frimærker er  

 identiske med de udførte, og at de genindføres efter at have været udstillet  

 på en nærmere angivet frimærkeudstilling.
Udvalgs- og ekspertisesendinger Frimærker, der har været sendt til udlandet i udvalg eller til bedømmelse  

 (ekspertise) med henblik på kontrol eller konstatering af et mærkes ægthed  

 mv, kan indføres momsfrit på de betingelser, der er fastsat i toldlovens §  

 19.
 Der henvises i øvrigt til TR, kap 3 B.
Midlertidig indførsel Udstillingsvarer Frimærker, der indføres til udstillinger her i landet, kan indføres  

 midlertidigt momsfrit mod sikkerhedsstillelse.
For frimærker, der indføres til udstillinger, som arrangeres af  

 frimærkeklubber o lign, kan sikkerhedsstillelsen bestå i, at formanden for en  

 hovedorganisation (fx Danske Filatelisters Fællesråd) giver erklæring om, at - frimærkerne er bestemt til en nærmere angivet udstilling, og - organisationen hæfter for momsen af frimærkerne, hvis de ikke genudføres  

 umiddelbart efter, udstillingen er slut.
Udvalgssendinger Frimærker i udvalg vil kunne indføres midlertidigt momsfrit mod  

 sikkerhedsstillelse.
Varerne skal frembydes for toldvæsenet ved genudførslen, der skal ske  

 inden 4 uger efter frimærkernes fortoldning.
Denne tidsfrist kan ikke  

 forlænges.
Ekspertisesendinger Frimærker, der indføres midlertidigt til bedømmelse (ekspertise), kan  

 indføres midlertidigt momsfrit mod sikkerhedsstillelse.
Føl Der kan gives momsfritagelse ved indførsel af føl, der er født i udlandet  

 af danske hopper, hvis - føllet indføres sammen med hoppen, og hvis - hoppen har været midlertidigt udført til bedækning efter folingen.  

 Hoppen er således drægtig igen, når den genindføres.
Genindførsel af forarbejdet løsøre Ved genindførsel af varer, der er forarbejdet, repareret eller lignende i  

 udlandet, kan importmomsen på visse betingelser beregnes af omkostningerne  

 ved forarbejdningen mv.
 EF-medlemslandene er imidlertidig efter 6. direktiv artikel 14, stk 1,  

 litra f, forpligtet til at tillade momsfri genindførsel af løsøregenstande,  

 fx motorkøretøjer, når de er blevet repareret eller lignende i et andet  

 EF-land, og når arbejdet er blevet momset der uden ret til at fradrage momsen  

 eller få den tilbagebetalt i det pågældende land.
 Løsøregenstande kan herefter genindføres momsfrit efter forarbejdning,  

 reparation mv i et andet EF-land på betingelse af, at der er betalt moms af  

 reparationsprisen i et andet EF-land, og at denne moms ikke kan blive  

 tilbagebetalt.
 Hvis ejeren af det reparerede løsøre er momsregistreret her i landet, skal  

 der således ved indførslen opkræves moms af reparationsomkostningerne, excl  

 den udenlandske moms, og den pågældende må henvises til at søge den  

 udenlandske moms godtgjort efter 8. momsdirektiv, jf bestemmelserne i kap 14.
 Hvis det viser sig, at den udenlandske moms ikke kan godtgøres, kan  

 importmomsen tilbagebetales.
Kunst- og museumsgenstande Statslige og statsstøttede museer samt Davids Samling kan indføre kunst-  

 og museumsgenstande momsfrit på betingelse af, at genstandene ikke er bestemt  

 til videresalg.
 I kap ANDRE BESTEMMELSER, bilag 2, er der optrykt en fortegnelse over  

 statslige og statsstøttede museer.
Hvis fritagelsen kun omfatter moms, er toldkamret bemyndiget til at  

 tillade momsfri indførsel på betingelse af, at museets ansvarlige leder giver  

 erklæring om, at - genstandene indføres til indlemmelse i museets samling, og - museet er godkendt som tilskudsberettiget efter § 3 i lov om statsstøtte  

 mv til museer.
 Hvis fritagelsen omfatter både told og moms, skal sagen forelægges  

 direktoratet, jf TR, kap 3 A, 2' det afsnit, artikel 51.
 Om indførsel af samlerobjekter og kunstgenstande af andre end statslige og  

 statsstøttede museer henvises til TR, kap 3 A, 3'die afsnit, XII.
Officielle publikationer Der kan gives momsfritagelse ved indførsel af officielle, parlamentariske  

 og administrative dokumenter, der er offentliggjort i deres oprindelsesland  

 og omfattet af tillæg A, punkt IV, i UNESCO-overenskomsten af 22 november  

 1950.
 Der henvises til TR, kap 3 A, 2' afsnit, artikel 50.
 Følgende afgørelser er eksempler på, at ministeren for skatter og afgifter  

 efter samråd med momsnævnet har givet momsfritagelse:
Arveforskud En person, som har fast bopæl her i landet, har spurgt, om indbogenstande,  

 der er modtaget som arveforskud, kan indføres momsfrit.
 Efter Rådets direktiv om momsfritagelse ved privatpersoners endelige  

 indførsel af personlige ejendele fra en medlemsstat er alene en afdøds  

 personlige ejendele, der er modtaget som arv, momsfritaget.
 Der er truffet afgørelse om, at arveforskuddet indføres momsfrit.
»Resterende« moms - campingvogn En person, der har fast bopæl i et andet EF-land, har spurgt om  

 tilbagebetaling af »resterende« moms ved indførsel af en  

 campingvogn.
 Den danske praksis giver ikke mulighed for tilbagebetaling af  

 »resterende« moms, når en person, som ikke bor her i landet,  

 indfører og efterlader en campingvogn her i landet.
 Der er truffet afgørelse om, at den »resterende« moms  

 tilbagebetales.
Tidsskrifter En international organisation har spurgt, om der kan gives momsfritagelse  

 ved indførsel af samlede forsendelser af medlemsblade, som ikke er  

 færdigadresserede ved indførslen.
 Medlemsbladene sendes samlet til organisationens sekretær her i landet,  

 som distribuerer bladene til medlemmerne.
 Der er truffet afgørelse om, at forsendelserne indføres momsfrit.
 Bilag 1.
Beregning af »resterende« moms Den »resterende« moms skal beregnes på grundlag af den momssats,  

 der var gældende i udførselslandet på tidspunktet for varens seneste  

 momspligtige omsætning.
Denne momssats kan være lavere end, lig med eller  

 højere end den momssats, der er gældende på indførselstidspunktet.
a.
Momssatsen i udførselslandet på tidspunktet for varens seneste  

 momspligtige omsætning er lavere end momssatsen her i landet på  

 indførselstidspunktet.
 1. Købsprisen (værdien på indførselstidspunktet) er  

 lavere end eller lig med den pris, som blev betalt ved varens seneste  

 momspligtige omsætning i udførselslandet.
 2.
 Købsprisen (værdien på indførselstidspunktet) er højere end den pris, som  

 blev betalt ved varens seneste momspligtige omsætning i udførselslandet.
b.
Momssatsen i udførselslandet på tidspunktet for varens seneste  

 momspligtige omsætning er større end eller lig med momssatsen her i landet på  

 indførselstidspunktet.
 1. Købsprisen (værdien på indførselstidspunktet) er  

 lavere end eller lig med den pris, som blev betalt ved varens seneste  

 momspligtige omsætning i udførselslandet.
 2. Købsprisen (værdien på indførselstidspunktet) er  

 højere end den pris, som blev betalt ved varens seneste momspligtige  

 omsætning i udførselslandet.
 Den »resterende« moms samt det beløb, som toldkamret skal  

 udbetale, kan herefter beregnes efter følgende eksempler, hvor  

 udførselslandets valuta i alle tilfælde er DM, og kursen 350. Man anvender  

 den kurs, der er gældende på fortoldningstidspunktet.
 a.1.
 I dette tilfælde kan der kun udbetales et beløb, der svarer til  

 importmomsbeløbet, dvs 809 kr.
 (Det betyder, at varen er indført uden betaling af moms).
 Bevilling til momsfri indførsel efter momslovens § 29, stk 11.
Bilag 2 Bevilling til momsfri indførsel efter momslovens § 29, stk. 11.
Bevilling Moms - midlertidig indførsel OMFANG Momsfri indførsel efter momslovens § 29, stk. 11, af varer, der af  

 virksomheder indføres midlertidigt her til landet til forarbejdning,  

 bearbejdning, komplettering eller emballering for udenlandsk regning.
GYLDIGHED Bevillingen er gyldig fra i dag og indtil udgangen af BETINGELSER Kontrol Distriktstoldkamret kan fastsætte kontrolforanstaltninger.
Toldkamret kan  

 foretage eftersyn i virksomheden efter lovens § 31.
Indførsel Virksomheden skal i rubrikken »Særlige begæringer og  

 oplysninger« i fortoldningsbegæringen anmode om momsfri indførsel efter  

 denne bevilling.
Virksomheden skal erklære, at varerne indføres midlertidigt  

 til forarbejdning, bearbejdning, komplettering eller emballering for  

 udenlandsk regning, og at de derefter vil blive genudført.
 Bevillingen eller en genpart, som skal være bekræftet af  

 distriktstoldkamret, skal ved hver indførsel forevises toldvæsenet.
Regnskab Varerne skal tages med i virksomhedens almindelige regnskab, der indrettes  

 efter aftale med toldkamret, eller i et særligt regnskab.
Udførsel Dokumentation for genudførslen vedlægges regnskabet, se Momsvejledningen,  

 side 21-22 (Salg til udlandet - Dokumentation).
Opgørelse Virksomheden skal mindst en gang om året aflevere en opgørelse over varer,  

 der har været indført midlertidigt momsfrit, til toldkamret.
 Opgørelsen skal indeholde mængde, art og kvalitetsbetegnelse over momsfrit  

 indførte varer med henvisning til de pågældende debetnotaer, samt over  

 udførte varer med henvisning til forarbejdningsfakturaer.
 Virksomheden skal i opgørelsen erklære, at de udførte varer udelukkende er  

 blevet forarbejdet, bearbejdet, kompletteret eller omemballeret for  

 udenlandsk regning.
ANDRE BESTEMMELSER Virksomheden hæfter for momsen af varer, som der ikke er udførselsdokument  

 for.
 Bevillingen kan ikke uden toldkamrets samtykke overføres til andre.  

 Misbrug medfører straf efter toldlovens kap. 11.
