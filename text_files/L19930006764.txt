 I tilslutning til Udenrigsministeriets bekendtgørelse nr. 112 af 29.
 september 1975 og efterfølgende bekendtgørelser senest nr. 48 af 6.
maj 1993, Lovtidende C meddeles det, at der ved noteveksling i Nairobi den 19. og den 26. november 1992 er undertegnet en overenskomst mellem Danmark og Kenya, ifølge hvilken den danske regering fra den 1. november 1992 i en periode på 14 måneder yder et beløb på 13 millioner kroner til støtte til afslutningsfasen af programmet til udvikling af de landlige områder i Kenya.
Programmet har siden 1975 haft til formål at forbedre levestandarden for  

 de fattige i de landlige områder gennem lokalt identificerede projekter, der  

 iværksættes og vedligeholdes af modtagerne af projektet.
Programmet er  

 samfinansieret med Sverige, og der er indgået aftale om, at Danmark varetager  

 administrationen og kontakten til den kenyanske regering.
 Bevillingen dækker den afsluttende fase, hvor projekter, der er  

 identificeret under programmet, skal fuldendes.
