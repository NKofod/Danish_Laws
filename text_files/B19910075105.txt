I medfør af § 2, stk. 3, i lov nr. 415 af 6. juni 1991 om kiropraktorer m.v. fastsættes:
 § 1.  For at opnå autorisation som kiropraktor skal  

 den, der har bestået en godkendt uddannelse som kiropraktor, gennemgå en  

 supplerende praktisk uddannelse af 12 måneders varighed ved ansættelse hos en  

 kiropraktor (kiropraktorassistenttjeneste).
 Stk. 2.  Den supplerende praktiske uddannelse skal finde  

 sted hos en kiropraktor, der praktiserer for den offentlige sygesikring og  

 har praktiseret i mindst 3 år.
 Stk. 3.  Sundhedsstyrelsen kan i særlige tilfælde  

 godkende, at en del af den supplerende praktiske uddannelse gennemføres ved  

 anden ansættelse i sundhedsvæsenet.
 § 2.  Den supplerende praktiske uddannelse har til  

 formål at træne og videreudvikle kiropraktorassistentens kliniske erfaring  

 med henblik på en selvstændig, rutineret og forsvarlig varetagelse af  

 diagnostik, forebyggelse og behandling inden for det kiropraktiske  

 virksomhedsområde.
 Stk. 2.  Uddannelsen tilrettelægges på baggrund af et  

 særligt uddannelsesprogram, hvor kiropraktorassistenten gradvis varetager  

 mere og mere selvstændige funktioner.
 Stk. 3.  Som led i uddannelsesforløbet gennemgås  

 reglerne om kiropraktorers virksomhedsområde m.v., herunder reglerne om  

 kiropraktorers rettigheder og pligter.
 § 3.  Det påhviler kiropraktorassistenten personligt  

 at fremskaffe den nødvendige dokumentation for gennemført praktisk  

 uddannelse.
 Stk. 2.  Ansættelser af mindre end 3 måneders varighed  

 kan normalt ikke medregnes som en del af den supplerende praktiske  

 uddannelse.
 § 4.  Sundhedsstyrelsen varetager spørgsmål vedrørende  

 administrationen af opgaver efter denne bekendtgørelse.
 § 5.  Bekendtgørelsen træder i kraft den 1. januar  

 1992.
Sundhedsministeriet, den 13. november  

 1991 Ester Larsen / Steen Loiborg Loven træder i kraft 1. januar 1992.
