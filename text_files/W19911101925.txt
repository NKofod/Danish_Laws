 Skilsmisse meddelt i Den Dominicanske Republik kunne ikke godkendes  

 som tilstrækkeligt bevis for ægteskabets endelige opløsning, idet parterne på  

 tidspunktet for skilsmissen efter det til sagen oplyste hverken havde bopæl  

 eller anden tilknytning til Den Dominicanske Republik.
 Et statsamt forelagde spørgsmålet om godkendelse af skilsmisse, meddelt i  

 Den Dominicanske Republik.
 Det fremgik af sagen, at parterne var amerikanske statsborgere og var  

 domicileret henholdsvis på Filippinerne og i DDR.
 Da ingen af parterne var dominicanske statsborgere, fandt  

 Civilretsdirektoratet, at de dominicanske myndigheder ikke havde haft  

 international kompetence til at meddele skilsmisse, jf. herved princippet i  

 retsplejelovens § 448 c.
T.
Svenne Schmidt: International person-, familie- og arveret, s. 62 ff.
T.
Svenne Schmidt: International skilsmisse- og separationsret, 1972, s.  

 448 ff.
 UfR. 1972 B. 255 ff.
 Allan Philip: Dansk International privat- og procesret, 3. udg., 1976, s.  

 117 ff. og s. 212 ff.
