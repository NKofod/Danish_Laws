Ref.: a.
Overenskomst mellem deltagerne i den Nordatlantiske Traktat  

 vedrørende status for deres styrker. b.
STANAG 2026. c.
FKOBST P.810-1.
Tillæg: A.
Myndigheder m.v., der kan udstede NATO Travel Order og Movement  

 Order.
B.
Oversættelser af militære grader.
 Bilag: 1. Eksempler på udfærdigelse af NATO Travel Order. 2. Eksempel på  

 udfærdigelse af Movement Order.
 Erstatter: KFF B.25-1958.
FORMÅL 1. Denne bestemmelse fastsætter, hvorledes NATO Travel  

 Order (NTO) skal anvendes, udstedes og udfærdiges.
Bestemmelsen fastsætter  

 desuden, hvorledes Movement Order (MO) skal anvendes.
Bestemmelsen er  

 gældende for alle under Forsvarskommandoen (FKO) hørende myndigheder, enheder  

 m.v.
 Forsvarsministeriet har bestemt, at bestemmelsen også er gældende for  

 Hjemmeværnskommandoen og de direkte under Forsvarsministeriet hørende  

 myndigheder og institutioner m.v., der kan iværksætte rejser til NATO-lande.
GENERELT 2. Ved ref.a. har NATO-landene aftalt regler for deres  

 militære styrkers m.v. ophold i og rejse gennem deres respektive territorier.  

 Aftalen er optaget i LOB, 20.hæfte, samling af traktater m.v. af særlig  

 interesse for forsvaret, side 82 - 98.
3. Af ref.a. fremgår, at et NATO-lands styrker eller  

 disses medlemmer, som defineret i ref. a., art.
I, pkt. 1(a) er undtaget fra  

 de øvrige NATO-landes pas- og visumbestemmelser, når de i tjenstlig anledning  

 rejser til, fra eller gennem sådanne, jf. ref. a., art.
III, stk.1, ligesom  

 de er fritaget for det/de pågældendes landes indvandringsmyndigheders kontrol  

 m.v.
4. For at opnå de nævnte lettelser ved grænsepassage,  

 skal den/de rejsende være udstyret med jf. ref.a., art.
III. pkt. 2(a) og (b).
 NATO-landene har ved indgåelse af STANAG 2026 (Edition No. 4. ref.b.)  

 aftalt nærmere retningslinier for den nævnte rejseordres (NTO) indhold og  

 udformning.
 5. Officielle dokumenter, der medføres af en rejsende  

 og er anført på NTO, er ikke undergivet toldkontrol ved grænsepassage, hvis  

 de pågældende dokumenter er forseglede, og der på NTO er anført antallet af  

 forsendelser og disses mærkning (forsegling).
 Denne fritagelse for toldkontrol omfatter kun de medførte, officielle  

 dokumenter og vedrører ikke normal visitation og undersøgelse af bagage.
ANVENDELSE AF NATO TRAVEL ORDER 6. NTO anvendes af militært personel ved  

 tjenesterejser for enkeltpersoner eller mindre grupper (max. 20 personer) til  

 og/eller gennem andre NATO-lande.
Desuden anvendes NTO ved tjenesterejser til  

 og fra Grønland, idet der på NTO i »via«-rubrikken (pkt. 2) anføres  

 de NATO-lande, hvori f.eks. alternative lufthavne kan forekomme.
I øvrigt  

 anvendes NTO, hvor det er sandsynligt, at et NATO-land skal/kan transiteres.
 Ved rejser for mere end 20 personer (enheder m.v.) skal der træffes særlig  

 aftale med modtagerlandet og evt. transitlande, herunder om NTO skal  

 anvendes.
 7. NTO skal anvendes af alt militært personel ved  

 enhver rejse i tjenstlig anledning til og/eller gennem NATO-lande.
 Lande, der ikke er medlemmer af NATO, anføres ikke som rejsemål eller  

 transitlande på NTO.
8. Ved passage af grænser til NATO-lande anvendes NTO  

 sammen med ID- kort som legitimation overfor pas- og toldmyndigheder m.v. og  

 erstatter pas og visum.
Gyldigt rejsepas bør dog medbringes, jf. ref.c.
Våben, der i tjenstlig anledning medbringes, anføres i NTO.
Såvel  

 våbentype og -nummer som medbragt ammunitionsmængde skal være anført.
 Klassificeret materiale, der skal medbringes på tjenesterejse, medføres i  

 forseglede kuverter el.lign. og i øvrigt i henhold til gældende bestemmelser  

 for omgang med klassificeret materiale.
 Medføres klassificeret materiale på tjenesterejse, skal desuden  

 »COURIER CERTIFICATS/ORDRE DE MISSION D'UNE COURRIER« altid  

 udstedes til og medbringes af den rejsende, jf. gældende bestemmelser herfor.
 9. NTO kan anvendes som legitimation overfor  

 udenlandske militære myndigheder og skal på forlangende forevises sådanne.
Ved henvendelser til udenlandske militære myndigheder, tjenestesteder,  

 enheder m.v., der ikke har modtaget forudgående anmeldelse om  

 henvendelsen/besøget (f.eks. ved anmodning om støtte i akut opståede  

 tilfælde), bør NTO forevises som legitimation.
NTO er ikke tænkt anvendt som  

 »adgangskort« til udenlandske tjenestesteders messer klubber  

 o.lign.
Hvis en tjenesterejsende under ophold på/ved et udenlandsk  

 tjenestested finder det hensigtsmæssigt at få medlemskab af derværende  

 klubber m.v., kan ID-kort anvendes som legitimation.
 10. Efter afslutning af den/de tjenesterejser, hvortil  

 en NTO er udstedt returneres NTO til udstedende myndighed (uformelt).
UDSTEDELSE AF NATO TRAVEL ORDER 11. NTO udstedes til alt militært personel (og kun  

 militært personel) ved enhver tjenesterejse, udstationering og udsendelse  

 (udetillægsberettigede) til og/eller gennem et eller flere NATO- lande, som  

 den/de pågældende er beordret til af en myndighed, der kan iværksætte  

 tjenesterejser til udlandet, jf. ref.c.
NTO må ikke anvendes som bilag i  

 rejseafregning.
NTO udstedes normalt for hver enkelt tjenesterejse; for  

 udsendte dog for den perioder de pågældende er beordret til tjeneste i  

 udlandet.
I tilfælder hvor flere personer rejser samtidigt i samme tjenstlige  

 anledning, og en af rejsedeltagerne er udpeget som leder, afgør udstedende  

 myndighed, om der udstedes en fælles NTO.
Betingelsen herfor er bl.a., at de  

 pågældende rejser sammen og opholder sig samme sted i modtagerlandet.
 12. Til brug for personel, der ofte rejser til  

 og/eller gennem andre NATO-lande, f.eks. kurerer, kan NTO udstedes for en  

 periode af indtil eet år fra udstedelsesdatoen.
13. Med undtagelse af de i pkt. 12 nævnte tilfælde  

 udstedes NTO for een tjenesterejse.
Hvor personel afholder ferie/fridage i  

 forbindelse med en tjenesterejse, hvortil NTO er udstedt, kan afrejsedato  

 og/eller forventet hjemkomstdato anføres således, at NTO også omfatter disse  

 dage, medmindre tjenstlige årsager taler imod dette.
I forbindelse med  

 afvikling af ferie/fridage kan NTO kun udstedes til sådanne NATO-lande, der  

 rejses til og/eller gennem i tjenstlig anledning.
14. NTO kan udstedes af de i tillæg A anførte  

 myndigheder for personel til tjeneste ved disse og underlagte enheder m.v.  

 ved egentlige tjenesterejser, jf. ref.c.
Ved uddannelsesrejser udsteder  

 iværksættende myndighed (normalt FKO) NTO i forbindelse med øvrige  

 legitimations- og tilmeldingspapirer.
 15. Ved tjenesterejser med deltagere fra flere  

 NATO-udsendende myndigheder, fastsætter iværksættende myndigheder, jf.  

 ref.c., hvorvidt NTO udstedes ved de pågældende myndigheder, ved den  

 myndighed, der er udpeget til at forestå og koordinere rejsearrangementet  

 m.v. eller ved iværksættende myndighed.
16. Hvor enheder m.v. fysisk er placeret et andet sted  

 end den NTO- udstedende myndighed, som de henhører under, afgør den  

 pågældende NTO-udstedende myndighed, om NTO for personel ved disse enheder  

 m.v. skal udstedes af den NTO-udstedende selv, eller om der skal træffes  

 aftale med den NTO-udstedende myndighed, der er nærmest placeret den/de  

 pågældende enheder m.v.
Sådanne aftaler om støtte ved udstedelse af NTO  

 træffes direkte mellem de implicerede myndigheder.
 17. NTO underskrives af den udstedende myndigheds chef  

 eller en af denne udpeget person, der kun undtagelsesvis bør være af lavere  

 grad end major/orlogskaptajn.
 Der må ikke forekomme ændringer (rettelser/tilføjelser) i en underskrevet  

 NTO.
UDFÆRDIGELSE AF NATO TRAVEL ORDER 18. NTO udfærdiges på fortrykt blanket, vare nr.  

 576.060, formular nr. 568. Udfærdigelsen skal ske på engelsk, fransk og dansk  

 i henhold til de på blanketten og i denne bestemmelse givne anvisninger.
Udfærdigelsen af NTO sker i to eksemplarer (formular med gennemslag). X  

 nr. l forsynes med den udstedende myndigheds stempel og underskrives, jf.  

 pkt. 17, og udleveres til den i formularens pkt.1 anførte person.
X nr. 2  

 opbevares ved den udstedende myndighed.
 NTO må ikke kopieres og/eller udfærdiges i flere eksemplarer.
19. NTO-formularen udfyldes på skrivemaskine.
Tekst,  

 der ikke benyttes, »x«-es ud.
Rubrikker og/eller dele af rubrikker,  

 der ikke benyttes, slettes ved overstregning.
I bilag 1 er vist såvel  

 eksempel på en hel (udfyldt) NTO som eksempler på udfyldelse af de enkelte  

 rubrikker.
 Der må ikke forekomme rettelser i den udfyldte NTO.
20. NTO forsynes med udstedende myndigheds løbenummer  

 i formularens øverste felt.
Løbenummeret er til den udstedende myndigheds  

 interne brug og kan f.eks. benyttes med en fortløbende nummerering inden for  

 hvert kalenderår.
21. I formularens rubrik 1 anføres den person, som NTO  

 er udstedt til/lederen af styrken.
Ihændehaverens ID-kort-nummer skrives i  

 feltet »Person nr./Identitetskort«.
Personnummer må ikke angives i  

 NTO.
Har den pågældende ID-kort af en type uden nr. anføres »withour  

 number/sans numero/uden nummer«.
Ihændehaverens grad anføres i henhold  

 til oversættelsen i tillæg B.
 Ihændehaverens fulde navn anføres i samme stavning som på ID-kort  

 benyttet.
22. Rubrik 2 skal udfyldes med afrejselande,  

 modtagerland og evt. transitlande.
Rubrikken skal udfyldes med navnet på  

 det/de land(e) (nationer) hvorfra, -til og evt. gennem hvilke tjenesterejsen  

 er tilrettelagt, jf. dog pkt. 7. Hvis pladsen ikke tillader, at modtager- og  

 transitland(e) skrives helt ud på de tre sprog, kan man nøjes med at skrive  

 nationsbetegnelser på enten engelsk eller fransk.
 Trivialnavne som f.eks. »England« og  

 »»Vesttyskland« må ikke anvendes: de her nævnte lande skal på  

 engelsk skrives således: »The United Kingdom« og »The Federal  

 Republic of Germany«.
 23. Rubrik 3 udfyldes med den udstedende myndigheds  

 navn/betegnelse og oversættes i fornødent/muligt omfang.
I rubrik 4 anføres om den/de rejsende har tilladelse til tjenstligt at  

 medbringe våben.
I tilfælde, hvor tilladelse til at medføre våben er givet  

 eller medbringelse af våben er befalet, anføres våbentype og -nummer samt  

 evt. medbragt ammunitionsmængde.
Anvendes NTO som fælles rejseordre, og alle  

 rejsende medbringer våben, kan det af pladshensyn tillades, at rubrikken ikke  

 indeholder alle de nævnte oplysninger om de medbragte våben.
 Våben anføres med kaliber og type, f.eks. 9 mm Pistol/ pistollette/ pistol  

 nr. 00000. Dansk militær betegnelse for våben (f.eks. 9 mm pistol M/49)  

 benyttes ikke.
24. Rubrik 5 udfyldes, hvis den rejsende skal  

 medbringe officielle dokumenter (klassificeret materiale). Antallet af  

 forsendelser og disses mærkning (forsegling) anføres.
Medfører den/de  

 rejsende ikke forseglede forsendelser, slettes rubrikken ved overstregning,  

 se også pkt. 8.
 25. Rubrik 6 er udstedende myndigheds erklæring om  

 rejsens officielle karakter i henhold til ref.a. og godkendelse af NTO  

 oplysninger er korrekte (f.eks. om forseglede forsendelsers indhold).
Underskriverens navn anføres, fornavn(e) med initial(er), efternavn staves  

 helt ud.
Underskriverens grad anføres i overensstemmelse med tillæg B.
NTO  

 dateres og forsynes med den udstedende myndigheds stempel.
26. Rubrikken »--/--/Personel under kommando..  

 » på formularens bagside udfyldes med oplysninger om det medfølgende  

 personel.
I rubrik 1 på formularens forside anføres det samlede antal  

 rejsende, d.v.s. både ihændehaveren og det ledsagende personel.
Hvis styrken  

 har så mange medlemmer, at oplysninger om dem alle ikke kan stå i rubrikken,  

 kan der i stedet udfærdiges en særskilt liste.
En sådan skal ud over  

 personoplysningerne indeholde NTO-løbenummer og udstedelsesdato og skal  

 forsynes med den udstedende myndigheds stempel samt underskrift.
Det bør i  

 sådanne tilfælde dog overvejes, om det ville være mere hensigtsmæssigt at  

 udstede to eller flere NTO.
MOVEMENT ORDER 27. Som legitimation til brug på en tjenesterejses  

 bestemmelsessted kan udstedes Movement Order (MO) for en eller flere  

 personer, jf. ref.c.
MO kan udstedes af de myndigheder, institutioner m.v.,  

 der kan udstede NTO.
MO kan, i modsætning til NTO, udstedes til civilt ansat  

 personel.
28. MO udfærdiges på fortrykt blanket, vare nr.  

 576.3186, formular nr. 1249. Formularen udfærdiges på skrivemaskine på  

 engelsk.
Et eksempel på en udfyldt MO er vist i bilag 2.
 Der må ikke foretages rettelser i den udfyldte MO.
29. MO udfærdiges til ( »to: »)  

 modtagerlandet, og besøgsstedet angives (»Receiving Unit: »). Det  

 rejsende personel anføres på MO med grad/stillingsbetegnelser og navn  

 (»Personel:»). Feltet »Clearance« anvendes ikke, og  

 teksten »Clearance« x-es ud.
MO gives gyldighed (»Valid  

 until:») til den senest forventede hjemkomstdato for den tjenesterejse,  

 hvortil MO er udstedt.
 MO dateres, stemples og underskrives efter samme retningslinier som for  

 NTO angivet.
 Der må ikke forekomme ændringer (rettelser/tilføjelser) i en underskrevet  

 MO.
30. MO kan efter udstedende myndigheds bestemmelse  

 forsynes med løbenummer.
Evt. løbenummer påføres formularen i øverste højre  

 hjørne.
 Udstedende myndighed er ansvarlig for, at udstedte MO inddrages og  

 destrueres efter afslutning af den tjenesterejse, hvortil den er udstedt.
KONTROL MED UDSTEDELSE AF NATO TRAVEL ORDER OG MOVEMENT ORDER 31. Chefer for de i tillæg A nævnte NTO-udstedende  

 myndigheder er ansvarlige for, at NTO og MO udfærdiges og udstedes korrekt i  

 overensstemmelse med denne bestemmelse og ref., samt at der føres kontrol med  

 returnering af NTO m.v.
 32. Myndigheder, der kan iværksætte tjenesterejser,  

 jf. ref.c., fører kontrol med udfærdigelsen og udstedelsen af NTO og MO ved  

 de under dem henhørende NTO-udstedende myndigheder m.v.
