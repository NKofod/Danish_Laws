 Retsgrundlaget for Det europæiske økonomiske Fællesskabs ordning om ydelse  

 af støtte til privat oplagring af svinekød er angivet i bilag 1.
1.  Støtteberettigede produkter 1.1. Støtte ydes for de varer, der er nævnt i bilag 2, og som indlagres i  

 fersk tilstand og oplagres i frosset tilstand.
 1.2. Det er en forudsætning, at produkterne er af sædvanlig handelsmæssig  

 kvalitet, og at de hidrører fra svin, der er opdrættet i Det europæiske  

 økonomiske Fællesskab i mindst 2 måneder før slagtningen.
2.  Krav til produkterne 2.1. Ydelse af støtte til privat oplagring er betinget af, at produkterne  

 opbevares i nedfrosset tilstand på et af Landbrugsministeriet autoriseret  

 frysehus.
2.2. Der ydes kun støtte til privat oplagring af fersk kød, som stammer  

 fra dyr, der er slagtet i Fællesskabet inden for 10 dage forud for indlagring  

 efter bestemmelserne i denne vejledning.
Dette betyder, at hvis indlagring  

 f.eks. sker torsdag, må dyrene ikke være slagtet tidligere end mandag i den  

 foregående uge.
Ved beregning af fristen regnes kun med hele dage, og søn- og  

 helligdage medregnes.
Foretages indfrysning og endelig oplagring ikke på  

 samme virksomhed, skal de nedfrosne produkter alle opfylde betingelsen om at  

 være indlagret på det endelige lager indenfor 10 dage efter  

 slagtetidspunktet.
 2.3. Produkterne skal opfylde bestemmelserne i den veterinære lovgivning,  

 herunder bestemmelserne i bekendtgørelse nr. 544 af 14. september 1988 om  

 udførsel af fersk kød.
2.4. Produkterne skal for at kunne omfattes af en kontrakt om støtte til  

 privat oplagring have et niveau for radioaktivitet, der ikke overstiger det i  

 art. 3 i forordning (EØF) nr. 737/90 fastlagte niveau.
Kontrollen  

 iværksættes, når situationen kræver det.
2.5. Produkterne skal være EØF-stemplet i henhold til de veterinære  

 regler.
Slagtekroppene skal være stemplet med slagtedagskode i henhold til  

 Landbrugsministeriets regler.
 2.6. Oplagreren skal foranledige, at hvert enkelt parti (delparti) ved  

 transport fra slagtested til frysehus er ledsaget af veterinærcertifikat, og  

 at certifikatet er forsynet med angivelse af datoer for slagtning af de svin,  

 hvorfra de i certifikatet angivne produkter hidrører, jf. pkt. 7.3.
2.7. Produkter, for hvilke der er indgået kontrakt om privat oplagring,  

 kan samtidig oplægges på eksportoplag i en periode, der dækker den maksimale  

 oplagringsperiode plus en måned.
Såfremt denne mulighed benyttes, skal såvel  

 oplæggelsesangivelsen (YM-blanketten) som fraførselsangivelsen  

 (YM-blanketten) indeholde følgende supplerende oplysninger i rubrik 44:  

 »Privat oplagringskontrakt nr. ....... KFO 3792/90«.
YM-blanketten  

 udfyldes, som anført i eksportørvejledningens del 1.
3.  Oprettelse af kontrakt 3.1. Ydelse at støtte til privat oplagring af de i bilag 2 nævnte  

 produkter er betinget af, at der afsluttes en kontrakt herom.
 3.2. Enhver, der har udøvet virksomhed inden for husdyr- og kødbranchen i  

 mindst 12 måneder og er optaget i et offentligt register samt råder over  

 passende oplagringsfaciliteter, kan anmode om oprettelse af en kontrakt.
3.3. Der afsluttes kun kontrakter om privat oplagring, såfremt mængden  

 pr. kontrakt og pr. produkt andrager mindst 10 tons netto for udbenede  

 produkter og mindst 15 tons netto for alle andre produkter.
I denne  

 forbindelse anvendes produktdefinitionen i bilag 2.
3.4. Anmodning om oprettelse af kontrakt skal i original og 2 kopier  

 indsendes til EF-direktoratet, Frederiksborggade 18, 1360 København K, på  

 formular, der på begæring fremsendes af direktoratet.
Der skal anvendes en  

 formular for hver af de i bilaget nævnte produkter og for hvert  

 oplagringssted.
 3.5. Den i pkt. 13. 1 nævnte sikkerhed skal stilles overfor direktoratet  

 samtidig med indgivelse af anmodning om oprettelse af kontrakt.
3.6. Direktoratet underretter inden for 5 arbejdsdage efter indgivelsen  

 af anmodningen ansøgeren om, hvilken afgørelse der er truffet vedrørende  

 oprettelse af oplagringskontrakten.
Meddelelse om afgørelsen gives i  

 anbefalet brev eller pr. telefax, eller kontrakten udleveres til oplagreren  

 mod kvittering.
Hvis anmodning imødekommes, anses kontrakten for indgået på  

 datoen for direktoratets afgørelse.
4.  Forudgående meddelelse om vejning og indfrysning for hvert  

 parti hhv. hvert delparti 4.1. Oplagreren skal give EF-direktoratet skriftlig meddelelse om datoen  

 for påbegyndelsen af vejning og indfrysning af hvert parti, herunder hvert  

 delparti, senest på arbejdsdagen før denne dato og oplyse art og mængde af  

 produktet, som skal oplagres.
Meddelelsen affattes i overensstemmelse med  

 bilag 2 A.
4.2. Vejning og indfrysning må først påbegyndes, når oplagringskontrakten  

 er indgået, jf. pkt. 3.6 4.3. Oplagreren skal endvidere drage omsorg for, at veterinærkontrollen  

 ved den virksomhed, hvor indfrysning finder sted, samt den virksomhed, hvor  

 oplagring finder sted, underrettes om varens ankomst.
Underretning skal gives  

 senest ved varens ankomst.
5.  Vejning og indlagring 5.1. Nettovægten af den af kontrakten omfattede mængde af et produkt (et  

 parti) skal altid konstateres ved vejning forinden indfrysning og oplagring  

 af produktet.
Nettovægten skal konstateres på oplagringsstedet, når  

 indfrysning af produkterne foregår i forbindelse med indlagringen, og på  

 indfrysningsstedet, når indfrysning sker andre steder end på  

 oplagringsstedet.
5.2. Vejningen skal foretages af en autoriseret vejer og måler, der  

 udsteder attester og vægtspecifikationer om resultatet af vejningerne.  

 Såfremt et parti er sammensat af flere mindre partier (delpartier), skal der  

 udstedes vægtattest og specifikation for hvert delparti.
Betegnelsen af  

 produktet skal være betegnelsen, der er anført i kontrakten.
Det i  

 kontraktens øverste højre hjørne angivne nummer skal anføres på hver  

 vægtattest, og det skal af vægtspecifikationerne klart fremgå, hvilken  

 vægtattest de vedrører.
Omkostningerne ved vejningen afholdes af oplagreren.
5.3. Indlagringen på oplagringsstedet af partiet som helhed enten i fersk  

 eller frosset stand skal være tilendebragt inden for 28 dage efter  

 kontraktens indgåelse.
Såfremt fristen er overskredet med 10 dage eller mere,  

 annulleres kontrakten, og sikkerheden fortabes i henhold til de af  

 fællesskabsmyndighederne fastsatte bestemmelser.
Overskrides fristen med  

 mindre end 10 dage, opretholdes kontrakten, men sikkeheden inddrages efter de  

 af fællesskabsmyndighederne fastsatte bestemmelser.
6.  Forsegling 6.1. Alle produkter skal forsegles inden oplagringen på oplagringsstedet.  

 Forseglingen kan enten finde sted på oplagringsstedet eller på  

 indfrysningsstedet, når indfrysning sker på andre steder end på  

 oplagringsstedet.
Oplagreren bærer alle udgifter til forseglingen og  

 kontrollen hermed.
6.2. Hvis forseglingen sker på oplagringsstedet, skal vejningen af de  

 ferske varer (eller i tilfælde af transitfrysning de frosne varer) foretages  

 før forseglingen.
Sker forseglingen på indfrysningsstedet, skal vejningen  

 foretages forud for indfrysningen og forseglingen.
I så fald udsteder  

 veterinærkontrollen på indfrysningsstedet en forseglingserklæring til  

 oplagringsstedet.
 6.3. Forseglingen af pallevarer, skal foretages som anført i bilag 3.
7.  Efterfølgende meddelelse om indlagring 7.1. Når indlagring af hele partiet er tilendebragt, skal oplagreren  

 udarbejde meddelelse herom på en formular med genpart, der på begæring  

 fremsendes af EF-direktoratet.
 7.2. Meddelelsen skal indeholde oplysning om:
7.3. Senest en måned efter, at partiet er endeligt indlagret, skal  

 EF-direktoratet fra oplagreren have modtaget genparten af den udfyldte  

 meddelelse om oplagring, som for hvert parti (delparti) skal være vedlagt  

 duplikater af veterinærattester samt vægtattester med tilhørende  

 vægtspecifikationer udstedt af en statsautoriseret vejer og måler.
Fristen på  

 en måned udløber den efterfølgende måned kl. 24.00 på datoen med samme  

 talangivelse som den dag, indlagringen var tilendebragt.
7.4. Original meddelelse om oplagring attesteres af veterinærkontrollen  

 ved frysehuset.
Veterinærkontrollen indsender denne original til  

 EF-direktoratet.
8.  Mindste mængde og oplagringsperiode 8.1. Det påhviler oplagreren for egen regning og risiko at oplagre den i  

 kontrakten angivne mængde af det pågældende produkt på det i kontrakten  

 nævnte oplagringssted, idet produktegenskaberne sikres.
Forpligtelsen til at  

 oplagre den angivne mængde anses dog for overholdt, såfremt mindst 90% af  

 denne mængde er blevet anbragt på lageret.
 8.2. Oplagreren er forpligtet til at oplagre den aftalte mængde af det  

 pågældende produkt i den oplagringsperiode, der er aftalt ved kontrakten,  

 uden at forandre eller udskifte den oplagrede mængde eller flytte denne til  

 et andet oplagringssted, med mindre EF-direktoratet skriftligt har givet  

 tilladelse hertil efter en begrundet anmodning fra oplagreren.
 8.3. Oplagringsperioden kan aftales til 4, 5, 6 eller 7 måneder.
8.4. Oplagringsperioden begynder dagen efter den dag, da indlagring af  

 hele partiet (samtlige delpartier) på oplagringsstedet er tilendebragt, jf.  

 pkt. 5.3, og udløber kl. 24.00 på datoen med samme talangivelse som den dag,  

 oplagringsperioden begyndte.
Afsluttes indlagringen f.eks. den 6. april,  

 fortabes retten til støtte derfor, såfremt varen udtages fra lageret før den  

 8. september, når oplagringsperioden er 5 måneder.
9.  Krav til mærkning og oplagring 9.1. Oplagreren skal sikre, at den til hver enkelt kontrakt hørende  

 mængde af et produkt (et parti) oplagres fuldstændig adskilt fra andre  

 partier.
9.2. De oplagrede produkters emballage skal enkeltvis være tydeligt  

 mærket med nummeret på den i pkt. 3 omhandlede kontrakt, og de enkelte  

 partier skal tydeligt markeres med angivlse af dette nummer.
Herudover skal  

 emballagen være forsynet med angivelse af produktets nettovægt.  

 Indlagringsdatoen skal angives på hvert parti (delparti), der er indlagret på  

 en given dato.
 9.3. Oplagreren skal drage omsorg for, at hvert enkelt parti er anbragt  

 på lageret på en sådan måde, at de kontrollerende myndigheder til enhver tid  

 kan foretage kontrol af produkterne.
10.  Beregning af støtte 10.1. Støtten ydes med de i bilag 2 anførte beløb for produkternes  

 nettovægt, jf. pkt. 5.1 og 5.2.
 10.2. Ved beregning af støttebeløbet i national valuta anvendes den  

 omregningskurs, der er gældende på dagen for kontraktens indgåelse, jf. pkt.  

 3.6. I bilag 2 er anvendt den pr. 2. januar 1991 gældende omregningskurs ved  

 angiveelse af støttebeløbet i kr.
 10.3. Støtten ydes for den faktisk oplagrede mængde, jf. pkt. 5.1.  

 Såfremt denne mængde er større end det i kontrakten aftalte kvantum, beregnes  

 støtten efter det aftalte kvantum.
10.4. Der ydes ingen støtte, såfremt der i forhold til det kvantum, der  

 er aftalt ved kontrakten, indlagres mindre end 80% af mængden.
Såfremt der  

 indlagres 80% eller derover, men mindre end 90% af den aftalte mængde,  

 halveres støtten for det faktisk oplagrede kvantum.
Såfremt der oplagres 90%  

 eller derover, men mindre end 100% af den aftalte mængde, ydes der et  

 forholdsmæssigt reduceret støttebeløb.
 10.5. Der ydes kun støtte, såfremt hele den oplagrede mængde har været på  

 lager i hele den aftalte oplagringsperiode, jf. dog pkt. 12.1.
 10.6. Såfremt den i pkt. 10.5 nævnte oplagringsperiode ikke bliver  

 overholdt for den samlede mængde, mistes - bortset fra tilfælde af force  

 majeure - 10% af støtten for den pågældende kontrakt for hver kalenderdag,  

 perioden ikke overholdes.
10.7. Støttebeløbet udbetales af EF-direktoratet efter anmodning fra den  

 støtteberettigede (anmodningen skal affattes som bilag 4), og efter at  

 direktoratet har modtaget en erklæring/kontrolrapport fra frysehuset  

 (affattet som bilag 5) vedrørende tilstedeværelsen af varen i  

 oplagringsperioden.
Denne erklæring skal være attesteret af og indsent til  

 EF-direktoratet af veterinærkontrollen ved frysehuset.
10.8. Anmodningen samt øvrige bevisdokumenter skal - undtagen i tilfælde  

 af force majeure - være EF-direktoratet i hænde senest 6 måneder efter  

 afslutningen af den kontraktlige oplagringsperiode.
Såfremt bevisdokumenterne  

 ikke har kunnet fremlægges inden for denne frist, selvom oplagreren har  

 bestræbt sig herpå, kan der gives yderligere frister på ialt højst 6 måneder  

 for fremlæggelse af dokumenterne.
I tilfælde af udlagring efter bestemmelsen  

 i stk. 12 skal beviset føres inden udløbet af de frister, der er fastsat i  

 art. 47, stk. 2, 4, 6 og 7 i Kommissionens forordning (EØF) nr. 3665/87.  

 udbetalingen finder sted snarest muligt efter, at direktoratet har  

 konstateret, at kontraktens betingelser er opfyldt.
11.  Forudbetaling af støtte 11.1. Efter udløbet af en opklaringsperiode på 3 måneder udbetales på  

 oplagrerens anmodning et enkelt forskud på støtten, under forudsætning af at  

 oplagreren samtidig med fremsættelse af anmodningen stiller en sikkerhed  

 svarende til 120% af forskudsbeløbet.
Forskudsbeløbet kan maksimalt udgøre  

 det beløb som svarer til støtten for oplagring i en oplagringsperiode på 3  

 måneder.
 11.2. Såfremt en mængde kød omfattet af kontrakten udlagres i  

 overensstemmelse med bestemmelserne i pkt. 12 forinden udbetalingen af  

 forskuddet, lægges den faktiske oplagringsperiode for denne mængde til grund  

 ved beregning af forskuddet, jf. herved pkt. 12.5.
11.3. Anmodningen om forskud affattes på formular, som rekvireres i  

 EF-direktoratet.
Sikkerhed skal stilles i form af en garanti fra et i Danmark  

 belliggende pengeinstitut eller forsikringsselskab eller i form af anden  

 sikkerhed efter nærmere af EF-direktoratet fastsatte regler.
11.4. Den i pkt. 11.1 nævnte sikkerhed frigives helt eller delvis i  

 forbindelse med den endelige opgørelse af støttebeløbet.
Direktoratet skal  

 således have modtaget fornøden dokumentation for, at oplagreren har opnået  

 ret til det som forskud udbetalte beløb.
Såfremt denne dokumentation ikke kan  

 fremlægges, frigives den i pkt. 11.1 nævnte sikkerhed, når det udbetalte  

 forskudsbeløb forhøjet med 20% er tilbagebetalt.
12.  Udlagring efter 2 måneders oplagringsperiode 12.1. Uanset bestemmelsen i pkt. 10.5 fortabes retten til støtte ikke,  

 såfremt oplagreren, efter at 2 måneder af oplagringsperioden er forløbet,  

 udlagrer det oplagrede kvantum eller en del deraf, på betingelse af at det  

 udlagrede kvantum inden for 60 dage efter udlagringen enten har forladt Fællesskabets toldområde i uforandret stand eller i uforandret stand har nået sin destination i henhold til  

 art. 34, stk. 1, i forordning (EØF) 3665/87 af 27. november 1987 om fælles  

 gennemførelsesbestemmelser for eksportrestitutioner for landbrugsprodukter.
 eller er blevet anbragt i uforandret stand på et proviantoplag,  

 der er godkendt i henhold til bestemmelserne i art. 38 i nævnte forordning.
Bevis for, at produkterne har opfyldt en af ovennævnte betingelser, føres  

 af oplagreren i overensstemmelse med art. 4 i forordning (EØF) nr. 3665/87.  

 Det henstilles, at oplagreren ved udlagring efter disse bestemmelser på  

 udførselsangivelse landbrug i rubrikken »særlige erklæringer«  

 anfører: »Privat oplagringskontrakt nr. ....«.
Såfremt den mængde,  

 der hidrører fra den angivne private oplagringskontrakt kun udgør en del af  

 totalmængden på udførselsangivelsen, anføres ligeledes, hvilken mængde der  

 hidrører fra den angivne kontrakt om privat oplagring.
12.2. Hver udlagring skal omfatte enten en mængde på mindst 5 tons kød  

 pr. oplagringssted og pr. oplagrereller alle de produkter, der stadig er  

 omfattet af en kontrakt og oplagret på et lager.
For halve svinekroppe udgør  

 minimumsmængden 9 tons.
 12.3. Såfremt den i pkt. 12.1 nævnte frist på 2 måneder for den samlede  

 oplagrede mængde ikke bliver overholdt, mistes - bortset fra tilfælde af  

 force majeure - 10% af støtten for den pågældende kontrakt for hver  

 kalenderdag, perioden ikke overholdes.
 12.4. Den i pkt. 12.1 omhandlede periode på 2 måneder regnes fra dagen  

 efter den dag, da indlagring af partiet som helhed på oplagringsstedet er  

 tilendebragt, og udløber kl. 24.00 på datoen med samme talangivelse som den  

 dag, fra hvilken perioden regnes.
12.5. Oplagrere, der ønsker at benytte sig af en af de i pkt. 12.1 nævnte  

 muligheder for udlagring, skal sørge for, at EF-direktoratet senest på  

 arbejdsdagen forud for udlagringens påbegyndelse modtager skriftlig  

 underretning om udlagringen.
Meddelelsen skal affattes i overensstemmelse med  

 bilag 6. Overholdes forpligtelsen til at give underretning før udlagring  

 ikke, bortfalder retten til støtte, og den i pkt. 13.1 nævnte sikkerhed for  

 kontrakten inddrages.
Støtte kan dog udbetales vedrørende kontrakten uanset  

 manglende overholdelse af fristen på en arbejdsdag, såfremt oplagreren  

inden for 30 dage efter udlagringsdagen over for EF-direktoratet  

 dokumenterer, hvilken dato udlagring har fundet sted, og hvilken mængde der  

 er udlagret.
I dette tilfælde fortabes 15% af den i pkt. 13.1 nævnte  

 sikkerhed for den pågældende mængde.
 12.6. Når oplagreren benytter sig af en af de i pkt. 12.1 nævnte  

 muligheder for udlagring, reduceres støtten som angivet i bilag 2. I disse  

 tilfælde udløber oplagringsperioden dagen før den første udlagringsdag eller  

 - hvis varerne ikke er blevet fjernet - dagen før den dag, hvor  

 udførselsangivelsen antages.
12.7. Hvert enkelt adviseret udlagring skal begyndes på den i meddelelsen  

 angivne dato og foretages som en kontinuerlig operation.
Dette betyder, at  

 udlagringen, såfremt den ikke afsluttes på den over for EF-direktoratet  

 oplyste dato, skal fortsætte den efterfølgende dag.
Afsluttes udlagringen  

 ikke på denne dag, skal udlagringen fortsætte den næstfølgende dag.
Afsluttes  

 udlagringen ikke på denne dag, skal udlagringen fortsætte den næstfølgende  

 dag osv.
Såfremt den påbegyndte udlagring afbrydes een dag, herunder lørdag,  

 søn- eller helligdag, skal oplagreren give ny meddelelse til EF-direktoratet,  

 inden udlagringen genoptages.
 12.8. Hvis markedssituationen inden for Det europæiske økonomiske  

 Fællesskab gør det nødvendigt, kan direktoratet i overensstemmelse med  

 beslutning truffet af fællesskabsmyndighederne bestemme, at oplagringstiden  

 på nærmere fastsatte betingelser skal forlænges eller forkortes.
13.  Sikkerhedsstillelse 13.1. Ved anmodning om indgåelse af kontrakt skal oplagreren stille en  

 sikkerhed på 20% af støttebeløbet.
Sikkerheden kan stilles i form af noteret  

 check, i form af en garanti fra et pengeinstitut eller forsikringsselskab,  

 der er beliggende i Danmark, eller i form af anden sikkerhed efter nærmere af  

 EF-direktoratet fastsatte regler.
En garanti skal være affattet som bilag 7.
 13.2. Sikkerheden fortabes, såfremt ansøgningen trækkes tilbage.
 13.3. Såfremt 90% af den mængde, der er anført i kontrakten, ikke inden  

 for de foreskrevne frister oplagres i den i kontrakten angivne periode på de  

 betingelser, som fremgår af pkt. 8.1 og 8.2, fortabes den stillede sikkerhed.
 13.4. Såfremt varen helt eller delvis udføres efter en oplagringsperiode  

 på 2 måneder, og denne udførsel ikke sker i overensstemmelse med en af de tre  

 i pkt. 12.1 nævnte muligheder, fortabes sikkerheden.
 13.5. Såfremt de øvrige forpligtelser fastsat af fællesskabsmyndighederne  

 om ydelse af støtte til privat oplagring af svinekød ikke opfyldes fuldtud,  

 og forholdet ikke er regulret i denne vejledning, erklærer EF-direktoratet på  

 grundlag af fællesskabsbestemmelserne sikkerheden for helt eller delvis  

 fortabt.
 13.6. Den stillde sikkerhed frigives, når det er konstateret, at  

 kontraktens bestemmelser er opfyldt.
14.  Regnskabs- og kontrolbestemmelser 14.1. Oplagreren eller i hans sted lagerholderen skal føre et særligt  

 lagerregnskab, der for hver enkelt kontrakt indgået med EF-direktoratet i  

 overensstemmelse med bestemmelserne i denne vejledning skal indeholde  

 følgende oplysninger:
 Lagerregnskabet skal være til rådighed på oplagringsstedet.
 14.2. Oplagreren skal endvidere med henblik på gennemførelsen af  

 kontrollen stille enhver dokumentation for følgende vedrørende de oplagrede  

 produkter til rådighed:
14.3. Repræsentanter for EF-direktoratet og Veterinærdirektoratet har mod  

 behørig legimation adgang til lagre, der er omfattet af en kontrakt oprettet  

 i overensstemmelse med bestemmelserne i denne vejledning, og er berettiget  

 til uden erstatning at udtage prøver i det omfang, det er nødvendigt af  

 hensyn til kontrollen.
Disse repræsentanter har endvidere adgang til at  

 foretage kontrol af de i pkt. 14.1 og 14.2 omhandlede oplysninger, i hvilken  

 forbindelse de er berettiget til at efterse oplagrerens og i givet fald  

 lagerholderens lagerregnskab, øvrige regnskabsmateriale og korrespondance mv.  

 Det påhviler oplagreren at sørge for, at der ydes den bistand, der er  

 nødvendig til foretagelse af kontrollen.
14.4. Oplagreren/lagerholderen skal tidligst 14 dage og senest 7 dage før  

 udløbet af den kontraktlige oplagringsperiode varsle embedsdyrlægen på  

 oplagringsstedet med henblik på, at veterinærkontrollen i løbet af den sidste  

 uge af den kontraktlige oplagringsperiode kan foretage kontrol af varens  

 tilstedeværelse på lageret.
Efter udført kontrol udfærdiger embedsdyrlægen på  

 en erklæring, som attesteres af frysehuset, en kontrolrapport, jf. bilag 5.  

 Ved enhver udlagring, der sker før udløbet af den kontraktlige  

 oplagringsperiode, skal oplagreren/lagerholderen varsle embedsdyrlægen med  

 henblik på en tilsvarende kontrol.
 14.5. Såfremt de kontrollerende myndigheder konstaterer  

 uregelmæssigheder, der berører de mængder, som er oplagt under en kontrakt,  

 intensiverer myndighederne kontrollen med kontrakten.
15.  Udelukkelse som følge af urigtig erklæring Såfremt det konstateres, at den af oplagreren afgivne erklæring, hvorved  

 han forpligter sig til kun at indlagre og opbevare ferske svineprodukter af  

 sædvanlig handelsmæssig kvalitet hidrørende fra dyr, der har været opdrættet  

 i Fællesskabet i mindst de sidste 2 måneder før slagtningen, og som er  

 slagtet højst 10 dage før indlagringen, og kun omfatter kød, der overholder  

 de tilladte niveauer for radioaktivitet i henhold til  

 fællesskabsbestemmelserne, er en urigtig erklæring, der er afgivet forsætlig  

 eller ved grov uagtsomhed, udelukkes oplagreren fra ordningen med støtte til  

 privat oplagring indtil udgangen af kalenderåret, der følger det år, hvor  

 konstateringen fandt sted.
16.  Anke De afgørelser, som EF-direktoratet træffer i henhold til denne vejledning,  

 kan indankes for Landbrugsministeriet, departementet.
17.  Anmodningsperiode Anmodning om oprettelse af kontrakt om privat oplagring af de i bilag 2  

 nævnte produkter kan indgives fra den 7. januar 1991.
Bilag 1  Retsgrundlag Rådsforordning nr. 2759/75 af 29. oktober 1975 om den fælles  

 markedsordning for svinekød, senest ændret ved forordning nr. 1249/89 af 3.  

 maj 1989.
 Rådsforordning nr. 2763/75 af 29. oktober 1975 om fastsættelse af  

 almindelige regler for ydelse af støtte til privat oplagring inden for  

 svinekødsektoren.
 Kommissionsforordning nr. 3444/90 af 27. november 1990 om  

 gennemførelsesbstemmelser vedrørende støtte til privat oplagring af svinekød.
 Kommissionsforordning nr. 3792/90 af 21. december 1990 om de særlige  

 betingelser for ydelse af støtte til privat oplagring inden for  

 svinekødsektoren.
Bilag 2 Bilag 2A Bilag 3  Forsegling af pallevarer Virksomheden kan i samråd med embedsdyrlægen vælge en af følgende metoder:
1. Krympefolio En krympehætte af en sådan størrelse, at den dækker kartonernes sideflader  

 og et stykke af pallen, krympes omkring kartonerne.
 Krympehætten plomberes ved hjælp af grønstribet snor, som føres gennem 2  

 huller i folien.
2. Strækfilm Oven på det øverste lag kartoner anbringes et papkartonstykke, der dækker  

 hele den øverste kartonoverflade.
Pallelæssets sideflader omvikles med  

 strækfilm, der anbringes således, at den rækker et stykke ned over pallens  

 sider og mindst 10 cm ind over det pålagte kartonstykke.
 Filmen forsegles enten ved hjælp af 2 straps (stål eller plast) eller ved  

 at der på hver af langsiderne anbringes et stykke grønstribet snor, som føres  

 gennem huller i både papstykket og filmen og plomberes med aluminiumsplombe.
3. Overtrækshætte En overtrækshætte af en sådan størrelse, at den dækker kartonernes  

 sideflader fuldstændigt, trækkes over pallelæsset og fæstnes ved hjælp af to  

 straps over langsiderne.
ad 1 og 2 Plombering af grønstribet snor sker ved hjælp af aluminiumsplomber.
ad 2 og 3 Plombering af straps sker ved hjælp af en grønstribet etiket, som foldes  

 omkring lukkespændet, således at det ikke kan forskubbes langs strappen.
