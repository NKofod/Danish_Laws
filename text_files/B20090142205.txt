Bekendtgørelse om ændring af bekendtgørelse om fyrværkeri og andre pyrotekniske artikler1) (Implementering af Servicedirektivets bestemmelser om kvitteringsskrivelse, frist for meddelelse af afgørelse og oplysningspligt) § 1 I bekendtgørelse nr. 729 af 4. juli 2008 om fyrværkeri og andre pyrotekniske artikler foretages følgende ændringer:
 1. Som fodnote til bekendtgørelsens titel indsættes:
»1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv nr. 2006/123/EF af 12. december 2006 om tjenesteydelser i det indre marked (EU-Tidende 2006 nr.
L 376 af den 27. december 2006, s. 36).« 2. Efter § 3 indsættes:
»§ 3a.
Sikkerhedsstyrelsen sender hurtigst muligt kvittering for modtagelse af en ansøgning om godkendelse til indførsel af fyrværkeri og andre pyrotekniske artikler efter § 3, stk. 1. Kvitteringen skal indeholde oplysninger om klagemulighed, sagsbehandlingsfristen i stk. 2 samt de i stk. 3 og 4 nævnte forhold.
 Stk. 2. Sikkerhedsstyrelsen træffer afgørelse om godkendelse efter § 3, stk. 1, senest 3 måneder efter modtagelse af ansøgning og fuldstændig dokumentation, jf. § 4, og § 5.
Stk. 3. Fristen i stk. 2 kan forlænges én gang, hvis sagens kompleksitet berettiger til det.
Sikkerhedsstyrelsen skal inden udløbet af fristen i stk. 2 begrunde forlængelsen overfor ansøgeren og oplyse en ny frist for, hvornår afgørelse vil blive truffet.
Stk. 4. Selvom Sikkerhedsstyrelsen ikke svarer indenfor den i stk. 2 eller stk. 3 angivne frist, kan ansøgeren ikke betragte godkendelsen som meddelt.« 3. Efter § 9 indsættes:
»§ 9a.
Kommunalbestyrelsen sender hurtigst muligt kvittering for modtagelse af en ansøgning om tilladelse til opbevaring efter § 9, stk. 2. Kvitteringen skal indeholde oplysninger om klagemulighed, sagsbehandlingsfristen i stk. 2 samt de i stk. 3 og 4 nævnte forhold.
 Stk. 2. Kommunalbestyrelsen træffer afgørelse om tilladelse til opbevaring efter § 9, stk. 2, senest 1 måned efter modtagelse af ansøgning og fuldstændig dokumentation, jf. § 9, stk. 2, stk. 4 og stk. 5.
Stk. 3. Fristen i stk. 2 kan forlænges én gang, hvis sagens kompleksitet berettiger til det.
Kommunalbestyrelsen skal inden udløbet af fristen begrunde forlængelsen overfor ansøgeren og oplyse en ny frist for, hvornår afgørelse vil blive truffet.
Stk. 4. Selvom kommunalbestyrelsen ikke svarer indenfor den i stk. 2 eller stk. 3 angivne frist, kan ansøgeren ikke betragte tilladelsen som givet.« 4. Efter § 9a indsættes:
»§ 9b.
Den, som har tilladelse til at opbevare fyrværkeri og andre pyrotekniske artikler for jf. § 9, stk. 2, og som opbevarer fyrværkeri og andre pyrotekniske artikler for andre, skal oplyse den pågældende om:
1) de brancheorganisationer, som indehaveren af tilladelsen er medlem af, 2) kontaktoplysninger på den kommunalbestyrelse, der har meddelt tilladelsen til opbevaring, jf. § 9, stk. 2, og 3) eventuelle erhvervsansvarsforsikringer og garantier, som indehaveren af tilladelsen har tegnet eller fået stillet, kontaktoplysninger på forsikringsselskabet eller garantistiller og oplysning om forsikringens eller garantiens geografiske dækning.
Stk. 2. Hvis den, der får opbevaret fyrværkeri eller andre pyrotekniske artikler anmoder om det, skal indehaveren af tilladelsen oplyse om de regler, der gælder for opbevaringen af fyrværkeri og andre pyrotekniske artikler, og hvordan den pågældende får adgang til dem.« 5. Efter § 29 indsættes:
»§ 29a.
Kommunalbestyrelsen sender hurtigst muligt kvittering for modtagelse af en ansøgning om tilladelse til erhvervelse efter § 28, stk. 1. Kvitteringen skal indeholde oplysninger om klagemulighed og sagsbehandlingsfristen i stk. 2 samt de i stk. 3 og 4 nævnte forhold.
 Stk. 2. Kommunalbestyrelsen træffer afgørelse om tilladelse til erhvervelse efter § 28, stk. 1, senest 1 måned efter modtagelse af ansøgning og fuldstændig dokumentation, jf. § 29, stk. 2 og 3.
Stk. 3. Fristen i stk. 2 kan forlænges én gang, hvis sagens kompleksitet berettiger til det.
Kommunalbestyrelsen skal inden udløbet af fristen begrunde forlængelsen overfor ansøgeren og oplyse en ny frist for, hvornår afgørelse vil blive truffet.
Stk. 4. Selvom kommunalbestyrelsen ikke svarer indenfor den i stk. 2 eller 3 angivne frist, kan ansøgeren ikke betragte tilladelsen som givet.« 6. Efter § 32 indsættes:
»§ 32a.
Kommunalbestyrelsen sender hurtigst muligt kvittering for modtagelse af en ansøgning om tilladelse til anvendelse efter § 30, stk. 1. Kvitteringen skal indeholde oplysninger om klagemulighed, sagsbehandlingsfristen i stk. 2 samt de i stk. 3 nævnte forhold.
 Stk. 2. Kommunalbestyrelsen træffer afgørelse om tilladelse til anvendelse efter § 30, stk. 1, senest 14 dage efter modtagelse af ansøgning og fuldstændig dokumentation, jf. § 31, stk. 3 og 4 og § 32.
Stk. 3. Selvom kommunalbestyrelsen ikke svarer indenfor den i stk. 2 angivne frist, kan ansøgeren ikke betragte tilladelsen som givet.« 7. Efter § 42 indsættes:
»§ 42a.
Sikkerhedsstyrelsen sender hurtigst muligt kvittering for modtagelse af tilmelding til festfyrværkerkursus, idet kursustilmeldingen samtidigt anses for at være en ansøgning om godkendelse som festfyrværker.
Kvitteringen skal indeholde oplysninger om klagemulighed, sagsbehandlingsfristen i stk. 2 samt de i stk. 3 og 4 nævnte forhold.
 Stk. 2. Sikkerhedsstyrelsen træffer afgørelse om godkendelse efter § 43, stk. 1, senest 1 måned efter gennemført og bestået festfyrværkerkursus samt modtagelse af fuldstændig dokumentation, jf. § 43, stk. 2.
Stk. 3. Fristen i stk. 2 kan forlænges én gang, hvis sagens kompleksitet berettiger til det.
Sikkerhedsstyrelsen skal inden udløbet af fristen begrunde forlængelsen overfor ansøgeren og oplyse en ny frist for, hvornår afgørelse vil blive truffet.
Stk. 4. Selvom Sikkerhedsstyrelsen ikke svarer indenfor den i stk. 2 eller 3 angivne frist, kan ansøgeren ikke betragte tilladelsen som givet.« 8. Efter § 44 indsættes:
»§ 44a.
Den, der er godkendt som festfyrværker, skal oplyse arrangøren af fyrværkeriarrangementet om:
1) vedkommendes registreringsnummer i Sikkerhedsstyrelsens register over festfyrværkere, 2) de brancheorganisationer, som festfyrværkeren er medlem af, 3) festfyrværkerens erhvervsmæssige titel og EU/EØS landet, hvor tilladelsen til anvendelsen af titlen er givet 4) kontaktoplysninger på Sikkerhedsstyrelsen eller den kommunalbestyrelse, der har meddelt tilladelsen, og 5) eventuelle erhvervsansvarsforsikringer og garantier, som festfyrværkeren har tegnet eller fået stillet, kontaktoplysninger på forsikringsselskabet eller garantistiller og oplysning om forsikringens eller garantiens geografiske dækning.
 9. I § 59 stk. 1 nr. 25 ændres ».« efter § 36 til:»,«.
 10. I § 59 stk. 1 indsættes efter nr. 25 som nyt nr. 26:
»26) undlader at give de i § 9b og § 44a nævnte oplysninger.« § 2 Bekendtgørelsen træder i kraft den 28. december 2009.
Sikkerhedsstyrelsen, den 16. december 2009 Jacob Schmidt / Lene Knüppel 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv nr. 2006/123/EF af 12. december 2006 om tjenesteydelser i det indre marked (EU-Tidende 2006 nr.
L 376 af 27. december 2006 s. 36).
