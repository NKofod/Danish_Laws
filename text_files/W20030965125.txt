Landsskatteretskendelse af 23. januar 2003 vedr.  

 Efteropkrævning af told og moms  T 1 forsendelse ikke anset fremkommet  

 til  

 bestemmelsessted - dokumentation Klagen skyldes, at toldcentret har efteropkrævet told og moms på  

 i alt 61.201 kr. vedrørende en af selskabet foretaget T 1 forsendelse under  

 henvisning til manglende dokumentation for forskriftmæssig gennemførelse af  

 forsendelsen.
Det fremgår af sagen, at A A/S den 22. maj 2001 opstartede en T  

 1 forsendelse med ekspeditionsnummer xx.
Selskabet har oplyst, at der var  

 tale  

 om 2 partier vaskepulverenzymer, der skulle sendes fra Danmark til Tunesien.  

 Afgangstoldstedet modtog ikke et eksemplar T 1 dokumentet retur.
Toldcentret  

 underrettede selskabet herom ved brev af 31. september 2001 og anmodede  

 selskabet om indsendelse af dokumentation for forsendelsens ankomst til  

 bestemmelsesstedet.
Ved brev af 5. december 2001 blev selskabet af  

 toldcentret  

 anmodet om inden 3 måneder at bevise, at varerne var nået frem til  

 bestemmelsestoldstedet.
Selskabet har den 6. februar 2002 fremsendt kopi af 1 stk.
Kaniannahmenschein fra modtagelse i Hamburg Frihavn 2 stk. afstemplede Bill of Lading 1 stk. erklæring fra importør i Tunesien Toldcentret har ved den påklagede afgørelse efteropkrævet told  

 og moms på i alt 61.201 kr. vedrørende forsendelsen med den begrundelse, at  

 der  

 mangler dokumentation for forskriftmæssig gennemførelse af forsendelsen.  

 Toldcentret har herved henvist til, at er en forsendelse ikke blevet frembudt  

 ved bestemmelsestoldstedet eller kan stedet for overtrædelsen eller  

 uretmæssigheden ikke fastslås, gives der den hovedforpligtede en frist på 3  

 måneder.
Inden for denne frist skal den hovedforpligtede på en for  

 toldmyndighederne tilfredsstillende måde føre bevis for, at forsendelsen er  

 gennemført forskriftsmæssig, eller påvise hvor overtrædelsen eller  

 uregelmæssigheden faktisk er begået, jf. artikel 379 i Kommissionens  

 forordning  

 nr. 2454/93 af 2. juli 1993 om visse gennemførelsesbestemmelser til  

 EF-Toldkodeks.
Toldcentret har videre henvist til, at godtgøres det ikke, at  

 forsendelsen er gennemført forskriftsmæssigt, eller påvises det ikke, hvor  

 overtrædelsen eller uregelmæssigheden er begået, skal den hovedforpligtede  

 betale told og afgifter af varerne, jf. artikel 204 i Toldkodeksen.
 Toldcentret har anført, at det ikke på tilfredsstillende måde er  

 blevet dokumenteret, at forsendelsen er ankommet til bestemmelsesstedet, og  

 at  

 toldcentret dermed ikke har kunnet fastslå, hvor uregelmæssigheden er  

 opstået.  

 Således opkræves told og moms ved afgangsstedet, jf. artikel 378, stk. 1, i  

 gennemførelsesbestemmelserne.
Told- og Skattestyrelsen har indstillet afgørelsen stadfæstet.  

 Styrelsen har bemærket, at selskabet er blevet meddelt den i artikel 379,  

 stk.  

 2, i Kommissionens forordning nr. 2454/93 af 2. juli 1993 med senere  

 ændringer  

 (gennemførelsesbestemmelser til Toldkodeksen) fastsatte frist på 3 måneder,  

 ligesom toldcentret ved brev af 31. juli 2001 har meddelt selskabet om  

 muligheden for alternativ bevisførelse efter artikel 380. Styrelsen har  

 anført,  

 at det materiale som selskabet har fremskaffet, ikke udgør en  

 tilfredsstillende  

 dokumentation for varernes henførsel under en toldprocedure i Tunesien.  

 Styrelsen har bemærket, at der er fremlagt en note eller erklæring fra en  

 mægler i Tunesien, hvori der nævnes 2 sendinger, og at dette materiale efter  

 styrelsens opfattelse ikke udgør dokumentation for varernes henførsel under  

 en  

 toldprocedure i Tunesien.
Styrelsen har videre bemærket, at der i henhold til  

 artikel 380, litra a, som alternativt bevis kunne fremlægges et  

 handelsdokument  

 attesteret af toldmyndighederne, hvoraf det fremgår at de pågældende varer er  

 blevet frembudt for bestemmelsestoldstedet, og at der her vil være tale om  

 forhold inden for Fællesskabet.
Styrelsen har bemærket, at der konkret er  

 fremlagt et dokument om afskibning fra Hamburg.
Efter styrelsens opfattelse  

 mangler dokumentet en attestation fra de tyske toldmyndigheder for, at denne  

 mulighed for alternativ bevisførelse kan godtages.
Styrelsen har endvidere  

 henvist til toldkodeksens artikel 96, artikel 203, og at selskabet derfor kan  

 søge om godtgørelse af tolden, hvis der inden for denne frist fremskaffes den  

 fornødne dokumentation.
 Endelig har styrelsen bemærket, at der i henhold til artikel 236  

 er fastsat en 3-års frist for indrømmelse af toldgodtgørelse af eller  

 fritagelse for import- eller eksportafgifter, jf. herved også toldcentret  

 brev  

 af 1. juli 2002.
 Selskabet har over for Landsskatteretten nedlagt påstand om  

 nedsættelse af det opkrævede beløb på 61.201 kr. vedrørende told og moms på  

 forsendelsen.
Selskabet har bemærket, at fejlen har bestået i, at enten  

 selskabets chauffør ved indkørsel til Hamburg Frihavn eller det tyske  

 toldvæsen  

 ikke fik afstemplet transportdokumentet.
Selskabet har videre bemærket, at  

 man  

 modtog et brev af 31. juli 2001 fra toldcentret, hvoraf fremgik, at der ikke  

 var modtaget bekræftelse fra det tyske toldvæsen om varernes udgang fra EU,  

 men  

 at selskabet forholdt sig afventende, idet man ved tidligere lejligheder har  

 konstateret, at papirerne kan være meget længe undervejs fra Tyskland til  

 Danmark.  

 Efterfølgende modtog man brev af 5. december 2001, hvor toldcentret har  

 meddelt  

 en 3 måneders frist til at fremskaffe den fornødne dokumentation.
Selskabet  

 kunne dermed fastslå, at der ikke blot var tale om, at papirerne var længe  

 undervejs, og man begyndte at indsamle den fornødne dokumentation.
Selskabet  

 har dertil anført, at den ved brev af 6. februar 2001 indsendte dokumentation  

 må anses for tilstrækkelig, men at man dog på trods heraf har forsøgt at  

 indsamle yderligere dokumentation.
Således arbejder man i øjeblikket med at  

 fremskaffe kopi af de 2 tunesiske fortoldninger, hvilket indtil videre har  

 vist  

 sig problematisk.
 Selskabet har endvidere beklaget, at enten selskabet eller det  

 tyske toldvæsen har været medvirkende til procedurefejlen, men samtidig  

 påpeget, at selskabet dagligt afsender gods under EU´s forsendelsesordning,  

 som  

 bliver afviklet og afsluttet på den forskriftsmæssige måde.
 Endelig har selskabet anført, at den fremlagte dokumentation kun  

 er tilgængelig såfremt varerne har forladt EU, idet Hamburg Frihavn er uden  

 for  

 EU`s toldgrænser.
 Landsskatteretten skal  

 udtale:
 Det følger af artikel 379 i Kommissionens forordning (EØF) nr.  

 2454/93 med senere ændringer (gennemførelsesbestemmelserne til toldkodeksen):
 1.Når en forsendelse ikke er blevet frembudt ved  

 bestemmelsesstedet, og stedet for overtrædelsen eller uregelmæssigheden ikke  

 kan fastslås, underretter afgangsstedet den hovedforpligtede herom så hurtigt  

 som muligt og inden udløbet af den ellevte måned efter datoen for  

 registreringen af angivelsen til fællesskabsforsendelsen.
2.I den i stk. 1 omhandlede underretning anføres især den frist  

 inden for hvilken der på en for toldmyndighederne tilfredsstillende måde skal  

 føres bevis for, at forsendelsen er gennemført forskriftsmæssigt, eller inden  

 for hvilken det kan påvises, hvor overtrædelsen er begået.
Nævnte frist  

 fastsættes til tre måneder fra datoen for den i stk. 1 omhandlede  

 underretning.  

 Hvis det nævnte bevis ikke er ført inden udløbet af denne frist, inddriver  

 den  

 kompetente medlemsstat importafgifter og andre afgifter for de pågældende  

 varer. (...) Af gennemførelsesbestemmelsernes artikel 380 følger:
 Der kan på en for toldmyndighederne tilfredsstillende måde  

 føres bevis for, at forsendelsen er gennemført forskriftsmæssigt i henhold  

 til  

 artikel 378, stk. 1:
ved at der fremlægges et told- eller handelsdokument attesteret  

 af toldmyndighederne, hvoraf det fremgår, at de pågældende varer er blevet  

 frembudt for bestemmelsesstedet eller i tilfælde, hvor artikel 406 anvendes,  

 er  

 afleveret til den godkendte modtager.
Dokumentet skal indeholde  

 tilstrækkelige  

 oplysninger til at muliggøre identifikation af varerne, eller ved at der fremlægges et tolddokument om varernes henførsel  

 under en toldprocedure i et tredjeland, eller en genpart eller en fotokopi  

 heraf; genparten eller fotokopien skal være bekræftet enten af det organ, der  

 har påtegnet originalen, af myndighederne i det pågældende tredjeland eller  

 af  

 en af medlemsstaternes myndigheder.
Dokumentet skal indeholde tilstrækkelige  

 oplysninger til at muliggøre identifikation af de pågældende varer. Det bemærkes, at selskabet er blevet meddelt den i  

 gennemførelsesbestemmelsernes artikel 379, stk. 2, fastsatte 3 måneders frist  

 til på en for toldmyndighederne tilfredsstillende måde at føre bevis for, at  

 forsendelsen er gennemført forskriftsmæssig eller til at påvise, hvor  

 overtrædelsen eller uregelmæssigheden faktisk er begået.
 I overensstemmelse med det af Told- og Skattestyrelsen anførte,  

 finder Landsskatteretten, at selskabet ikke med det fremlagte materiale har  

 ført bevis for, at forsendelsen er gennemført forskriftsmæssig eller påvist,  

 hvor overtrædelsen eller uregelmæssigheden faktisk er begået, ligesom  

 selskabet  

 ikke har ført alternativt bevis efter gennemførelsesbestemmelsernes artikel  

 380, litra a eller artikel 380, litra b, for at forsendelsen er gennemført  

 forskriftsmæssigt.
 Retten finder således, at selskabet er pligtig at betale told og  

 afgifter af de omhandlede varer, jf. toldkodeksens artikel 204, og at  

 toldcentrets efteropkrævning følgelig er berettiget, jf. toldkodeksens  

 artikel  

 220.
 Den påklagede afgørelse stadfæstet derfor.
