 Ifølge meddelelser fra den franske regering har nedennævnte lande med  

 virkning fra den ud for hvert land anførte dato tiltrådt den i Geneve den 17.  

 juni 1925 undertegnede protokol, der forbyder til krigsbrug at anvende  

 kvælende, giftige eller lignende gasarter samt bakteriologiske krigsmidler,  

 jfr. udenrigsministeriets bekendtgørelse nr. 197 af 21. juni 1930 og  

 efterfølgende bekendtgørelser, senest nr. 110 af 20. november 1969,  

 Lovtidende C:
 Maltas regering har meddelt den franske regering, at den fra datoen for  

 sin uafhængighed den 21. september 1964 betragter sig som forpligtet af  

 protokollen, hvis gyldighed var udstrakt til Malta, inden det opnåede  

 selvstændighed.
 Endvidere har Jamaica's regering den 28. juli 1970 over for den franske  

 regering bekræftet, at protokollen finder anvendelse på Jamaica i medfør af  

 Storbritanniens ratifikation af 1930.
Det bemærkes endelig, at det franske udenrigsministerium har meddelt, at  

 Paraguay tiltrådte protokollen den 22. oktober 1933. Fra fransk side er det  

 foreslået signatarlandene, at tiltrædelsen skal anses at have virkning fra  

 denne dato, hvilket man for Danmarks vedkommende har erklæret sig indforstået  

 med Udenrigsministeriet, den 28. januar  

 1971.
 F.M.
