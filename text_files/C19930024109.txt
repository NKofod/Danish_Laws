Personalegoder, der er skattepligtige i henhold til ligningslovens § 16,  

 værdiansættes skattemæssigt fra indkomståret 1994 til markedsværdien.
Hidtil  

 er modtageren efter praksis beskattet af den værdi, godet har for den  

 pågældende.
 For køb af varer og tjenesteydelser, som arbejdsgiveren m.v. udbyder til  

 salg som led i sin virksomhed gælder dog, at der alene skal ske beskatning,  

 hvis rabatten overstiger arbejdsgiverens avance.
 Tilskud af forholdsvis begrænset omfang til kaffe-, kantine-,  

 kunstordninger og tilsvarende ordninger, der kun er til rådighed på  

 arbejdspladsen, beskattes som hidtil ikke.
 Betaler den ansatte vederlag til arbejdsgiveren m.v. for benyttelse af et  

 personalegode, reduceres værdiansættelsen med beløbet.
 Værdiansættelsen for fri bil, fri sommerbolig og fri lystbåd fremgår af  

 ligningslovens § 16.
 Ligningsrådet har i medfør af § 13 i lov om skattemyndighedernes  

 organisation og opgaver m.v. (skattestyrelsesloven) jf. lov nr. 824 af 19.  

 december 1989, godkendt følgende anvisninger vedrørende personalegoder  

 gældende for indkomståret 1994:
a Normalværdi af kost og logi For medhjælpere ved landbrug m.v., hushjælp og sygehuspersonale med fri  

 bolig og kost på ansættelsesstedet, ansættes værdien til  22.400 kr.  

  for hele året ( 1.867 kr. pr. måned).
For køkken- og serveringspersonale, private sygeplejersker,  

 sygehuspersonale, som har bolig uden for sygehuset, medhjælpere ved landbrug  

 og hushjælp, der alene modtager fri kost, og dermed ligestillede, ansættes  

 værdien af fuld kost til 50 kr. pr. dag For delvis fri kost, normalt 2  

 måltider, ansættes værdien til 40 kr. pr. dag.
For 1 måltid ansættes  

 værdien til 25 kr. pr. dag .
 For sømænd, der får fri kost om bord, ansættes værdien til 50 kr. pr.  

 dag .
 For personale ved militæret, der modtager frit kvarter, bortset fra de i  

 ligningslovens § 7 litra s nævnte, ansættes værdien heraf til 300 kr. pr.  

 måned .
 Såfremt der i stedet for fri kost eller logi er udbetalt en kontant  

 ydelse, skal den kontante ydelse medregnes til den personlige indkomst.
b Fri telefon Værdien af fri telefon udgør for 1994 3.000 kr. (250 kr. pr. måned), hvis  

 arbejdsgiveren m.v. har betalt telefonregningen for hele året, og ellers med  

 en forholdsmæssig værdi, dog højst med arbejdsgiverens faktiske udgift.
Der  

 skal ikke ske yderligere beskatning, såfremt en lønmodtager udover telefon  

 til rådighed i hjemmet får stillet flere telefoner til rådighed f.eks.  

 biltelefon eller en telefon i et sommerhus.
c Fri helårsbolig Ansatte, der har hel eller delvis fri helårsbolig til rådighed, beskattes,  

 såfremt der betales en leje, der ligger under de af Finansministeriet i  

 cirkulære nr. 15 af 28. januar 1993 fastsatte satser for lejeboligbidrag + 10  

 pct.
Ligningsrådets satser fremgår af bilag 1.
Den ansatte skal beskattes af differencen mellem det faktisk betalte og  

 den fastsatte værdi.
Er lejeren en direktør eller en anden medarbejder med  

 væsentlig indflydelse på egen aflønningsform, fastsættes værdien med  

 udgangspunkt i markedslejen.
 Hvis arbejdsgiveren m.v. udover den fri bolig også betaler for udgifter,  

 der normalt afholdes af lejeren f.eks. el, varme m.v., skal betalingen herfor  

 beskattes.
d Personalelån Ansatte, der har optaget lån hos eller gennem arbejdsgiveren, til en  

 laveren rente end mindsterenten, jf. kursgevinstlovens § 7, skal beskattes af  

 den herved opnåede fordel.
Reglerne er nærmere beskrevet i SD-cirkulære  

 1989-27, hvortil der henvises.
 Ikrafttræden m.v.
 Cirkulæret har virkning fra indkomståret 1994. Samtidig ophæves følgende  

 cirkulærer og ligningsrådsanvisninger:
SD-cirkulære 1987-32 (fri bil), Ligningsrådets anvisning vedrørende beskatning af fri sommerbolig, Ligningsrådets anvisning vedrørende beskatning af telefongodtgørelse til  

 amtsrådsmedlemmer, kommunalbestyrelsesmedlemmer m.fl., Ligningsrådets anvisning vedrørende beskatning af frirejser og rabatrejser  

 for ansatte i flyselskaber m.v., Ligningsrådets anvisning vedrørende beskatning af frirejser og rabatrejser  

 for DSB-ansatte m.v., Ligningsrådets anvisning vedrørende beskatning af rabatter til ansatte i  

 elektricitetsforsyningsselskaber, Ligningsrådets anvisning vedrørende frirejse med fly mellem hjem og  

 arbejdsplads, Ligningsrådets anvisning vedrørende beskatning af frirejser og rabatrejser  

 for ansatte i SAS, Ligningsrådets anvisning vedrørende beskatning af fri tobak for ansatte i  

 Skandinavisk Tobakcompagni A/S, Ligningsrådets anvisning vedrørende den skattemæssige værdi af fri bolig  

 til privatansatte, Ligningsrådets anvisning vedrørende beskatning af fri øl til  

 bryggeriarbejdere, De ophævede anvisninger fremgår af bilag 2.
Carsten Jarlov/Finn Thrysøe Bilag 1 For boliger uden elektricitet fastsættes satsen 2 lavere end for tilsvarende boliger med denne installation Bilag 2 Ligningsrådsanvisninger, der ophæves fra indkomståret 1994 Ligningsrådets anvisning vedrørende beskatning af fri sommerbolig I tilfælde, hvor en arbejdsgiver stiller en sommerbolig til rådighed for  

 en ansat, kan den værdi, der skal medregnes i modtagerens personlige  

 indkomst, i mangel af andre holdepunkter for sommersæsonens vedkommende  

 (ugerne 25-32 inkl.) ansættes til 1/2% af den ejendomsværdi, der er ansat for  

 ejendommen pr. 1. januar i indkomståret, reguleret efter vurderingslovens § 2  

 A.
Uden for sommersæsonen fastsættes lejeværdien til 1/4% pr. uge.
 Ligningsrådets anvisning vedrørende beskatning af telefongodtgørelse  

 til amtsrådsmedlemmer, kommunalbestyrelsesmedlemmer m.fl.
Kommunalbestyrelsesmedlemmer medregner godtgjorte abonnements- og  

 samtaleudgifter i den personlige indkomst og fradrager godtgørelsen i den  

 skattepligtige indkomst.
Hvor telefonen vederlagsfrit overdrages til de  

 pågældende, skal værdien heraf beskattes i det år, hvor overdragelsen sker.  

 Ligningsrådet har vedtaget, at beskatningen dog efter den pågældendes  

 begæring kan opsættes til det år, hvori han udtræder af kommunalbestyrelsen.
 Ligningsrådets anvisning vedrørende beskatning af frirejser og  

 rabatrejser for ansatte i flyselskaber m.v.
Frirejser og rabatrejser med fly for ansatte i flyselskaber mv. inden for  

 de nordiske lande og Hamburg beskattes ikke.
For fri- og rabatrejser  

 herudover kan der ved indkomstopgørelsen bortses fra en fri- eller rabatrejse  

 om året, medens yderligere frirejser mv. værdiansættes til 50 pct. af den  

 pris, der gælder i almindelig handel, med fradrag af den ansattes egen  

 betaling.
 Ligningsrådets anvisning vedrørende beskatning af frirejser og  

 rabatrejser for DSB-ansatte m.v.
Med hensyn til frirejser for statsbanepersonalet påhviler det  

 Generaldirektoratet for Statsbanerne at give skattemyndighederne oplysninger  

 om de hvert år til den enkelte funktionær udstedte frirejsebilletter til  

 udenlandsrejser.
Af praktiske grunde gives der kun oplysninger om rejser  

 udover Hamburg i syd og Stockholm/Oslo i nord.
Værdien af frirejser til  

 ansatte hos DSB ansættes ifølge Ligningsrådets vedtagelse således:
 Der kan bortses fra værdien af en rejse inden for kalenderåret efter  

 ansattes eget valg.
 Rejser derudover værdiansættes til:
 Zone 1, de nordiske lande og Hamburg: 0 kr.
 Zone 2, Europa: 500 kr.
 For børn under 2 år ansættes værdien til 0 kr.
 Værdien for børn under 12 år ansættes til det halve af nævnte sats.
 Der skal ikke ske beskatning af rejser med 50 pct.s rabat.
Ligningsrådets anvisning vedrørende beskatning af rabatter til ansatte  

 i elektricitetsforsyningsselskaber Rabatter til ansatte ved en række elforsyningsselskaber beskattes kun,  

 såfremt husstandens el-forbrug overstiger 7.000 kWt.
Ligningsrådets anvisning vedrørende frirejse med fly mellem hjem og  

 arbejdsplads Skatteydere, der har frirejse med fly mellem hjem og arbejdsplads, skal  

 beskattes af værdien af de faktisk foretagne frirejser.
Værdien fastsættes  

 således, at den svarer til det fradrag, som den skattepligtige foretager.
Ligningsrådets anvisning vedrørende beskatning af frirejser og  

 rabatrejser for ansatte i SAS A: Værdien af en rejse inden for kalenderåret ansættes til 0 kr. for hver  

 af følgende personer:
 Ansat personale her i landet samt disses ægtefæller og børn, pensionister  

 og ansattes efterladte.
 Ægteskabslignende forhold sidestilles med ægteskab.
 Rejser herudover værdiansættes til følgende beløb pr. person over 12 år:
 For børn under 2 år ansættes værdien til 0 kr., medens værdien for børn  

 under 12 år ansættes til det halve af de nævnte satser.
B.
Frirejser og 90%-rabatrejser til ansattes pårørende og andre, der ikke  

 er omfattet af den særlige værdiansættelsesordning, medregnes til den  

 ansattes indkomst med rabattens beløb.
C.
For styrelses- og bestyrelsesmedlemmer ansættes frirejser og  

 90%-rabatrejser til 50% af rejsens billetpris ved køb i almindelig handel.
D.
Andre personer, der modtager frirejser og 90%-rabatrejser, er ikke  

 omfattet af de ovennævnte særlige værdiansættelsesordninger.
Oplysning skal  

 meddeles om den almindelige billetpris for den tildelte rejse.' Ligningsrådets anvisning vedrørende beskatning af fri tobak for  

 ansatte i Skandinavisk Tobakscompagni A/S Fri tobak beskattes med 2.000 kr. pr. år for timelønnede og funktionærer  

 og med 2.500 kr. pr. år for ledergrupper.
Ligningsrådets anvisning vedrørende den skattemæssige værdi af fri  

 bolig til privatansatte Den skattemæssige værdi af landarbejderboliger og tilsvarende boliger  

 indenfor den private sektor ansættes skønsmæssigt.
Statens satser for brug af  

 tjeneste- eller lejeboliger er vejledende for dette skøn.
Der bør herved  

 tages hensyn til tjenesteboligsatserne, når der er pligt til at bebo den  

 pågældende bolig, ellers henses til lejeboligsatserne.
Boligens størrelse beregnes efter Finansministeriets retningslinier om  

 tjeneste- og lejeboliger.
Ved udøvelsen af skønnet må der tages hensyn til,  

 at statens satser er fastsat udfra den forudsætning, at både indvendig og  

 udvendig vedligeholdelse normalt afholdes af staten.
Ligningsrådets anvisning vedrørende beskatning af fri øl til  

 bryggeriarbejdere Bryggeriarbejderes ret til gratis øl på arbejdspladsen beskattes ikke.
For  

 bryggeriarbejdere på bryggerier, hvor der efter speciel aftale hver måned  

 udleveres øl og vand til hjemtagning, beskattes 50% af værdien af de  

 hjemtagne drikkevarer.
