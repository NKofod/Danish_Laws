 Pressenævnet bemærkede, at det fremgår af de vejledende  

 regler for god presseskik, at de pårørende til ofre for ulykker  

 skal vises størst mulige hensyn.
Kendelse fra Pressenævnet i sag nr.  

 47/2002 [B   K´s far] har på vegne af [K] klaget til  

 Pressenævnet over en artikel bragt i Århus Stiftstidende den 9.  

 april 2002, idet hun mener, at god presseskik er tilsidesat.
 Artiklen med overskriften "Kærestepar  

 kørte i døden" havde følgende indhold:
 "18-årige X og 38-årige Y stolede  

 på kærligheden til hinanden og trodsede aldersforskel, fordomme  

 og chikanebreve, da de flyttede sammen i september sidste år.
 Men lykken fik kun lov til at vare kort tid.
 Søndag morgen kort før klokken 05 mistede  

 parret livet ved en tragisk soloulykke på motorvejen ved Slagelse.
Parret var på vej hjem til Risskov efter en  

 familiefest i København, da Y mistede herredømmet over parrets  

 bil ved en rasteplads ved Slagelse Lystskov.
Bilen gled ud i  

 græsrabatten mellem motorvej og rasteplads og kørte på et  

 vejskilt og en lysmast, inden den stødte ind i en parkeret  

 sættevogn og brød i brand.
 Parret døde på stedet, og redningsfolkene  

 kunne intet stille op, selv om de hurtigt blev alarmeret.
 De første undersøgelser på  

 ulykkesstedet tyder på, at ulykken skete, fordi føreren faldt i  

 søvn bag rattet, men Slagelse Politi er mådeholden med  

 oplysningerne.
 Politiet undersøger stadig de nærmere  

 omstændigheder omkring ulykken og først i dag venter en endelig  

 obduktion på Retsmedicinsk Institut i København at fastslå  

 parrets identitet.
 Obduktionen sker formelt, fordi de afdøde er  

 så ilde tilredt, at den endelige identifikation må ske ved  

 hjælp af ofrenes tandsæt.
 Men Xs og Y´s nærmeste pårørende  

 er underrettet.
X gik i 3.g på Risskov Gymnasium.
Y var  

 tandlæge i Århus, han efterlader sig to børn." Artiklen var ledsaget af et foto af de afdøde med  

 følgende billedtekst:
"X og Y beskrev for to uger siden deres kamp for  

 kærligheden i Århus Stiftstidende.
Søndag morgen mistede  

 de livet i en ubegribelig og tragisk ulykke på motorvejen ved  

 Slagelse." Klager er Y´s fraseparerede ægtefælle og moder  

 til Y´s børn på 3 og 7 år.
Klageren har anført, at de offentliggjorte  

 oplysninger er af meget privat og følsom karakter, og at der ikke er  

 udvist det nødvendige hensyn til de pårørende til  

 ulykkesofrene.
En viderebringelse af disse informationer kan derfor ikke  

 begrundes i en væsentlig betydning for offentligheden.
Det må  

 samtidig opfattes som en skærpende omstændighed, at der har  

 været rig lejlighed til forinden at kontakte de pårørende,  

 hvilket ikke skete, samt at bladet på basis af oplysninger fra politiet  

 kendte sagens aktuelle status og familiens indstilling.
 Klageren har endvidere anført, at gengivelsen af  

 billedet i den pågældende sammenhæng er i strid med god  

 presseskik, idet billedet stammer fra et interview med det nu afdøde  

 par, som blev bragt i bladet den 24. marts 2002, dvs. 14 dage forud for  

 ulykken.
Klageren har oplyst, at familien til Y ikke er blevet  

 kontaktet forud for offentliggørelsen af omtalen af  

 dødsulykken.
Familiens følelsesmæssigt svære  

 tilstand efter dødsfaldet er blevet yderligere forværret ved den  

 uventede offentliggørelse.
Klager må derfor afvise, at det  

 skulle være af betænksomhed over for den efterladte familie, at  

 bladet ikke forudgående kontaktede den.
Grunden til, at journalisten  

 ikke kontaktede familien, er ifølge klager snarere, at  

 pågældende allerede ved kontakten til Slagelse Politi havde  

 fået oplyst, at resultatet af obduktionen ikke forelå, og at  

 familien [Y´s efternavn] ikke ønskede navnet offentliggjort.  

 Resultatet af obduktionsrapporten forelå den 10. april 2002.
 Klageren har anført, at det forudgående  

 interview med parret ikke har betydning for klagen til Pressenævnet  

 et interview, som   korrekt anført af bladet   begge familier ikke  

 billigede.
Klageren har oplyst, at man er bekendt med, at der har  

 været to kilder til historien, heriblandt en person, til hvem Y´s far  

 fortalte om dødsfaldet i al fortrolighed.
Klager har endvidere oplyst,  

 at der efter Y´s brud med klager har bestået et meget godt forhold  

 mellem Y og hans tidligere svigerfamilie.
 Klageren har endelig anført, at bladet ved at have  

 bragt omtalen af dødsfaldet indirekte har pådraget sig et ansvar  

 for omtalen i B.T.
Bladet har anført, at grunden til, at det valgte at  

 bringe navnene på og billedet af de dræbte, er, at de  

 afdøde i bladet den 24. marts 2002 medvirkede i et større  

 interview om deres kærlighedsforhold og de usædvanlige  

 omstændigheder, hvorunder de havde fundet sammen.
I interviewet, som  

 parret havde læst og godkendt, fortalte de desuden om forskellige  

 former for chikane, de havde været udsat for, efter at Y havde forladt  

 sin hustru og børn for at flytte sammen med X, og om de  

 smædebreve, hvis afsender politiet var ved at komme på sporet af.  

 Parret stod frem og fortalte deres historie i fuld bevidsthed om, hvad de  

 gjorde, og hvorfor de gjorde det, hvorimod det også stod klart under  

 interviewet, at den familie, som Y var brudt ud af, ikke billigede dette.
Det  

 valg, som bladet stod overfor, da parret omkom ved ulykken få uger  

 senere, var, om de pårørendes vilje nu pludselig skulle veje  

 tungere end det ønske, som parret selv havde om den offentlighed om  

 deres forhold, som interviewet den 24. marts 2002 var udtryk for.
Både  

 på grund af det udtalte ønske, parret havde haft om  

 offentlighed, og på grund af den forventning, parret selv havde, og  

 offentligheden måtte have til, at bladet ville følge op  

 på, hvordan det gik med parret og med politiets efterforskning af  

 chikanerierne, kunne bladet ikke gøre andet end at bringe navnene med  

 udtrykkeligt forbehold for den endelige identifikation.
At dette måtte  

 være det rigtige valg, bestyrkedes af, at faderen til Y allerede  

 søndag den 7. april 2002 selv havde talt om den tragiske ulykke med  

 personer "ude i byen", deriblandt den i klagen omtalte  Torben  

  Søholt  Christensen.
Sidstnævnte kontaktede straks efter  

 samtalen bladet, idet han ikke på nogen måde betragtede denne  

 samtale som fortrolig.
Bladet har endelig anført, at B.T.s omtale af  

 ulykken ikke er et forhold, der kan lægges indklagede til last.
B.T.  

 valgte   efter at indklagede havde nægtet at sælge billeder af de  

 afdøde   at affotografere billedet fra avisen og bringe store dele af  

 interviewet, hvilket indklagede samme dag protesterede mod over for  

 B.T.s ansvarshavende chefredaktør.
I sagens behandling har følgende  

 nævnsmedlemmer deltaget: Axel Kierkegaard, Bo Maltesen, Kaare R.
Skou  

 og Kirsten Dyregaard.
 Pressenævnet udtaler:
 Det fremgår af de vejledende regler for god  

 presseskik, at de pårørende til ofre for ulykker skal vises  

 størst mulige hensyn.
Pressenævnet finder i denne sag, at bladet ved  

 offentliggørelsen ikke har handlet i strid med god presseskik.  

 Nævnet har i den forbindelse lagt vægt på, at bladet 14  

 dage tidligere i et stort interview med blandt andet Y har berettet om dennes  

 kærlighedsforhold til X.
Nævnet finder derfor ikke at kunne  

 kritisere, at bladet i den påklagede artikel har fulgt op på  

 historien om parret, der tidligere har valgt at stå offentligt  

 frem.
 Afsagt den 19. juni 2002.
