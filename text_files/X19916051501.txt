Tilsynet godkendte i maj 1991 et realkreditinstitut.
Godkendelsen  

 skete med henblik på vedtægtsudformning, bestyrelsens forretningsorden for  

 direktionen samt revisors erklæring om, at den fornødne kapital på 150 mio.  

 kr. var indbetalt.
 Desuden forudsattes at: 1. Tilladelsen til at have samme direktion som  

 et andet institut, kun gælder til ultimo 1992. 2. Direktionen skal forelægge  

 bestemte sagskategorier til godkendelse hos bestyrelsen. 3. Bestyrelsen skal  

 underrettes, hvis der findes en enkeltrisiko med restgæld over 2 mio. kr.
I medfør af § 7 godkendte Finanstilsynet i maj 1991 et  

 realkreditinstitut.
Godkendelsen skete med henvisning til udformningen af  

 vedtægterne, bestyrelsens forretningsorden for direktionen, samt til revisors  

 erklæring om, at den fornødne kapital på min. 150 mio. kr., jf.  

 realkreditlovens § 9, stk. 1 var indbetalt.
 Det forudsattes, at tilladelsen til at have samme direktion for  

 realkreditinstituttet og for et andet institut kun gælder indtil udgangen af  

 1992, og at realkreditinstituttets direktion skal forelægge bestemte  

 sagskategorier til godkendelse hos bestyrelsen eller dens formand og  

 næstformand.
 Finanstilsynet krævede desuden, at det i bestyrelsens instruks til  

 direktionen, jf. § 18, stk. 3, er fastsat, at direktionen skal underrette  

 bestyrelsen, hvis den samlede restgæld til en enkelt debitor eller til  

 debitorer mellem hvilke der består en sådan forbindelse - p.g.a.  

 ejerandelsbesiddelse, gensidig finansiering, personsammenfald m.v.-, at  

 engagementerne med de pågældende udgør en samlet enkeltrisiko for  

 instituttet, der overstiger 200 mio. kr.
