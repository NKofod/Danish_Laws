 I henhold til Arbejdsmarkedsstyrelsens bekendtgørelse nr. 1155 af 20.  

 december 1995 om adgang, deltagerstøtte, depositum m.m. ved deltagelse i  

 arbejdsmarkedsuddannelser gælder følgende regler i forbindelse med snevejr:
 1. I de tilfælde, hvor undervisningen standses eller  

 indstilles af uddannelsesstedet på grund af snevejr, vil der kunne ydes  

 godtgørelse/elevstøtte til deltagerne for de dage, hvor undervisningen har  

 været standset eller indstillet.
Hvis undervisningen herefter forlænges med de dage, i hvilke uddannelsen  

 har været standset eller indstillet, vil der kunne ydes  

 godtgørelse/elevstøtte for disse dage.
Det er en forudsætning, at de  

 forlængede undervisningsdage gennemføres i overensstemmelse med de  

 afholdelsesformer, der gælder for den omhandlede uddannelse.
2. I de tilfælde, hvor en kursist på grund af snevejr  

 ikke kan komme frem til uddannelsesstedet, og hvor uddannelsesstedet  

 gennemfører undervisningen, kan der ydes godtgørelse/elevstøtte til  

 deltageren for de dage, hvor vedkommende ikke har kunnet nå frem til  

 uddannelsesstedet.
Det er en forudsætning for udbetaling af  

 godtgørelse/elevstøtte, at deltageren underskriver en erklæring på tro og  

 love, hvori vedkommende erklærer, at han/hun ikke har kunne deltage i  

 undervisningen på grund af snevejr, samt oplyser hvilke dage man har været  

 forhindret.
Hvis deltageren på grund af fravær som følge af snevejr herefter ikke kan  

 gennemføre uddannelsen med et tilfredsstillende resultat og opnå  

 uddannelsesbevis, kan uddannelsesstedet lade den pågældende deltage i et  

 fornyet kursus.
Det er en forudsætning, at uddannelsesstedet på  

 ansøgningsskemaet til kursusgodtgørelse attesterer, at den fornyede  

 deltagelse i kurset skyldes fravær fra det tidligere kursus på grund af  

 snevejr.
