 1. Under særligt skærpede omstændigheder vil  

 overtrædelse af lovgivningen om euforiserende stoffer være at bedømme efter  

 den skærpede strafferamme i straffelovens § 191.
 RA cir 144 15.7.1969 inderholder i afsnit II.C følgende om de forhold, der  

 kan være omfattet af § 191:
»Angår det strafbare forhold udbredelse af heroin eller udbredelse af  

 andre stoffer til et større antal tilfældige personer eller mod betydeligt  

 vederlag eller under andre særligt skærpende omstændigheder, som f.eks. hvor  

 modtagerne er børn, vil forholdet kunne være omfattet af straffelovens § 191.  

 Det samme gælder indsmugling, køb eller besiddelse af stoffer med forsæt til  

 udbredelse af den beskrevne karakter.
Indsmugling eller udbredelse af hash  

 bør ifølge forarbejderne til loven kun henføres under denne bestemmelse, når  

 der foreligger erhvervsmæssig organiseret indsmugling af eller handel med  

 hash i et omfang der overstiger 10-15 kg: bestemmelsen vil dog også kunne  

 finde anvendelse, hvor mængden er noget mindre, når der foreligger særligt  

 skærpende omstændigheder.« 2. Københavns politi, afdeling N, har gennem en  

 årrække i en intern instruks fastsat retningslinier for tiltalerejsning efter  

 straffelovens § 191, vurderet ud fra den stofmængde, der er omfattet af  

 gerningsmandens forsæt til udbredelse.
 3. Med henblik på at sikre, at der gælder ens  

 retningslinier for hele landet om dette afgrænsningsspørgsmål, skal  

 udgangspunktet tages i følgende mængder inden for de hyppigt forekommende  

 stofgrupper:
 Det skal understreges, at angivelsen af cirkamængder markerer, at der  

 efter sagens konkrete omstændigheder kan ske fravigelse både i op- og  

 nedadgående retning, bl.a efter de kriterier, der er angivet i  

 1969-cirkulæret.
4. Hvad angår anfetamin, har Københavns politi indtil  

 for nylig anvendt en grænse på 100 gram.
Baggrunden for at nedsætte mængden  

 til ca. 50 gram er den seneste vurdering af farligheden og dermed udviklingen  

 i strafudmålingspraksis, herunder højesteretspraksis og en Venstre landsrets  

 dom fra 1989, der henfører besiddelse af godt 58 gram amfetamin, bestemt til  

 videresalg under § 191.
 5. Der vil efter behov ske justering af de angivne  

 grænser i form af en ny meddelelse herom.
 Asbjørn Jensen.
