 Tvisten i denne sag vedrører bl.a. spørgsmålet om,  

 hvorvidt klager er ansvarlig for byggeriets forsinkelse.
 Byggeriet skulle påbegyndes ca. 15. okt. 1995 og afleveres den 1.  

 feb. 1996. Denne tidsplan var betinget af, at byggetilladelse forelå  

 senest 1. okt. 1995. Klager rettede først henvendelse til kommunen om  

 byggetilladelsen i slutningen af oktober og meddelelsen om byggetilladelse  

 blev derfor først meddelt den 7. nov. 1995. Klager meddelte derfor  

 indklagede at aflevering ikke kunne ske som aftalt, men først den 7.  

 marts 1996.
Indklagede har på baggrund af denne forsinkelse krævet  

 såvel dagbøder som erstatning og indklagedes advokat  

 bemærkede hertil, at byggeriet ikke er overtaget før  

 afleveringsforretning har fundet sted jf.
ABT 93, hvilket var den 19. april  

 1996.
 Voldgiftsretten udtaler, at klager er ansvarlig for byggeriets  

 forsinkelse, men at der kun skal betales dagbøder frem til den 9. feb.  

 1996 hvor indklagede kunne flytte ind og ikke frem til den 19. april hvor  

 afleveringsforretning fandt sted.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
Vedrører ABT 93 Under denne sag, der er indbragt for voldgiftsnævnet  

 for Bygge- og Anlægsvirksomhed ved klageskrift modtaget den 19. august  

 1997, har klageren nedlagt endelig påstand om, at de indklagede, en for  

 begge og begge for en skal betale 350.994 kr., subsidiært et mindre  

 beløb, med rente fra den 8. marts 1996.
 De indklagede skal endvidere anerkende, at den af klageren  

 stillede garanti nedskrives til 2 % af entreprisesummen.
 De indklagede har nedlagt påstand om frifindelse og  

 nedlagt selvstændig påstand om tilkendelse af 73.248,75 kr., med  

 rente fra påstandens nedlæggelse den 7. december 1999.
 Klageren  har nedlagt påstand om frifindelse for de  

 indklagedes selvstændige påstand.
 Klageren har opgjort sin påstand således:
Tilbageholdt rest af entreprisesummen 160.000,00 kr.
Elforbrug efter indflytningsdag 7.500,00 kr.
 Ekstraregninger vedr. køkkenelementer,  

 badrumsindretning mv.
 229.599,00 kr.
Med fradrag af faktura 4184 inkl. moms - 1.105,00 kr.
 228.494,00 kr.
Omkostninger   sagkyndig beslutning 7.500,00 kr.
 Fradrag for 4 poster i.h.t.  

 skønserklæring:
Besparelser parketgulv 26.000,00 kr.
Afhjælpning gulv 2.000,00 kr.
Afhjælpning 1 års gennemgang 8.000,00 kr.
Monteringsmangel håndklædetørrer 6.000,00 kr.
Moms af mangler 10.500,00 kr.
 -52.500,00 kr.
Klagers påstand inkl. moms 350.994,00 kr.
 De indklagede har opgjort deres påstand  

 således:
Udskiftning af gulv 110.000,00 kr.
Udbedring af mangler konstateret ved 1 års  

 gennemgangen 8.000,00 kr.
Monteringsmangler vedr.  

 håndklædetørrer 6.000,00 kr.
Merpris køkken - 3.325,00 kr.
Transport 127.325,00 kr.
Merpris badeværelse - 4.000,00 kr.
Merpris bryggersindretning - 4.000,00 kr.
Merpris stålbjælke, carport - 1.664,00 kr.
Besparelser tagudhæng 25.000,00 kr.
Besparelser tagsten 10.988,00 kr.
Moms af ovennævnte poster 36.749,75 kr.
 Dagbodskrav 57dage á  1.000 kr.
 57.000,00 kr.
Elforbrug februar- august 1995 - 7.500,00 kr.
I alt 233.248,75 kr.
Tilbageholdt andel af entreprisesummen - 160.000,00 kr.
De indklagedes påstand inkl. moms 73.248,75 kr.
 Der er herefter enighed mellem parterne om følgende  

 poster:
 1.
Tilbageholdt rest af entreprisesummen 160.000,00 kr.
 2.
Elforbrug efter indflytningsdag 7.500,00 kr.
 3.
Udbedring af mangler konstateret ved 1års  

 gennemgangen - 8.000,00 kr.
 4.
Monteringsmangler vedr. håndklædetørrer - 6.000,00 kr.
 5.
Moms af post 3 og4 - 3.500,00 kr.
Foreløbig saldo i klagerens favør 150.000,00 kr.
I juli/august 1995 indgik parterne en kontrakt  

 vedrørende totalleverance af et af klageren projekteret, opført  

 og leveret standardhus i træ på ca. 174 m² i 1 plan på  

 indklagedes ejendom.
Aftalen var bl.a. reguleret af Almindelige betingelser  

 for totalentreprise (ABT 93). Købesummen, der var en fastpris, som  

 omfattede alle arbejdsydelser og materialer, der var nødvendige for at  

 aflevere ejendommen i fuldstændig og nøglefærdig stand,  

 udgjorde i alt 1.493.000 kr. inkl. moms.
 Byggeriet skulle påbegyndes ca. 15. oktober 1995 og  

 afleveres fuldt indflytningsklart den 1. februar 1996. Denne tidsplan var  

 betinget af, at byggetilladelse forelå senest den 1. oktober 1995. Der  

 var i kontrakten yderligere fastsat en dagbod på 1.000 kr. pr.  

 arbejdsdag ved overskridelse af leveringsdatoen, som sælger var  

 ansvarlig for.
 Den samlede pris var specificeret således:
Standardpris 1.318.000,00 kr.
Standard jf. beskrivelse, der bl.a. omfatter  

 "parketgulve i alle soveværelser etc." 25.000,00 kr.
Der afsættes et fast beløb til ekstra  

 udstyr 20.000,00 kr.
Der afsættes til andet køkken 40.000,00 kr.
Bygherreomkostninger 90.000,00 kr.
Totalpris, ekskl. prioriteringsomkostninger 1.493.000,00 kr.
I sidste halvdel af oktober 1995 rettede klageren  

 henvendelse til kommunen om bebyggelse af grunden, som klageren havde  

 erhvervet.
Den 31. oktober 1995 blev der indgivet endelig ansøgning om  

 byggetilladelse, og den 7. november 1995 meddelte kommunen  

 byggetilladelsen.
 Den 11. januar 1996 skrev klageren følgende til de  

 indklagede om byggeriets færdiggørelse:
 " ..
 I Ert kontrakt är inskrivitt att huset skall vara  

 klart för indflytning 1996-02-01 under förutsättning att  

 byggetilladelse är bevilget senast 1995-10-01.
Byggetilladelse för Ert hus beviljades 1995-11-07,  

 varför färdigställandedatum bliver 1996-03-07." Denne meddelelse blev besvaret af de indklagedes advokat  

 ved skrivelse af 23. januar 1996, hvori det bl.a. er anført:
 " ..
 Ifølge kontrakten skal huset være  

 indflytningsklar den 1. februar 1996.
Imidlertid har mine klienter ved skrivelse af 11. januar  

 1996 modtaget meddelelse om, at aflevering først vil kunne finde sted  

 den 7. marts, jf. vedlagte kopi.
Der henvises til, at byggetilladelsen  

 først er givet den 7. november 1995.
 Mine klienter har naturligvis planlagt indflytning i huset  

 i overensstemmelse med den aftalte afleveringstermin den 1. februar 1996, og  

 det vil derfor være forbundet med stor gene, såfremt  

 afleveringsterminen udskydes.
 Endvidere har mine klienter under hånden erfaret, at  

 ansøgning om byggetilladelse først er indsendt til teknisk  

 forvaltning ved skrivelse af 20. oktober 1995, som i forvaltningen er  

 modtaget den 23. oktober 1995.
 Idet der således ikke er aftalemæssigt  

 grundlag for en udskydelse af afleveringsterminen, skal jeg herved meddele,  

 at mine klienter kræver, at huset er indflytningsklart på den  

 aftalte dato den 1. februar 1996, og at enhver overskridelse heraf vil  

 være forbundet med krav om dagbod, ligesom mine klienter vil  

 kræve erstatning for ethvert tab, som mine klienter måtte blive  

 påført i forbindelse med en eventuel forsinkelse, herunder til  

 opbevaring af møbler, ekstra flytteudgifter etc.
.." Den 7. februar 1996 fremsendte klager en ekstraregning til  

 indklagede på 87.735 kr. inkl. moms bl.a. for inventar i køkken  

 og bad.
 Den 9. februar 1996 var huset indvendigt klar til  

 indflytning.
 Den 21. februar 1996 skrev de indklagedes advokat  

 følgende til klagerens advokat:
 "Ifølge mine klienter er byggeriet fortsat  

 ikke færdiggjort endnu, og da arbejdet på pladsen på 2. uge  

 ligger stille, har det åbenbart lange udsigter med  

 færdiggørelsen.
 Jeg skal derfor endnu en gang henstille, at byggeriet nu  

 fremmes i størst muligt omfang, ligesom jeg skal gentage, at mine  

 klienter forbeholder sig såvel dagbøder som erstatningskrav i  

 overensstemmelse med aftalegrundlaget.
I denne forbindelse erindrer jeg om, at byggeriet  

 ifølge aftalegrundlaget ikke er overtaget, før  

 afleveringsforretning har fundet sted, jf.
ABT 93, og jeg erindrer ligeledes  

 om, at Deres klient har ansvaret for indkaldelse til  

 afleveringsforretningen" Den 2. april 1996 fremsendte klager yderligere en  

 ekstraregning til indklagede på 141.864 kr. inkl. moms bl.a. for  

 inventar.
 Det er de to ekstraregninger på i alt 229.599 kr.,  

 der efter fradrag på 1.105,00 kr., indgår i klagerens  

 påstand med 228.494 kr.
 Den 19. april 1996 afholdtes afleveringsforretning  

 på ejendommen.
Der har under sagen været afholdt syn- og  

 skøn med en arkitekt og tømrermester som skønsmand.
Han  

 har i skønserklæring af 3. februar 1999 bl.a. udtalt:
 " ..
Spørgsmål 1 Skønsmanden bedes beskrive forskellene,  

 herunder bl.a. i pris og kvalitet mellem det af indklagede bestilte 14 mm  

 parketgulv og det faktisk leverede 7 mm finérgulv.
Svar ad spørgsmål 1 Der blev forevist prøver på de to  

 nævnte gulvbrædder.
Fabrikatet blev for begge gulvbrædders  

 vedkommende oplyst at være kirsebær.
Det dyreste produkt er det 14 mm gulvbræt, som er et  

 lamelgulvbræt med ca. 3,5 mm som øverste slidlag.
De  

 øvrige lag består af fyr, gran eller tilsvarende  

 træsorter.
Det billigste produkt er det 7 mm gulvbræt, som er  

 fineret med ca. 0,5 mm som øverste slidlag.
Det øvrige lag  

 består af spånplade.
 Prisforskellen mellem ovennævnte 2 gulvbrædder  

 i de rum, hvor der er lagt gulvbrædder, skønnes at være  

kr. 26.000,00 ekskl. moms.
Spørgsmål 2 Skønsmanden bedes udtale sig om, hvorvidt  

 gulvet er lagt forsvarligt, korrekt og i overensstemmelse med gældende  

 lægningsanvisning for så vidt angår  

 lægningsretningen.
 ..
Svar ad spørgsmål 2 Gulvet er lagt forsvarligt og korrekt for så vidt  

 angår lægningsretningen.
Lægningsretningen er ikke angivet  

 i den lægningsanvisning skønsmanden er i besiddelse af.
Der er  

 ikke i sagen fremlagt lægningsanvisning.
 ..
Spørgsmål 4 Skønsmanden bedes efter en besigtigelse af  

 særligt gulvene i hhv. køkken/alrum og opholdsstue udtale sig  

 om, hvorvidt gulvene er behæftet med fejl og/eller mangler, og i  

 bekræftende fald beskrive disse samt årsagen hertil.
Svar ad spørgsmål 4 Rekvirenten påpegede følgende forhold:
 Dagligstue:              Pejs monteret på gulv.
 Fuge mellem 2  

 gulvbrædder parallel med ejendommens facade.
 Ujævnheder (ikke  

 plan overflade).
 Køkkenalrum:         Ujævnheder (ikke plan  

 overflade).
 Skønsmanden kan oplyse følgende  

 vedrørende:
Dagligstue: Det anbefales ikke at montere en pejs  

 direkte ovenpå et gulv af den i sagen omhandlede type.
Pejsens  

 placering direkte på gulvet, har ikke resulteret i synlige  

 problemer.
Fugen mellem de 2 gulvbrædder i dagligstuen kunne  

 konstateres ca. 3 meter fra facaden og parallel med denne.
Fugen skyldes, at  

 lægningsanvisningen sandsynligvis ikke er fulgt, idet fjer/not har  

 været for dårligt limet eller slet ikke limet.
Forholdet er dog  

 ikke nærmere undersøgt, idet gulvbrædderne ikke har  

 været demonteret ved de 2 besigtigelser.
Ujævnhederne blev konstateret på de  

 påviste arealer.
I dagligstuen var gulvet specielt ujævnt foran  

 døren til køkkenalrum.
 Køkken/alrum: I køkken/alrum var  

 gulvet blandt andet ujævnt ved skillevæggen ind til  

 dagligstuen.
Generelt: vedrørende ujævnhederne i  

 dagligstue og køkken/alrum.
Ujævnhederne er større end  

 man normalt accepterer for gulve af denne type og forholdet må  

 betragtes som en fejl/mangel.
Ujævnhederne skyldes, at undergulvet ikke  

 er plant i henhold til de retningslinier, der er almindeligt gældende  

 herunder lægningsvejledningen for disse gulve.
Spørgsmål 5 Såfremt spørgsmål 4 besvares  

 bekræftende, bedes skønsmanden endvidere fremkomme med forslag  

 til manglernes afhjælpning samt anslå omkostningerne hertil.
Svar ad spørgsmål 5 Den ved besigtigelsen synlige konstaterede revne mellem 2  

 gulvbrædder i dagligstuen kan afhjælpes ved  

 kitning/udlusning.
Afhjælpningsudgifterne skønnes at  

 udgøre kr. 1-3.000,00 inkl. moms.
Alternativt skal en del af  

 gulvet omlægges.
Spørgsmål 6 Skønsmanden bedes endvidere oplyse, hvorvidt  

 det vil være muligt at lægge et 14. mm parketgulv i stedet for  

 det eksisterende 7 mm finérgulv, uden at iagttage de sidste i sagens  

 bilag anførte foranstaltninger, ligesom skønsmanden i  

 benægtende fald bedes anslå omkostningerne hertil.
Svar ad spørgsmål 6 På side .er angivet følgende  

 foranstaltninger:
 Nedtagning af køkkenelementer m.v., el- og  

 vandinstallationer og brændeovn.
 Opsætning af eksisterende køkkenelementer og  

 brændeovn.
 Tilslutning af el- og vandinstallationer.
 Reparation af vægge, reparation/udskiftning af  

 fodpaneler og evt. tilpasning af døre.
 Reparation/udskiftning af evt. beskadigede  

 køkkenelementer samt øvrige arbejder.
 Spartling af undergulve.
 Ovennævnte foranstaltninger er alle  

 nødvendige, dog må det forventes, at nedtagning og  

 opsætning af køkkenelementer kan foretages uden  

 reparation/udskiftning af køkkenelementerne.
 Udskiftning af alle gulve, hvor der er lagt  

 gulvbrædder, samt ovennævnte følgeomkostninger  

 skønnes at udgøre kr. 110.000,00 ekskl. moms.
 ..
Spørgsmål 13 Skønsmanden bedes efter en gennemgang af det  

 installerede køkken oplyse den vejledende pris herpå i  

 1995-priser inkl. bordplader samt køkkenvask, inkl. moms.
Svar ad spørgsmål 13 Levering af ovennævnte køkken inkl. bordplade  

 og køkkenvask og ekskl. montering, skønnes at udgøre i  

 1995 priser kr. 108.000,00 inkl. moms.
Spørgsmål 14 Skønsmanden bedes anslå den tilsvarende  

 pris for et tilsvarende køkken fra et andet firma.
Svar ad spørgsmål 14 Et tilsvarende køkken leveret inkl. bordplade og  

 køkkenvask og ekskl. montering skønnes at udgøre i 1995  

 priser kr. 73.000,00 inkl. moms.
Spørgsmål 15 Skønsmanden bedes oplyse, hvorvidt der er  

 prisforskel på den leverede badeværelsesindretning og et  

 tilsvarende udstyr fra et andet firma.
Svar ad spørgsmål 15 Ja, der er prisforskel, idet det leverede er det  

 dyreste.
Spørgsmål 16 Såfremt spørgsmål 15 besvares  

 bekræftende, bedes skønsmanden oplyse den samlede  

 prisforskel.
Svar ad spørgsmål 16 Prisforskellen for levering af ovennævnte  

 badeværelseselementer skønnes at udgøre i 1995 priser  

kr. 4.000,00 inkl. moms.
Spørgsmål 17 Skønsmanden bedes oplyse prisforskellen,  

 herunder i materiale- og udførelsesudgift, mellem et 60 cm og et 90 cm  

 tagudhæng.
Svar ad spørgsmål 17 Forskellen mellem et 60 cm og et 90 cm udhæng  

 skønnes at udgøre kr. 25.000,00 ekskl. moms.  

 Ovennævnte beløb indeholder materialer og arbejdsløn.
Spørgsmål 18 Skønsmanden bedes oplyse, hvilken type tagsten,  

 der er anvendt på ejendommen.
Svar ad spørgsmål 18 Den anvendte tagsten er af fabrikat X og havde ikke  

 højglansoverflade.
.." Der er afgivet forklaring af en af de indklagede samt af  

 to hos klageren ansatte.
Herudover er der sket afhjemling af  

 skønsmanden.
En af de indklagede har bl.a. forklaret, at man ved  

 kontraktsindgåelsen var enige om, at der skulle anvendes 14 mm parket,  

 der sluttelig blev i kirsebær.
Man diskuteredes gulvets holdbarhed,  

 herunder muligheden af senere afhøvling.
Det var ved  

 kontraktsindgåelsen ikke endeligt fastlagt, hvilket ekstraudstyr, der  

 skulle anvendes, men det lå fast, at der skulle sættes et  

 specielt køkken ind i stedet for et standardkøkken.
Han fik at  

 vide, at tagudhænget ville blive sat ned fra 90 cm til 60 cm af hensyn  

 til lyset.
Dette ville medføre at han fik penge tilbage.
Han solgte  

 sin tidligere bolig pr. 31. januar 1996. Færdiggørelsen af huset  

 var derfor af meget stor betydning.
Han modtog først klagerens brev af  

 11. januar 1996 den 18. januar 1996. Husstanden består af 2 voksne og  

 to børn.
Intet kunne komme ind i huset før den 9. februar 1996.  

 Familien måtte derfor flytte på hotel fra 1. februar 1996.  

 Udgifterne hertil var ca. 10.000 kr., og ekstra flytteudgifter beløb  

 sig til 3.-4.000 kr.
Håndværkerne forlod pladsen, da familien  

 flyttede ind, og kom først tilbage i marts/april.
Han udarbejdede selv  

 en meget omfangsrig mangelsliste den 26. februar 1996. Han fik at vide, at  

 der ville blive oplagt glaserede, sorte tagsten.
Han så en  

 prøve, som han accepterede, men stenen blev ikke anvendt.
Han fik at  

 vide, at den samlede pris for det køkken, som de gerne ville have, var  

 86.230 kr.
Herfra skulle trækkes 40.000 kr., der var afsat hertil i  

 prisen, samt værdien af standardkøkkenet.
Han fik tilsagn om, at  

 dette ville blive reguleret i den endelige afregning.
Klageren så  

 helst, at baderumsinventaret blev leveret fra Danmark.
Man har ikke talt om,  

 at det skulle være regningsarbejde.
I øvrigt kender han intet  

 til de poster, der er anført på ekstraregningerne.
Parketgulvet  

 bølger efterhånden mere og mere, samtidig med at det fjedrer.  

 Sokkelskufferne i køkkenet støder mod gulvet, og fineren er  

 nogle steder slidt.
Skønsmanden har bl.a. forklaret, at han  

 vedstår sin skønserklæring. 7 mm finérgulv kan  

 formentlig kun nedslibes 2 gange, medens 14 mm finérgulv kan nedslibes  

 op til 10 gange. 7 mm finérgulv er mere fugtfølsomt, men  

 slidlaget er lige slidstærkt.
Det eksisterende gulv kan repareres.  

 Beløbet for udskiftning af gulv, 110.000 kr., er inkl. 14 mm  

 finérgulv og arbejdsløn.
Han kender ikke den glaserede tagsten.  

 Levetiden for glaserede tagsten er den samme som for uglaserede sten.
Klagers tidligere generalagent har bl.a. forklaret,  

 at han er uddannet økonom.
Han var tidligere klagerens generalagent i  

 Danmark.
I klagerens standardhus er der kun parketgulv i opholdsstuen.
Der  

 findes en standarddeklaration, der i detaljer beskriver, hvilke komponenter,  

 der indgår i huset.
De indklagede har ikke bedt om glaserede tagsten.  

 86.230 kr. er den samlede endelige pris for køkkenet, men han husker  

 ikke detaljer herom.
En hos klager ansat har bl.a. forklaret, at han som  

 bygningsingeniør er ansat hos klageren.
Han har ikke deltaget i  

 forhandlingerne om ekstraydelser.
Klageren har desværre lovet en for  

 tidlig indflytningsdag.
Han har hørt, at de indklagede sagde, at  

 tagstenene var af forkert type, men han ved intet nærmere.  

 Tagudhænget er diskuteret efter byggeriets afslutning.
 Klageren har til støtte for sin  

 påstand nærmere anført, at de indklagede selv har bestilt  

 yderligere og dyrere inventar til huset, og at de derfor må betale  

 ekstraregningerne i denne forbindelse.
Der er tidligere truffet sagkyndig beslutning i sagen, som  

 gik de indklagede imod.
De må derfor dække klagerens udgifter  

 hertil.
 De indklagede kan ikke forlange en fuldstændig  

 omlægning af parketgulvene, men må være  

 tilstrækkeligt tilgodeset ved som tilbudt at modtage besparelsen ved 7  

 mm parketgulv 26.000 kr. og afhjælpning af mangler ved gulv 2.000 kr.,  

 eller i alt 28.000 kr. ekskl. moms.
 Klageren har ikke givet de indklagede tilsagn om  

 prisreduktion på grund af mindre tagudhæng og har heller ikke  

 lovet at tagstenene skulle være glaseret.
 De indklagedes dagbodskrav på 57 dage á 1.000  

 kr. er helt eksorbitant, navnlig under hensyn til at det er forklaret, at de  

 flyttede ind den 9. februar.
 De indklagede har til støtte for deres  

 påstand nærmere anført, at klageren ikke har kunnet  

 godtgøre berettigelsen af sine ekstraregninger udover de beløb,  

 der fremgår af skønsmandens rapport.
 Da klageren har anvendt et billigere og ikke så  

 holdbart parketgulv, samtidig med at der foreligger mangler ved  

 nedlægningen, må de indklagede være berettiget til nu at  

 få det gulv, de har bestilt, ved en fuldstændig omlægning  

 af det eksisterende gulv.
De indklagede er blevet lovet en prisreduktion på  

 grund af mindre tagudhæng.
Denne prisreduktion er af skønsmanden  

 prissat til 25.000 kr. ekskl. moms.
Klageren er ved ikke straks at indgive byggeandragende  

 ifaldet ansvar for forsinkelsen med byggetilladelsen, og dermed forsinkelsen  

 med husets færdiggørelse.
Der er først den 19. april 1996  

 afholdt afleveringsforretning.
Klageren må derfor betale de opgjorte  

 dagbøder.
 De indklagede bestrider at skulle betale klagerens  

 omkostninger ved den sagkyndige beslutning.
 Voldgiftsretten skal udtale:
Efter skønsmandens erklæring og hans  

 forklaring må det lægges til grund, at de indklagede har  

 fået et 7 mm parketgulv, der ikke er så holdbart som det 14 mm  

 parketgulv, der var omfattet af parternes aftale.
De indklagede findes dog  

 ikke at have krav på, at gulvet nu lægges om i sin helhed, uanset  

 at der tillige er konstateret mangler ved gulvet.
Efter skønsmandens  

 erklæring ville en omlægning koste 110.000 kr. ekskl. moms, eller  

 137.500 kr. inkl. moms.
Skønsmæssigt skal klageren derfor betale  

 65.000 kr. inkl. moms til de indklagede for manglerne ved parketgulvet.
De ekstraregninger, som klageren har fremsendt, er ikke  

 dokumenteret ved fremlæggelse af dokumentation for, hvilke ydelser med  

 beløbsangivelse, der indgik i klagerens standardhus.
Merpriserne er  

 derfor ikke tilstrækkeligt godtgjort.
De indklagede har tilbudt at  

 betale de merudgifter, som skønsmanden har kunnet prissætte, med  

 i alt 12.989 kr. ekskl. moms, eller 16.236,25 kr. inkl. moms.  

 Skønsmæssigt skal de indklagede herefter  

 skønsmæssigt betale 25.000 kr. inkl. moms til klageren for  

 ekstraarbejder.
 Mod klagerens benægtelse findes det ikke  

 tilstrækkeligt godtgjort, at de indklagede har fået tilsagn om  

 prisregulering på grund af mindre dybde på tagudhænget.  

 Klageren frifindes derfor for de indklagedes krav vedrørende  

 tagudhæng.
Efter skønsmandens forklaring har glaserede og  

 uglaserede tagsten samme holdbarhed, og det findes ikke godtgjort, at de  

 indklagede har fået tilsagn om, at der ville blive anvendt glaserede  

 tagsten.
Klageren frifindes derfor for de indklagedes krav vedrørende  

 tagsten.
Klageren har ikke straks ved kontraktens underskrivelse  

 indsendt andragende om byggetilladelse.
På denne baggrund findes  

 klageren ansvarlig for byggeriets forsinkelse.
Da de indklagede har kunnet  

 flytte ind i huset den 9. februar 1996, skal klageren til de indklagede  

 betale dagbøder med i alt 10.000 kr., der ikke belægges med  

 moms.
 Det bemærkes, at klagerens omkostninger i  

 forbindelse med den tidligere sagkyndige beslutning indgår ved  

 fastsættelsen af omkostningerne i denne sag.
 De bestridte beløb, som klageren herefter skal  

 betale til de indklagede, udgør i alt 65.000 kr. inkl. moms, med  

 tillæg af 10.000 kr., uden moms, medens de beløb, som de  

 indklagede skal betale til klageren, udgør i alt 25.000 kr. inkl.  

 moms.
 Herefter skal de indklagede en for begge og begge for en  

 betale 100.000 kr. til klageren med rente.
 Da der ikke er gjort indsigelse mod klagerens  

 påstand vedrørende nedskrivning af den stillede garanti, tages  

 klagerens påstand herom til følge.
Efter sagens udfald ophæves sagens omkostninger,  

 idet det bemærkes, at de indklagede har betalt udgifterne til syn og  

 skøn.
Klageren og de indklagede en for begge og begge for en skal hver  

 for sig betale halvdelen af Voldgiftsnævnets omkostninger THI BESTEMMES:
 Indklagede skal inden 14 dage en for begge og begge for en  

 til klager betale 100.000 kr. med en rente svarende til procesrente fra den  

 8. marts 1996.
 Indklagede skal anerkende, at den af klager stillede  

 garanti nedskrives til 2% af entreprisesummen.
 Ingen af parterne skal betale sagsomkostninger til nogen  

 anden part.
 Klager på den ene side og indklagede en for begge og  

 begge for en på den anden side skal hver for sig til  

 Voldgiftsnævnet for Bygge- og Anlægsvirksomhed betale halvdelen  

 af nævnets omkostninger efter særskilt opgørelse.
