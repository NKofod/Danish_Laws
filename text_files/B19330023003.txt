 VI CHRISTIAN DEN TIENDE, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, GØRE VITTERLIGT: I Henhold til Lov Nr.  

 101 af 25. Marts 1933 om Frednings- og Ordensbestemmelser for Fiskeriet i de  

 til Kongerierne Danmark og Sverige grænsende Farvande og i Overensstemmelse  

 med den mellem Danmark og Sverige den 31. December 1932 afsluttede og under  

 22. Juni 1933 ikrafttraadte Konvention angaaende Fiskeriforholdene i de til  

 Danmark og Sverige grænsende Farvande, vil Vi hermed have anordnet følgende:
 ALMINDELIGE BESTEMMELSER:
§ 1 Bestemmelserne i nærværende Anordning gælder for følgende Farvande:
KATTEGAT, begrænset mod Nord af rette Linier draget fra Skagens nordligste  

 Pynt til Vinga Fyr og videre derfra til nærmeste Kyst af Hisingen, samt mod  

 Syd af rette Linier draget fra Hasenøre til Gniben og fra Gilbjerg Hoved til  

 Kullens Fyr, ØRESUND, regnet fra Gilbjerg Hoved-Kullens Fyr mod Nord til en Linie  

 draget fra Stevns Fyr til Falsterbo Fyr mod Syd, samt ØSTERSØEN, forsaavidt angaar Farvandet langs Kysten fra Falsterbo Fyr til  

 Simrishamn Fyr og Farvandet omkring Bornholm og Øgruppen Kristiansø.
§ 2 1. I Kattegat er hvert Lands Fiskere berettiget til at  

 udøve Fiskeri indtil en Afstand af tre Sømil fra det andet Lands Kyst eller  

 yderste der udfor liggende Holme og Skær, som ikke bestandig overskylles af  

 Vandet.For saa vidt angaar Bugter er begge Landes Fiskere berettiget til at  

 udøve Fiskeri indtil en Afstand af tre Sømil fra en ret Linie draget tværs  

 over Bugten paa det Mundingen nærmest liggende Sted, hvor Bredden ikke er  

 større end 10 Sømil.
Udenfor Laholmsbugten skal dog nævnte Afstand regnes fra  

 en ret Linie draget fra Tyloe Fyr til Hallands Vaederae Fyr.
2. I Øresund skal Fiskeri overalt være fælles for  

 begge Landes Fiskere, dog med den Indskrænkning, at indenfor en Dybde af 7  

 Meter ved Kysten maa det andet Lands Fiskere ikke drive andet Fiskeri end  

 Sildefiskeri med Garn samt i Maanederne Juli, August, September og Oktober  

 tillige Krogfiskeri.
Som Drivgarn ved Sildefiskeri maa kun Næringer anvendes.
Udenfor den nævnte 7-Meter Grænse skal ethvert Slags Fiskeri med Trawl og  

 Vaad være forbudt Syd for en Linie draget fra Ellekilde Hage til Lerbjerget;  

 dog maa Agnvaad, der helt udstrakt ikke maaler mere end 7,5 Meter mellem  

 Armspidserne, benyttes paa Middelgrunden.
Nord for Linien Ellekilde Hage -  

 Lerbjerget maa der efter de i hvert af Landene gældende Bestemmelser drives  

 Fiskeri med Trawl og Snurrevaad indtil en Afstand af tre Sømil fra Kysten,  

 hvorhos det forbeholdes danske Fiskere at drive Fiskeri med Snurrevaad ved  

 den danske Kyst indenfor denne Afstand.
 3. Ved Bornholms og Øgruppen Kristiansø's Kyster samt  

 ved den svenske Kyst fra Falsterbo Fyr til Simrishamn Fyr skal Sildefiskeri  

 med Drivgarn være fælles for begge Landes Fiskere fra og med 1. Maj til og  

 med 31. August.
 4. Kyst- og Fiskeriejere forbeholdes de særlige  

 Rettigheder, som maatte tilkomme dem ifølge de i hvert af Landene gældende  

 Love.
 BESTEMMELSER OM UDØVELSE AF FISKERIET.
§ 3 Det skal være begge Landes Fiskere tilladt, naar der ikke derved sker  

 Indgreb i særlige Rettigheder og under Iagttagelse af gældende  

 Toldforskrifter samt andre lignende Bestemmelser, at færdes frit og ankre  

 alle Steder i de Farvande, som denne Anordning omfatter, dog for saa vidt  

 angaar Øresund saaledes, at Fiskerbaade, der udenfor Tidsrummet fra og med 1.  

 Juli til og med 31. Oktober ankrer op skal lette, hvis det kan befrygtes, at  

 Drivgarnsfiskernes Redskaber skal drive ind paa den opankrede Fiskerbaad  

 eller dens Ankerfortøjning.
§ 4 Ved Fiskeriets Udøvelse skal begge Landes Fiskere med den Undtagelse, som  

 følger af Bestemmelsen i § 3, iagttage, at naar nogen lovlig har indtaget en  

 Fiskeplads og behørigt afmærket sit Redskab, maa han ikke, saalænge han har  

 sit Redskab behørigt afmærket og benytter det til Fiskeri, fortrænges fra  

 Stedet eller forulempes i sit Fiskeri af andre Fiskere.
 Sættes eller driver Fiskeredskab i anden Mands behørigt afmærkede Redskab,  

 eller drages Vaad (Not) saaledes, at behørigt afmærket Redskab skades, eller  

 opstaar Skade derved, at nogen i det i § 3 nævnte Tilfælde undlader at lette  

 Anker, skal Redskabets Ejer have Ret til Erstatning af den, som forvolder  

 saadan Skade, saafremt Skaden ikke er fremkaldt ved Nødstilstand eller anden  

 Skadevolderen utilregnelig Aarsag.
 For at Redskaberne skal anses som behørigt afmærket, skal følgende Regler  

 være iagttaget:
 Sættes Ruserne i Række, kan Afmærkningen indskrænkes til en saadan Stage  

 for de to yderste Ruser i Rækken og en Bøje eller mindre Stage for hver af de  

 øvrige Ruser.
 Tejner skal afmærkes med en svømmende Træklods eller en Stage uden  

 Topbetegnelse.
§ 5 Den i § 4 nævnte Beskyttelse for faststaaende Redskab gælder for saa vidt  

 angaar de omkring Bornholm og Øgruppen Kristiansø udsatte Lakseliner og  

 Laksekroge (Lakselænker) kun fra og med 1. Oktober til og med 31. Marts.
§ 6 De i §§ 4 og 5 givne Forskrifter gælder ikke for de hvert Lands egne  

 Fiskere udelukkende forbeholdte Fiskeriområder.
REGISTRERING SAMT MÆRKNING OG NUMMERERING M.V.
AF FISKERFARTØJER.
§ 7 Samtlige her i Landet hjemmehørende Fartøjer og Baade, der anvendes til  

 Fiskeri i de nærværende Anordning omhandlede Farvande, og som efter § 1 i  

 Sølov af 1. April 1892 har Ret til at føre dansk Flag, skal optages i de i  

 Henhold til Lov om Skibes Registrering af 1. April 1892 med Ændringer af 4.  

 Maj 1927 indrettede Særregistre eller Fortegnelser over Fiskefartøjer og  

 mærkes paa den i Henhold til nævnte Lov foreskrevne Maade, og saavel danske  

 som svenske Fartøjer og Baade skal være tydeligt mærket med Nummer og  

 Hjemstedsbetegnelse saavel paa Skroget som paa Storsejlet.
 § 8.  Fartøjets Fører skal altid under Sejladsen være  

 forsynet med Fiskericertifikat til fornøden Oplysning om Fartøjets  

 Nationalitet, hvilken det er forbudt ved noget som helst Middel at fordølge.
 TILSYN MED FISKERIET.
§ 9 Tilsynet med Fiskeriet udføres af Fiskerikontrollen og af de stedlige  

 Politimyndigheder; dog maa det danske Tilsyn ikke strække sig ind paa det  

 Sverige forbeholdte Fiskeriomraade og maa udenfor de Danmark forbeholdte  

 Fiskeriomraader kun udøves mod svenske Fiskere paa en saadan Maade, at  

 Overtrædelsen konstateres, og behørig Anmeldelse gøres derom.
 Fiskeritilsynet skal passe Overholdelsen af Reglerne om danske Fartøjers  

 Nationalitetsbevisligheder, Fartøjernes Mærkning, Nummerering o.s.v., ligesom  

 det paahviler Tilsynet at gøre Indberetning om Mangler ved svenske  

 Fiskefartøjers Mærkning og Nummerering eller Undladelse deraf.
 PAATALE- OG STRAFFEBESTEMMELSER.
§ 10 Overtrædelse af de i § 4 givne Forskrifter paatales, paadømmes og straffes  

 i det Land, hvortil den skyldiges Fartøj hører.
§ 11 Alle Overtrædelser af Forskrifterne i nærværende Anordning, der ikke  

 henhører under svensk Jurisdiktion, paatales, paadømmes og straffes i  

 Overensstemmelse med Reglerne i den til enhver Tid gældende almindelige  

 danske Lovgivning om Saltvandsfiskeri.
 ANORDNINGENS IKRAFTTRÆDEN.
§ 12 Bestemmelserne i denne Anordning, der træder i Stedet for Anordning Nr.  

 183 af 15. August 1929 om Frednings- og Ordensbestemmelser for Fiskeriet i de  

 til Kongerierne Danmark og Sverige grænsende Farvande, træder i Kraft straks.
 Hvorefter alle vedkommende sig have at rette.
 GIVET PAA MARSELISBORG DEN 29. JUNI  

 1933.
 Under Vor Kongelige Haand og Segl.
 CHRISTIAN R.
(L.S.) Kr.
Bording.
(* 1) Den tilsvarende bestemmelse i konventionens artikel 4, punkt 5,  

 betragtes som ophævet, jfr.
Udenrigsministeriets bekendtgørelse af 17. august  

 1956 om en mellem Danmark og Sverige stedfunden noteveksling vedrørende  

 ophævelse af en bestemmelse i konventionen af 31. december 1932 angående  

 fiskeriforholdene i de til Danmark og Sverige grænsende farvande.
