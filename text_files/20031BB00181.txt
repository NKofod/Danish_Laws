Fremsat den 14. april 2004 af Jytte Andersen (S),  

 Mette Frederiksen (S) og Peder Sass (S) Forslag til folketingsbeslutning om teatrene under Det Storkøbenhavnske Teaterfællesskab Folketinget pålægger hermed regeringen inden den 1. november  

 2004 at fremsætte forslag om en ændring af tilskudsvilkårene for teatrene  

 under  

 Det Storkøbenhavnske Teaterfællesskab, således at teatrene bringes på linie  

 med  

 landsdelsscenerne, hvad angår offentlige tilskud og krav om egenindtjening.
Bemærkninger til forslaget Teatrene i Det Storkøbenhavnske Teaterfællesskab har op  

 igennem 1990erne haft et stabilt publikumstal på mellem 570.000 og  

 800.000  

 tilskuere årligt.
Antallet af forestillinger har ligget stabilt, og antallet  

 af  

 spilledage har ligget over, hvad det enkelte teater er påbudt at spille.  

 DST-teatrene har i mange år produceret og udbudt et kvalitetspræget og  

 alsidigt  

 repertoire, men med de økonomiske vilkår, teatrene fungerer under i dag, kan  

 teatrene ikke længere leve op til de kunstneriske og kvalitetsmæssige krav,  

 de  

 er underlagt.
Den dårlige økonomi på DST-teatrene har været genstand for stor  

 offentlig debat, men senest er en revision af strukturen i det københavnske  

 teaterlandskab udsat, foreløbig i et år.
Det efterlader teatrene med en  

 uholdbar økonomi og usikre udsigter for fremtiden og ikke mindst dårlige  

 forudsætninger for at sikre kunstnerisk kvalitet og et alsidigt udbud.
Der er flere grunde til, at økonomien halter på  

 DST-teatrene.
Ser man på tilskuddene til DST-teatrene i sammenligning med  

 tilskuddene til landsdelsscenerne, som er underlagt de samme krav om udbud  

 til  

 de øvrige landsdele, er billedet meget skævt.
På trods af en større  

 produktivitet, flere forestillinger og et væsentligt højere tilskuertal på de  

 københavnske teatre får DST-teatrene godt halvdelen i tilskud pr. tilskuer i  

 forhold til landsdelsscenerne.
Tilskuddene til DST-teatrene er generelt ikke  

 fulgt med den prisudvikling, der er realiteterne for at producere teater, som  

 appellerer til publikum og kvalitetsmæssigt lever op til de kulturpolitiske  

 målsætninger med teateret.
Det er blevet dyrere at producere teater, og i  

 konkurrencen med et stadig voksende kunst- og kulturudbud, ikke mindst fra  

 den  

 kommercielle kulturindustri, skal teateret have en vis teknisk formåen.  

 Lønomkostningerne er steget, og teaterabonnementsordningen er gradvis blevet  

 udhulet.
De reservemidler, der var til rådighed for DST-teatrene i ARTE-regi,  

 forsvandt med ARTEs konkurs, og teatrene er påført yderligere  

 besparelser i  

 det seneste par år.
DST-teatrene er desuden underlagt meget høje krav med  

 hensyn til egenindtjening.
DST-teatrene har en egenindtjening på 47 pct.,  

 hvilket skal ses i sammenligning med de øvrige danske institutionsteatre som  

 for eksempel landsdelsscenerne, hvor egenindtjeningen ligger på ca. 27 pct.,  

 samt blandt andet svenske og norske institutionsteatre, hvor egenindtjeningen  

 i  

 gennemsnit ligger på 16-17 pct.
De meget høje krav med hensyn til  

 egenindtjening har den konsekvens, at DST-teatrene er tvunget til at nedtone  

 eksperimenterende teater og ny dansk dramatik, det vil sige forestillinger,  

 der  

 appellerer til et smallere publikumsgrundlag fra start, men også  

 forestillinger, der er nødvendige for dynamikken og udviklingen i dansk  

 teater.
 DST-teatrenes arbejdsvilkår og muligheder for at producere  

 og udbyde kvalitetspræget og alsidigt teater skal forbedres ved hjælp af  

 tilstrækkelige økonomiske tilskud og mere lempelige krav med hensyn til  

 egenindtjening.
Nærværende forslag skønnes at koste ca. 19 mio. kr., idet  

 det offentlige tilskud forhøjes med 45 kr. pr. tilskuer ved et tilskuerantal  

 på  

 ca. 425.000 pr. år.
Finansieringen af forslaget fremgår af  

 Socialdemokraternes  

 forslag til finanslov for 2004, hvor der er afsat øgede bevillinger til  

 teatrene på i alt 42 mio. kr.
Skriftlig fremsættelse Jytte Andersen  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om teatrene under Det Storkøbenhavnske Teaterfællesskab.
(Beslutningsforslag nr.
B 181).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
