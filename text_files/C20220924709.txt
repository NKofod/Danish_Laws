Cirkulære om Indberetning af oplysninger om fravær samt afholdelse af særlige feriedage Cirkulære om indberetning af oplysninger om fravær samt afholdelse af særlige feriedage (Til samtlige ministerier mv.) 1. Indledning Oplysninger om fravær mv. benyttes til fremstilling af fraværsstatistik for staten.
Desuden anvendes oplysningerne af Danmarks Statistik til beregning af omkostninger pr. arbejdstime.
 Anledningen til at udsende nyt cirkulære om indberetning af oplysninger om fravær samt afholdelse af særlige feriedage er, at fravær i forbindelse med sorgorlov, nyt cirkulære om seniorbonus med virkning fra 1. april 2022 og seniorordninger med virkning fra 1. april 2021 skal registres.
2. Indberetning Virksomheder i staten, der anviser løn via Statens Lønsystem (SLS), skal indberette oplysninger om sygefravær, barsel, adoption m.v. samt fravær i forbindelse med særlige feriedage, omsorgsdage, sorgorlov samt seniorordninger via fraværsregistreringssystemet SLS Ferie og Fravær (FRAV), eller via HR-Løn.
3. Områder med egne fraværsregistreringssystemer Indberetning via SLS Ferie og Fravær/HR Løn er som udgangspunkt obligatorisk.
Andre løncentraler med fraværsregistrering på personniveau har indgået særskilt aftale om indberetning af fravær direkte til Økonomistyrelsen og anvender derfor ikke SLS Ferie og Fravær/HR Løn.
Hvis virksomheder med egne tidsregistreringssystemer fortsat ikke ønsker at registrere i FRAV manuelt, så kan virksomheden via etablering af en webservice levere sine fraværsoplysninger direkte til FRAV eller HR-Løn.
På Økonomistyrelsens hjemmeside findes beskrivelser og vejledning om tilslutning til webservice.
4. Indberetningspligtige oplysninger Indberetning af oplysninger om fravær skal foretages for samtlige ansatte med angivelse af følgende typer fravær:
A.
Fravær pga. egen sygdom samt graviditetsbetinget fravær uden for den egent- lige barselsorlov B.
Fravær pga. arbejdsskade C.
Fravær pga. barns første og anden sygedag.
D.
Fravær pga. barsel E.
Fravær pga. adoption F.
Fravær pga. sorgorlov G.
Fravær pga. omsorgsdage H.
Fravær i forbindelse med afholdelse af særlige feriedage I.
Fravær pga. delvis sygemelding med nedsat tid J.
Fravær i forbindelse med senior- og retræteordninger K.
Fravær i forbindelse med seniorbonus Fravær indberettes med angivelse af start- og slutdato for en given type fravær.
En dag opgøres til 7 timer og 24 minutter, medmindre der indrapporteres et andet antal timer og minutter.
Indrapportering af et andet antal timer og minutter foretages for fraværshændelser af kortere varighed end 7 timer og 24 minutter.
 Ved delvis sygemelding med nedsat tid indberettes den periode, medarbejderen er delvis sygemeldt i form af nedsat tid, og det antal timer den pågældende er fraværende pr. dag i perioden.
5. Indberetningernes hyppighed Indberetning af oplysninger om fravær mv. sker kvartalsvis via SLS Ferie og Fravær efter de frister, Økonomistyrelsen angiver.
6. Virksomheder omfattet af indberetningspligt Statslige virksomheder og selvejende institutioner, hvor staten dækker halvdelen af driftsudgifterne eller mere, er omfattet af indberetningspligt for oplysningerne om fravær anført under 4.
7. Ansatte omfattet af indberetningspligten Indberetningspligten omfatter samtlige ansatte med fravær i virksomheder omfattet af indberetningspligten.
Efter aftale med Økonomistyrelsen kan særlige personalegrupper, eksempelvis personer, der får udbetalt ydelser uden at have et egentligt ansættelsesforhold, eller hvor ansættelsesforholdene er sådan, at der normalt ikke sker registrering af sygefravær, undtages fra indberetningspligten.
Personalegrupper, der ikke er omfattet af indberetningspligten, fremgår af cirkulærets bilag.
8. Overførsel af oplysninger mellem tjenestesteder De indberetningspligtige oplysninger om fravær skal følge den ansatte i forbindelse med flytning mellem tjenestesteder.
9. Ikrafttræden Cirkulæret har virkning fra 1. april 2022. Samtidig ophæves cirkulære af 25. september 2018 (Modst. nr. 013-18) om indberetning af oplysninger om fravær samt afholdelse af særlige feriefridage.
Økonomistyrelsen, den 10. marts 2022 P.M.V.E.B.Mary-Ann Sanderson Bilag 1 Personalegrupper der ikke er omfattet af indberetningspligten Samt  PKAT 0553 KL 0052 Ph.
D. -stipendiater indskrevet i udlandet, er ikke omfattet af indberetningspligten.
