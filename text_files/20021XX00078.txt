Skriftlig fremsættelse (6. november  

 2002) Økonomi- og erhvervsministeren Herved tillader jeg mig for Folketinget at  

 fremsætte:
Forslag til lov om ændring af lov om almene  

 boliger samt støttede private andelsboliger m.v., lov om visse  

 almennyttige boligafdelingers omprioritering og lov om ændring af lov  

 om leje af almene boliger, lov om leje, lov om midlertidig regulering af  

 boligforholdene, lov om individuel boligstøtte, lov om social service  

 og lov om almene boliger samt støttede private andelsboliger m.v.  

 (Ommærkning til almene ungdomsboliger og udvidelse af selvejende  

 ungdomsboliginstitutioner m.v.) (Lovforslag nr.
L 55).
Regeringen vil styrke vækst, velfærd og  

 fornyelse.
Det gælder også på boligområdet.
Det er  

 regeringens mål at få styrket det danske boligmarked.
Regeringen  

 har derfor med sit udspil "Vækst og fornyelse på  

 boligmarkedet" fra den 26. august 2002 igangsat en samlet boligpolitisk  

 indsats, der skal bidrage til at tilvejebringe en bedre balance på  

 boligmarkedet.
Der er enighed om en flerårig indsats for at skaffe  

 flere boliger til unge, flere boliger til handicappede, flere private  

 udlejningsboliger og flere almene boliger, herunder ældreboliger.
Det  

 er målet, at der i de kommende 5 år påbegyndes over 20.000  

 nye boliger årligt.
 Lovforslaget er ikke omfattet af aftalen af 15. oktober  

 2002, men indgår som et led i regeringens indsats på  

 ungdomsboligområdet.
 Lovforslaget indeholder flg. elementer:
- Lettere adgang til ommærkning til almene  

 ungdomsboliger - Mulighed for udvidelse af selvejende  

 ungdomsboliginstitutioner Øvrige ændringer Forslaget om lettere adgang til ommærkning til  

 almene ungdomsboliger vil muliggøre, at kommunen efter aftale med  

 en almen boligorganisationen kan beslutte at omdanne almene familieboliger  

 på op til 50 m 2 til almene ungdomsboliger.
 Forslaget forventes især at medvirke til et  

 større udbud af ungdomsboliger i Københavns Kommune.
 Forslaget om mulighed for udvidelse af selvejende  

 ungdomsboliginstitutioner indebærer, at eksisterende selvejende  

 ungdomsboliginstitutioner gives mulighed for at udvide eksisterende  

 bebyggelser med offentlig støtte.
Boliger, der er etableret efter den foreslåede  

 ordning, vil som hovedprincip være reguleret efter samme regler som  

 selvejende ungdomsboliginstitutioner.
Med hensyn til tilsagn, støtte  

 og finansiering vil boligerne dog være reguleret efter almenboligloven.
 Forslagets øvrige ændringer er mindre  

 lovændringer af overvejende teknisk art.
 Forslaget forventes ikke at have væsentlige  

 økonomiske, erhvervsmæssige, miljømæssige eller  

 EU-retlige konsekvenser.
 De kommunaløkonomiske konsekvenser skal forhandles  

 med de kommunale parter.
 Det foreslås, at loven træder i kraft den 1.  

 januar 2003. En mindre del af loven træder dog i kraft dagen efter  

 offentliggørelse i Lovtidende.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
