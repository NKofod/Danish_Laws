Til virksomheder eller anlæg, der modtager affald fra kommunale  

 renovationsanlæg til deponering eller forbrænding Affaldsafgift Folketinget har den 15 december 1989 vedtaget lov om afgift af affald og  

 råstoffer.
 Loven træder i kraft 1 januar 1990.
Afgiftsforhøjelse Loven medfører, at affaldsafgiften forhøjes fra 40 kr til 130 kr pr ton  

 affald.
 Den nye afgiftssats gælder for affald, der tilføres registrerede anlæg fra  

 1 januar 1990.
Registreringspligtige virksomheder Det registreringspligtige område udvides til også at omfatte depoter og  

 anlæg, der modtager affald efter anvisning fra kommunerne.
 Det bemærkes, at i henhold til Miljøministeriets bekendtgørelse nr 118 af  

 23 februar 1989 om bortskaffelse af affald skal kommunalbestyrelserne fra 1  

 januar 1990 anvise bortskaffelsesmuligheder for alt affald, der er omfattet  

 af bekendtgørelsen.
Udvidelsen af registreringspligten medfører, at visse former for affald,  

 der har været undtaget fra afgiftspligten, fordi affaldet ikke stammede fra  

 kommunale renovationsordninger, nu bliver afgiftspligtige i og med at  

 kommunen anviser bortskaffelsesmuligheder for sådant affald.
Det gælder fx  

 træflis, som stammer fra nedrivning eller opførelse af bygninger, samt  

 slagger og aske fra forbrændingsanlæg.
Vejledning Toldvæsenet er i færd med at ajourføre vejledningen om affaldsafgift.  

 Vejledningen vil snarest muligt blive fremsendt til virksomheden.
Yderligere oplysninger Hvis De ønsker yderligere oplysninger om de nye bestemmelser, bedes De  

 henvende Dem til det lokale distriktstoldkammer.
