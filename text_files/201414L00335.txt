Betænkning afgivet af Børne- og Undervisningsudvalget den 9. december 2014 Betænkning over Forslag til lov om ændring af lov om efterskoler, husholdningsskoler og håndarbejdsskoler og forskellige andre love (Fornyelse af frie fagskolers undervisningstilbud m.v.) [af undervisningsministeren (Christine Antorini)]:
1. Ændringsforslag Undervisningsministeren har stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 9. oktober 2014 og var til 1. behandling den 6. november 2014. Lovforslaget blev efter 1. behandling henvist til behandling i Børne- og Undervisningsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og undervisningsministeren sendte den 18. august 2014 dette udkast til udvalget, jf. (folketingsåret 2013-14) BUU alm. del  bilag 207. Den 9. oktober 2014 sendte undervisningsministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Frie Fagskoler.
 Undervisningsministeren har over for udvalget kommenteret den skriftlige henvendelse til udvalget.
Deputationer Endvidere har Agroskolen Hammerum og Frie Fagskoler mundtligt over for udvalget redegjort for deres holdning til lovforslaget.
Spørgsmål Udvalget har stillet 5 spørgsmål til undervisningsministeren til skriftlig besvarelse, som denne har besvaret.
3. Indstillinger og politiske bemærkninger Udvalget indstiller lovforslaget til vedtagelse  med de stillede ændringsforslag.
 Venstre er positiv over for lovforslaget, som vil sikre Frie Fagskoler en større grad af frihed.
 Venstre havde dog gerne set større frihedsgrader i forbindelse med campusdannelse.
Venstre havde ligeledes ønsket, at lovforslaget gav Frie Fagskoler mulighed for at afholde enkeltfagsprøver på 10. klasseniveau.
Undervisningsministeren har oplyst, at der vil blive fremsat et lovforslag om enkeltfagsprøver på Frie Fagskoler.
Venstre ser frem til dette lovforslag og forventer, at lovforslaget vil tage højde for L 32 og i forlængelse heraf give Frie Fagskoler flere muligheder, og at lovforslaget vil være i overensstemmelse med skoleformens frie skoletradition.
 Venstre bakker på trods af ovenstående op om lovforslaget, da det giver Frie Fagskoler flere muligheder, end de har i dag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 2 Af undervisningsministeren, tiltrådt af udvalget:
 1) Før nr. 1 indsættes som nyt nummer:
»01. I § 22, stk. 1, ændres »jf. nr. 2-7« til: »jf. nr. 2-6«.« [Konsekvensændring] 2) Efter nr. 7 indsættes som nyt nummer:
»02. I § 55 c  ændres »§ 22, stk. 1, nr. 2-6« til: »§ 22, stk. 1, nr. 2-5«.« [Konsekvensændring] Til § 11 3) Stk. 2 affattes således:
»Stk. 2. Forsøg efter §§ 51 a og 51 b i lov om efterskoler, husholdningsskoler og håndarbejdsskoler som indsat ved denne lovs § 1, nr. 16, omfatter også en skole, der har indsendt ansøgning om at blive godkendt som en husholdningsskole eller håndarbejdsskole efter § 1 i lov om efterskoler, husholdningsskoler og håndarbejdsskoler, jf. lovbekendtgørelse nr. 916 af 13. august 2014, som er modtaget i Undervisningsministeriet senest den 1. oktober 2014, jf. den nævnte lovs § 6, stk. 6. Fristen for at indsende supplerende ansøgning om forsøg er den 15. februar 2015.« [Sproglig præcisering] Bemærkninger Til nr. 1 og 2 Der er tale om en konsekvensændring af, at folkeskolelovens § 22, stk. 1, nr. 5 og 6, om husholdningsskoler henholdsvis håndarbejdsskoler slås sammen til ét nummer om frie fagskoler, hvorved nummereringen rykker.
Til nr. 3 Der er tale om en sproglig præcisering af forslaget i § 11, stk. 2, idet teksten er opdelt i to punktummer, ligesom der er indarbejdet en henvisning til lov om efterskoler, husholdningsskoler og håndarbejdsskoler.
Ane Halsboe-Jørgensen (S) Julie Skovsby (S) Karin Gaardsted (S) Annette Lind (S) Orla Hav (S) Rasmus Horn Langhoff (S) Troels Ravn (S) Lotte Rod (RV) nfmd.
Jeppe Mikkelsen (RV) Marlene Borst Hansen (RV) Annette Vilhelmsen (SF) fmd.
Trine Mach (SF) Rosa Lund (EL) Lars Dohn (EL) Henning Hyllested (EL) Karen Ellemann (V) Peter Juel Jensen (V) Finn Thranum (V) Louise Schack Elholm (V) Anni Matthiesen (V) Tina Nedergaard (V) Jens Ejner Christensen (V) Alex Ahrendtsen (DF) Bent Bøgsted (DF) Marie Krarup (DF) Martin Henriksen (DF) Merete Riisager (LA) Thyra Frank (LA) Daniel Rugholm (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 32 Bilagsnr.
