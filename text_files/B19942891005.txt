GYLDIGHEDSOMRÅDE Disse tekniske bestemmelser specificerer de tekniske krav og de tilhørende  

 prøvningsforskrifter, som terminaludstyr skal overholde for at kunne  

 typegodkendes for tilslutning til det danske offentlige koblede analoge  

 telefonnet (PSTN).
 For telefonapparater og PABC'er gælder særlige bestemmelser, der findes i  

 henholdsvis »Tekniske bestemmelser for telefonapparater« og  

 »Tekniske bestemmelser for PABC«.
 Hjemmelsgrundlaget for disse tekniske bestemmelser fremgår af  

 Kommunikationsministerens bekendtgørelse nr. 882 af 29. november 1992,  

 »Bekendtgørelse om teleterminaludstyr«*), § 4, stk. 3.
IKRAFTTRÆDEN Disse tekniske bestemmelser træder i kraft 1. juni 1994 og erstatter  

 »Tekniske bestemmelser for tilslutning af stikkontaktbaseret  

 terminaludstyr til det offentlige telefonnet«, Publikation 11/89,  

 november 1989'.
OVERGANGSBESTEMMELSER Indtil 31. december 1994 vil terminaludstyr også kunne godkendes efter  

 »Tekniske bestemmelser for tilslutning af stikkontaktbaset  

 terminaludstyr til det offentlige telefonnet, Publikation 11/89, november  

 1989«.
TYPEGODKENDELSE Fremgangsmåden for opnåelse af typegodkendelse fremgår af  

 »Bekendtgørelse om teleterminaludstyr« § 5, stk. 2.
TEKNISKE KRAV De tekniske krav og tilhørende prøvningsforskrifter, som udstyret skal  

 opfylde, fremgår af Draft prETS 300 001, April 1994, 2nd Edition,  

 Attachements to Public Switched Telephone Network (PSTN); General technical  

 requirements for equipment connected to an analogue subscriber interface in  

 the PSTN. (NET 4).
ELEKTRISK SIKKERHED Terminaludstyr, der er konstrueret i overensstemmelse med relevante  

 tekniske standarder, jf. »Bekendtgørelse om teleterminaludstyr«, §  

 4, stk. 2, formodes at overholde de elektriske sikkerhedskrav i henhold til  

 lavspændingsdirektivet, Rådets direktiv nr. 73/23/EØF De relevante standarder for elektrisk sikkerhed er:
- EN 60950: »Safety of information technology equipment including  

 electrically operated business equipment« og - EN 41003: »Particular safety requirements for equipment to be  

 connected to telecommunication networks« For udstyr, der ikke er konstrueret i overensstemmelse med relevante  

 tekniske standarder, forelægges dokumentation for overholdelse af  

 sikkerhedskrav.
 REKVIRERING AF LOVE, BEKENDTGØRELSER, STANDARDER M.V.
 Love og bekendtgørelser kan fås ved henvendelse til Telestyrelsen.
 ETSI standarder kan købes hos Telestyrelsen.
 ITU rekommandationer kan købes direkte hos ITU, Place des Nations, CH-1211  

 Geneve 20, tlf.: +41 22 730 5111, fax: +41 22 730 5194 eller +4122 733 7256  

 eller eventuelt gennem Telestyrelsen.
 CEPT rekommandationer og NET standarder kan købes direkte hos Office de  

 liaison CEPT, Case postale, CH-3001 Berne, tlf.: +41 31 338 2501, fax: +41 31  

 338 2078 eller eventuelt gennem Telestyrelsen.
 ISO/CEN/CENELEC/IEC/DS standarder kan købes hos Dansk Standard,  

 Baunegårdsvej 73, 2900 Hellerup, tlf.: 39 77 01 01, fax: 39 77 02 02.
