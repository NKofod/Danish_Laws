 Baggrund:
 - Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse.
 - Bekendtgørelse nr. 32 af 29. januar 1979 om arbejdstøj og personlige  

 værnemidler efter lov om arbejdsmiljø.
 Denne At-meddelelse oplyser om krav til tromler, pladevibratorer, stampere  

 m.v.
Komprimeringsmaskiner skal være indrettet og bruges forsvarligt efter  

 arbejdsmiljølovgivningens bestemmelser for tekniske hjælpemidler.
Ud fra  

 disse bestemmelser stilles efter arbejdstilsynets administrative praksis  

 følgende krav:
Brugsanvisning Ved enhver levering (salg, udlejning og udlån) skal der medfølge en  

 skriftlig brugsanvisning på dansk om betjening, brug og vedligeholdelse.
 Brugsanvisningen skal i nødvendigt omfang være anbragt på maskinen.
Indretning Førerpladsen skal være hensigtsmæssigt indrettet.
Føreren skal have fuldt  

 udsyn over alle maskinens arbejdsoperationer.
 Betjeningsorganer skal være anbragt og udformet ergonomisk  

 hensigtsmæssigt, og skal være indrettet og placeret, så utilsigtet aktivering  

 er hindret.
 Førerkabinen skal kunne ventileres, og der skal være vinduesviskere.
 Adgangen til førerpladsen skal være indrettet, så føreren ikke kan komme  

 til skade ved op- og nedstigning, fx er det ikke forsvarligt at skulle træde  

 på tromlevalser eller andre bevægelige dele.
Komprimeringsmaskiner med gående fører bør være forsynet med  

 betjeningsudstyr, der sikrer at føreren ikke udsættes for klemning mellem  

 maskinen og faste genstande eller opstablet godt.
Udstyret skal være  

 indrettet, så det ikke på nem måde kan sættes ud af funktion.
 Komprimeringsmaskiner, der anvendes, hvor færdselslovgivningen gælder,  

 skal desuden opfylde færdselslovgivningens forskrifter for motorredskaber.
Brug Brugen af en komprimeringsmaskine skal ske på forsvarlig måde og under  

 hensyn til, hvad den er bestemt for.
 Sikringsdele og andet beskyttelsesudstyr må ikke fjernes eller blokeres  

 under brugen.
 Passagertransport må kun ske, når maskinen er indrettet til det, fx med  

 ekstra sæde.
 Ved komprimering af skrå flader skal maskinen fastholdes på forsvarlig  

 måde, fx med ståltov.
En komprimeringsmaskine må kun anvendes på steder, hvor det kan ske  

 forsvarligt.
Underlaget skal med sikkerhed kunne bære maskinen.
Den skal  

 holdes i sikker afstand fra kanten på udgravninger eller skrænter.
 Hvis maskinen ikke er tilstrækkeligt støj- og vibrationsdæmpet skal der  

 anvendes personlige værnemidler (fx høreværn, handsker). Ved betjening af  

 maskiner med gående fører bør føreren anvende fodværn.
Transport af komprimeringsmaskiner Læsning af tunge komprimeringsmaskiner, fx vejtromler på transportvogn bør  

 ske over vognens bagende.
Læsning fra siden må kun ske, når vognen er  

 indrettet til det.
Under læsningen må der ikke være personer i  

 transportvognens førerhus, hvis dette ikke er særligt afskærmet.
Vedligeholdelse Komprimeringsmaskinen skal vedligeholdes, så den altid er i forsvarlig  

 stand.
Leverandørens anvisninger om eftersyn og vedligeholdelse skal følges,  

 fx skal styretøj, bremser, horm og lygter altid være i orden.
 Er der fejl eller mangler ved komprimeringsmaskinen, skal den tages ud af  

 brug og må ikke benyttes, før den er bragt i orden.
 Maskinen skal standses under smøring eller justering.
Fører Føreren skal være fyldt 18 år.
 Føreren skal være instrueret og oplært i forsvarlig brug og  

 vedligeholdelse af maskinen.
