 I medfør af § 43, stk. 3, i lov om folkeskolen, jf. lovbekendtgørelse nr.  

 561 af 25. juni 1997, fastsættes:
Fast vederlag eller diæter til forældre- og  

 elevrepræsentanter og § 1.  Kommunalbestyrelsen kan beslutte at yde  

 forældre- og elevrepræsentanterne fast vederlag for deltagelse i  

 skolebestyrelsens møder.
Vederlaget udgør til forældrerepræsentanterne 3.000  

 kr. årligt og til elevrepræsentanterne 1.000 kr. årligt.
Vederlæggelsen  

 ophører med udgangen af den måned, hvori medlemmet fratræder hvervet eller i  

 en uafbrudt periode på 6 måneder har været forhindret i at varetage hvervet.
Stk. 2.  Kommunalbestyrelsen kan beslutte at yde  

 forældre- og elevrepræsentanter diæter i forbindelse med deltagelse i  

 skolebestyrelsens møder.
Diæter udgør pr. dag 320 kr. til  

 forældrerepræsentanter og 100 kr. til elevrepræsentanter.
For dage, hvor  

 hvervet beslaglægger mere end 4 timer, ydes henholdsvis 640 kr. og 200 kr.
Stk. 3.  Til stedfortrædere ydes fast vederlag eller  

 diæter efter samme regler som til medlemmer.
Fast vederlag ydes dog kun  

 forholdsmæssigt for den periode, hvor den pågældende deltager i møderne.
For  

 deltagelse i enkelte møder ydes alene diæter.
Stk. 4.  Der kan ikke samtidig ydes fast vederlag og  

 diæter.
Kommunalbestyrelsen kan dog vælge at yde elevrepræsentanterne diæter,  

 selvom der ydes fast vederlag til forældrerepræsentanterne.
 Stk. 5.  Hvis kommunalbestyrelsen har besluttet at yde  

 fast vederlag eller diæter for deltagelse i skolebestyrelsens møder, ydes  

 tillige diæter i henhold til stk. 2 og 3, i forbindelse med forældre- og  

 elevrepræsentanters deltagelse i andre møder og kurser, som af  

 kommunalbestyrelsen anses for at have betydning for hvervets varetagelse,  

 samt skolebestyrelsesformandens deltagelse i valgbestyrelsen til  

 skolebestyrelsesvalget.
Godtgørelse for dokumenterede merudgifter § 2.  Kommunalbestyrelsen kan beslutte at yde  

 forældrerepræsentanter og deres stedfortrædere erstatning for dokumenteret  

 tabt arbejdsfortjeneste og udgiftsgodtgørelse i forbindelse med møder i  

 skolebestyrelsen.
En beslutning herom omfatter samtlige følgende ydelser:
 § 3.  Hvis kommunalbestyrelsen har besluttet at yde  

 erstatning for dokumenterede udgifter efter § 2 til forældrerepræsentanter og  

 deres stedfortrædere, skal der til elevrepræsentanter og deres stedfortrædere  

 ydes udgiftsgodtgørelse efter § 2, nr. 2, 3 og 4, i forbindelse med  

 deltagelse i skolebestyrelsens møder.
 Stk. 2.  Hvis kommunalbestyrelsen har besluttet at yde  

 erstatning for dokumenteret tabt arbejdsfortjeneste og udgiftsgodtgørelse for  

 deltagelse i skolebestyrelsens møder, gælder denne beslutning tillige  

 forældre- og elevrepræsentanters deltagelse i andre møder og kurser, som af  

 kommunalbestyrelsen anses for at have betydning for hvervets varetagelse.
 § 4.  Kommunalbestyrelsen kan beslutte, at der kun  

 ydes diæter og erstatning for dokumenterede merudgifter inden for en nærmere  

 angivet grænse, dvs. et bestemt antal møder eller en beløbsgrænse.
 Stk. 2.  Kommunalbestyrelsens kompetence til at træffe  

 beslutning om ydelse af vederlæggelse kan ikke delegeres til et af  

 kommunalbestyrelsen nedsat udvalg eller til forvaltningen.
Ikrafttrædelse og overgangsbestemmelser § 5.  Bekendtgørelsen træder i kraft den 1. august  

 1997, jf. dog stk. 2.
 Stk. 2.  Kommunalbestyrelsen kan beslutte at videreføre  

 den hidtidige ordning i henhold til § 43, stk. 3, i lov om folkeskolen, jf.  

 lovbekendtgørelse nr. 534 af 18. juli 1996, indtil 1. april 1998.
