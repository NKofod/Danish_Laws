Nr LSF 195 Forslag til Lov om statsgaranterede studielån Fremsat af finansministeren (Mogens Lykketoft) den 5. april 1995 Vedtaget ved tredjebehandling den 24. maj 1995 Lov nr. 372 af 14/06/1995 § 1. Kongeriget Danmarks Hypotekbank og Finansforvaltning  

 (Hypotekbanken) administrerer statens garantiforpligtelse for  

 statsgaranterede studielån i pengeinstitutter, der er ydet efter  

 bestemmelserne om statsgaranterede studielån i den tidligere lovgivning om  

 statens uddannelsesstøtte.
 Stk. 2. Garantien omfatter ud over lånebeløbet de renter og  

 omkostninger m.v., der følger af låneforholdet.
Stk. 3. Garantien ophører senest 15 år efter det tidspunkt, hvor  

 den uddannelsessøgende har afsluttet eller afbrudt uddannelsen.
Hypotekbanken  

 kan forlænge garantien, når omstændighederne taler herfor.
 § 2. For statsgaranterede studielån gælder følgende vilkår:
1) Tilbagebetalingen af lånet inklusive renter og omkostninger m.v. skal  

 normalt begyndes 1 år efter det tidspunkt, hvor låntager afslutter eller  

 afbryder sin uddannelse.
Hvis låntager senere begynder på eller genoptager en  

 uddannelse, udsættes tilbagebetalingen normalt fra dette tidspunkt.
 2) Tilbagebetalingen skal ske med passende rater i forhold til gældens  

 størrelse og inden for garantiperioden.
 Stk. 2. Finansministeren kan fastsætte regler om administrationen  

 af garantien, herunder om låntagers pligt til at give de oplysninger, der er  

 nødvendige for tilbagebetaling af lån.
§ 3. Hypotekbanken indfrier på statskassens vegne misligholdte  

 statsgaranterede studielån.
Finansministeren kan fastsætte regler om  

 betingelserne for indfrielse af misligholdte lån.
 § 4. Indfriede statsgaranterede studielån administreres af  

 Hypotekbanken, der søger kravene inddrevet hos låntagerne.
Stk. 2. Finansministeren fastsætter renten for indfriede  

 statsgaranterede studielån.
Renten fastsættes for et halvt år ad gangen under  

 hensyn til renten for studielån i det forudgående halvår i de mest betydende  

 pengeinstitutter.
§ 5. Pengeinstitutterne skal give Hypotekbanken oplysninger om den  

 statsgaranterede studiegæld for alle låntagere.
Finansministeren kan  

 fastsætte regler herom, herunder om form og indhold af oplysningerne.
 § 6. Misligholdt gæld efter § 4 samt efter bestemmelserne om  

 statsgaranterede studielån i den tidligere lovgivning om statens  

 uddannelsesstøtte kan med tillæg af renter og omkostninger inddrives ved  

 indeholdelse i løn m.v. hos den pågældende efter reglerne for inddrivelse af  

 personlige skatter i kildeskatteloven.
 Stk. 2. Finansministeren kan fastsætte nærmere regler om  

 fremgangsmåden i forbindelse med lønindeholdelsen, herunder om klageadgang og  

 klagefrist.
§ 7. Hypotekbanken kan hos skattemyndighederne og andre offentlige  

 myndigheder indhente de oplysninger om låntager, der er nødvendige for at  

 administrere krav efter §§ 1 og 4, herunder oplysninger om indkomst- og  

 formueforhold.
Oplysningerne kan overføres elektronisk til Hypotekbanken på  

 edb-medie.
 § 8. De afgørelser, som Hypotekbanken kan træffe efter § 2, kan  

 efter finansministerens bestemmelse helt eller delvis henlægges til  

 pengeinstitutterne.
 Stk. 2. Pengeinstitutternes afgørelser kan indbringes for  

 Hypotekbanken, hvis afgørelse ikke kan indbringes for anden administrativ  

 myndighed.
 § 9. I forskrifter, der udfærdiges efter loven, kan der fastsættes  

 straf af bøde for overtrædelse af bestemmelserne i forskrifterne.
Stk. 2. Er en overtrædelse begået af et selskab, en forening, en  

 selvejende institution eller lignende, kan der pålægges den juridiske person  

 som sådan bødeansvar.
Er overtrædelsen begået af staten, en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges staten, kommunen eller det kommunale fællesskab bødeansvar.
 § 10. I lov om tilskud til afvikling af studiegæld og om  

 eftergivelse af studiegæld, jf. lovbekendtgørelse nr. 6 af 5. januar 1994,  

 foretages følgende ændringer:
 1. I § 5 ændres »lov om statens  

 uddannelsesstøtte« til: »lov om statsgaranterede studielån«.
 2. I § 15, stk. 1, indsættes efter »lov om statens  

 uddannelsesstøtte«: »og lov om statsgaranterede studielån«.
 § 11. Loven træder i kraft den 1. januar 1996.
Oprindeligt fremsat forslag § 1. Kongeriget Danmarks Hypotekbank og Finansforvaltning  

 (Hypotekbanken) administrerer statens garantiforpligtelse for  

 statsgaranterede studielån i pengeinstitutter, der er ydet efter  

 bestemmelserne om statsgaranterede studielån i den tidligere lovgivning om  

 statens uddannelsesstøtte.
 Stk. 2. Garantien omfatter ud over lånebeløbet de renter og  

 omkostninger m.v., der følger af låneforholdet.
Stk. 3. Garantien ophører senest 15 år efter det tidspunkt, hvor  

 den uddannelsessøgende har afsluttet eller afbrudt uddannelsen.
Hypotekbanken  

 kan forlænge garantien, når omstændighederne taler herfor.
 § 2. For statsgaranterede studielån gælder følgende vilkår:
1) Tilbagebetalingen af lånet inklusive renter og omkostninger m.v. skal  

 normalt begyndes 1 år efter det tidspunkt, hvor låntager afslutter eller  

 afbryder sin uddannelse.
Hvis låntager senere begynder på eller genoptager en  

 uddannelse, udsættes tilbagebetalingen normalt fra dette tidspunkt.
 2) Tilbagebetalingen skal ske med passende rater i forhold til gældens  

 størrelse og inden for garantiperioden.
 Stk. 2. Finansministeren kan fastsætte regler om administrationen  

 af garantien, herunder om låntagers pligt til at give de oplysninger, der er  

 nødvendige for tilbagebetaling af lån.
§ 3. Hypotekbanken indfrier på statskassens vegne misligholdte  

 statsgaranterede studielån.
Finansministeren kan fastsætte regler om  

 betingelserne for indfrielse af misligholdte lån.
 § 4. Indfriede statsgaranterede studielån administreres af  

 Hypotekbanken, der søger kravene inddrevet hos låntagerne.
Stk. 2. Finansministeren fastsætter renten for indfriede  

 statsgaranterede studielån.
Renten fastsættes for et halvt år ad gangen under  

 hensyn til renten for studielån i det forudgående halvår i de mest betydende  

 pengeinstitutter.
§ 5. Pengeinstitutterne skal give Hypotekbanken oplysninger om den  

 statsgaranterede studiegæld for alle låntagere.
Finansministeren kan  

 fastsætte regler herom, herunder om form og indhold af oplysningerne.
 § 6. Misligholdt gæld efter § 4 samt efter bestemmelserne om  

 statsgaranterede studielån i den tidligere lovgivning om statens  

 uddannelsesstøtte kan med tillæg af renter og omkostninger inddrives ved  

 indeholdelse i løn m.v. hos den pågældende efter reglerne for inddrivelse af  

 personlige skatter i kildeskatteloven.
 Stk. 2. Finansministeren kan fastsætte nærmere regler om  

 fremgangsmåden i forbindelse med lønindeholdelsen, herunder om klageadgang og  

 klagefrist.
§ 7. Hypotekbanken kan hos skattemyndighederne og andre offentlige  

 myndigheder indhente de oplysninger om låntager, der er nødvendige for at  

 administrere krav efter §§ 1 og 4, herunder oplysninger om indkomst- og  

 formueforhold.
Oplysningerne kan overføres elektronisk til Hypotekbanken på  

 edb-medie.
 § 8. De afgørelser, som Hypotekbanken kan træffe efter § 2, kan  

 efter finansministerens bestemmelse helt eller delvis henlægges til  

 pengeinstitutterne.
 Stk. 2. Pengeinstitutternes afgørelser kan indbringes for  

 Hypotekbanken, hvis afgørelse ikke kan indbringes for anden administrativ  

 myndighed.
 § 9. I forskrifter, der udfærdiges efter loven, kan der fastsættes  

 straf af bøde for overtrædelse af bestemmelserne i forskrifterne.
Stk. 2. Er en overtrædelse begået af et selskab, en forening, en  

 selvejende institution eller lignende, kan der pålægges den juridiske person  

 som sådan bødeansvar.
Er overtrædelsen begået af staten, en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges staten, kommunen eller det kommunale fællesskab bødeansvar.
 § 10. I lov om tilskud til afvikling af studiegæld og om  

 eftergivelse af studiegæld, jf. lovbekendtgørelse nr. 6 af 5. januar 1994,  

 foretages følgende ændringer:
 1. I § 5 ændres »lov om statens  

 uddannelsesstøtte« til: »lov om statsgaranterede studielån«.
 2. I § 15, stk. 1, indsættes efter »lov om statens  

 uddannelsesstøtte«:»og lov om statsgaranterede studielån«.
 § 11. Loven træder i kraft den 1. januar 1996.
Bemærkninger til lovforslaget Almindelige bemærkninger Formålet med lovforslaget er alene at videreføre de hidtil gældende  

 bestemmelser om statsgaranterede studielån i lov om statens  

 uddannelsesstøtte, jf. lovbekendtgørelse nr. 336 af 2. maj 1994. Disse  

 bestemmelser udgår samtidig af det forslag til ny lov om statens  

 uddannelsesstøtte, som er fremsat af undervisningsministeren sideløbende med  

 dette forslag.
Det er således ikke med lovforslaget tilsigtet at gennemføre  

 ændringer i de hidtidige bestemmelser eller administrativ praksis.
 Baggrunden for denne formelle ændring er dels, at administrationen af  

 statens garantiforpligtelse for studielån i pengeinstitutter overgik til  

 Finansministeriet i 1992 og dels, at der ikke længere ydes nye garantier for  

 sådanne lån.
Ved kongelig resolution af 30. august 1991, jf.
Statsministeriets  

 bekendtgørelse nr. 640 af 3. september 1991, blev det bestemt, at  

 administrationen af statens garantiforpligtelse for studielån i  

 pengeinstitutterne skulle overføres fra det daværende Undervisnings- og  

 Forskningsministerium til Finansministeriet.
Finansministeriet har henlagt  

 området til Kongeriget Danmarks Hypotekbank og Finansforvaltning, som i  

 forvejen forestår inddrivelsen af misligholdte studielån, efter at statens  

 garantiforpligtelse har måttet indfries.
 Ved bekendtgørelse nr. 82 af 5. februar 1992 har Finansministeriet fastsat  

 nærmere bestemmelser om Hypotekbankens administration af statens  

 garantiforpligtelse.
 Uddannelsesstøtte i form af statsgaranti til uddannelsessøgendes lån i  

 pengeinstitutter blev ydet fra begyndelsen af 1960'erne indtil udgangen af  

 juli 1993. Adgangen til at få uddannelsessstøtte i form af statsgaranterede  

 studielån i pengeinstitutter blev allerede fra 1988 helt afskaffet for så  

 vidt angår nye studerende, medens uddannelsessøgende, der allerede var i gang  

 med en videregående uddannelse, fortsat kunne søge om statsgaranterede  

 studielån indtil udgangen af juli 1993. Lånene afskaffedes som led i den  

 samlede omlægning af uddannelsesstøtten, hvor hensigten blandt andet var at  

 begrænse de uddannelsessøgendes gældssætning.
Antallet af statsgaranterede studielån har været konstant faldende siden  

 slutningen af 1980'erne, hvor garantimassen udgjorde ca. 7 mia. kr.
Ved  

 udgangen af 1993 bestod den eksisterende garantimasse af 64.740 lån i  

 pengeinstitutterne til et samlet beløb på 4,3 mia. kr.
 Da afviklingen af de resterende garantiforpligtelser således er uafhængig  

 af studiestøttelovgivningen i øvrigt, har man fundet det mest hensigtmæssigt  

 i forbindelse med en ny lov om statens uddannelsesstøtte, at bestemmelserne  

 om statsgaranterede studielån udgår af udddannelsesstøttelovgivningen og  

 overføres til en selvstændig lov under Finansministeriet.
Som nævnt forestår Hypotekbanken inddrivelsen af misligholdte og opsagte  

 statsgaranterede studielån efter indfrielse af fordringen over for det  

 långivende pengeinstitut.
Herudover forestår Hypotekbanken inddrivelsen af  

 misligholdte og opsagte statslån, jf. bestemmelserne herom i lov om statens  

 uddannelsesstøtte.
Disse bestemmelser videreføres uændret i forslaget til ny  

 lov om statens uddannelsestøtte.
 Inddrivelsen sker ved indgåelse af afviklingsordninger med låntagerne samt  

 om nødvendigt ved modregning i tilgodehavender hos det offentlige, retslig  

 inkasso og - siden 1988 - ved indeholdelse i låntagerens lønindkomster m.v.
Administrative og økonomiske konsekvenser Lovforslaget har ingen administrative eller økonomiske konsekvenser.
Forholdet til EU-retten Lovforslaget rejser ikke spørgsmål om forholdet til EU-retten.
Bemærkninger til lovforslagets enkelte bestemmelser Til §§ 1-3 Forslagene svarer til bestemmelserne i §§ 16-18 i den hidtil gældende lov  

 om statens uddannelsesstøtte.
 For så vidt angår spørgsmålet om eventuel udsættelse med tilbagebetaling  

 af et statsgaranteret studielån, jf. forslagets § 2, stk. 1, nr. 1, bemærkes,  

 at udsættelse på grund af påbegyndt eller genoptaget uddannelse kun kan  

 bevilges, såfremt udddannelsen er godkendt som en uddannelse, der giver ret  

 til statens uddannelsesstøtte, eller er en forskeruddannelse.
Til §§ 4-5 Forslagene svarer til bestemmelserne i §§ 19 og 20 i den hidtil gældende  

 lov om statens uddannelsesstøtte.
Til § 6 Hjemlen til indeholdelse i løn i forbindelse med inddrivelse af  

 misligholdte, indfriede statsgaranterede studielån har hidtil været indeholdt  

 i den generelle hjemmel i § 20 a i lov om statens uddannelsestøtte til  

 lønindeholdelse for misligholdt studiegæld.
Til §§ 7-8 Forslagene svarer til bestemmelserne i § 22, stk. 5, og § 23 a i den  

 hidtil gældende lov om statens uddannelsesstøtte, idet der alene er foretaget  

 konsekvensrettelser i paragrafhenvisningerne.
De oplysninger, som  

 Hypotekbanken kan indhente hos skattemyndighederne m.fl., anvendes dels i  

 forbindelse med kontrol og opgørelse af statens garantiforpligtelse og dels i  

 forbindelse med den efterfølgende inddrivelse af misligholdte studielån,  

 herunder i administrationen af lønindeholdelsesadgangen.
Til § 9 Den foreslåede hjemmel vil som hidtil blive udnyttet til at fastsætte  

 bødestraf for overtrædelse af bestemmelserne i de regler, som  

 finansministeren i medfør af § 6, stk. 2, kan fastsætte om fremgangsmåden i  

 forbindelse med inddrivelse af misligholdt gæld ved indeholdelse i løn m.v.  

 hos den pågældende.
Forslaget svarer således til § 20 a, sidste led, i den  

 hidtil gældende lov om statens uddannelsesstøtte.
Til § 10 Forslagene til ændring af lov om tilskud til afvikling af studiegæld og om  

 eftergivelse af studiegæld er alene konsekvensrettelser som følge af, at  

 bestemmelserne om statsgaranterede studielån i pengeinstitutter nu foreslås  

 overført til en særskilt lov.
Til § 11 Af koordineringsmæssige årsager foreslås det, at loven træder i kraft på  

 samme tidspunkt som forslaget til ny lov om statens uddannelsesstøtte.
