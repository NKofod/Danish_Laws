Formålet med registeret er at danne grundlag for beskrivelse af nationale og lokale sundhedsforhold, at analysere betydningen af helbredsforhold, sundhedsvaner og levevilkår samt brug af sundhedsvæsenets ydelser for senere sygelighed, dødelighed og brug af sundhedsvæsenet, samt at analysere helbredsforholdenes betydning for udviklingen i erhvervsdeltagelse, levevilkår og velfærd.
Personkreds: Registeret må kun indeholde oplysninger om et tilfældigt udvalg af danske statsborgere på 16 år og derover bosiddende i Danmark.
 Ikrafttrædelsesdato: 01/09/1986.
