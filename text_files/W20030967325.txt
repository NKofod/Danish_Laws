Landsskatteretskendelse af 12. juni 2003 vedr.  

 Hjemmearbejdspladser  fradrag for telefon- og dataforbindelser Klagen vedrører told- og skatteregionens afgørelse om ikke at  

 anerkende fuld fradragsret for moms af udgifter for A A/S (herefter  

 selskabet)  

 vedrørende telefon- og dataforbindelse i medarbejdernes hjemmekontorer.
 Det fremgår, at selskabet driver en landsdækkende  

 managementvirksomhed med arbejdsopgaver primært inden for search og  

 headhunting, virksomhedshandel, generationsskifte samt bestyrelsesarbejde.
Selskabets repræsentant har forklaret, at selskabet har 55  

 ansatte heraf 33 i Danmark og 22 i andre EU-lande.
Selskabet har en årlig  

 omsætning på ca. 30 mio. kr.
Selskabets koncept går ud på, at man gennem nær kontakt  

 (geografisk) til kandidater, der er registreret i selskabets emnebank, kan  

 formidle kontakt til mange forskellige arbejdsgivere.
Den geografiske nærhed  

 sikres gennem oprettelsen af hjemmekontorer ved selskabets medarbejdere.  

 Således skal den enkelte medarbejder stille et kontor til rådighed, der skal  

 være adskilt fra den private beboelse.
I kontoret forefindes de af selskabet  

 indkøbte kontormøbler og det af selskabet leverede tekniske udstyr i form af  

 bl.a. kommunikationslinjer, computerskærm, computer, printer og integreret  

 telefon til netværket.
Adskillelsen  

    

  

 fra  

 den private beboelse skal også ses ud fra et sikkerhedssynspunkt, idet den  

 enkelte medarbejder besidder fortroligt materiale.
Indretningen kan for  

 eksempel ske i en ejendom med to etager, hvor hjemmet ligger på 1. sal og  

 stueetagen benyttes erhvervsmæssigt (som gennemført for mange liberale  

 erhverv), eller etableringen kan ligge i et kælderlokale adskilt fra de  

 private  

 stuer og værelser, eller der kan benyttes separat værelse.
Selskabet afholder  

 alle udgifter til opkobling til kommunikationssystemet, der forbinder de  

 enkelte arbejdspladser og således udgør virksomheden.
Den enkelte medarbejder  

 har eget lokalt telefonnummer gennem selskabet og endvidere et fælles  

 nummer(A  

 A/S) med viderestilling.
Herudover har den enkelte medarbejder opretholdt en  

 privat telefon.
Udgifterne hertil bliver for det meste afholdt af den enkelte  

 medarbejder selv, bortset fra de medarbejdere, som har fri telefon i hjemmet,  

 og som bliver beskattet heraf.
 Repræsentanten har endvidere oplyst, at medarbejderne  

 udelukkende anvender installationerne af telefon- og dataforbindelser  

 erhvervsmæssigt.
Det er videre oplyst, at selskabet har den fulde dispositionsret  

 over alle telefonnumre, ligesom alle installations- og driftsudgifter, der er  

 knyttet hertil, afholdes af selskabet.
Ligeledes har selskabet  

 råderetten/dispositionsretten over alle telefonnumre, også efter at en  

 medarbejder måtte have forladt virksomheden.
Repræsentanten har endvidere forklaret, at selskabet er afhængig  

 af, at kommunikationen fungerer, når man er organiseret på den nævnte måde.  

 Til  

 dette formål er enkelte af hjemmekontorerne indrettet som virtuelle  

 telefoncentraler, der kan sikre omstilling til de enkelte medarbejdere og  

 altså  

 de rigtige kontorer.
Medarbejderne har fra deres hjemmekontorer adgang til et  

 intranet og fælles telefoncentral samt server m.m.
 Der er fremlagt beskrivelse af selskabets telefon- og IT-system.  

 Det fremgår heraf:
( ) Beskrivelse af A's  

 telefon- og IT-system.
1.  

    

  

 Generelt A A/S er opbygget som en virtuel organisation, der skal  

 kombinere perspektiverne i den decentrale organisationsform og anvendelse af  

 den nyeste kommunikationsteknologi og derigennem skabe en ny type  

 organisation,  

 der med stor fleksibilitet og konkurrencekraft kan skabe sig en stærk  

 position  

 på markedet.
A A/S er i gennem de seneste år vokset hurtigt og har i dag 45  

 medarbejdere fordelt på en række markeder.
Der er således indenfor de sidste  

 12  

 måneder etableret datterselskaber i Tyskland, Sverige, Schweiz og Norge.
Vi kender i dag ikke andre virksomheder, der er opbygget i denne  

 gennemførte decentrale form, men der er mange, der eksperimenterer med denne  

 oplagte fremtidsmodel for organisationen.
Moderne teknologi indbyder til  

 anvendelse af hjemmekontorer og decentrale organisationer, og A A/S anvender  

 og  

 udvikler løbende nye systemer til sammenbinding og effektivisering af  

 organisationen.
A A/S forventer at fortsætte en vækst på ca. 60 % om året gennem  

 de kommende år og vil dermed udvikle sig til en virksomhed med adskillige  

 hundrede medarbejdere indenfor relativt få år.
Med anvendelse af  

 hjemmekontorer  

 vil alle disse medarbejdere være bundet sammen gennem anvendelse af telefon  

 og  

 internet kommunikationssystemer, der skal ses som en integreret del af A  

 A/S's  

 IT- og telefonsystemer.
2.  

    

  

 Telefonsystem Når man ringer til A A/S på hovednummeret    går opkaldet til en  

 af de tre telefoncentraler, der er placeret dels i to hjemmekontorer og dels  

 i  

 A A/S's Servicecenter i X.
Disse tre telefoncentraler styres af et  

 telefonsystem, der kører på en server placeret hos B.
På hver adresse med  

 telefoncentral forefindes p.t. yderligere en serie på 10 numre, der gennem et  

 flex-ISDN system anvendes til styring af den serie af samtidige opkald, som  

 en  

 telefoncentral skal kunne håndtere.
 Teknisk oversigt over A A/S's telefoninstallation er vedlagt.
For A A/S er ideen, at telefonopkald skal betjenes som i alle  

 andre virksomheder.
Et opkald kan gå til omstillinger, der i et fleksibelt  

 system er en af ovennævnte centraler, eller opkaldet kan gå direkte til  

 "lokal-nummeret", der er den enkelte medarbejders direkte linie.  

 Opkald til "centralen" kan stilles om til hver enkelt medarbejder i  

 A  

 A/S.
Hvis en central er optaget med mere end 2-3 opkald i kø, så  

 viderestilles  

 de følgende opkald til den næste central i kæden.
 Når en medarbejder er "ude af huset" eller  

 "optaget af møde" meddeles dette til centralen, der derefter  

 automatisk overtager alle opkald.
Systemet er effektivt i brug.
Det betyder relativt store telefonregninger  

 grundet meget stor trafik til omstillinger, viderestillinger, styring af  

 systemet m.v.
 Alle medarbejderes mobiltelefoner indgår som en vigtig del af A  

 A/S's telefonsystem, der endvidere omfatter telefax forbindelser til alle  

 medarbejdere i A A/S.
3.  

    

  

 Emnebank To arbejdspladser - placeret på hjemmekontorer i A A/S  og en i  

 Servicecenter i X, anvendes til styring af kommunikation med kandidater, der  

 har eller ønsker deres data placeret i A A/S's emnebank.
Med en tilgang på  

 mere  

 end 500 nye kandidater om måneden og vedligeholdelse af en emnebank med mange  

 tusinde emner er der intens kommunikation dels over normale telefonledninger  

 og  

 dels via ISDN eller ADSL forbindelser fra/til disse arbejdspladser.
 Emnebanken er centralt placeret hos A-net i X.
Efter opstart af udenlandske virksomheder i A A/S omfatter  

 kommunikationen med kandidater nu også kandidater udenfor Danmark.
Det  

 betyder,  

 at A A/S medarbejdere fra hjemmekontor eller fra Servicecenter i X står i  

 hyppig telefonforbindelse med udenlandske kandidater.
 Alle medarbejdere i A A/S (Danmark såvel som udland) har  

 internet adgang til emnebanken, der er et meget vigtigt værktøj for A A/S i  

 søgning efter medarbejdere til A A/S's kunder.
4.  

    

  

 Hjemmeside A A/S's hjemmesider samt sider for alle datterselskaberne i  

 gruppen kører via et servicebureau, der er specialist i at hoste hjemmesider.
Hjemmesiderne er en af A A/S's vigtigste  

 kommunikationsforbindelser til omverdenen.
I 2001 vil skønsmæssigt 500.000  

 personer søge kontakt til/oplysninger om A A/S enten direkte på en af A A/S's  

 hjemmesider eller indirekte gennem en af de mange portaler på internettet,  

 der  

 samarbejder med A A/S's hjemme-side.
 A A/S har sine hjemmesider som sine brochurer, og de anvendes  

 flittigt af såvel A A/S medarbejdere som af kunder og potentielle  

 interessenter.
 Forbindelse til hjemmesiderne sker gennem ISDN eller ADSL  

 forbindelser.
5.  

    

  

 Intranet Som første skridt i retning af opbygning af "interne"  

 A A/S systemer, der kommunikerer over internettet betjener selskabet sig af  

 en  

 intranet løsning, der på en række områder tjener som fælles databank og  

 kommunikationsforbindelse  

 mellem de enkelte medarbejdere i A A/S.
 Eksempelvis sker projektstyring gennem et fælles  

 projektstyringssystem på A A/S's intranet.
6.  

    

  

 E-mails Skønsmæssigt modtager den enkelte A A/S'er 20-30 e-mails om  

 dagen, administratorerne af emnebanken dog væsentlig flere.
Et tilsvarende  

 antal e-mails sendes fra hver enkelt.
 Anvendelse af e-mails er i en organisation som A A/S's særlig  

 hensigtsmæssig, idet den direkte kommunikation face-to-face er sjældent  

 forekommende.
 E-mail kommunikation sker gennem et TeleDanmark system, der  

 styrer den samlede trafik for alle i A A/S (Danmark såvel som udland).
7.  

    

  

 Planlagte udbygninger På en række områder arbejdes med planer om udbygning af  

 anvendelse af IT-systemer, og det er fælles for alle sådanne systemer, at de  

 medfører yderligere anvendelse af telefon eller internet forbindelser.
 Serveren, der står hos B, er således forberedt til at kunne køre  

 en række Outlook anvendelser indenfor såvel intern styring (kalender) og  

 kundestyring (CRM) samt anvendes som central lagrings og back-up system i A  

 A/S.
8.  

    

  

 A A/S's telefonregning og ejerforhold af  

 telefoner I 2001 vil A A/S's samlede brug af telefonforbindelse komme op  

 omkring 1,0 mio. kr.
Denne omkostning vil stige i takt med, at A A/S  

 udbygges,  

 og telefonomkostningen i A A/S skal ses som en væsentlig del af de samlede  

 IT-  

 og kommunikationsomkostninger.
Alle installationer og telefonnumre, der er knyttet til systemet,  

 er A A/S's, og A A/S har dermed den nødvendige dispositionsret til at  

 fortsætte valgte numre også efter en medarbejder måtte have forladt  

 selskabet. Selskabet har for perioden 1. januar 1998 til 31. juni 2001 haft  

 følgende udgifter, hvoraf der er foretaget fuldt fradrag for momsen.
1998 1999 2000 2001 1. halvår Total Tlf. udgifter ex. mobil 145.358 kr.
 224.080 kr.
 501.118 kr.
 378.786 kr.
 1.249.342 kr.
Fradrag (moms) 36.340 kr.
 59.020 kr.
 125.280 kr.
 94.696 kr.
 312.336 kr.
 Selskabets repræsentant har oplyst, at et momsbeløb på 10.741  

 kr. kan henføres til de privatplacerede telefoner i den omhandlede periode.  

 Selskabet har anerkendt, at det ikke har momsfradrag for beløbet på 10.741  

 kr.
Ved den påklagede afgørelse har told- og skatteregionen ikke  

 anset selskabet for berettiget til fuld fradragsret for moms af udgifter for  

 perioden fra 1. januar 1998 til 30. juni 2001 vedrørende telefon- og  

 dataforbindelse i medarbejdernes hjemmekontorer.
Det ikke fradragsberettigede  

 beløb er opgjort til 156.158 kr., der fremkommer således:
1998 1999 2000 2001 1. halvår Total Tlf. udgifter ex. mobil 145.358 kr.
 224.080 kr.
 501.118 kr.
 378.786 kr.
 1.249.342 kr.
Fradrag (moms) 36.340 kr.
 59.020 kr.
 125.280 kr.
 94.696 kr.
 312.336 kr.
Fradrag efter momslovens § 40, 2 18.170 kr.
 28.010 kr.
 62.640 kr.
 47.348 kr.
 156.168 kr.
Ikke godkendte fradrag 18.170 kr.
 28.010 kr.
 62.640 kr.
 47.348 kr.
 156.168 kr.
Told- og skatteregionen har som begrundelse for afgørelsen  

 henvist til momslovens § 40, stk. 2, hvorefter afgift vedrørende anskaffelse  

 og  

 drift af telefoner, som anbringes hos en registreret virksomheds medarbejdere  

 med henblik på benyttelse i virksomhedens tjeneste, kan fradrages med  

 halvdelen, såfremt telefonselskabets regninger er stilet til og betales af  

 virksomheden.
Fradraget kan dog ikke overstige afgiften af den af  

 virksomheden  

 faktiske afholdte udgift.
Told- og skatteregionen har anført, at selskabet kan foretage  

 fradrag for halvdelen af afgiften vedrørende anskaffelse og drift af telefon-  

 og dataforbindelser i medarbejdernes hjemmekontorer.
De tekniske forskelle,  

 der  

 er mellem en almindelig analog telefonlinie og en ISDN-linie, kan ikke  

 medføre  

 et uensartet fradrag.
En ISDN-linie svarer til en normal telefonforbindelse,  

 men den giver bedre samtale- og datatransmissionsmuligheder samt to  

 telefonlinier i stedet for kun én.
I et brev af 22. februar 2002 til told- og skatteregionen har  

 Told- og Skattestyrelsen udtalt, at det ville føre til et for tilfældigt  

 resultat, dersom en ISDN-forbindelse, der svarer til en normal  

 telefonforbindelse, men giver bedre samtale- og datatransmissionsmuligheder,  

 kunne give et større eller mindre fradrag, blot fordi den etableres i  

 forbindelse med en arbejdsgiverbetalt hjemme-pc.
En ansat alene med fri  

 telefon  

 ville i så fald give et momsfradrag på 50 %, medens en ansat, der ud over den  

 fri telefon i form af ISDN-forbindelsen også havde arbejdsgiverbetalt pc, kan  

 give et højere fradrag eller lavere fradrag.
En ISDN-forbindelse skal således  

 behandles  

 efter reglerne i momslovens § 40, stk. 2.
Selskabets repræsentant har over for Landsskatteretten  

 principalt nedlagt påstand om, at selskabet er berettiget til fuldt fradrag  

 for  

 moms af de afholdte telekommunikationsudgifter, i alt (156.158 kr.   

 10.741  

 kr.) 145.417 kr.
Subsidiært har repræsentanten nedlagt påstand om, at det  

 ikke  

 er samtlige de fakturerede udgifter, der er omfattet af momslovens § 40, stk.  

 2.
Til støtte for påstanden har repræsentanten anført, at  

 momslovens § 40, stk. 2, må fortolkes i overensstemmelse med lovens formål og  

 tilblivelse samt i sammenhæng med faktureringsbestemmelsen i momslovens § 52.  

 Momslovens § 40, stk. 2, må således indskrænkes til kun at finde anvendelse  

 på  

 private telefoner, der anvendes erhvervsmæssigt og ikke erhvervsmæssige  

 telefoner.
Dette er en helt grundlæggende forskel.
Repræsentanten har henvist til bemærkningerne til lov nr. 375 af  

 18/5 1994, s. 52, 1. spalte, hvoraf fremgår, at afgift af udgifter til privat  

 telefon, der også benyttes erhvervsmæssigt, efter momslovens § 40, stk. 2,  

 under visse betingelser kan fradrages med halvdelen.
Der er endvidere henvist  

 til visse ældre udtalelser fra Skatteministeren, hvoraf ligeledes fremgår, at  

 momslovens § 40, stk. 2, kun omhandler private telefoner og ikke  

 erhvervsmæssigt  

 anvendte telefoner.
 Repræsentanten har videre anført, at Danmark efter standstill  

 reglen i 6. momsdirektivs artikel 17, stk. 6, kan opretholde regler om  

 begrænsning af fuld fradragsret, der var gældende ved direktivets  

 ikrafttræden  

 den 1. januar 1978.
Momslovens § 40, stk. 2, stammer tilbage fra lovændringerne i  

 1978 som et led i implementeringen af ydelsesbestemmelserne i 6.  

 momsdirektiv.  

 Reglerne om momsfradrag for privat telefon havde hjemmel i den tidligere  

 momslovs § 16, stk. 2. Skatteministeren fastlagde reglerne i bekendtgørelse  

 nr.  

 410 af 30. august 1978. Under afsnittet om privat anvendelse anførtes det i  

 stk. 4, at afgift vedrørende anskaffelse og drift af telefoner, som anbringes  

 hos en registreret virksomheds medarbejdere med henblik på benyttelse i  

 virksomhedens tjeneste, kunne indregnes til den indgående afgift med  

 halvdelen,  

 såfremt telefonselskabets regninger blev stilet til og betalt af  

 virksomheden.  

 Fradraget kunne dog ikke overstige afgiften af den af virksomheden faktiske  

 afholdte udgift.
Bestemmelsens indhold omhandler således telefoner, der er  

 private, men som anvendes erhvervsmæssigt, hvilket klart er i modsætning til  

 denne sag, hvor der kun er tale om erhvervsmæssigt anvendte telefoner.
 Ved lovreformen i 1994 blev bekendtgørelsen ophævet og  

 bestemmelsen overført direkte til momslovens § 40, stk. 2. Afsnittet om den  

 private anvendelse udgik imidlertid og kom således ikke med over i  

 lovbestemmelsen.
 Fortolkningen af bestemmelsen understøttes endvidere af, at den  

 indeholder en særskilt faktureringsbestemmelse, der følgelig ikke havde været  

 nødvendig, hvis den i øvrigt skal fortolkes i overensstemmelse med momslovens  

 almindelige faktureringsbestemmelser.
 Repræsentanten har endvidere anført, at EF-Domstolens dom i  

 Royscot Leasing Ltd (sag C-305/97) indebærer, at medlemsstaterne er  

 berettiget  

 til at opretholde undtagelser til fradrag for moms af aktiver, der fuldt ud  

 er  

 anvendt til momspligtige aktiviteter.
Nyere praksis fra EF-Domstolen er streng med henblik på at  

 indskærpe, at disse undtagelser ikke skærpes.
Da bestemmelsen kun har haft  

 til  

 hensigt at nægte fradrag for moms af udgifter til private telefoner, der  

 anvendes erhvervsmæssigt, og ikke udelukkende erhvervsmæssigt anvendte  

 telefoner, er der tale om en skærpet anvendelse.
Dette skyldes, at begreber  

 som  

 telefax og pcer i 1978 knap nok var kendte, og netværksløsninger, ISDN,  

 ADSL  

 og lignende var totalt ukendte begreber.
Der er ikke tale om private  

 telefoner  

 anbragt hos medarbejderen, men om en udelukkende erhvervsmæssig  

 kommunikationsopsætning, hvor der med en moderne og tidssvarende  

 organisationsstruktur med opbygning af en decentral satellitfunktion kan  

 kommunikeres internt og over for kunderne med den nyeste teknik.
Der er tale  

 om, at hver enkelt medarbejderplads er indrettet med telefon, ISDN-linie,  

 telefax, ADSL med henblik på af kunne operere hurtigt, effektivt og sikkert,  

 både over for kunder og leverandører.
Hertil kommer kommunikation med de  

 udenlandske enheder og internt gennem eget intranet.
 Til støtte for den subsidiære påstand har repræsentanten anført,  

 at der ikke for samtlige hjemmekontorer skal nægtes fradrag for momsen.  

 Således  

 er enkelte af kontorerne indrettet på erhvervsadresser, som telefoncentre,  

 omstilling m.m.
Det er videre anført, at mange af ydelserne på fakturaerne må  

 anses som biydelser til hovedydelser og således i momsmæssig henseende  

 stillet  

 som hovedydelsen.
Der er herved henvist til præmis 39 i EF-Domstolens dom i  

 Card Protection Plan (sag C-349/96).
Told- og Skattestyrelsen har indstillet, at told- og  

 skatteregionens afgørelse stadfæstes dog således, at der anerkendes fradrag  

 for  

 moms af udgifter til ADSL.
Styrelsen har herved anført, at bestemmelsen  

 oprindelig blev indført ved bekendtgørelse nr. 464 af 19. september 1969 med  

 hjemmel i momslovens § 16, stk. 2. Bekendtgørelsens § 4 omhandlede  

 grænseområdet for afgrænsningen mellem privat og erhvervsmæssig anvendelse.  

 Hovedreglen var en skønsmæssig ansættelse, men bestemmelsen om telefon, der  

 var  

 en undtagelse til hovedreglen, var en objektiv regel.
Var der således tale om  

 en telefon anbragt i tilknytning til hjemmet, fandt reglen efter sit indhold  

 anvendelse.
Det var således ikke selve benyttelsen, der var afgørende.
Vedrørende standstill reglen i 6. momsdirektivs artikel 17, stk.  

 6, har styrelsen anført, at den omhandlede bestemmelse ved  

    

  

 6. momsdirektivs ikrafttræden havde været  

 gældende i 10 år og denne er således i overensstemmelse med EF-Domstolens dom  

 i  

 Royscot Leasing.
Et andet spørgsmål er, om bestemmelsen i realiteten er  

 udvidet.
Dette kan dog ikke anses for tilfældet, da begrebet telefon må anses  

 for en funktionelt begreb.
Da en ISDN linie bl.a. er en telefonlinie, må den  

 anses for omfattet af momslovens § 40, stk. 2. I modsætning hertil er f.eks.  

 ADSL, der netop ikke kan anvendes som telefonlinie men udelukkende til  

 datatransmission.
 Landsskatteretten  

 udtaler:
 Efter momslovens § 37, stk. 1, jf. § 56, stk. 3, kan  

 registrerede virksomheder ved opgørelsen af afgiftstilsvaret som indgående  

 afgift, fradrage afgiften efter denne lov for virksomhedens indkøb m.v. af  

 varer og ydelser, der udelukkende anvendes til brug for virksomhedens  

 leverancer, som ikke er fritaget for afgift efter § 13.
Efter momslovens § 40, stk. 2, kan afgift vedrørende anskaffelse  

 og drift af telefoner, som anbringes hos en registreret virksomheds  

 medarbejdere med henblik på benyttelse i virksomhedens tjeneste, fradrages  

 med  

 halvdelen, såfremt telefonselskabets regninger er stilet til og betales af  

 virksomheden.
Fradraget kan dog ikke overstige afgiften af den af  

 virksomheden  

 faktisk afholdte udgift.
 To retsmedlemmer herunder retsformanden finder, at de omhandlede  

 udgifter til telefon og ISDN-forbindelse må anses som udgifter vedrørende  

 anskaffelse og drift af telefoner som omhandlet i momslovens § 40, stk. 2.
 Da det efter denne bestemmelse ikke er afgørende, om telefonen  

 anvendes privat, findes det at være med rette, at der alene er godkendt  

 fradrag  

 for 50 % af disse udgifter.
Disse to retsmedlemmer finder imidlertid ikke, at udgifter til  

 ADSL-linier kan karakteriseres som udgifter til anskaffelse og drift af  

 telefoner.
Den del af udgifterne, der kan henføres hertil, findes derfor at  

 være fradragsberettigede efter de almindelige regler i momsloven.
Da det  

 lægges  

 til grund, at disse linier alene anvendes til brug for virksomhedens  

 afgiftspligtige leverancer, godkendes der fuldt fradrag for disse udgifter  

 efter momslovens § 37, stk. 1.
 To retsmedlemmer udtaler:
I § 16, stk. 1, i lov nr. 102 at 13. marts 1967 om almindelig  

 omsætningsafgift var det bestemt, at der til den indgående afgift alene kan  

 medregnes afgift af indkøb m.v., der udelukkende vedrører omsætningen af  

 varer  

 og afgiftspligtige ydelser.
Imidlertid var der i § 15, stk. 2, hjemmel for  

 finansministeren til at fastsætte regler, hvorefter der til den indgående  

 afgift kan medregnes andele af afgiften på indkøb m.v., som ikke udelukkende  

 vedrører omsætningen at varer og afgiftspligtige ydelser.
I motiverne til §  

 16,  

 stk. 2, er anført følgende (Folketingstidende 1966-67 (2. samling) spalte  

 332):
( ) I paragraffens stk. 1 er det fastsat, at der til den  

 indgående afgift kun kan medregnes afgift af indkøb m.v., som udelukkende  

 vedrører omsætningen af varer og afgiftspligtige ydelser ( ) I stk. 2 er der  

 imidlertid optaget en bestemmelse, hvorefter finansministeren kan fastsætte  

 regler om delvis (eventuel forholdsmæssig) fradragsret af afgift på indkøb,  

 der  

 ikke fuldt ud anvendes til virksomhedens formål ( ) Med hjemmel i § 16, stk. 2, udstedte finansministeriet bl.a.  

 bekendtgørelse nr. 464 af 19. september 1969 om delvis fradragsret for  

 merværdiafgift, hvor § 4, stk. 3, er sålydende:
Afgift vedrørende anskaffelse og drift at telefoner, som  

 anbringes hos en registreret virksomheds medarbejdere med henblik på  

 benyttelse  

 i virksomhedens tjeneste, kan medregnes til den indgående afgift med  

 halvdelen,  

 såfremt telefonselskabets regninger er stilet til og betales af virksomheden.  

 Fradraget kan dog ikke overstige afgiften af den af virksomheden faktisk  

 afholdte udgift. Det fremgår af § 16, stk. 2, at denne bemyndigelsesbestemmelse  

 alene indeholder hjemmel til ved bekendtgørelse at fastsætte regler, som  

 giver  

 mulighed for at medregne indgående moms ved indkøb m.v., som ikke udelukkende  

 anvendes til virksomhedens formål, men også anvendes til andre formål, og som  

 derfor  

 ikke er omfattet af § 16, stk. 1, men ikke indeholder hjemmel til ved  

 bekendtgørelse at begrænse den adgang til at medregne indgående afgift, der  

 følger af lovens bestemmelser.
Det vil derfor være i strid med det  

 forfatningsretlige system at fortolke bekendtgørelsens § 4, stk. 3, således,  

 at  

 denne bestemmelse i visse tilfælde afskærer en momspligtig fra at medregne  

 indgående afgift, når det direkte følger af lovens § 16, stk. 1, at den  

 indgående moms kan medregnes.
Og det vil således være i strid med det  

 forfatningsretlige system at fortolke bekendtgørelsens § 4, stk. 3, således,  

 at  

 den begrænser fradraget for indgående moms til halvdelen, når afgiften  

 vedrører  

 anskaffelse og drift af telefoner, som anbringes hos en registreret  

 virksomheds  

 medarbejdere med henblik på udelukkende anvendelse til virksomhedens formål.  

 Det følger af det anførte, at bekendtgørelsens § 4, stk. 3, for ikke at komme  

 i  

 strid med det forfatningsretlige system skal fortolkes således, at den ikke  

 regulerer de tilfælde, hvor anskaffelsen og driften af telefoner, der  

 anbringes  

 hos den registrerede virksomheds medarbejdere sker med henblik på at blive  

 anvendt udelukkende til virksomhedens formål.
Ved lov nr. 375 af 18. maj 1994 om merværdiafgift (momsloven)  

 blev bestemmelsen i bekendtgørelsens § 4, stk. 3, ophævet, og der blev i  

 stedet  

 i momslovens § 40, stk. 2, indført en lovbestemmelse af samme indhold.
Ved  

 gennemførelsen af en lovregel af samme indhold som bestemmelsen i  

 bekendtgørelsen ville der ikke forfatningsretligt have været noget til hinder  

 for, at der ved denne lovregel i visse henseender skete en begrænsning af  

 adgangen til at fradrage indgående moms i forhold til det, der følger af  

 hovedreglen i momslovens § 27, stk. 1, f.eks. i de tilfælde, hvor en telefon  

 nok skal anvendes udelukkende til virksomhedens formål, men hvor telefonen  

 desuagtet anbringes i medarbejderens privatbolig.
I motiverne til momslovens § 40, stk. 2, er imidlertid anført  

 følgende (Folketingstidende 1993-94 Tillæg A spalte 4418) ( ) Efter bestemmelsens stk. 2 kan afgift af udgifter til  

 privat telefon, der også benyttes erhvervsmæssigt, under visse betingelser  

 fradrages med halvdelen. ( ) Der er således i motiverne til momslovens § 40, stk. 2, sikkert  

 grundlag for at fastslå, at lovgivningsmagten ved indførelsen at  

 lovbestemmelsen i § 40, stk. 2, alene har tilsigtet at opretholde den  

 retstilstand, der hidtil havde været gældende på grundlag af bestemmelsen i  

 bekendtgørelsens § 4, stk. 3.
 Da det efter det oplyste kan lægges til grund, at medarbejderne  

 udelukkende anvender de telefoner, som denne sag vedrører, til benyttelse i  

 virksomhedens tjeneste, og da de pågældende udgifter derfor ikke er omfattet  

 af  

 § 40, stk. 2, men derimod af hovedreglen i § 37, stk. 1, stemmer disse  

 voterende for at tage klagerens påstand til følge.
 I henhold til skattestyrelsesloven § 20, stk. 5, er  

 retsformandens stemme afgørende ved stemmelighed, og den påklagede afgørelse  

 ændres derfor f.s.v.a. udgifter til ADSL-linier.
 Det overlades til de stedlige afgiftsmyndigheder at foretage den  

 talmæssige opgørelse.
