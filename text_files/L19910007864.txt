 Den 26. februar 1991 har Danmark godkendt en i København den 3.
december 1990 undertegnet aftale mellem Danmark, Finland, Island, Norge og Sverige om ændring af overenskomst af 12. juni 1975 om Nordisk Kulturfond, jf.
Udenrigsministeriets bekendtgørelse nr. 120 af 22. december 1976, Lovtidende C.
 Aftalen har følgende ordlyd:
AFTALE MELLEM DANMARK, FINLAND, ISLAND, NORGE OG SVERIGE OM ÆNDRING AF OVERENSKOMST AF 12. JUNI 1975 OM NORDISK KULTURFOND Danmarks, Finlands, Islands, Norges og Sveriges regeringer, som ønsker at  

 sikre Færøerne, Grønland og Åland en repræsentation i Kulturfondens styrelse,  

 er blevet enige om følgende:
I Overenskomsten benævnes fremover:
OVERENSKOMST MELLEM DANMARK, FINLAND, ISLAND, NORGE OG SVERIGE OM NORDISK  

 KULTURFOND II Artikel 2, 1. afsnit, får følgende nye ordlyd:
Fondens virksomhedsområde omfatter det nordiske kultursamarbejde i hele  

 dets udstrækning.
Bidrag fra fonden kan således ydes til formål inden for  

 forskning, undervisning og almenkulturel virksomhed i vid forstand.
III Artikel 4 får følgende nye ordlyd:
Fondens virksomheds- og budgetår er kalenderåret.
Midlerne, der årligt  

 stilles til fondens rådighed, optages på Nordisk Ministerråds budget.
IV Artikel 7, 2. afsnit, får følgende nye ordlyd:
Styrelsen består af elleve medlemmer.
Nordisk Råd udnævner fem af  

 medlemmerne, eet fra hvert land.
Ministerrådet udnævner ligeledes fem  

 medlemmer, eet fra hvert land.
På tilsvarende måde udnævnes for hvert medlem  

 en personlig suppleant.
Videre udnævnes eet medlem som fælles repræsentant  

 for Færøerne, Grønland og Åland.
Dette medlem vælges for hver anden  

 mandatperiode af Nordisk Råd og for den mellemliggende mandatperiode af  

 Ministerrådet.
For dette medlem udnævnes to personlige suppleanter af  

 Ministerrådet i de tilfælde, Nordisk Råd udnævner det ordinære medlem, og af  

 Nordisk Råd i de tilfælde, Ministerrådet udnævner det ordinære medlem.
De to  

 suppleanter repræsenterer de, som ikke har det ordinære medlemskab i  

 styrelsen.
V Artikel 7, 3. afsnit in fine, tilføjes følgende nye ordlyd:
 Tilsvarende gælder for repræsentanten for Færøerne, Grønland og Åland.
VI Artikel 8, 2. afsnit, får følgende nye ordlyd:
Styrelsens beslutninger træffes ved simpel stemmeflerhed.
I tilfælde af  

 stemmelighed er formandens stemme udslagsgivende.
Beslutning om bevilling af  

 tilskud fra fonden må dog ikke træffes, når mindst et af landene gennem begge  

 sine repræsentanter eller repræsentanten for Færøerne, Grønland og Åland  

 sammen med et lands ene repræsentant modsætter sig dette.
VII Artikel 9 får følgende nye ordlyd:
 Styrelsen kan indhente udtalelser fra komiteer og arbejdsgrupper, som  

 Ministerrådet har udpeget, eller fra andre sagkyndige, som fonden udpeger.
VIII Artikel 10 får følgende nye ordlyd:
 Sekretariatsarbejdet og økonomiforvaltningen varetages af Nordisk  

 Ministerråds Sekretariat.
IX Artikel 18, 3. afsnit, får følgende nye ordlyd:
 Når overenskomsten er ophørt at gælde, skal fondens aktiver og passiver  

 fordeles mellem parterne i overensstemmelse med den fordelingsnøgle, som  

 gælder for finansieringen af Nordisk Ministerråds budget.
X Denne aftale træder i kraft 30 dage efter den dag, da samtlige parter har  

 givet det danske udenrigsministerium meddelelse om deres godkendelse af  

 aftalen.
 Det danske udenrigsministerium underretter de øvrige parter om modtagelsen  

 af disse meddelelser og om tidspunktet for aftalens ikrafttrædelse.
XI En part kan opsige aftalen ved skriftlig meddelelse herom til det danske  

 udenrigsministerium, som underretter de øvrige parter om modtagelsen af  

 meddelelsen og om dens indhold.
 En opsigelse gælder kun den part, som har afgivet den, og den får virkning  

 seks måneder efter den dag, da det danske udenrigsministerium modtog  

 meddelelsen om opsigelsen.
XII Originalteksten til denne aftale deponeres i det danske  

 udenrigsministerium, der tilstiller de øvrige parter bekræftede genparter  

 heraf.
 Til bekræftelse heraf har undertegnede, som er behørigt befuldmægtigede,  

 undertegnet denne aftale.
 Udfærdiget i København den 3. december 1990 i eet eksemplar på dansk,  

 finsk, islandsk, norsk og svensk, hvilke tekster alle har samme gyldighed.
 For Danmarks regering:
Ole Vig Jensen Suomen hallituksen puolesta:
Ole Norrback Fyrir r\kisstjon Islands:
Svavar Gestsson For Norges regjering:
Åse Kleveland Før Sveriges regering:
Bengt Gøransson Ændringsaftalen trådte i medfør af artikel X i kraft den 3. maj 1991.
