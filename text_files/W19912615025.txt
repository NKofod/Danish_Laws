Nævnet inddrager en sendetilladelse til lokal radiovirksomhed med den  

 begrundelse, at der foreligger modstridende oplysninger om en  

 generalforsamling, idet det er meddelt nævnet, at der er valgt to forskellige  

 bestyrelser med formænd.
Nævnet ser sig derfor ikke i stand til at afgøre,  

 hvem der tegner radioen.
 Udvalget fandt, at det forhold, at en ny personkreds overfor nævnet  

 har gjort gældende, at de nu tegner foreningen, ikke giver nævnet  

 tilstrækkelig grundlag for en umiddelbar inddragelse af sendetilladelsen.
Det var udvalgets opfattelse, at det afgørende må være om den  

 hidtidige personkreds, hvis mandat ikke utvivlsomt er inddraget, faktisk er i  

 stand til at udøve en programvirksomhed, der svarer til den, der er lagt til  

 grund ved tilladelsens udfærdigelse.
Da det ikke, som sagen er oplyst,  

 fremgår, at den hidtidige personkreds vil være ude af stand til at gennemføre  

 en sådan programvirksomhed, er der ikke, som sagen er forelagt, tilstrækkelig  

 grundlag for at inddrage sendetilladelsen.
Klager fik på denne baggrund  

 medhold.
På sit møde den 16. april 1991 har Udvalget vedr.
Lokal Radio og TV  

 behandlet en klage af 23. februar 1991 fra Kanal 1, Slagelse, over en  

 afgørelse om inddragelse af sendetilladelse til lokal radiovirksomhed.  

 Afgørelsen er truffet af Lokalradionævnet for Fuglebjerg, Slagelse og Hashøj  

 kommuner og meddelt i brev af 25. februar 1991.
Udvalget vedr.
Lokal radio og TV har behandlet sagen på grundlag af  

 følgende oplysninger:
I brev af 25. februar 1991 begrunder nævnet afgørelsen med, at der  

 foreligger modstridende oplysninger om en generalforsamling afholdt den 18.  

 januar 1991, idet det er meddelt nævnet, at der er valgt to forskellige  

 bestyrelser med formænd.
Nævnet ser sig på den baggrund ikke i stand til at  

 afgøre, hvem der tegner Kanal 1.
I brev af 23. februar 1991 klages over afgørelsen.
Det anføres, at nævnet  

 har tilsidesat Kanal 1's gældende vedtægter, samt diverse referater fra  

 bestyrelsesmøder i Kanal 1. I udtalelse af 11. marts 1991 fastholdes  

 inddragelsen, idet nævnet ikke mener, at § 15 a i lov om radio- og  

 fjernsynsvirksomhed er opfyldt, da nævnet ikke kender bestyrelsen.
Det  

 anføres yderligere bl.a., at nævnet har modtaget adskillige klager over, at  

 Kanal 1 og en anden lokalradio bekriger hinanden, både i æteren og den trykte  

 presse, og at nævnet opfatter det som en utålelig tilstand.
I supplerende udtalelse af 4. april 1991 fra klager gøres gældende, at  

 klager er den retmæssige indehaver af sendetilladelsen.
Det anføres, at der  

 på en ekstraordinær generalforsamling, ifølge vedtægternes § 8, stk. 1, kun  

 kan behandles den i indkaldelsen opførte sag.
Da afsættelse af bestyrelsen  

 ikke var på dagsordenen, og da man ikke af dagsordenen kunne forudse, at  

 afsætning af bestyrelsen ville blive aktuel, kan den siddende bestyrelse ikke  

 afsættes, således som det kan ske på en ordinær generalforsamling.
 Det findes endvidere stridende mod almindelig forvaltningsret, at nævnet  

 ikke, inden man traf en så betydelig beslutning, har hørt parterne og bl.a.  

 ikke har efterkommet den siddende bestyrelses anmodning om at få foretræde  

 for nævnet, således at nævnet havde haft et ordentligt grundlag at træffe  

 afgørelse på.
Udvalget vedr.
Lokal Radio og TV skal herefter udtale:
 Under de foreliggende omstændigheder findes det forhold, at en ny  

 personkreds overfor nævnet har gjort gældende, at de nu tegner foreningen,  

 ikke at give tilstrækkelig grundlag for en umiddelbar inddragelse af  

 sendetilladelsen.
Det afgørende må være, om den hidtidige personkreds, hvis mandat ikke  

 utvivlsomt er inddraget, faktisk er i stand til at udøve en  

 programvirksomhed, der svarer til den, der er lagt til grund ved tilladelsens  

 udfærdigelse.
Da det ikke, som sagen er oplyst, fremgår, at den hidtidige  

 personkreds vil være ude af stand til at gennemføre en sådan  

 programvirksomhed, er der ikke, som sagen er forelagt, tilstrækkelig grundlag  

 for at inddrage sendetilladelsen.
 Udvalget træffer derfor følgende afgørelse:
 Inddragelsen af sendetilladelsen til Kanal 1 ophæves.
