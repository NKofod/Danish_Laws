Klage over behandling i forbindelse med nedsat sædkvalitet/fertilitetsbehandling Nævnet fandt ikke grundlag for at kritisere lægerne på fertilitetsklinikken.
 Nævnet lagde vægt på, at relevante undersøgelser i forbindelse med dårlig sædkvalitet er gentagne sædanalyser, sådan som det blev gjort i patientens tilfælde, og at behandlingen af tilstanden kan være mikroinsemination.
 Nævnet lagde endvidere vægt på, at der ikke er medicinsk evidens for, at operativ behandling for årebrok bedrer mandens fertilitet, hvorimod der er evidens for, at en patient med vekslende sædkvalitet, som det var tilfældet med denne patient, med en vis sandsynlighed vil kunne opnå graviditet på vanlig vis over en længere årrække.
