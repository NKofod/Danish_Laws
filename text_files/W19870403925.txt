Krav om tilbagebetaling af boligstøtte fandtes med rette fremsat af  

 kommune mod boligstøttemodtager, der havde oppebåret boligstøtte efter  

 fraflytningsdag, uanset at boligstøttemodtageren havde rådighed over og  

 betalte husleje til lejligheden efter den faktiske fraflytning.  

 Boligstyrelsen udtalte, at det fremgår såvel af boligstøtteloven som af den  

 bevillingsskrivelse, som en boligstøttemodtager får tilsendt af kommunen, at  

 boligstøtten bortfalder fra fraflytningsdagen.
Boligstøtte, der vedrører et  

 tidspunkt, der ligger herefter, må anses for oppebåret mod bedre vidende af  

 boligstøttemodtageren, uanset om den pågældende måtte have opfyldt sin  

 oplysningspligt.
 »Boligstyrelsen har fra Amtsankenævnet for Fyns Amt modtaget  

 Middelfart Kommunes klage af 28. april 1987 over Amtsankenævnets afgørelse af  

 2. april 1987. Ved denne afgørelse fandt nævnet ikke grundlag for at kræve  

 tilbagebetaling af den boligydelse, der var udbetalt N.N. i perioden 16.  

 november - 31. december 1986 til lejligheden, som den pågældende var  

 fraflyttet pr. 16. november 1986.
 Amtsankenævnet har i sin afgørelse anført, at efter en samlet vurdering af  

 de i sagen foreliggende oplysninger, herunder om baggrunden for N.N.'s  

 pludselige flytning fra lejligheden i Middelfart Kommune, samt under hensyn  

 til, at N.N. havde rådighed over og betalte husleje til lejligheden for såvel  

 november og december 1986, finder Amtsankenævnet ikke, at N.N. mod bedre  

 vidende uberettiget har modtaget boligydelse i den nævnte periode, jfr. § 41,  

 stk. 1, i lov om individuel boligstøtte.
Middelfart Kommune har i sin skrivelse af 28. april 1987 anført, at man  

 ikke finder, at Amtsankenævnets afgørelse er korrekt, jfr. boligstøttelovens  

 § 37, stk. 3. Konmunen har endvidere henvist til pkt. 13.6 i cirkulære om  

 individuel boligstøtte, ifølge hvilken en boligtager, der siger lejemålet op  

 med kontraktligt varsel, normalt 3 måneder, men flytter efter f.eks. 2  

 måneder, ikke er berettiget til boligstøtte i den sidste måned, selvom der  

 består en forpligtelse til at betale leje i hele perioden.
Kommunen har  

 endvidere oplyst, at N.N. ved hver ændring har fået tilsendt en bevilling på  

 boligydelse, og at bevillingen indeholder standardoplysninger trykt på  

 bagsiden med bl.a. oplysninger om § 37, stk. 3, hvoraf det fremgår, at  

 boligstøtten bortfalder fra fraflytningsdagen.
I denne anledning skal man meddele, at Amtsankenævnets afgørelser ifølge §  

 63, stk. 2, i lov om individuel boligstøtte ikke kan påklages til anden  

 administrativ myndighed.
Boligstyrelsen kan dog optage en sag til behandling,  

 når det skønnes, at sagen er af principiel betydning.
 Det er Boligstyrelsens opfattelse, at spørgsmålet om, under hvilke  

 betingelser der kan stilles krav om tilbagebetaling af boligstøtte, som  

 vedrører en periode efter fraflytningsdatoen, er et principielt spørgsmål.
 Efter § 37, stk. 3, i lov om individuel boligstøtte bortfalder  

 boligstøtten fra fraflytningsdagen.
 Efter lovens § 38, stk. 3, skal en boligstøttemodtager oplyse  

 kommunalbestyrelsen om alle forhold, der kan medføre nedsættelse eller  

 bortfald af boligstøtten.
 Endelig fremgår det af den dagældende § 41 i loven, at har en  

 boligstøttemodtager undladt at give meddelelse som omhandlet i § 38, stk. 3,  

 eller i øvrigt mod bedre vidende uberettiget oppebåret boligstøtte, skal det  

 beløb, der er oppebåret med urette, tilbagebetales.
 Da det fremgår såvel af boligstøtteloven som af den bevillingsskrivelse,  

 som en boligstøttemodtager får tilsendt af kommunen, at boligstøtten  

 bortfalder fra fraflytningsdagen, er det Boligstyrelsens opfattelse, at  

 boligstøtte, der vedrører et tidspunkt, der ligger herefter, må anses for  

 oppebåret mod bedre vidende af boligstøttemodtageren, uanset om den  

 pågældende måtte have opfyldt sin oplysningspligt.
Boligstyrelsen tiltræder herefter Middelfart Kommunes beslutning om at  

 kræve tilbagebetaling af den boligstøtte, der er udbetalt N.N. perioden 16.  

 november - 31. december 1986.« Til orientering.
Man skal oplyse, at Boligstyrelsens afgørelse er truffet på grundlag af  

 vedlagte materiale.
Såfremt De har bemærkninger til det pågældende materiale,  

 som er af betydning for sagens udfald, bedes De fremsende disse til  

 Boligstyrelsen, idet De herefter har mulighed for at få sagen genoptaget.
