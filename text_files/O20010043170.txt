Resumé  



  

 En kvinde klagede over kommunens og revaliderings- og pensionsnævnets  

 afslag på at forhøje hendes førtidspension til mellemste førtidspension.
Da  

 kvinden på ansøgningstidspunktet var over 60 år, skulle hendes erhvervsevne i  

 ethvert erhverv være nedsat til det ubetydelige.
 Ombudsmanden kritiserede kommunens og det sociale nævns  

 begrundelser der ikke opfyldte begrundelseskravet i forvaltningslovens § 24.  

 Blandt andet på baggrund af to højesteretsdomme på området udtalte  

 ombudsmanden  

 at han ikke mente at begrundelsen i tilstrækkelig grad forklarede årsagen til  

 at nævnet vurderede kvindens erhvervsevne anderledes end speciallægen gjorde.  

 Efter ombudsmandens opfattelse burde nævnet således have redegjort for  

 hvilket  

 fagligt grundlag nævnet havde for at tilsidesætte speciallægens vurdering.  

 Ombudsmanden henstillede at nævnet genoptog sagens behandling med henblik på  

 at  

 uddybe begrundelsen for afgørelsen. (J.nr. 1999-2966-040).
Forhøjelse af social pension En kvinde, A, klagede over  

 Brøndby Kommunes afgørelse af 16. februar 1998 og Revaliderings- og  

 pensionsnævnet (nu Det Sociale Nævn) for Københavns Amts afgørelse af 18.  

 september 1998 om ikke at forhøje en allerede tilkendt førtidspension til  

 mellemste førtidspension.
Det fremgik af sagen at A er  

 udlært bogbinder.
A blev tilkendt laveste invalidepension i 1982 hvor hun  

 blev  

 vurderet i supplerende selverhverv.
Den lægelige diagnose var den gang  

 neurosis  

 psyko somatica, abusus med. og pyelonephritis chronica.
A søgte siden flere  

 gange  

 om forhøjelse af pensionen.
I forbindelse med en ny  

 ansøgning om forhøjelse af pensionen af 22. oktober 1992 indhentede Brøndby  

 Kommune en statusbedømmelse af 1. november 1992 fra speciallæge i fysiurgi og  

 reumatologi, B.
B anførte herved bl.a.:
Gennem 5 år periodisk  

 smerter i forskellige led samt i arme og ben.
Primært set her 28.2.90 for sm.  

 i  

 ve. fodled og underarme.
Der blev da fundet tegn til tennisalbue samt diffuse  

 smerter i muskler og led, uden tegn til arthrit.
Hun har fået påvist nedsat  

 tåreproduktion  

 allerede i 89, og dette genfindes i marts 90. Schirmer test: højre 3 mm/5  

 min,  

 venstre 1 mm/5 min.
Læbebiopsi i 90 normal.
Hun opfattes som havende  

 begyndende Mb.
Sjøgren og følges.
I forløbet har der været tiltagende klager  

 over træthed, og mave-tarmbesvær, samt ledmuskelsmerter.
 Den 3.9.92 uændrede klager,  

 hertil er der tilkommet udslæt i hænder og fødder for hvilket hun følges hos  

 hudspecialist.
 For tiden flere sm. i hø.  

 knæ. Der findes begyndende retropattelar skurren, og hun tilrådes  

 quadricepstræning.
Patientens arbejdsevne er  

 reduceret i alle erhverv, skønnet med omkring 2/3, nærmere angivelse må  

 afhænge  

 af evt. prøvning. Den 26. juli 1993 fik A  

 afslag fra Brøndby Kommune på det ansøgte.
Dette afslag blev stadfæstet af  

 det  

 sociale nævn den 7. september 1993.
 Da en klage til ombudsmanden  

 skal være indgivet inden et år efter, at forholdet er begået (§  

 13, stk. 3, i  

 lov nr. 473 af 12. juni 1996 om Folketingets Ombudsmand), kan jeg ikke  

 behandle  

 disse afgørelser.
Den 26. februar 1996 søgte A  

 på ny om forhøjelse af den allerede tilkendte pension.
Den 16. februar 1998  

 traf Brøndby Kommune afgørelse om at As erhvervsevne ikke skønnedes  

 varigt  

 forværret i en sådan grad at hun opfyldte betingelserne for en forhøjelse af  

 pensionen til mellemste førtidspension.
Forinden kommunen traf afgørelse,  

 indhentede kommunen en speciallægeerklæring.
A var til undersøgelse hos  

 speciallæge B der ved erklæring af 2. januar 1998 fremkom med følgende  

 udtalelse:
 Patienten syntes, allerede  

 hun som 40 årig havde tendens til muskel- ledsmerter samt abnorm træthed, men  

 man kunne ikke påvise nogen sygdom der kunne forklare dette.
Jeg ser  

 patienten  

 første gang den 28.2.90 hvor hun har haft tiltagende led- og muskelsmerter,  

 periodisk lidt hævelse i fodled samt abnorm træthed.
Undersøgelser bekræfter nu  

 diagnosen Mb.
Sjøgren med stort set manglende tåresekretion samt atrofi af  

 kirtelvæv ved læbebiopsi.
Hun er siden fulgt periodisk  

 hvor ovenstående medicin giver lidt lindring.
Hertil set af flere øjenlæger  

 hvor der periodisk er påvist forhøjet tryk i øjnene (Glaucom), hun har prøvet  

 øjendråber, men så vidt jeg kan forstå stoppet, da hun ikke mener at kunne  

 tåle  

 dem.
I årenes løb er symptomerne  

 tiltaget således, at hun specielt er generet af abnorm træthed.
Hun orker kun  

 lige at klare sig selv.
Hendes hjem klarer hun, men slet ikke til egen  

 tilfredshed, hun har således ikke haft gæster hjemme de sidste 7 år dels  

 fordi  

 hun ikke magter det, men også fordi hun skammer sig over at hjemmet ikke er  

 rent som tidligere.
 Som tidligere generet af  

 muskel- ledsmerter uden at der er tale om egentlige ledhævelser, hun kan  

 specielt om aften bliver generet af trækninger i albuer og knæhaser der  

 forstyrrer søvnen.
 Som led i sygdommen generet  

 af tør hoste der kompliceres af tendens til inkontinens i forbindelse med  

 hosteanfaldene, må bruge bind.
 Hun har tiltagende problemer  

 med at holde tænderne som følge af den manglende spytproduktion.
Hun har specielt tidligere  

 forsøgt fysioterapi, øvelser uden særlig effekt.
Hun har på egen hånd forsøgt  

 talrige alternative behandlingsmetoder, men alt uden større virkning.
 Som anført netop selvhjulpen  

 i og omkring egen person, hun klarer den daglige husholdning, men kun med  

 besvær og ikke til egen tilfredshed.
 Diagnose:
Mb.
Sjøgren Ceratocunjuntivitis sicca.
 Glaucom obs.
 Scheuermann thoracolumbalis.
 Scoliosis columna.
 Spondylosis columna.
 Degeneratio disci i.v  

 lumbalis 4 et 5.
 Konklusion:
Det drejer sig om en nu  

 64-årig kvinde der søger om forhøjelse af pension på grund af tiltagende  

 gener  

 i forbindelse med bindevævslidelsen Mb.
Sjøgren.
Hun har tidligere fået  

 pension fra 40 års alderen, og hun klagede allerede dengang over træthed,  

 led-  

 og muskelsmerter uden at man dog kunne påvise nogen årsag til dette.
Siden  

 har  

 symptomerne været tiltagende og i 1990 stilles diagnosen Mb.
Sjøgren.
 Patientens klager over  

 abnorm træthed, muskel-, ledsmerter, hoste, smerter i øjne og besvær fra  

 tænder  

 er fuldt forståelige med den påviste sygdom.
Der er ingen tvivl om, at  

 hendes arbejdsevne i arbejde uden for hjemmet må betragtes som værende  

 ophævet  

 og betydelig reduceret i hjemmet.
Der er ingen udsigt til bedring. Brøndby Kommunes  

 lægekonsulent, C, skrev på grundlag heraf følgende notat af 21. januar 1998:
 Der foreligger nu en  

 speciallægevurdering ved (B) dateret 2 januar 1998. Heri konkluderer han, at  

 pgl i betydelig grad er præget af sygdommen mb.
Sjøgren.
Pgl har smerteklager  

 fra led, muskler og knogle, hun har udtalt øget træthedstærskel.
Arbejdsevnen  

 i  

 eget hjem skønnes betydelig reduceret, den skønnes ophævet i udeerhverv.
 Lægeskøn:
Arbejdsevnen finder jeg  

 varigt nedsat med over 2/3 ude som hjemme. Brøndby Kommune anså sin  

 afgørelse af 16. februar 1998 som påklaget til Revaliderings- og  

 pensionsnævnet  

 (nu Det Sociale Nævn) for Københavns Amt som i brev af 18. september 1998  

 meddelte A at nævnet stadfæstede afslaget.
Nævnet skrev:
 Nævnet giver Dem afslag på  

 mellemste førtidspension efter bestemmelserne i lovens § 14, stk. 2, nr. 2.
 De er fortsat berettiget til  

 den tidligere tilkendte pension efter bestemmelserne i lovens § 14, stk. 3,  

 nr.  

 1.
 Nævnet tiltræder således  

 kommunens afgørelse.
 Da De er fyldt 60 år, skal  

 Deres erhvervsevne kunne anses for at være ubetydelig, for at De kan få  

 tilkendt mellemste førtidspension efter lovens § 14, stk. 2, nr. 2.
Nævnet er ved afgørelsen  

 opmærksom på, at der i erklæring af 2. januar 1998 fra speciallæge (B) er  

 givet  

 en anden vurdering af Deres erhvervsevne.
Denne vurdering er nævnet ikke enig  

 i, sådan som Deres helbredsforhold er beskrevet.
Det fremgår af de lægelige  

 papirer, at De lider af en bindevævssygdom (Morbus Sjögren), der specielt  

 angriber spytkirtler, men også giver mere diffuse symptomer.
De har nogen  

 hoste, men normal lungefunktion.
De er selvhjulpen omkring egen person og  

 klarer den daglige husholdning, men kun med besvær.
De objektive forandringer  

 er mere beskedne.
 Herudover lider De af  

 Scheuermanns sygdom, af slidgigt i ryggen og af rygskævhed.
 Sammenfattende findes Deres  

 helbredstilstand forværret siden 1993, men ikke i en sådan grad, at Deres  

 erhvervsevne kan anses for at være nedsat til det ubetydelige.
 I samarbejde med As læge  

 klagede A over nævnets afgørelse til Den Sociale Ankestyrelse.
Ankestyrelsen  

 afviste imidlertid den 27. november 1998 at behandle sagen under henvisning  

 til  

 at klagen var indgivet for sent.
Den 21. januar 1999 sendte  

 jeg As henvendelse af 14. december 1998 videre til Ankestyrelsen.  

 Henvendelsen  

 blev sendt som en anmodning fra A om at modtage en uddybende begrundelse for  

 Ankestyrelsens afgørelse.
Den 2. marts 1999 uddybede Ankestyrelsen  

 begrundelsen  

 for afgørelsen af 27. november 1998.
 I breve af 4. og 22. marts  

 1999 indgav A på ny klage til mig over Det Sociale Nævn for Københavns Amts  

 afgørelse af 18. september 1998 og Den Sociale Ankestyrelses afgørelse af 27.  

 november 1998.
 Den 14. maj 1999 sendte jeg  

 As henvendelse videre til det sociale nævn som en anmodning fra A om at  

 nævnet  

 redegjorde nærmere for hendes resterende erhvervsevne.
Det Sociale Nævn fremkom ved  

 brev af 12. juli 1999 med denne redegørelse.
Nævnet anførte herved:
 Det Sociale Nævn gav Dem den  

 18. september 1998 afslag på forhøjelse af forhøjet almindelig førtidspension  

 efter § 14, stk. 3, nr. 1, i lov om social pension, med begrundelsen, at  

 Deres  

 erhvervsevne ikke kunne anses for nedsat til det ubetydelige.
 Da De på  

 ansøgningstidspunktet var 62 år skal De for at kunne få tilkendt mellemste  

 førtidspension efter § 14, stk. 2, nr. 2, opfylde betingelserne for  

 tilkendelse  

 af højeste førtidspension.
Vi skrev i afgørelsen at  

 Nævnet ved afgørelsen var opmærksom på, at der i erklæring af 2. januar 1998  

 fra speciallæge (B) er givet en anden vurdering af Deres erhvervsevne.
Denne  

 vurdering er Nævnet ikke enig i, sådan som Deres helbredsforhold er  

 beskrevet.
 Det skal bemærkes, at Nævnet  

 er forpligtet og berettiget til at foretage en selvstændig bedømmelse af  

 erhvervsevnenedsættelsens omfang på grundlag af de faktiske lægelige fund,  

 således som disse er beskrevet i de lægelige oplysninger.
 Nævnet er således ikke  

 bundet af konklusionerne i de indhentede lægelige erklæringer.
 Nævnet har fundet, at Deres  

 helbredstilstand er forværret siden De i 1993 fik afslag på forhøjelse af  

 Deres  

 pension, således at Deres erhvervsevne i fysisk krævende erhverv nu skønnes  

 nedsat til det ubetydelige.
 Deres erhvervsevne i ethvert  

 erhverv findes imidlertid ikke nedsat til det ubetydelige, og dette er ifølge  

 pensionsloven en betingelse for at få tilkendt mellemste førtidspension som  

 over 60-årig.
Det fremgår af Vejledning af  

 10. marts 1998 om social pension, punkt 50, om tilkendelsesbetingelserne for  

 højeste førtidspension, at nedsættelsen af erhvervsevnen skal ses i forhold  

 til  

 ethvert erhverv.
Det er ikke tilstrækkeligt, at erhvervsevnen er ophævet  

 eller  

 ubetydelig i pågældendes hidtidige arbejde.
Invaliditeten skal være af en  

 sådan  

 sværhedsgrad, at den forhindrer pågældende i at påtage sig arbejde af nogen  

 betydning.
 Redegørelsen var bilagt  

 uddrag af vejledning om social pension punkt 2.3.1.1.
 Ved brev modtaget den 12.  

 oktober 1999 rettede A på ny henvendelse til mig.
I den anledning anmodede jeg  

 ved brev af 3. november 1999 Det Sociale Nævn for Københavns Amt og Brøndby  

 Kommune om en udtalelse.
I anmodningen henviste jeg til § 14, stk. 2, og stk.  

 3, nr. 1, samt den tidligere gældende § 15, stk. 2 (nu § 15, stk. 3) i lov om  

 social pension og til vejledning af 24. juni 1996 om social pension pkt. 38,  

 43  

 og 44, og anførte:
 Som det fremgår af  

 lovbestemmelsen, og til dels vejledningen, skal der  på baggrund af den  

 pågældendes helbredsmæssige og sociale oplysninger  ved bedømmelsen af  

 erhvervsevnen foretages en sammenligning med en for ansøgeren skønnet mulig  

 arbejdsindtægt og den normale indtægt for en person med lignende uddannelse  

 og  

 baggrund.
 Sammenligningen forudsætter  

 efter min opfattelse en vurdering af hvilket arbejde den pågældende vil kunne  

 påtage  

 sig, dvs. en vurdering af den pågældendes resterhvervsevne.
 Samtidig fremgår det at der  

 ved bedømmelsen skal tages hensyn til den pågældendes  

 beskæftigelsesmuligheder.
 Under henvisning hertil  

 beder jeg om at myndighederne redegør for om de i forbindelse med deres  

 bedømmelse af (A)s erhvervsevne har foretaget en vurdering af om hun  

 ville  

 kunne påtage sig et arbejde, og i givet fald en vis konkretisering af hvilken  

 karakter dette arbejde skulle have for at hun med sine helbredsmæssige  

 begrænsninger ville være i stand til at bestride det.
 I bekræftende fald beder jeg  

 myndighederne nærmere redegøre for deres vurdering heraf, herunder deres  

 vurdering af (A)s beskæftigelsesmuligheder.
 Brøndby Kommune fremkom med  

 en udtalelse af 11. november 1999. Kommunen anførte:
 Brøndby Kommune har i  

 forbindelse med ansøgningen om forhøjelse af pensionen vurderet, at der er  

 sket  

 en forværring af (A)s helbredsforhold, således at hendes erhvervsevne  

 er  

 nedsat med mere end 2/3, dog ikke ophævet.
Med baggrund i sagens lægelige og  

 øvrige oplysninger, er det klart anerkendt, at der er sket en væsentlig  

 forværring af hendes helbredsforhold.
Sammenholdt med praksis for den type  

 lidelser, som (A) lider af, og det faktum, at pågældende er over 60 år,  

 medfører dog ikke en forhøjelse af pensionen.
Når erhvervsevnen er  

 vurderet nedsat med 50% eller derover af helbredsmæssige årsager, er der ikke  

 i  

 pensionsloven krav om, at resterhvervsevnen skal udnyttes.
Det er således  

 frivilligt, om man ønsker at benytte en resterhvervsevne.
Der er ikke praksis  

 for, at man i kommunen, Det sociale ankenævn eller i Ankestyrelsen angiver  

 hvilket arbejde, man vurderes at kunne bestride. Det sociale nævns  

 lægekonsulent, overlæge D, afgav til brug for nævnets behandling følgende  

 udtalelse af 23. november 1999:
 Patientens sygdom drejer sig  

 om Morbus Sjögren som beskrevet i speciallægeerklæring fra (B) af 2. januar  

 1998.
 Problemerne med denne sygdom  

 hos patienten er led- og muskelsmerter og abnorm træthed.
 Diagnosen er stillet ved  

 manglende tåresekretion og atrofi af kirtelvæv set ved læbebiopsi.
 Trætheden er det værste for  

 patienten, hvor det beskrives, at hun lige kan klare sig eget hjem, er  

 selvhjulpen i og omkring sin egen person og kan klare den daglige  

 husholdning.
 Der beskrives også nogen tør  

 hoste, men lungefunktionen har været normal. Øjenmæssigt skal der også være  

 påvist forhøjet tryk i øjnene i perioder, som patienten har fået øjendråber  

 for.
Ved den objektive  

 undersøgelse findes i overekstremiteterne let nedsat kraft og udadrotation i  

 skuldre.  

 Der er også let nedsat kraft i benene, men ellers pæne forhold.
I rygsøjlen  

 påvises, også ved røntgen, scoliose, spondylose og tegn på Morbus Scheuermann  

 samt diskusdegeneration.
Knæ og skuldre er normale røntgenmæssigt.
 Konklusion: De beskrevne sygdomme  

 og symptomer nedsætter efter mit skøn erhvervsevnen til omkring en trediedel  

 af  

 det normale eller lidt derunder, men man kan ikke sige, at symptomernes  

 karakter fuldstændig ophæver den generelle erhvervsevne.
 Efter mit skøn vil patienten  

 ikke være i stand til at klare nogen form for fysisk krævende arbejde, men  

 ville derimod nok være i stand til at kunne klare et arbejde med f.eks.  

 lettere  

 stillesiddende kontorarbejde i en skånejobsituation på nedsat tid.
 Diagnoser:
 Morbus Sjögren  

 (bindevævslidelse).
 Tørre Øjne.
 Morbus Scheuermann  

 thoracolumbalis (kileformede ryghvirvler).
 Spondylosis columnae  

 (slidgigt i ryggen).
Scoliosis columnae (skæv  

 ryg). Det sociale nævn fremkom med  

 en udtalelse af 11. januar 2000. Nævnet anførte:
 Nævnet har ved afgørelsen tiltrådt  

 Brøndby Kommunes afslag på forhøjelse af forhøjet almindelig førtidspension  

 efter § 14, stk. 3, nr. 1 i lov om social pension, da erhvervsevnen ikke  

 kunne  

 anses for nedsat til det ubetydelige.
 Da (A) på  

 ansøgningstidspunktet var 62 år, skal hun for at kunne få tilkendt mellemste  

 førtidspension efter lovens § 14, stk. 2, nr. 2, opfylde betingelserne for  

 tilkendelse af højeste førtidspension.
 Nævnet kan bekræfte, at  

 Nævnet ved afgørelsen har sammenholdt bestemmelserne i dagældende lov om  

 social  

 pension § 14 med lovens § 15, stk. 1-2.
 I Nævnets vurdering i  

 forbindelse med afgørelsen er således indgået de forhold, der beskrives i den  

 dagældende vejledning om social pension pkt. 38, 43 og 44, som citeres i  

 Ombudsmandens brev.
 Ombudsmanden har tidligere i  

 brev af 14. maj 1999 anmodet Nævnet om at redegøre nærmere for (A)s  

 resterende  

 erhvervsevne.
 Nævnet anførte i sit svar af  

 12. juli 1999 bl.a., at Nævnet har fundet, at (A)s helbredstilstand er  

 forværret, siden hun i 1993 fik afslag på forhøjelse af sin pension, således  

 at  

 erhvervsevnen i fysisk krævende erhverv nu skønnes nedsat til det  

 ubetydelige,  

 men at erhvervsevnen i ethvert erhverv ikke skønnes nedsat til det  

 ubetydelige.
 Det fremgår af de lægelige  

 akter, som forelå ved afgørelsen, at (A) lider af Morbus Sjögren.
 Problemerne med denne sygdom  

 hos (A) er led- og muskelsmerter og abnorm træthed.
 Diagnosen er stillet ved  

 manglende tåresekretion og atrofi af kirtelvæv set ved læbebiopsi.
 Der beskrives også nogen tør  

 hoste, men lungefunktionen har været normal. Øjenmæssigt skal der også være  

 påvist forhøjet tryk i øjnene i perioder, som (A) har fået øjendråber for.
Ved den objektive  

 undersøgelse findes i overekstremiteterne let nedsat kraft og udadrotation i  

 skuldre.
Der er også let nedsat kraft i benene, men ellers pæne forhold.
I  

 rygsøjlen påvises, også ved røntgen, scoliose, spondylose og tegn på Morbus  

 Scheuermann samt diskusdegeneration.
Knæ og skuldre er normale  

 røntgenmæssigt.
Disse oplysninger om (A)s  

 helbredsforhold er sammenholdt med, at hun er udlært bogbinderske og har  

 arbejdet som sådan i 10 år.
Hun var herefter hjemmegående husmor i 10 år,  

 hvorefter hun var i arbejde i 2½ år som rengøringsassistent indtil  

 sygemeldning  

 i 1973. Hun har ikke siden været i arbejde.
 (A) fik i 1983 tilkendt  

 laveste invalidepension og har i 1984, 1991 og 1993 ligesom i 1998 fået  

 afslag  

 på forhøjelse af pension, hvilket hver gang er tiltrådt af ankeinstansen.
 (A) blev i 1983 bedømt i  

 supplerende selverhverv, men efter at være blevet enke er hun fra og med  

 afgørelsen i 1991 bedømt i fuldt selverhverv.
 (A)s resterhvervsevne ville  

 eksempelvis kunne udnyttes ved lettere stillesiddende kontorarbejde i form af  

 skånejob på nedsat tid.
 For så vidt angår det  

 generelle spørgsmål, der kan rejses vedrørende vurdering af  

 resterhvervsevnen,  

 kan oplyses, at det ikke i almindelighed har været nævnets praksis at  

 forholde  

 sig til konkrete arbejdsområder, ved hvilke pensionisten kan udnytte sin  

 resterhvervsevne.
 Med brev af 17. januar 2000  

 sendte jeg A kopier af udtalelserne, og A fremsendte yderligere bemærkninger  

 i  

 brev af 6. februar 2000.
 Det er As opfattelse at hun  

 ikke vil kunne passe et stillesiddende job da hendes hørelse og syn er  

 nedsat.  

 A finder desuden at hun slet ikke har nogen resterende erhvervsevne.  

 Endvidere  

 mener A ikke at sagens akter er blevet læst ordentligt.
Ombudsmandens udtalelse Myndighedernes afgørelser er truffet på grundlag af dagældende lov om  

 social pension, jf. lovbekendtgørelse nr. 612 af 24. juni 1996 med senere  

 ændringer.
Loven indeholder følgende bestemmelser af betydning for sagen:
 § 14.  

  

 Højeste førtidspension kan tilkendes personer i alderen fra 18 til 60 år, der  

 i ethvert erhverv må anses for kun at have ubetydelig erhvervsevne i behold.
Stk. 2. Mellemste førtidspension kan tilkendes personer i alderen fra 18 til 60 år, hvis erhvervsevne er nedsat med omkring  

 2/3, og personer i alderen fra 60 til 67 år, hvis erhvervsevne er nedsat i det  

 omfang, der er nævnt i stk. 1.
Stk. 3. Forhøjet almindelig førtidspension eller almindelig førtidspension  

 kan tilkendes personer i alderen fra 18 til 67 år, hvis erhvervsevne er nedsat på grund af  

 helbredsmæssige forhold med mindst halvdelen, personer i alderen fra 18 til 67 år, hvis erhvervsevne er nedsat med mindst  

 halvdelen, uden at nedsættelsen alene skyldes helbredsmæssige forhold, og personer i alderen fra 50 til 67 år, når sociale og  

 helbredsmæssige forhold taler for det.
 Stk. 4. Pension efter stk. 3  

 tilkendes som forhøjet almindelig førtidspension til personer under 60 år og  

 som almindelig førtidspension til personer over denne alder.
 Stk. 5. Socialministeren kan  

 fastsætte nærmere regler om tilkendelse af pension efter stk. 3, nr. 2 og 3.
 Stk. 6. Efter det fyldte 60.  

 år kan pension uden pensionistens samtykke hverken frakendes eller nedsættes  

 til lavere form for pension, jf. § 13. Dette gælder dog ikke for  

 invaliditetsydelse og bistands- og plejetillæg.
§ 15.  

  

 Tilkendelse af pension efter § 14, stk. 1-2 og stk. 3, nr. 1  

 og 2, er betinget af, at erhvervsevnen varigt er nedsat på grund af fysisk  

 eller psykisk invaliditet.
Med henblik på pension efter § 14, stk. 3, nr. 2,  

 skal der dog også lægges afgørende vægt på andre omstændigheder, der klart  

 viser, at erhvervsevnen hos en ansøger, som ikke har andre  

 forsørgelsesmuligheder, er varigt nedsat.
Der kan i helt ekstraordinære  

 tilfælde tilkendes pension efter § 14, stk. 3, nr. 2, uden at nedsættelsen af  

 erhvervsevnen skyldes helbredsmæssige forhold.
Stk. 2. Ved bedømmelsen af,  

 i hvilket omfang erhvervsevnen er nedsat, skal der foretages en sammenligning  

 mellem den indtægt, som den pågældende skønnes at kunne opnå ved et arbejde,  

 der svarer til pågældendes kræfter og færdigheder, og som under hensyn til  

 uddannelse og tidligere virksomhed kan forlanges af den pågældende, og den  

 indtægt, som personer med lignende uddannelse normalt opnår i samme egn.
Der  

 skal endvidere tages hensyn til alder, livsstilling, bopæl og  

 beskæftigelsesmuligheder og til sådanne andre omstændigheder, der i det  

 enkelte  

 tilfælde findes at burde tillægges vægt. I den dagældende vejledning  

 af 24. juni 1996 om social pension stod bl.a. følgende:
 38.
Nedsættelsen af  

 erhvervsevnen skal ses i relation til ethvert erhverv.
Det er ikke  

 tilstrækkeligt, at erhvervsevnen er ophævet eller ubetydelig i pågældendes  

 hidtidige arbejde.
Invaliditeten skal være af en sådan sværhedsgrad, at den  

 forhindrer ansøgeren i at påtage sig arbejde af nogen betydning.
Enhver  

 revalideringsmulighed skal være udelukket.
Ved bedømmelse af, om der er  

 mere end ubetydelig erhvervsevne, kan der tages udgangspunkt i, at en varig  

 indtægt ved personligt arbejde af en størrelse, der svarer til  

 erhvervsudygtighedsbeløbet for en enlig, normalt ikke kan betragtes som  

 ubetydelig.
En indtægt af en sådan størrelse kan derfor ikke umiddelbart  

 forenes med tilkendelse af højeste førtidspension.
I tilfælde, hvor en eventuel  

 resterhvervsevne ikke giver en indtægt, der kan opgøres, må der foretages et  

 skøn.
Det gælder fx den hjemmearbejdendes indsats i hjemmet.
I de fleste  

 tilfælde har ansøgeren på afgørelsestidspunktet ikke nogen arbejdsindtægt  

 overhovedet.  

 Det betyder, at der skal skønnes over ansøgerens tilbageværende evne til at  

 udføre indtægtsgivende arbejde.
 43. Pension kan tilkendes,  

 hvis ansøgerens erhvervsevne er nedsat på grund af en varig fysisk eller  

 psykisk invaliditet, se lovens § 15. Det er en betingelse, at lidelsen i sig  

 selv bevirker en betydelig og varig nedsættelse af ansøgerens funktionsevne  

 på  

 arbejdsmarkedet og dermed af evnen til at forsørge sig selv ved arbejde.
Der er således i første  

 omgang tale om en rent lægelig bedømmelse af ansøgerens erhvervsevne.  

 Bedømmelsen forudsætter, at ansøgerens helbredsforhold er grundigt undersøgt  

 og  

 beskrevet.
Bedømmelsen forudsætter desuden et indgående kendskab til  

 lidelsens  

 indvirkning på den erhvervsmæssige funktionsevne.
Bedømmelsen må tage  

 udgangspunkt i erfaringer om, hvilke helbredsmæssige begrænsninger og  

 lidelser  

 der almindeligvis medfører, at folk må opgive erhvervsarbejde helt eller  

 delvis.
 At lidelsen er varig  

 betyder, at der ikke er udsigt til, at den bedres væsentligt hverken af sig  

 selv eller ved behandling.
I de fleste tilfælde indgår  

 den helbredsmæssige vurdering som et led i et samlet skøn over erhvervsevnens  

 nedsættelse.
Ansøgerens sociale og erhvervsmæssige forhold sammen med den  

 helbredsmæssige vurdering er således med til at bestemme, om der skal  

 tilkendes  

 højeste, mellemste eller almindelig førtidspension på grund af  

 helbredsmæssige  

 forhold.
En helbredsvurdering alene  

 kan dog være tilstrækkeligt grundlag for bedømmelse af erhvervsevnens  

 nedsættelse.
Det er som regel kun tilfældet, når der kun er ubetydelig  

 erhvervsevne i behold, altså i de tilfælde hvor der kan tilkendes højeste  

 førtidspension.
44. Pensionskriteriet  

 nedsættelse af erhvervsevnen rummer både lægelige og sociale momenter.
Den  

 samme lægelige invaliditet kan have helt forskellige erhvervsmæssige følger  

 for  

 de enkelte ansøgere.
På baggrund af de lægelige og sociale oplysninger skal  

 det  

 bedømmes, hvad ansøgeren er i stand til at tjene, når invaliditeten tages i  

 betragtning.
Alle de muligheder, som det med rimelighed kan forlanges, at  

 ansøgeren udnytter, skal indgå i bedømmelsen.
Der skal tages hensyn til  

 ansøgerens uddannelse, tidligere virksomhed, alder, livsstilling, bopæl og  

 beskæftigelsesmuligheder samt til andre forhold, der kan antages at være af  

 betydning, se lovens § 15, stk. 2 [nu § 15, stk. 3].
 Indtægten sammenlignes med  

 en normal arbejdsindtægt for en person med lignende uddannelse og baggrund.
Med udgangspunkt i  

 sammenligningen træffes der afgørelse om, hvorvidt erhvervsevnen er nedsat i  

 et  

 omfang, der giver ret til pension og i bekræftende fald hvilken type.  

 Forudsætningen for det samlede skøn er et samarbejde mellem den  

 sociale/erhvervsmæssige sagkundskab og den lægelige sagkundskab. De ovennævnte punkter i  

 vejledningen fra 1996 svarer i det væsentligste til indholdet i punkterne 50,  

 56 og 57 i vejledningen af 10. marts 1998 gældende fra den 1. juli 1998.
Som det fremgår af  

 ovennævnte lovbestemmelser og til dels vejledningen, kan mellemste  

 førtidspension tilkendes personer i alderen fra 60 til 67 år hvis  

 erhvervsevne  

 er nedsat til det ubetydelige.
Bedømmelsen af erhvervsevnen skal ske på  

 baggrund af den pågældendes helbredsmæssige og sociale oplysninger, og der  

 skal  

 foretages en sammenligning med en for ansøgeren skønnet mulig arbejdsindtægt  

 og  

 den normale indtægt for en person med lignende uddannelse og baggrund.
 Højesteret har for nylig i  

 to domme afsagt henholdsvis i december 1999 (Ugeskrift for Retsvæsen 2000, s.  

 645) og i januar 2001 tilsidesat myndighedernes vurdering af den pensionsgrad  

 som de to borgere var berettiget til.
Som ombudsmand kan jeg kun i  

 begrænset omfang tage stilling til afgørelser der helt eller delvis bygger på  

 særlig fagkyndig viden.
På baggrund af min manglende lægefaglige viden kan  

 jeg  

 således ikke foretage en selvstændig vurdering af de lægelige udtalelser.
Jeg  

 har ikke  som domstolene  mulighed for i forbindelse med en  

 egentlig  

 bevisførelse med vidneafhøring af de lægeligt fagkyndige at foretage en  

 nærmere  

 selvstændig vurdering af de lægelige erklæringers bevismæssige betydning for  

 vurderingen af den nedsatte erhvervsevne.
 Myndighedernes vurdering af  

 hvilken nedsættelse af erhvervsevne der er tale om i Deres tilfælde, bygger  

 også i vidt omfang på en vurdering af de sociale forholds betydning for Deres  

 erhvervsevne.
Speciallæge (B) udtalte i  

 sin erklæring af 2. januar 1998 at De led af Morbus Sjøgren med abnorm  

 træthed,  

 muskel- og ledsmerter, hoste, smerter i øjne og besvær fra tænder.
Endvidere  

 havde De kileformede ryghvirvler, slidgigt i ryggen og skæv ryg.
De var  

 selvhjulpen  

 i og omkring egen person og klarede den daglige husholdning, men kun med  

 besvær  

 og ikke til egen tilfredshed.
Speciallægen konkluderede at Deres erhvervsevne  

 i  

 arbejde uden for hjemmet var ophævet og betydeligt reduceret i hjemmet.
Der  

 var  

 ingen udsigt til bedring.
Af nævnets uddybende  

 begrundelse af 12. juli 1999 fremgår at nævnet fandt at Deres erhvervsevne i  

 fysisk krævende erhverv nu skønnedes nedsat til det ubetydelige.
Nævnet fandt  

 imidlertid ikke Deres erhvervsevne nedsat til det ubetydelige i ethvert  

 erhverv.
I sin udtalelse af 11. januar 2000 i anledning af Deres klage til  

 mig  

 udtalte det sociale nævn at Deres resterhvervsevne eksempelvis kunne udnyttes  

 ved lettere stillesiddende kontorarbejde i form af skånejob på nedsat tid.
 Som det fremgår, er der  

 uoverensstemmelse mellem speciallæge (B)s og det sociale nævns  

 vurdering af  

 Deres resterhvervsevne.
Jeg har ovenfor redegjort  

 for de begrænsninger jeg som ombudsmand har for at foretage en nærmere  

 selvstændig vurdering af de lægelige erklæringers bevismæssige betydning for  

 vurderingen af den nedsatte erhvervsevne.
På baggrund af disse begrænsninger  

 kan jeg normalt ikke gå ind i en nærmere efterprøvelse af myndighedernes  

 vurderinger.
 Under min gennemgang af  

 sagen har jeg derfor måttet begrænse min undersøgelse til at omfatte  

 spørgsmål  

 om afgørelsens begrundelse mv.
Begrundelse Forvaltningsloven indeholder  

 bl.a. følgende bestemmelse:
§ 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
Stk. 2. Begrundelsen skal  

 endvidere om fornødent indeholde en kort redegørelse for de oplysninger  

 vedrørende sagens faktiske omstændigheder, som er tillagt væsentlig betydning  

 for afgørelsen. En begrundelse skal efter  

 forvaltningslovens § 24 fremtræde som en forklaring på hvorfor afgørelsen har  

 fået det pågældende indhold, jf.
John Vogter, Forvaltningsloven med  

 kommentarer  

 (1999), s. 420ff.
Hvis afgørelsen bygger på et  

 administrativt skøn, skal begrundelsen tillige angive de hovedhensyn der har  

 været bestemmende for skønsudøvelsen.
Om fornødent skal begrundelsen  

 indeholde  

 en kort redegørelse for de oplysninger vedrørende sagens faktiske  

 omstændigheder som er tillagt væsentlig betydning for afgørelsen.
En  

 begrundelse skal efter forvaltningslovens § 24 endvidere indeholde en  

 henvisning til de retsregler som afgørelsen er truffet efter.
Brøndby Kommunens afgørelse af 16. februar 1998 Brøndby Kommunes  

 pensionsnævn traf den 16. februar 1998 afgørelse om at Deres ansøgning om  

 forhøjelse af Deres førtidspension fra almindelig forhøjet førtidspension til  

 mellemste førtidspension ikke kunne imødekommes.
Kommunen begrundede  

 afgørelsen  

 ved brev af 23. februar 1998 således:
 Det meddeles hermed, at man  

 har færdigbehandlet Deres ansøgning om forhøjelse af Deres førtidspension.
Man har ikke fundet, at  

 Deres erhvervsevne skønnes varigt forværret i en sådan grad, at De opfylder  

 betingelserne for en forhøjelse af nuværende pension, hvorfor sagen er  

 videresendt til Revaliderings- og pensionsnævnet, med indstilling om at De  

 fortsat opfylder betingelserne for Deres nuværende førtidspension. Brøndby Kommunes afgørelse  

 af 16. februar 1998 opfylder ikke begrundelseskravet i forvaltningslovens §  

 24.  

 Det fremgår således ikke af afgørelsen hvilke hensyn kommunen tillagde vægt,  

 herunder hvilken vægt speciallæge (B)s erklæring af 2. januar 1998 blev  

 tillagt.  

 Afgørelsen indeholder heller ingen redegørelse for de faktiske omstændigheder  

 i  

 sagen der blev tillagt væsentlig betydning for afgørelsen.
Endvidere burde  

 kommunen have henvist til de bestemmelser afgørelsen blev truffet efter.
 Jeg mener at Brøndby Kommunes  

 mangelfulde begrundelse er kritisabel, og dette har jeg gjort kommunen  

 bekendt  

 med.
Det sociale nævns behandling af Deres sag Ved afgørelse af 18.  

 september 1998 fastholdt Det Sociale Nævn for Københavns Amt Brøndby Kommunes  

 afgørelse.
Nævnet begrundede afgørelsen således:
 Nævnet er ved afgørelsen  

 opmærksom på, at der i erklæring af 2. januar 1998 fra speciallæge (B) er  

 givet  

 en anden vurdering af Deres erhvervsevne.
Denne vurdering er nævnet ikke enig  

 i, sådan som Deres helbredsforhold er beskrevet.
Det fremgår af de lægelige  

 papirer, at De lider af en bindevævssygdom (Morbus Sjögren), der specielt  

 angriber spytkirtler, men også giver mere diffuse symptomer.
De har nogen  

 hoste, men normal lungefunktion.
De er selvhjulpen omkring egen person og  

 klarer  

 den daglige husholdning, men kun med besvær.
De objektive forandringer er  

 mere  

 beskedne.
 Herudover lider De af  

 Scheuermanns sygdom, af slidgigt i ryggen og af rygskævhed.
 Sammenfattende findes Deres  

 helbredstilstand forværret siden 1993, men ikke i en sådan grad, at Deres  

 erhvervsevne kan anses for at være nedsat til det ubetydelige.
 Nævnet anførte i den  

 uddybende begrundelse af 12. juli 1999 bl.a. følgende:
 Det skal bemærkes, at Nævnet  

 er forpligtet og berettiget til at foretage en selvstændig bedømmelse af  

 erhvervsevnenedsættelsens omfang på grundlag af de faktiske lægelige fund,  

 således som disse er beskrevet i de lægelige oplysninger.
 Nævnet er således ikke  

 bundet af konklusionerne i de indhentede lægelige erklæringer.
 Nævnet har fundet, at Deres  

 helbredstilstand er forværret siden De i 1993 fik afslag på forhøjelse af  

 Deres  

 pension, således at Deres erhvervsevne i fysisk krævende erhverv nu skønnes  

 nedsat til det ubetydelige.
Deres erhvervsevne i ethvert  

 erhverv findes imidlertid ikke nedsat til det ubetydelige, og dette er ifølge  

 pensionsloven en betingelse for at få tilkendt mellemste førtidspension som  

 over 60-årig. Nævnet vedlagde uddrag af  

 vejledningens punkt 50 (tidligere punkt 38) og anførte:
Det fremgår af Vejledning  

 af 10. marts 1998 om social pension, punkt 50, om tilkendelsesbetingelserne  

 for  

 højeste førtidspension, at nedsættelsen af erhvervsevnen skal ses i forhold  

 til  

 ethvert erhverv.
Det er ikke tilstrækkeligt, at erhvervsevnen er ophævet  

 eller  

 ubetydelig i pågældendes hidtidige arbejde.
Invaliditeten skal være af en  

 sådan  

 sværhedsgrad, at den forhindrer pågældende i at påtage sig arbejde af nogen  

 betydning. Det sociale nævn afgav  

 udtalelse til mig af 11. januar 2000 og anførte heri:
 Nævnet kan bekræfte, at  

 Nævnet ved afgørelsen har sammenholdt bestemmelserne i dagældende lov om  

 social  

 pension § 14 med lovens § 15 stk. 1-2.
 I Nævnets vurdering i  

 forbindelse med afgørelsen er således indgået de forhold, der beskrives i den  

 dagældende vejledning om social pension pkt. 38, 43 og 44, som citeres i  

 Ombudsmandens brev.
Disse oplysninger om (A)s  

 helbredsforhold er sammenholdt med, at hun er udlært bogbinderske og har  

 arbejdet som sådan i 10 år.
Hun var herefter hjemmegående husmor i 10 år,  

 hvorefter hun var i arbejde 2½ år som rengøringsassistent indtil sygemelding  

 i  

 1973. Hun har ikke siden været i arbejde.
 (A) blev i 1983 bedømt i  

 supplerende selverhverv, men efter at være blevet enke er hun fra og med  

 afgørelsen i 1991 bedømt i fuldt selverhverv.
 (A)s resterhvervsevne ville  

 eksempelvis kunne udnyttes ved lettere stillesiddende kontorarbejde i form af  

 skånejob på nedsat tid.
 For så vidt angår det  

 generelle spørgsmål, der kan rejses vedrørende vurdering af  

 rest-erhvervsevnen,  

 kan oplyses, at det ikke i almindelighed har været nævnets praksis at  

 forholde  

 sig til konkrete arbejdsområder, ved hvilke pensionisten kan udnytte sin  

 resterhvervsevne.
 Som det fremgår af den  

 tidligere pensionslovs § 15, stk. 2 (nu § 15, stk. 3), skal der ved  

 bedømmelsen  

 af i hvilket omfang erhvervsevnen er nedsat, foretages en sammenligning  

 mellem  

 den indtægt som den pågældende skønnes at kunne opnå ved et arbejde der  

 svarer  

 til den pågældendes kræfter og færdigheder, og som under hensyn til  

 uddannelse  

 og tidligere virksomhed kan forlanges af den pågældende, og den indtægt som  

 personer med lignende uddannelse normalt opnår i samme egn.
Der skal  

 endvidere  

 tages hensyn til alder, livsstilling, bopæl og beskæftigelsesmuligheder og  

 til  

 sådanne andre omstændigheder der i det enkelte tilfælde findes at burde  

 tillægges  

 vægt.
 På baggrund af denne  

 lovbestemmelse og af pkt. 44 i vejledningen om social pension må det  

 konkluderes at spørgsmålet om nedsættelse af erhvervsevnen og omfanget heraf  

 rummer både lægelige og sociale elementer.
I de to højesteretsdomme som  

 jeg har nævnt ovenfor, har Højesteret kort refereret de  

 speciallægeerklæringer  

 som myndighederne havde indhentet i sagerne, herunder gengivet  

 speciallægernes  

 vurdering af graden af de pågældende borgeres erhvervsevnenedsættelse.
På  

 dette  

 grundlag traf Højesteret afgørelse om at tilsidesætte myndighedernes  

 vurdering  

 af bl.a. pensionsgraden.
 Det sociale nævn  

 tilsidesatte i Deres sag speciallæge (B)s vurdering af  

 erhvervsevnenedsættelsen.
 Hverken i afgørelsen af 18.  

 september 1998 eller i den uddybende begrundelse af 12. juli 1999  

 argumenterede  

 nævnet nærmere for at nævnet vurderede Deres erhvervsevne som større end  

 speciallægen gjorde.
 I afgørelsen af 18.  

 september 1998 konstaterede nævnet blot at det ikke var enig i speciallægens  

 vurdering, og i den uddybende begrundelse af 12. juli 1999 konstaterede  

 nævnet  

 alene at Deres erhvervsevne i fysisk krævende erhverv nu skønnedes nedsat til  

 det ubetydelige, men at dette ikke var tilfældet i ethvert erhverv.
Jeg mener ikke at disse  

 begrundelser i tilstrækkelig grad argumenterer for årsagen til at nævnet  

 vurderede Deres erhvervsevne anderledes end speciallægen gjorde.
Efter min  

 opfattelse burde nævnet således have redegjort for hvilket fagligt grundlag  

 nævnet havde for at tilsidesætte speciallægens vurdering.
 På den baggrund har jeg i  

 dag sendt sagen til nævnet idet jeg henstiller til nævnet at genoptage sagens  

 behandling med henblik på at uddybe begrundelsen.
 For så vidt angår  

 pensionsmyndighedernes eventuelle beskrivelse af resterhvervsevne, har jeg  

 gjort mig følgende overvejelser:
Jeg er opmærksom på at  

 pensionsmyndighederne ikke i hidtidig praksis i sine begrundelser for  

 afgørelser om pension har beskrevet hvori en efter pensionsmyndighedernes  

 opfattelse eventuel resterende erhvervsevne bestod.
Denne praksis indebærer  

 imidlertid  

 efter min opfattelse at det bliver vanskeligt at forstå hvori den resterende  

 erhvervsevne består, og dermed at kunne forstå graden af den tilkendte  

 førtidspension.
Selv om der ved bedømmelse  

 af om en borger skal have tilkendt laveste, mellemste eller højeste  

 førtidspension indgår en vurdering af den pågældendes invaliditet, mener jeg  

 på  

 baggrund af bestemmelsens og vejledningens ordlyd at der tillige skal  

 redegøres  

 for den eventuelle resterhvervsevne der efter pensionsmyndighedernes  

 vurdering  

 består.
Det kunne f.eks. være i form af en beskrivelse af de funktioner som  

 den  

 pågældende har i behold, og som kan anvendes erhvervsmæssigt, eller som en  

 vis  

 konkretisering af hvilken karakter af arbejde den pågældende ville kunne  

 bestride.
En sådan redegørelse vil  som nævnt  efter min  

 opfattelse gøre  

 afgørelserne lettere at forstå både for borgeren og for senere  

 prøvelsesinstanser.
 Efter min opfattelse burde  

 Det Sociale Nævn for Københavns Amt i sin begrundelse for afgørelsen af 18.  

 september 1998 have konkretiseret sin bedømmelse af Deres rest-erhvervsevne.
Højesterets dom af 22. december 1999 og betydningen for Deres sag Som jeg allerede har nævnt,  

 afsagde Højesteret den 22. december 1999 en dom hvorefter en  

 førtidspensionist  

 var berettiget til mellemste førtidspension fra hendes første ansøgning om  

 pension blev indgivet ca. 11 år før.
Som jeg har beskrevet, vil jeg ikke på  

 samme måde kunne foretage en konkret bevisbedømmelse i Deres sag med henblik  

 på  

 en vurdering af Deres erhvervsevnenedsættelse.
Endvidere er der andre  

 begrænsninger i mine muligheder for at behandle sagen fordi en klage til  

 ombudsmanden som nævnt skal være indgivet inden et år efter, at  

 forholdet er  

 begået.
 Det betyder at de afgørelser  

 som pensionsmyndighederne har truffet før Brøndby Kommunes afgørelse af 16.  

 februar 1998, ikke er omfattet af min undersøgelse.
 Højesteret har i sin dom  

 skrevet følgende:
 I lov om social pension §  

 15, jf. § 14, angives de retlige betingelser for at få tilkendt  

 førtidspension.  

 Det er efter § 15, stk. 1, 1. pkt., en betingelse for tilkendelse af pension,  

 at erhvervsevnen er varigt nedsat på grund af fysisk eller psykisk  

 invaliditet.  

 Efter lovens § 15, stk. 1, 4. pkt. (nu stk. 2), kan pension ikke tilkendes,  

 hvis der foreligger mulighed for at iværksætte foranstaltninger, der kan  

 antages mere varig at forbedre erhvervsevnen. § 15, stk. 2 (nu stk. 3),  

 indeholder nærmere regler om bedømmelse af nedsættelse af erhvervsevnen.
Domstolenes prøvelse af  

 afgørelser om tilkendelse af førtidspension omfatter de administrative  

 myndigheders bedømmelse af, om de nævnte betingelser er opfyldt, selv om  

 denne  

 bedømmelse til dels beror på bevisvurderinger af skønsmæssig karakter.
Det må  

 imidlertid ved prøvelsen tages i betragtning, at revaliderings- og  

 pensionsnævnene, nu de sociale nævn, og Den Sociale Ankestyrelse gennem  

 behandlingen af et stort antal sager har en særlig erfaring i disse  

 bevisvurderinger og bistås af fast tilknyttede lægekonsulenter.
Der må derfor  

 foreligge et sikkert grundlag, for at domstolene kan tilsidesætte en  

 administrativ afgørelse om førtidspension.
Domstolene vil i så fald i  

 almindelighed have fornødent grundlag for at træffe afgørelse i sagen, og der  

 vil således normalt ikke være anledning til at hjemvise sagen til fornyet  

 behandling ved de administrative myndigheder.
Den Sociale Ankestyrelse  

 anerkendte med afgørelsen af 9. november 1994, at (A)s lidelse  

 berettigede  

 hende til en helbredsbetinget førtidspension.
Spørgsmålet er herefter,  

 hvornår  

 og i hvilket omfang erhvervsevnen varigt blev nedsat som følge af  

 invaliditeten.
(A) havde arbejdet som  

 sagsbehandler i Københavns kommune siden 1962. Hendes skulderlidelse startede  

 i  

 begyndelsen af 1980erne, og der blev i perioden indtil indgivelse af  

 pensionsansøgning den 31. oktober 1988 gennemført en række forskellige  

 behandlinger af lidelsen, herunder en operation i 1985, dog uden positivt  

 resultat.
Efter flere sygeperioder og perioder med arbejde på deltid måtte  

 hun  

 ophøre med sit arbejde i 1988.
Speciallæge (B) udtalte i  

 sine erklæringer af 10. november 1988 og 14. august 1990  hvoraf den  

 sidste  

 blev udarbejdet efter anmodning fra Revaliderings- og Pensionsnævnet i  

 København  at (A) led af en rotator cuff læsion, at hun havde massive  

 smerter  

 og en ubrugelig arm, at alle behandlingsmuligheder var udtømte, og at  

 tilstanden var stationær.
Overlæge (C)s erklæring af 30. august 1994,  

 der blev  

 udarbejdet efter anmodning fra Den Sociale Ankestyrelse, konkluderede, at  

 (A)s  

 gener var uændrede siden 1985, og at hun var ude af stand til at bruge højre  

 arm til nogen form for arbejde.
 Højesteret finder det på  

 grundlag af disse erklæringer godtgjort, at (A)s invaliditet forelå  

 allerede i  

 1988, og at hendes erhvervsevne som følge af invaliditeten var varigt nedsat  

 fra dette tidspunkt.
På grundlag af erklæringerne  

 og det i øvrigt foreliggende finder Højesteret det endvidere godtgjort, at  

 hendes erhvervsevne fra 1988 varigt har været nedsat med omkring 2/3, og at  

 (A)  

 således ikke  som forudsat i Den Sociale Ankestyrelses afgørelse af 9.  

 november 1994  kan klare et halvdagsarbejde.
Det bemærkes herved, at  

 hverken  

 Revaliderings- og Pensionsnævnet eller Den Sociale Ankestyrelse på noget  

 tidspunkt har anmodet om, at der blev foretaget yderligere undersøgelser  

 vedrørende (A)s erhvervsevne i form af revalidering, arbejdsprøvning  

 eller  

 lignende.
 (A) opfyldte således  

 betingelserne for mellemste førtidspension, da hun indgav sin ansøgning den  

 31.  

 oktober 1988. Højesteret tager derfor (A)s principale påstand til  

 følge.
 Som følge af  

 højesteretsdommen har Den Sociale Ankestyrelse den 21. februar 2000 udsendt  

 en  

 pressemeddelelse der beskriver mulighederne for at få en sag genoptaget som  

 følge af den ændring af praksis som Højesterets dom har givet anledning til.
 Under hensyn til at det  

 sociale nævn senest har behandlet sagen i forhold til mig, har jeg i dag også  

 anmodet nævnet om at tage stilling til om der er grundlag for at genoptage de  

 gamle afgørelser om helt eller delvis afslag på førtidspension.
 Jeg har bedt det sociale  

 nævn om at underrette mig om hvad der videre sker i sagen.
Jeg beder Dem afvente  

 pensionsmyndighedernes behandling af sagen og udnytte klagemulighederne før  

 De  

 tager stilling til om der er grundlag for igen at klage til mig.
I den  

 forbindelse henleder jeg igen Deres opmærksomhed på begrænsningerne i mine  

 muligheder  

 for at tilsidesætte de lægefaglige og socialfaglige vurderinger i sagen.
Den Sociale Ankestyrelses manglende realitetsbehandling af Deres sag I samarbejde med Deres læge  

 klagede De over det sociale nævns afgørelse af 18. september 1998 til Den  

 Sociale  

 Ankestyrelse.
Ankestyrelsen afviste imidlertid den 27. november 1998 at  

 behandle sagen under henvisning til at klagen var indgivet for sent.  

 Ankestyrelsen anførte:
 Ved telefonisk henvendelse  

 af 22. oktober 1998 har (A) klaget over en afgørelse, der er truffet af  

 Københavns Statsamt, Det Sociale Nævn, den 18. september 1998.
 Nævnet har den 13. november  

 1998 sendt klagen til Ankestyrelsen uden at foretage genvurdering af  

 afgørelsen, da klagefristen ikke er overholdt efter nævnets vurdering.
 Efter § 67 i lov om  

 retssikkerhed og administration på det sociale område (lov nr. 453 af 10.  

 juni  

 1997, der senest er offentliggjort ved lovbekendtgørelse nr. 540 af 21. juli  

 1998) skal klage til Ankestyrelsen ske inden 4 uger efter, at klageren har  

 fået  

 besked om afgørelsen.
 Denne frist er overskredet,  

 men Ankestyrelsen kan efter loven se bort fra, at fristen ikke er overholdt,  

 når der er særlig grund til det.
I klagen er der som grund  

 til, at klagefristen er overskredet, oplyst, at der har været indbrud hos  

 lægen,  

 hvor (A)s journal er blevet stjålet. Den 21. januar 1999 sendte  

 jeg Deres henvendelse af 14. december 1998 til mig videre til Ankestyrelsen  

 som  

 en anmodning fra Dem om at modtage en uddybende begrundelse for  

 Ankestyrelsens  

 afgørelse.
Den 2. marts 1999 uddybede Ankestyrelsen begrundelsen for  

 afgørelsen  

 af 27. november 1998. Ankestyrelsen anførte:
 Ankestyrelsen har gennemgået  

 sagen igen og vi finder fortsat ikke, at der er grund til at bortse fra  

 fristens overskridelse.
 Selvom ankefristen på 4 uger  

 var overholdt, kunne Ankestyrelsen ikke behandle (A)s sag, idet  

 betingelsen  

 for, at Ankestyrelsen som 3. instans kan optage en sag til behandling er, at  

 sagen har principiel eller generel betydning. (A)s sag har ikke  

 principiel  

 eller generel betydning, idet nævnets afgørelse er udtryk for en skønsmæssig  

 vurdering af (A)s helbredsmæssige forhold.
 Ankestyrelsens afvisning af  

 (A)s sag skal ikke tages som udtryk for mistro til, hvad (A) skriver.  

 Men som  

 reglerne nu engang er, kan vi ikke behandle (A)s sag.
 Jeg har ikke fundet grundlag  

 for at kritisere Den Sociale Ankestyrelse for at have truffet afgørelse om  

 ikke  

 at realitetsbehandle Deres sag under henvisning til at klagefristen var  

 overskredet, og at der ikke var særlig grund til at se bort fra fristens  

 overskridelse.
Jeg har heller ikke fundet grundlag for at kritisere at  

 Ankestyrelsen i brev af 2. marts 1999 ikke fandt at Deres sag havde  

 principiel  

 eller generel betydning.
Jeg foretager mig herefter  

 ikke mere i sagen. Den 30. januar 2002 meddelte  

 Det Sociale Nævn for Københavns Amt mig at nævnet havde genoptaget sagen og  

 ophævet sin afgørelse af 18. september 1998. Nævnet tilkendte samtidig A  

 mellemste førtidspension med virkning fra 1. juni 1996.
