Betænkning afgivet af Trafikudvalget den  

 15. maj 2001 Betænkning over Forslag til lov om ændring af lov om  

 projektering af jernbaneanlæg København-Ringsted [af trafikministeren (Jacob Buksti)] 1. Udvalgsarbejdet Lovforslaget blev fremsat den 28. marts 2001 og var til 1.  

 behandling den 27. april 2001. Lovforslaget blev efter 1. behandling henvist  

 til behandling i Trafikudvalget.
Møder Udvalget har behandlet lovforslaget i 3 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Københavns Amt, Lokomotivpersonalets Afdeling (Dansk Jernbaneforbund), Roskilde Byråd og Skovbo Kommune.
 Trafikministeren har over for udvalget kommenteret de  

 skriftlige henvendelser til udvalget.
Deputationer Endvidere har Lokomotivpersonalets Afdeling (Dansk  

 Jernbaneforbund) og Roskilde Byråd mundtligt over for udvalget  

 redegjort for deres holdning til lovforslaget.
Spørgsmål Udvalget har stillet 32 spørgsmål til  

 trafikministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (udvalget undtagen SF og EL)  

 indstiller lovforslaget til vedtagelse uændret.
 Et mindretal i udvalget (SF og EL) indstiller  

 lovforslaget til forkastelse ved 3. behandling.
Socialistisk Folkepartis medlem af udvalget er imod  

 lovforslaget.
Det kan ikke afvises, at S-tog til Roskilde på kort sigt  

 er en forbedring, men det er ikke en langsigtet løsning, og det  

 samlede lovforslag giver ikke sikkerhed for, at vi på et senere  

 tidspunkt kan vælge den bedste og mest økonomiske langsigtede  

 løsning.
Hertil kommer, at der en række usikkerhedsmomenter  

 forbundet med S-togs-løsningen.
SF arbejder for, at der sker en betydelig vækst i  

 togtrafikken i de kommende år   ikke mindst pendlertrafikken.
Det er  

 det rigtige svar på bilkøerne på vejene omkring  

 København.
Gode og hurtige tog vil give en gevinst både for dem,  

 der i forvejen benytter jernbanen, og for de bilister, som hermed får  

 et bedre tilbud end at bruge bilen.
Men for at det kan lykkes at flytte mange  

 bilister over i toget, forudsætter det, at der er kapacitet til at  

 køre de nødvendige tog.
Det bliver der ikke med S-tog til Roskilde.
Det erkendes  

 også i lovforslaget, at S-tog til Roskilde ikke er en langsigtet  

 løsning.
I stedet for peges på nybygningsløsningen som  

 den langsigtede løsning.
Det kan ikke udelukkes, at det er rigtigt,  

 men der mangler dokumentation for det.
Hertil kommer, at  

 nybygningsløsningen er så stor en samlet investering, at det  

 forekommer overordentlig tvivlsomt, om den nogen sinde bliver til noget.
Udbygningsløsningen kan derimod gennemføres  

 i etaper, hvor hver enkelt etape giver en betydelig gevinst i sig selv.  

 Eksempelvis: 1. etape: Et 5. spor mellem København og Høje  

 Taastrup. 2. etape: Et 6. spor på samme strækning. 3. etape: Et  

 5. og 6. spor mellem Ringsted og Roskilde.
En sådan strategi vil for  

 hver etape blandt andet give større regularitet, fordi de forskellige  

 ekstra spor giver overhalings- og omkørselsmuligheder.
Denne strategi  

 er aldrig blevet ordentlig analyseret, skønt forudsætningerne  

 for en sådan analyse er til stede.
I forlængelse heraf er det besynderligt, at der ikke  

 samtidig med denne beslutning er truffet beslutning om, hvad der skal ske  

 på Nordvestbanen.
Trafikministeren har tilkendegivet, at et dobbeltspor  

 mellem Lejre og Vipperød har høj prioritet, men eftersom langt  

 de fleste af de passagerer, der bruger denne bane, skal til/fra  

 København, burde det være klargjort, hvorledes dobbeltsporet  

 bedst spiller sammen med de forskellige løsninger på  

 København-Ringsted-problemet.
Uden forgreningen til Kastrup giver  

 S-tog til Roskilde nemlig ikke kapacitet til at køre flere regionaltog  

 igennem mellem København og Roskilde og videre ad Nordvestbanen.
Med  

 forgreningen til Kastrup øges antallet af kanaler med 1-2, mens  

 udbygningsløsningen ville give en rigelig kapacitet, høj  

 komfort og færre forsinkelser.
SF s medlem af udvalget finder også, at for så  

 vidt angår S-tog til Roskilde, er der en betydelig usikkerhed om,  

 hvorvidt de kan fungere tilfredsstillende på strækningen  

 Høje Taastrup-Roskilde, hvor S-tog blandes med andre tog.
Der er  

 problemer med signal- og sikkerhedssystemer   ud over de forskellige  

 perronhøjder.
Det er desværre meget tænkeligt, at der vil  

 opstå regularitetsproblemer, som så vil forplante sig til det  

 øvrige S-togs-net og derved trække regulariteten her ned mod den  

 væsentlig ringere regularitet for de øvrige tog.
Enhedslistens medlem af udvalget støtter ikke  

 lovforslaget, der udgør et element i regeringens motorvejsforlig med  

 de borgerlige.
S-togs-løsningen til Roskilde er en  

 discountløsning af jernbaneproblemerne mellem København og  

 Ringsted.
Enhedslisten skal endvidere understrege, at regeringens aftale med  

 de borgerlige ikke indeholder noget om finansiering af milliardinvesteringen  

 i de tostrømstog, som ud over ombygningerne til 800 mio. kr. er  

 nødvendig for at gennemføre S-togs-løsningen.
 Enhedslisten opfordrer regeringen til at tage den voksende  

 kritik af S-togs-løsningen til sig og i stedet konvertere de planlagte  

 midler til udbygning af et 5. spor, hvilket giver en mere langsigtet  

 løsning på kapacitetsproblemerne.
 Enhedslisten er grundlæggende af den opfattelse, at  

 pendling mellem købstæderne Helsingør, Roskilde,  

 Køge og København hverken skal ske i biler eller i S-tog, men  

 bedst løses via effektive regionaltogsforbindelser.
 Kristeligt Folkeparti og Demokratisk Folkeparti var  

 på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er optrykt i  

 betænkningen.
Poul Andersen (S) nfmd.  

  Holger Graversen (S)  Søren Hansen (S)  

  Helge Mortensen (S)  Jytte Wittrock (S)  

  Margrete Auken (SF) Arne Melchior (CD) fmd.  

  Vibeke Peschardt (RV)  Søren Kolstrup (EL)  

  Svend Heiselberg (V)  Kristian Jensen (V)  

  Svend Erik Hovmand (V)  Erik Jacobsen (V)  

 Kaj Ikast (KF)  Brian Mikkelsen (KF)  

  Klaus Kjær (DF)  Mogens Andreasen (UP) Kristeligt Folkeparti og Demokratisk Folkeparti havde ikke  

 medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 198 Bilagsnr.
