 Ved noteveksling i Maputo den 23. oktober og den 12. november 1987 er der  

 indgået en overenskomst mellem Danmark og Mozambique, ifølge hvilken den  

 danske regering yder et beløb på 8.500.000 kroner til indkøb af leverancer af  

 udstyr til vandforsynings- og fiskerisektoren i Mozambique.
 Hovedformålet med overenskomsten er at indføre bedre  

 drikkevandsfaciliteter til offentlige og private firmaer samt at forbedre  

 radiokommunikationen i fiskerisektoren.
