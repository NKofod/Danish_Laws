 Retsgrundlaget for Det europæiske økonomiske Fællesskabs ordning om ydelse  

 af produktionsstøtte til kirsebær konserveret i sukkeropløsning i nævnte  

 produktionsår er angivet i bilag 1.
1. Anvendelsesområde 1.1.  Genstand for støtte i henhold til bestemmelserne i denne  

 vejledning er følgende produkter:
a.
Hjertekirsebær og andre sødkirsebær i sukkerlage henhørende under pos.  

 ex 20.06.B.II i den fælles toldtarif.
b.
Surkirsebær i sukkerlage henhørende under pos. ex 20.06.B.II i den  

 fælles toldtarif.
 1.2.  Undtaget fra støtteordningen er kirsebær, der er afløbne,  

 glaserede, kandiserede eller på lignende måde tilberedt med sukker og  

 derefter nedlagt i sukkerlage eller tilsat alkohol.
2. Definitioner I denne vejledning forstås ved:
 a. »Kirsebær i sukkerlage«: kirsebær med eller uden sten, der er  

 varmebehandlet, pakket i hermetisk lukkede beholdere og dækket af sukkerlage.
 b. »Sukkerlage«: en væske, der består af vand tilsat sukker, og  

 som har et totalt indhold af sukker konstateret efter homogenisering på  

 mindst 9 %.
 c. »Producent«: en juridisk eller fysisk person, der på sin  

 bedrift dyrker den råvare, der er bestemt til forarbejdning.
3. Registrering 3.1.  En forarbejdningsvirksomhed kan kun opnå støtte, såfremt  

 virksomheden er registreret hos EF-direktoratet.
 3.2.  Virksomheder, der i tidligere produktionsår har modtaget  

 produktionsstøtte for kirsebær konserveret i sukkeropløsning, betragtes som  

 registreret hos EF-direktoratet.
3.3.  Virksomheder, der ønsker at opnå støtte, og som ikke er  

 omfattet af bestemmelsen i pkt. 3.2, skal indsende anmodning om registrering  

 til EF-direktoratet.
I anmodningen skal virksomheden erklære sig indforstået  

 med at underkaste sig de i denne vejledning anførte kontrolbestemmelser og  

 forpligte sig til at føre et lagerregnskab i overensstemmelse med  

 vejledningen.
Anmodningen skal være direktoratet i hænde senest den 31. marts  

 forud for produktionsåret.
Direktoratet kan dog undtagelsesvis foretage  

 registrering på grundlag af anmodninger, der modtages efter denne dato.
 3.4.
Forarbejdningsvirksomheden skal, mindst 5 dage før forarbejdningen  

 begynder, underrette Landbrugsministeriets Slagteri- og Konserveslaboratorium  

 om, i hvilken uge forarbejdningen påbegyndes.
Der ydes ikke støtte til  

 produkter, der er forarbejdet forinden.
4. Forarbejdningskontrakt 4.1.  For at opnå den i pkt. 7 nævnte støtte skal der være  

 indgået en forarbejdningskontrakt mellem på den ene side en producent eller  

 anerkendt sammenslutning eller forening af producenter og på den anden side  

 en forarbejdningsvirksomhed eller lovligt dannet sammenslutning eller  

 forening af forarbejdningsvirksomheder.
Forarbejdningskontrakten kan have  

 form af en forpligtelse til levering indgået mellem en eller flere  

 producenter og deres anerkendte sammenslutning eller forening, der optræder  

 som forarbejdningsvirksomhed.
 4.2.  Forarbejdningskontrakten skal mindst indeholde følgende  

 oplysninger:
a.
Producentens eller den pågældende anerkendte producentsammenslutnings  

 eller -forenings navn og adresse.
b.
Navn og adresse på forarbejdningsvirksomheden eller den pågældende  

 sammenslutning eller forening af forarbejdningsvirksomheder.
c.
De mængder råvarer, som kontrakten omfatter.
d.
De aftalte tidspunkter for varens levering til virksomheden.
e.
Den pris, der skal betales producenten for den rene råvare.
 4.3.  Såfremt forarbejdningsvirksomheden forarbejder egne  

 produkter anses forarbejdningskontrakten som indgået, når virksomheden har  

 udarbejdet en oversigt med følgende oplysninger:
a.
Det samlede areal, hvorpå råvaren dyrkes.
b.
Et skøn over den forventede høst.
c.
En angivelse af den mængde, der skal forarbejdes, og d. tidspunkterne for de producerede varers levering til forarbejdning.
 4.4.  Det er en forudsætning for opnåelse af støtten, at den  

 omhandlede forarbejdningskontrakt er indgået senest den 20. juli 1986, og at  

 varerne leveres til forarbejdningsvirksomheden senest den 15. september 1986.
4.5.  Kontrahenterne kan ved skriftligt tillæg til kontrakten  

 beslutte at forhøje de mængder, der oprindeligt var fastsat i denne.
Disse  

 tillæg skal indgå senest den a. 15. august for hjertekirsebær og andre sødkirsebær.
 b. 31. august for surkirsebær.
 Tillæggene kan maksimalt omfatte 30 % af de oprindeligt i kontrakten  

 fastsatte mængder.
 4.6.  Forarbejdningsvirksomheden eller dennes lovligt dannede  

 sammenslutning eller forening skal senest 10 arbejdsdage efter kontraktens  

 indgåelse fremsende en kopi af hver indgået kontrakt og af eventuelle tillæg  

 til kontrakten til Landbrugsministeriets Slagteri- og Konserveslaboratorium,  

 Howitzvej 13, 2000 Frederiksberg.
5. Minimumspris Den minimumspris, der skal betales producenten, er for hjertekirsebær,  

 andre sødkirsebær og surkirsebær bestemt til fremstilling af kirsebær i  

 sukkerlage: kr. 498,27 pr. 100 kg netto ab bedrift.
6. Kvalitetskrav Den råvare, der leveres til forarbejdningsvirksomheden i henhold til  

 forarbejdningskontrakten, og de producerede kirsebær i sukkerlage skal  

 opfylde de minimumskvalitetskrav, der er fastsat i Kommissionens forordning  

 nr. 885/85 af 2. april 1985. Forordningen er angivet i bilag 2.
7. Produktionsstøtte 7.1.  For produktionsåret 1986/87 gælder følgende  

 producentstøtte:
a.
For udstenede hjertekirsebær og andre sødkirsebær i sukkerlage: kr.  

 141,65 pr. 100 kg netto.
b.
For ikke udstenede hjertekirsebær og andre sødkirsebær i sukkerlage:  

 kr. 127,49 pr. 100 kg netto.
c.
For udstenede surkirsebær i sukkerlage: kr. 141,65 pr. 100 kg netto.
d.
For ikke udstenede surkirsebær i sukkerlage: kr. 117,57 pr. 100 kg  

 netto.
 7.2.  Produktionsstøtten i produktionsåret 1986/87, dvs. perioden  

 12. maj 1986 - 9. maj 1987, kan for hver forarbejdningsvirksomhed højst ydes  

 for:
 a. 80,38 % af den mængde hjertekirsebær og andre sødkirsebær konserveret i  

 sukkerlage, der svarer til en tredjedel af nettovægten af den samlede  

 produktion, der blev produceret i produktionsårene 1983/84, 1984/85 og  

 1985/86, for så vidt angår virksomheder, der påbegyndte produktionen før  

 produktionsåret 1984/85.
 b. 77,73 % af den mængde surkirsebær konserveret i sukkerlage, der svarer  

 til en tredjedel af nettovægten af den samlede produktion, der blev  

 fremstillet i produktionsårene 1983/84, 1984/85 og 1985/86, for så vidt angår  

 de virksomheder, der påbegyndte produktionen før produktionsåret 1984/85.
 c. 80,38 % af den mængde hjertekirsebær og andre sødkirsebær konserveret i  

 sukkerlage, der svarer til halvdelen af nettovægten af den samlede  

 produktion, der blev fremstillet i produktionsårene 1984/85 og 1985/86, for  

 så vidt angår virksomheder, der påbegyndte produktionen i produktionsåret  

 1984/85.
 d. 77,73 % af den mængde surkirsebær konserveret i sukkerlage, som svarer  

 til halvdelen af nettovægten af den samlede produktion, der blev fremstillet  

 i produktionsårene 1984/85 og 1985/86, for så vidt angår virksomheder, der  

 påbegyndte produktionen i produktionsåret 1984/85.
 e. 80,38 % af den nettomængde hjertekirsebær og andre sødkirsebær  

 konserveret i sukkerlage, der blev produceret i produktionsåret 1985/86, for  

 så vidt angår virksomheder, der påbegyndte produktionen i produktionsåret  

 1985/86.
 f. 77,73 % af den nettomængde surkirsebær konserveret i sukkerlage, der  

 blev produceret i produktionsåret 1985/86, for så vidt angår virksomheder,  

 der påbegyndte produktionen i produktionsåret 1985/86.
 7.3.  Der ydes ikke produktionsstøtte for kirsebær i  

 sukkeropløsning fremstillet af surkirsebær der er dyrket i Spanien og  

 Portugal, ligesom surkirsebær dyrket i Spanien og Portugal ikke er omfattet  

 af de i pkt. 7.2, litra c, d og f, nævnte samlede produktionsmængder.
 7.4.  Ved »nettomængde« af hjertekirsebær, andre  

 sødkirsebær og surkirsebær konserveret i sukkerlage, produceret i  

 produktionsåret 1985/86, i henhold til pkt. 7.2, litra e og f, forstås den  

 mængde, der er blevet meddelt til og godkendt af EF-direktoratet.
 7.5.  Forarbejdningsvirksomheder, som påbegynder en produktion af  

 kirsebær konserveret i sukkerlage i produktionsåret 1986/87, kan højst  

 modtage støtte til en mængde svarende til 2 % af den samlede  

 støtteberettigede mængde, der er produceret af tidligere oprettede  

 forarbejdningsvirksomheder.
 7.6.  En forarbejdningsvirksomhed, der i produktionsåret 1986/87  

 har fremstillet hjertekirsebær, andre sødkirsebær eller surkirsebær i  

 sukkerlage, men som ikke ønsker at søge om støtte i produktionsåret, skal,  

 såfremt virksomheden måtte ønske at opnå støtte for tilsvarende produkter i  

 fremtiden, senest den 1. februar i produktionsåret til EF-direktoratet  

 fremsende følgende oplysninger:
a.
Den samlede nettomængde af de pågældende produkter, der er fremstillet  

 i produktionsåret.
b.
Mængden af råvarer, der er medgået til fremstillingen.
7.7.  Såfremt de i pkt. 7.6. omhandlede oplysninger for det eller  

 de produktionsår, der anvendes som referenceperiode for tildeling af kvoter,  

 ikke inden fristen indsendes til EF-direktoratet, betragtes  

 forarbejdningsvirksomheden ved senere ansøgning som en ny virksomhed.
I  

 øvrigt anses en virksomhed, der ikke har indsendt de anførte oplysninger for  

 et eller flere af de år, der anvendes som referenceperiode, som ikke havende  

 produceret de støtteberettigede produkter i det eller de pågældende år.
8. Ansøgning om støtte 8.1.  Ansøgning om produktionsstøtte skal af  

 forarbejdningsvirksomheden være indgivet til EF-direktoratet senest den 1.  

 februar 1987.
 8.2.  Ansøgning om støtte skal indeholde følgende angivelser:
a.
Ansøgerens navn og adresse.
b.
De forarbejdede produkters nettovægt opdelt på de støtteberettigede  

 produkter.
c.
Nettovægt af de friske råvarer af fællesskabsoprindelse, der er anvendt  

 til forarbejdning af hver af de i litra b omhandlede produkter.
d.
En erklæring fra forarbejdningsvirksomheden om, at der er betalt en  

 pris for råvaren, som mindst er lig med den minimumspris, der er nævnt i pkt.  

 5, og at de produkter, der er fremstillet ved forarbejdningen, er i  

 overensstemmelse med gældende kvalitetsnormer.
e.
Erklæring om at produkterne ikke er tilsat alkohol.
f.
Nettomængden af kirsebær i sukkerlage produceret i 1986/87 af råvarer  

 af fællesskabsoprindelse indkøbt i frisk tilstand og den samlede mængde  

 råvare, der er anvendt til fremstilling af produkterne.
 8.3.  Ansøgningen skal være vedlagt enten en behørigt kvitteret  

 faktura fra producenten, hvoraf fremgår, at producenten for råvaren har  

 opnået en pris, der mindst svarer til minimumsprisen eller, når der  

 foreligger en leveringsforpligtelse, jf. pkt. 4.1, en erklæring fra  

 producenten om, at forarbejdningsvirksomheden har betalt eller krediteret ham  

 en pris, der mindst svarer til minimumsprisen.
9. Udbetaling af støtte Støtten udbetales af EF-direktoratet til forarbejdningsvirksomheden på  

 grundlag af den i pkt. 8 omhandlede ansøgning, når direktoratet fra slagteri-  

 og konserveslaboratoriet har modtaget underretning om, at laboratoriet har  

 konstateret, a. at forarbejdningsvirksomheden har betalt producenten en pris, der  

 mindst er lig med minimumsprisen, b. at de råvarer, der er omfattet af kontrakten, opfylder de fastsatte  

 kvalitetskrav og er blevet forarbejdet, c. at de produkter, der er fremstillet ved forarbejdningen, er i  

 overensstemmelse med de gældende kvalitetsnormer, og d. at de oplyste vægtangivelser vedrørende færdigvaren er korrekte.
10. Bogføring Forarbejdningsvirksomhederne skal føre et lagerregnskab, hvoraf bl.a.
 fremgår:
a.
De mængder råvarer, der er købt og indgået på virksomheden hver dag,  

 idet de partier angives, der omfattes af forarbejdningskontrakter eller  

 tillæg samt numrene på de modtagelsesbeviser, der eventuelt er udstedt for  

 disse partier.
b.
Vægten af hvert parti, der er indgået, samt medkontrahentens navn og  

 adresse for partier, der omfattes af ovennævnte kontrakter.
c.
De mængder færdigvarer, der er fremstillet hver dag, med særskilt  

 angivelse af de støtteberettigede mængder.
d.
Mængderne af og priserne for de færdigvarer, der forlader  

 forarbejdningsvirksomheden, sending for sending, med angivelse af  

 varemodtager.
Registrering i bøgerne kan ske ved henvisning til  

 støttedokumenterne, når disse indeholder de foreskrevne oplysninger.
11. Kontrolforanstaltninger 11.1.  Slagteri- og konserveslaboratoriet er som led i kontrollen  

 med, at grundlaget for udbetaling af produktionsstøtte er til stede,  

 berettiget til uden erstatning at udtage prøver af varer samt at efterse  

 virksomhedens varebeholdning, forretningsbøger og øvrige regnskabsmateriale,  

 optegnelser, bilag samt korrespondance.
 11.2.  Det påhviler virksomheden at yde den bistand, der er  

 nødvendig for foretagelse af eftersyn og kontrol.
 11.3.  Alle virksomhedens regnskaber skal attesteres af  

 statsatoriseret eller registreret revisor.
 11.4.  Optegnelser og bilag, herunder kontrakter og tillæg,  

 lagerbøger og genparter af afregninger, skal opbevares i mindst 5 år.
12. Renteberegning ved tilbagebetaling af støtte Tilbagebetales beløb, der er modtaget uretmæssigt, ikke inden udløbet af en af EF-direktoratet fastsat frist, skal der betales en rente af  

 beløbet på 1,3 % månedligt for hver påbegyndt måned fra fristens udløb.
13. Meddelelser fra forarbejdningsvirksomheder 13.1.   Forarbejdningsvirksomhederne skal senest den 1. november  

 1986 til EF-direktoratet indsende oplysning om:
a.
Mængden af friske kirsebær, omfattende hjertekirsebær, andre  

 sødkirsebær og surkirsebær, som er opkøbt i perioden fra den 10. maj til den  

 15. september 1986 og indført i råvarebøgerne, jf. pkt. 10, a.
Den  

 oplysningspligtige mængde omfatter såvel kirsebær, der er anvendt, som  

 kirsebær, der skal anvendes til forarbejdning i sukkerlage, uanset om der er  

 eller vil blive søgt om producentstøtte eller ej.
b.
Mængden af færdigvare, der er fremstillet eller påregnes at blive  

 fremstillet af de under pkt. a oplyste mængder.
 13.2.  Forarbejdningsvirksomhederne skal endvidere inden den 31.  

 januar 1987 til EF-direktoratet indsende oplysning om:
a.
Den samlede nettomængde af hjertekirsebær, andre sødkirsebær og  

 surkirsebær, der er produceret i produktionsåret af friske råvarer af  

 fællesskabsoprindelse, og hvortil der ikke er søgt om støtte.
b.
Den samlede mængde råvarer, der er anvendt til forarbejdning af de  

 under a omhandlede produkter.
c.
Den samlede nettomængde af solgte og ikke solgte produkter som nævnt  

 under a, der var på lager den 16. januar 1986, opdelt på de enkelte arter af  

 produkter.
d.
Den samlede nettomængde af solgte og ikke solgte produkter, hvortil der  

 er søgt støtte, og som var på lager den 16. januar 1987, opdelt på de enkelte  

 arter af støtteberettigede produkter.
14. Anke De afgørelser, som EF-direktoratet træffer i henhold til denne vejledning,  

 kan indankes for landbrugsministeriet.
Bilag 1 Retsgrundlag Rådsforordning nr. 426/86 af 24. februar 1986 om den  

 fælles markedsordning for produkter forarbejdet på basis af frugt og  

 grøntsager.
 Rådsforordning nr. 991/84 af 31. marts 1984 om begrænsning af  

 producentstøtten for visse frugter i sukkerlage.
 Kommissionsforordning nr. 1599/84 af 5. juni 1984 om fastsættelse af  

 gennemførelsesbestemmelserne for producentstøtteordningen for produkter  

 forarbejdet på basis af frugt og grøntsager, senest ændret ved forordning nr.  

 1155/86 af 21. april 1986.
 Kommissionsforordning nr. 885/85 af 2. april 1985 om minimumskvalitetskrav  

 til de kirsebær i sukkerlage, hvortil der kan ydes producentstøtte.
 Kommissionsforordning nr. 1717/86 af 2. juni 1986 om fastsættelse af  

 produktionsåret 1986/87 for kirsebær i sukkeropløsning.
 Kommissionsforordning nr. 1718/86 af 2. juni 1986 vedrørende begrænsning  

 for produktionsåret 1986/87 af produktionsstøtten for kirsebær i  

 sukkeropløsning.
 Kommissionsforordning nr. 1719/86 af 2. juni 1986 om fastsættelse for  

 produktionsåret 1986/87 af den minimumspris, der skal betales til  

 producenterne for kirsebær, og af producentstøtten for kirsebær i  

 sukkeropløsning.
Bilag 2 KOMMISSIONENS FORORDNING (EØF) Nr. 885/85 af 2. april 1985 om  

 minimumskvalitetskrav til de kirsebær i sukkerlage, hvortil der kan ydes  

 producentstøtte KOMMISSIONEN FOR DE EUROPÆISKE FÆLLESSKABET HAR- under henvisning til traktaten om oprettelse af Det europæiske økonomiske  

 Fællesskab, under henvisning til Rådets forordning (EØF) nr. 516/77 af 14. marts 1977  

 om den fælles markedsordning for produkter forarbejdet på basis af frugt og  

 grønsager (* 1), senest ændret ved forordning (EØF) nr.746/85 (* 2), særlig  

 artikel 3d, stk. 4, og ud fra følgende betragtninger:
Ved artikel 3, stk. 1, i forordning (EØF) nr. 516/77 indføres der en  

 ordning med producentstøtte for visse produkter; ifølge artikel 3d, stk. 1,  

 litra b), i nævnte forordning kan der kun ydes producentstøtte for produkter,  

 som opfylder visse minimumskvalitetskrav, der nærmere skal fastsættes; formålet med sådanne kvalitetskrav er at undgå, at der produceres  

 produkter, som der ikke er efterspørgsel efter, eller som kunne medføre  

 markedsforvridninger; kravene må baseres på traditionelle, sunde  

 produktionsmetoder; med henblik på indførsel af producentstørreordningen er det nødvendigt, at  

 nærværende forordning anvendes sideløbende med Kommissionens forordning (EØF)  

 nr. 1599/84 af 5. juni 1984 om fastsættelse af gennemførelsesbestemmelser for  

 producentstøtteordningen for produkter forarbejdet på basis af frugt og  

 grøntsager (* 3), især for så vidt angår undersøgelsen af de forarbejdede  

 produkter; de i denne forordning fastsatte kvalitetskrav udgør foranstaltninger til  

 gennemførelse af producentstøtteordningen; Fællesskabet har endnu ikke  

 fastsat kvalitetskrav i forbindelse med markedsføringen af produkterne;  

 medlemsstaterne kan i så henseende fortsat anvende nationalt fastsatte krav  

 forudsat, at disse er forenelige med traktatens bestemmelser om frie  

 varebevægelser; de i denne forordning fastsatte foranstaltninger er i overensstemmelse med  

 udtalelse fra Forvaltningskomiteen for produkter forarbejdet på basis af  

 Frugt og Grøntsager - UDSTEDT FØLGENDE FORORDNING:
Artikel 1 i Denne forordning fastsættes de minimumskvalitetskrav, som kirsebær i  

 sukkerlage, jf. artikel 1, stk. 2, litra c), i forordning (EØF) nr. 1599/84,  

 skal opfylde for at kunne omfattes af den i artikel 3, stk. 1, i forordning  

 (EØF) nr. 516/77 omhandlende producentstøtte.
Artikel 2 Ved fremstilling af kirsebær i sukkerlage anvendes der kun kirsebær af  

 arterne - Prunus avium L. (hjertekirsebær og andre sødkirsebær), - Prunus cerasus L. (surkirsebær).
 Råvaren skal være frisk, sund, ren og egnet til forarbejdning.
 Råvaren kan, inden den anvendes til fremstilling af kirsebær i sukkerlage,  

 være kølet eller frosset eller være behandlet med luftarter for midlertidigt  

 at forhindre gæring.
Artikel 3 1. Kirsebær i sukkerlage skal bestå af hele bær med  

 eller uden sten. hver beholder må kun indeholde enten - hjertekirsebær, eller - andre sødkirsebær, eller - surkirsebær.
2. Kirsebær i sukkerlage må ikke indeholde  

 fremmedlegemer af ikke-vegetabilsk oprindelse og skal være fri for fremmed  

 smag eller lugt.
Kirsebær i sukkerlage, der indeholder særlige ingredienser,  

 anses for at være fri for fremmed smag eller lugt, når der ikke forekommer  

 smag eller lugt, der er unormal for de anvendte ingredienser.
3. Kirsebær i sukkerlage skal være praktisk taget fri  

 for fremmedlegemer af vegetabilsk oprindelse, beskadigede bær eller mekanisk  

 beskadigede bær.
Udstenede kirsebær i sukkerlage skal også i udstrakt grad  

 være fri for kirsebær med sten.
Artikel 4 1. Kirsebær i sukkerlage anses for at være i  

 overensstemmelse med artikel 3, stk. 3, når følgende tolerancer ikke  

 overskrides:
 Disse tolerancer gælder pr. 10 kg drænet nettovægt.
 2. I stk. 1 forstås ved:
 1. Bærene og sukkerlagen i en beholder skal fylde  

 mindst 90% af beholderens rumfang.
 2. Den drænede nettovægt af bærrene skal i gennemsnit  

 mindst udgøre følgende procentdele af den mængde vand, beholderen kan rumme,  

 udtrykt i gram:
 3. Når kirsebær i sukkerlage emballeres i  

 glasbeholdere, nedsættes rumfanget med 20 ml inden beregning af de i stk. 1  

 og 2 omhandlede procentdele.
4. Hver beholder skal mærkes med en reference, der  

 angiver fremstillingsdato og -år samt forarbejdningsvirksomhed.
Mærkningen,  

 der kan have form af en kode, skal være godkendt af myndighederne i den  

 medlemsstat, hvor fremstillingen finder sted, og disse myndigheder kan  

 fastsætte supplerende bestemmelser vedrørende selve mærkningen.
Artikel 6 Forarbejdningsvirksomheden skal dagligt med jævne mellemrum under  

 forarbejdningen kontrollere, at kirsebærrene i sukkelage opfylder  

 betingelserne for, at der kan ydes støtte.
Resultatet af kontrollen  

 registreres.
Artikel 7 Denne forordning træder i kraft den 10. maj 1985.
 Denne forordning er bindende i alle enkeltheder og gælder umiddelbart i  

 hver medlemsstat.
 Udfærdiget i Bruxelles, den 2. april  

 1985.
På Kommissionens vegne Frans ANDRIESSEN Næstformand (* 1) EFT nr.
L 73 af 21.3.1977, s. 1.
(* 2) EFT nr.
L 81 af 23.3.1985, s. 10.
(* 3) EFT nr.
L 152 af 8.6.1984, s. 16.
