Klageren  

 har påstået indklagede tilpligtet at betale principalt 479.676,25 kr. for den  

 aftalte entreprise, subsidiært et af voldgiftsretten fastsat mindre beløb,  

 alt  

 med procesrente fra den 11. april 2001. Indklagede har påstået frifindelse.  

 Indklagede har nedlagt selvstændig påstand om, at klageren tilpligtes at  

 betale  

 principalt 2.117.557,58 kr. for entreprisens færdiggørelse samt udbedring af  

 mangler, subsidiært et af voldgiftsretten fastsat mindre beløb.
Klageren har  

 påstået frifindelse.
Voldgiftsretten  

 har i overensstemmelse med skønsmandens erklæring fastslået, at der på  

 tidspunktet for fremsættelse af a conto begæringen resterede arbejde for et  

 samlet  

 beløb på ca. 540.000 kr. ekskl. moms.
Det fastslås herefter, at den mellem  

 parterne aftalte fagentreprisesum ikke har været tilstrækkelig til at  

 fuldføre  

 arbejdet, og voldgiftsretten tiltræder herefter, at indklagede ikke  

 honorerede  

 a conto begæringen fuldt ud, men at denne burde have honoreret den delvist.
Hovedansvaret  

 for den opståede situation påhvilede imidlertid klageren, der accepterede at  

 færdiggøre entreprisen mod den aftalte entreprisesum, og indklagedes  

 undladelse  

 anses ikke for at være en sådan misligholdelse, at klageren har været  

 berettiget til at ophæve entrepriseaftalen.
Klagerens påstand tages således  

 ikke til følge og denne er herefter erstatningsansvarlig for entreprisens  

 færdiggørelse.
 Vedrørende  

 indklagedes omkostninger til entreprisens færdiggørelse tager voldgiftsretten  

 udgangspunkt i det af skønsmanden fastsatte beløb og afgør herefter, at  

 hverken  

 klagerens krav om betaling af entreprisesummen eller indklagedes krav i  

 anledning i anledning af færdiggørelsen tages til følge.
 Klagers  

 og indklagedes indbyrdes krav om henholdsvis mangelfulde vinduer og  

 undladelse  

 af udførelse af boligskillevægge tages henholdsvis ikke til følge og til  

 følge.  

 Voldgiftsretten finder endvidere ikke, at der efter sagens oplysning er  

 grundlag for at tage indklagedes påstand om erstatning til følge.
 Voldgiftssag afgjort af Voldgiftsnævnet for Bygge- og  

 Anlægsvirksomhed.
 Vedrører AB 92 § 23.
Klager har ved klageskrift, der er indleveret til  

 Voldgiftsnævnet for bygge- og anlægsvirksomhed den 11. april 2001, begæret en  

 voldgiftsret nedsat til afgørelse af klagerens tvist med indklagede.  

 Voldgiftsretten  

 er nedsat med tømrermester Poul-Erik Pedersen, arkitekt m.a.a.
Niels Henning  

 Johansen og landsdommer Arne Lyngesen, sidstnævnte som voldgiftsrettens  

 formand.
Klageren har efter det oplyste siden ændret sit navn og er for  

 tiden under betalingsstandsning med tilsyn ved advokat.
Indklagede har efter  

 det oplyste ligeledes ændret navn.
 Parternes tvist er opstået som følge af klagerens udførelse af  

 tømrer- snedkerentreprisen i forbindelse med ombygning/renovering for  

 indklagede af en tidligere lagerbygning til 11 boliger fordelt på 4 etager.  

 Tvisten består navnlig i, hvorvidt klageren med rette har ophævet  

 entrepriseforholdet som følge af indklagedes manglende betaling af a  

 conto-begæring, hvorvidt klagerens arbejde var mangelfuldt, samt hvorvidt  

 parterne har opgjort deres respektive erstatningskrav korrekt.
 Parternes påstande:
 Klageren har påstået indklagede tilpligtet at betale principalt  

 479.676,25 kr., subsidiært et af voldgiftsretten fastsat mindre beløb, alt  

 med  

 procesrente fra den 11. april 2001.
 Indklagede har påstået frifindelse.
 Indklagede har nedlagt selvstændig påstand på, at klageren  

 tilpligtes at betale principalt 2.117.557,58 kr., subsidiært et af  

 voldgiftsretten fastsat mindre beløb, alt med procesrente fra den 26. august  

 2002.
 Klageren har påstået frifindelse.
 Klagerens krav fremkommer som den aftalte entreprisesum på  

 483.741 kr. med fradrag af klagerens sparede omkostninger ved ikke at  

 færdiggøre entreprisen, af klageren opgjort til 100.000 kr., og med tillæg af  

 moms.
Indklagedes krav fremkommer som summen af følgende omkostninger:  

 Entreprisens færdiggørelse: 1.260.566,33 kr., udbedring af mangelfulde  

 vinduer:  

 231.067,25 kr. og udbedring af mangler ved lejlighedsskillevægge og lofter:  

 1.230.000 kr.
I summen fradrages den aftalte entreprisesum på 604.076,25 kr.  

 Alle beløb er inkl. moms, idet indklagede har oplyst, at byggearbejdernes  

 karakter indebærer, at indklagede ikke kan afløfte momsen.
 Sagens nærmere  

 omstændigheder:
I begyndelsen af år 2000 lod indklagede udarbejde  

 udbudsmateriale vedrørende renovering/ombygning til boliger af ovennævnte  

 lagerbygning.
Af fællesbetingelserne fremgår bl.a., at det påhviler  

 entreprenøren på basis af udbudsmaterialet at supplere dette med  

 udførelsesdokumenter, f.eks. arbejdstegninger, i fornødent omfang, og at  

 disse  

 dokumenter skal sendes til tilsynet i god tid før det planlagte  

 udførelsestidspunkt, samt at entreprenørens forslag til afvigelser fra  

 gældende  

 projekt skal særligt beskrives, såvel teknisk som økonomisk, og at tilsynets  

 godkendelse skal indhentes før iværksættelse.
 Af særbeskrivelsen vedrørende tømrer- snedkerarbejdet fremgår  

 bl.a., at alle arbejder skal udføres i henhold til gældende love, normer,  

 regulativer, brandforskrifter m.m., at arbejdet omfatter bl.a. indvendige  

 boligskillevægge, at eksisterende gulve afhøvles/slibes (pkt. 4.14.214), at  

 reposer udføres partielt ud for adgangsdøre til boliger i internt trapperum  

 (pkt. 4.14.218), at der i trappe/elevatortårn udføres let  

 ydervægskonstruktion,  

 der afsluttes med brandimprægneret cedertræ (pkt. 4.14.234), og at der  

 udføres  

 tag over trappetårn (pkt. 4.14.235).
Det er af parterne oplyst, at arbejdsbeskrivelsen oprindeligt  

 var tiltænkt anvendt til fagentreprise, men at arbejdet blev givet i  

 hovedentreprise til hovedentreprenøren.
Entreprisekontrakt i overensstemmelse  

 hermed blev senere underskrevet af hovedentreprenøren og indklagede.
Det  

 fremgår heraf bl.a., at aftalegrundlaget er kontrakten, arbejdsbeskrivelsen,  

 tegninger og AB 92, at entreprisesummen er 5,5 mio. kr. ekskl. moms, at  

 omkostninger til rådgivere er entreprenøren uvedkommende, og at  betaling  

 finder sted 5 dage netto kontant efter a-contobegæring og udført arbejde  

 godkendt af bygherrerådgiver .
Den 12. april 2000 afholdtes møde hos indklagede.
I mødet deltog  

 bl.a. ejeren af det firma, der fungerede som hovedentreprenør samt det firma  

 der i nærværende sag er klager og en bygningskonstruktør fra indklagede.
Det  

 fremgår af indklagedes mødereferat bl.a., at trappetårn blev besluttet opført  

 i  

 stål i stedet for beton, at hovedentreprenøren skulle levere prøve på vinduer  

 til indklagedes godkendelse, og at uklarhed med hensyn til omfang og  

 udførelse  

 af bygherretilsyn skulle afklares mellem indklagede og dennes arkitekt.
Ifølge referat af møde den 28. april 2000 blev prøve af vindue  

 besigtiget.
Vinduet blev i det væsentlige godkendt, dog at det blev bemærket,  

 at der var tale om en standard vareprøve, der ikke på alle punkter svarede  

 til  

 den ordrede type.
 Af referat af byggemøde den 9. maj 2000 fremgår det bl.a., at  

 tømreren havde 6 mand på pladsen, at skillevægge var udført 75%, at udvendige  

 døre/vinduer var udført 60%. Under  Tilsyn  er det anført, at  Lejlighedsskel  

  

 skal  

  

 udføres i henhold til brandkrav.
Den 7. juni 2000 sendte ejeren af det firma, der fungerede som  

 hovedentreprenør samt det firma, der i nærværende sag er klager og  

 bygningskonstruktøren fra indklagede oversigt over hovedentreprisesummens  

 opdeling på de enkelte underentrepriser ekskl. moms.
I oversigten er  

  Tømrerarbejder, herunder nedrivning  anført med en entreprisesum på  

 2.047.755  

 kr.
Det er samtidig oplyst, at arbejdet er 70% udført, og at der er betalt a  

 conto 1.433.407 kr.
I en af bygningskonstruktøren senere udfærdiget tilsvarende  

 oversigt er  Tømrerentreprise, inkl. nedrivning  anført med en entreprisesum  

 på  

 1.689.925 kr.
Heraf angives a conto udbetalt 1.206.184 kr. således, at der  

 resterer 483.741 kr.
I oversigten er endvidere anført følgende:  Vinduer  

 leveret  til beløb af 357.800 kr.
Arbejdet angives udført 100%, og hele  

 beløbet  

 oplyses at være betalt.
 Af referat fra byggemøde den 8. juni 2000 fremgår bl.a., at  

 skillevægge var udført 85 % og udvendige døre og vinduer 60 %. En arkitekt,  

 der  

 har deltaget i udfærdigelsen af udbudsmaterialet er refereret for at have  

 oplyst,  at det anbefales at tilknytte en lydtekniker for generel vurdering  

 af  

 bygningens fremtidige lydforhold . Ejeren af det firma, der fungerede som  

 hovedentreprenør samt det firma, der i nærværende sag er klager er i samme  

 anledning refereret for at oplyse, at hovedentreprenøren  har fået bistand  

 fra  

 gipsleverandøren .
Ved e-mail af 10. juli 2000 til den hos indklagede ansatte  

 bygningskonstruktør tilbød klageren ved ejeren at færdiggøre  

 tømrerentreprisen  

 for et beløb på 547.600 kr.
I tilbuddet var opregnet bl.a. følgende  

 arbejdsydelser:  beklædning af elevatortårn med cedertræ. Indvendig  

 beklædning  

 af stålkonstruktion med 2 lag gips  og  levering og montering af trappetrin  

 samt belægning af reposer, bøg .
 I telefaxskrivelse af 14. juli 2000 fra indklagede til klageren  

 bekræftes det, at klageren  færdiggør de arbejder, der er omfattet af  

 tømrerentreprisen m.v., jf. aftalegrundlaget med hovedentreprenør   for et  

 beløb på 483.741 kr.
 Ved skrivelse af 31. juli 2000 fremsendte klageren a  

 conto-begæring på 375.000 kr. inkl. moms til indklagede med oplysning om, at  

 beløbet var tiltransporteret Told og Skat.
 I skrivelse af 1. august 2000 oplyste indklagede, at der på  

 byggemøde dem 3. august 2000 ville blive foretaget en opgørelse over det  

 udførte arbejde, på hvilket grundlag der derefter kunne fremsendes a  

 conto-begæring til godkendelse.
 På byggemødet den 3. august blev det konstateret, at klageren  

 havde 3 mand på pladsen, at klagerens arbejde med skillevægge var udført 90  

 %,  

 arbejdet med udvendige døre og vinduer var udført 70 %, samt at klageren på  

 tårnbygningen endnu intet arbejde havde udført.
 I byggemødereferatet under  Tilsyn  er bl.a. anført følgende:
Nye vinduer på 4. sal  

  

 skal  

  

 kunne opfylde kravet til redningsåbning.
Se BR 95 Besigtigede vinduer opfylder p.t.  

  

 ikke  

  

 disse krav.
Ejeren af det firma, der fungerede som  

 hovedentreprenør samt det firma, der i nærværende sag er klager fremkommer  

 med  

 redegørelse.
 Boet efter hovedentreprenøren afholder evt. udgifter i  

 forbindelse med ovenstående.
 Arkitekten, der har deltaget i udfærdigelsen af udbudsmaterialet  

 fremkommer med oplæg til løsning.
 I samme byggemødereferat er under afsnittet  Økonomi  bl.a.  

 anført:
 A conto-begæringer i henhold til stadeopgørelse skal forinden  

 udbetaling forelægges på byggemøde og/eller skriftligt være godkendt af  

 bygherren .
 Det fremgår ikke af byggemødereferatet, at klagerens a  

 conto-begæring blev forelagt på byggemødet, hvor bl.a. ejeren af det firma,  

 der  

 fungerede som hovedentreprenør samt det firma, der i nærværende sag er klager  

 var til stede.
Ved faktura dateret 8. august 2000 begærede klageren på ny a  

 conto udbetalt 375.000 kr. inkl. moms udbetalt.
Beløbet var fortsat  

 tiltransporteret Told og Skat.
 I skrivelse af 22. august 2000 rykkede klageren for betalingen  

 og tilføjede, at hvis ikke beløbet omgående blev betalt, ville arbejdet blive  

 standset  

 med varsel i henhold til AB 92.
 I skrivelse af 23, august 2000 svarede indklagede, at a  

 conto-begæringer skal forelægges for byggemødet, hvilket ikke var sket, samt  

 at  

 det krævede beløb var uspecificeret og ikke afspejlede forholdet mellem det  

 udførte arbejde og den resterende del af entreprisen.
 I skrivelse af 24. august 2000 meddelte klageren, at arbejdet  

 i tilfælde af manglende betaling den følgende dag   ville blive standset  

 næstfølgende arbejdsdag.
 I skrivelse af 29. august 2000 meddelte klageren under  

 henvisning til parternes møde dagen før, at indklagedes manglende betaling  

 var  

 misligholdelse, og at klageren med omgående virkning bragte entrepriseaftalen  

 til ophør.
 Ved skrivelse af samme dag til klageren henviste indklagede til  

 samme møde dagen før, og det hedder herefter i skrivelsen bl.a.:
 På mødet blev der udtrykt enighed om stadet, samt  

 værdiansættelserne.
 Det blev på denne baggrund klart for mødedeltagerne, at  

 færdiggørelse af tømrer/snedkerentreprisen...ikke ville kunne gennemføres for  

 entreprisesummen.
 Da udgifterne til færdiggørelsen skønnedes langt at overstige  

 entreprisesummen, honorerede indklagede ingen del af a conto-begæringen.  

 Indklagede tilføjede, at man havde noteret sig klagerens ophævelse af  

 entreprisen og snarest ville lade denne færdiggøre af anden entreprenør, i  

 hvilken forbindelse indklagede forbeholdt sig sit erstatningskrav.
 Ved skrivelse af samme dag anmodede indklagede Voldgiftsnævnet  

 om at udpege skønsmand til at foretage en stadeopgørelse.
Skønsmanden, arkitekt og tømrermester udfærdigede den 28.  

 september 2000 erklæring i sagen.
Det fremgår heraf bl.a., at  de manglende  

 arbejder under tømrer- snedkerentreprisen udgør 150.000 kr. ekskl. moms.  

  Yderligere manglende arbejder værdisatte skønsmanden til 648.000 kr. ekskl.  

 moms med oplysning om, at der ikke mellem parterne var enighed om, hvorvidt  

 disse arbejder var omfattet af tømrer- og snedkerentreprisen.
 Der er forelagt voldgiftsretten bygningstegninger, hvoraf det  

 bl.a. fremgår, at nye indvendige vægge, der adskiller lejlighederne, er vist  

 som skillevægge, der forløber gennemgående fra stueetage til 3. sal.
Skønsmanden har afgivet tillægserklæring af 19. december 2001 om  

 bygningens lydforhold.
Til grund herfor foreligger resultat af  

 bygningsakustiske målinger udført af professionelle på området.
Skønsmanden  

 udtaler, at flere af målingerne viser, at kravene i bygningsreglementet ikke  

 er  

 overholdt.
Skønsmanden foreslår, at der foretages en nærmere bygningsmæssig  

 undersøgelse, hvilket kræver destruktive indgrab i byggeriet.
De nødvendige destruktive indgreb blev foretaget, og den 2. maj  

 2002 afgav skønsmanden yderligere tillægserklæring.
Heri har skønsmanden  

 konkluderet, at følgende forhold medfører, at  kravene til lydisolering ikke  

 er  

 opfyldt:
 Gulvbrædderne er gennemgående i lejlighedsskellet.
 Der er ikke foretaget den i SBI-anvisningen foreslåede  

 lyddæmpning af eksisterende eller nye gulve på 1. sal.
På et spørgsmål til skønsmanden om, hvorledes problemerne kan  

 løses og omkostningerne herved, svarer skønsmanden med en oplysning om, at  

 SBI  

 anbefaler, at lydisolering af bjælkelag med synlige bjælker udføres med  

 fritliggende loftkonstruktioner og /eller svømmende gulve.
Skønsmanden  

 tilføjer, at projektet ikke viser svømmende gulve, og heller ikke hvorledes  

 loftet er monteret/ophængt.
Skønsmanden anbefaler, at der udarbejdes et  

 afhjælpningsprojekt.
 Vedrørende færdiggørelsen af entreprisen har indklagede fremlagt  

 fakturaer fra X m.fl., hvorefter de arbejder, som indklagede anser omfattet  

 af  

 færdiggørelsesaftalen med klageren, er udført for 1.260.566,33 kr. inkl.  

 moms.
 For så vidt angår ændring af ejendommens vinduer har indklagede  

 fremlagt faktura fra X, hvorefter arbejdet er udført for 231.067,50 kr. inkl.  

 moms.
For så vidt angår udbedring af indvendige boligskillevægge og  

 lofter har indklagede fremlagt tilbud fra andet firma, der udfører tømrer- og  

 snedkerentreprise, hvorefter arbejderne vil kunne udføres for 1.230.000 kr.  

 inkl. moms eller 984.000 kr. ekskl. moms.
I sidstnævnte beløb indgår nye  

 gulve  

 med 177.000 kr., nedtagning af lofter med 110.000 kr., opsætning af nye  

 lofter  

 med 577.000 kr., el-arbejder med 40.000 kr., og et rådighedsbeløb til  

 flytning  

 af møbler og rengøring på 80.000 kr.
 Forklaringer.
Ejeren af det firma, der fungerede som hovedentreprenør samt det  

 firma, der i nærværende sag er klager har forklaret bl.a., at han er  

 civiløkonom.
Han ejer såvel det firma, der fungerede som hovedentreprenør som  

 det firma, der i nærværende sag er klager.
Han fik kendskab til  

 byggeprojektet  

 via arkitekten, der havde deltaget i udfærdigelsen af byggebeskrivelsen.  

 Efter  

 flere drøftelser afholdt parterne mødet den 12. april 2000, og  

 entreprisekontrakten blev senere underskrevet.
Ombygningen skulle gennemføres  

 billigst muligt, og de eksisterende gulve skulle anvendes.
Hovedentreprenøren  

 udfører ikke selv arbejder, men indgik aftaler med underentreprenører.
Første  

 byggemøde blev indkaldt af den hos indklagede ansatte bygningskonstruktør.
De  

 næste byggemøder blev aftalt fra gang til gang.
Hovedentreprenørens konkurs  

 kom  

 pludseligt.
Ca. en uge før konkursen fortalte vidnet bygningskonstruktøren om  

 den vanskelige økonomiske situation.
Vidnet lovede at hjælpe med at få  

 underentreprenørerne til at fortsætte som fagentreprenører.
Klageren har fra  

 starten udført tømrer- og snedkerentreprisen da som underentreprenør for  

 hovedentreprenøren.
Klageren påtog sig straks efter konkursen at fuldføre  

 tømrer- og snedkerentreprisen.
Efter vidnets opfattelse er der ikke  

 uoverensstemmelse mellem de arbejder, der er omfattet af klagerens  

 færdiggørelsestilbud og indklagedes accept.
Vidnet husker ikke, hvorfor  

 entreprisesummen blev mindre i accepten end i tilbuddet.
Der blev ikke ved  

 overtagelsen udfærdiget nogen stadeopgørelse.
Klagerens transporterklæring  

 til  

 Told og Skat er den eneste transport, der er anmeldt overfor indklagede.  

 Klagerens a-contobegæring blev genfremsendt, vist nok som følge af at det  

 oprindelige fakturanummer var forkert.
På byggemødet den 3. august 2000 blev  

 fakturaen formentlig ikke drøftet, da den ikke da var forfalden, men efter  

 byggemødet  

 forventede vidnet, at beløbet blev betalt.
Fakturaen svarer til de af  

 klageren  

 bogførte materialer og det udførte arbejde.
De yderligere arbejder, som  

 indklagede fordrede udført, var ikke beskrevet i tømrer- og  

 snedkerentreprisen.  

 Det var ikke vidnets opgave at sikre rådgivning vedrørende lydforholdene.  

 Dette  

 er en ingeniøropgave og henhørte derfor under bygherren.
Vidnet forhørte sig  

 om  

 lydproblemer hos en professionel, der fortalte, at gipsvæggene opfyldte  

 kravet  

 til dæmpning, hvis der samtidig blev skåret en rille i gulvbrædderne.
Efter  

 vidnets opfattelse er det ikke kun gulvbrædderne, men også de bærende  

 bjælker,  

 der er mulige kilder til lydproblemerne.
Det kan efter vidnets opfattelse  

 ikke  

 lade sig gøre at lade skillevæggene gennembryde etageadskillelsen.
I så fald  

 vil etagerne falde ned.
Vidnet husker ikke, om dette spørgsmål har været  

 drøftet nærmere med indklagede, men indklagedes tilsyn var opmærksom på  

 problemet.
Det er blevet drøftet, at indklagede skulle tilkalde en  

 lydtekniker.  

 Hovedentreprenøren skulle levere nye vinduer, men vidnet mener ikke, at  

 vinduerne var med i tømrer- og snedkerentreprisen.
Vinduerne er købt af  

 hovedentreprenøren, og bygningskonstruktøren godkendte på mødet den 12. april  

 2000 vinduerne.
Vinduerne blev isat, inden hovedentreprenøren gik konkurs.  

 Vedrørende trappetårnet har vidnet ment, at klageren må have leveret  

 størstedelen af materialerne til træbeklædningen.
Bygningskonstruktøren har forklaret bl.a., at han er uddannet  

 bygningskonstruktør.
Udbudsmaterialet blev udfærdiget med henblik på  

 fagentreprise, men det endte med, at hovedentreprenøren påtog sig opgaven som  

 hovedentreprenør.
Indklagede havde som rådgivere både ingeniør og arkitekt.
I  

 forbindelse med byggemødet den 6. juli 2000 fortalte ejeren af det firma, der  

 fungerede som hovedentreprenør samt det firma, der i nærværende sag er  

 klager,  

 at hovedentreprenøren ville gå konkurs.
Vidnet kontaktede alle  

 underentreprenørerne og indgik fagentrepriseaftaler med disse med henblik på  

 færdiggørelse.
Vidnet fik fra ejeren af det firma, der fungerede som  

 hovedentreprenør samt det firma, der i nærværende sag er klager oplysning om  

 hovedentreprisesummens opdeling på underentrepriser.
Vidnet havde brug for  

 oplysningerne for at kunne indgå aftaler om færdiggørelsen og tage stilling  

 til  

 a-conto-begæringer.
Opstillingen viste, at der af tømrer- og  

 snedkerentreprisesummen var det beløb til rest, som vidnet efter konkursen  

 aftalte med klageren var dennes fagentreprisesum.
Da vidnet modtog klagerens  

 a  

 conto-begæring, mente vidnet, at det ikke ville være muligt at færdiggøre  

 entreprisen for et restbeløb.
Vidnet undersøgte spørgsmålet nærmere og  

 forelagde problemet for bl.a. ejeren af det firma, der fungerede som  

 hovedentreprenør samt det firma, der i nærværende sag er klager på et møde  

 den  

 28. august 2000. Vidnet fornemmede, at alle tilstedeværende var enige i, at  

 det  

 ikke var muligt at færdiggøre tømrer- og snedkerentreprisen, hvis a  

 conto-begæringen blev betalt.
Det er på bygningstegningen vist, at  

 lejlighedsskillevæggene skal være gennemgående, og dette kan gennemføres uden  

 at gennembryde de bærende bjælker.
I de tilfælde, hvor skillevæggene ikke er  

 gennemgående, er der tale om vægge til sekundære rum.
Vidnet har ikke under  

 byggeriet modtaget oplysning fra ejeren af det firma, der fungerede som  

 hovedentreprenør samt det firma, der i nærværende sag er klager om, at de  

 gennemgående skillevægge ikke kunne udføres.
På det første møde med  

 skønsmanden  

 hævdede ejeren af det firma, der fungerede som hovedentreprenør samt det  

 firma,  

 der i nærværende sag er klager, at skillevæggene var gennemgående.
Vidnet  

 overvejer at søge kommunen om dispensation for lydkravene.
En af klageren  

 tilkaldt lydtekniker skulle have været betalt af indklagede.
Efter vidnets  

 opfattelse kan de leverede og monterede vinduer kun være omfattet af tømrer-  

 og  

 snedkerentreprisen.
Problemet med vinduerne var, at de manglede nogle  

 centimeter for at opfylde kravet om redningsåbning.
Hvor det var muligt, blev  

 vinduerne ændret, mens andre vinduer måtte udskiftes.
Vidnet havde på et møde  

 den 28. april 2000 set en prøve af et vindue, men det var i en mindre  

 størrelse  

 og gav ikke mulighed for at kontrollere, hvorvidt kravene til redningsåbning  

 var opfyldt.
Når det i referatet af byggemødet den 3. august 2000 er anført,  

 at  

 konkursboet dækker udgiften ved udbedring af vinduerne, er dette ikke en  

 aftale  

 mellem parterne, men et referat af ejeren af det firma, der fungerede som  

 hovedentreprenør samt det firma, der i nærværende sag er klagers udtalelse.
Arkitekten har forklaret bl.a., at han er arkitekt og har  

 deltaget i udfærdigelsen af udbudsmaterialet.
Han har endvidere deltaget i  

 byggemøder en gang om ugen.
Han har ikke ført tilsyn og ved ikke, hvem der  

 førte tilsyn.
Han så på enkelte problemer, når entreprenørerne anmodede ham  

 derom.
Der er i materialet foreskrevet lydisolerende lofter, der kun skal  

 fastgøres ved væggene.
De indvendige boligskillevægge skal opfylde kravene  

 vedrørende bl.a. lydisolering og er projekteret som lodret gennemgående  

 vægge.  

 Vidnet husker ikke, hvorfor nogle vægge ikke er projekteret gennemgående.  

 Efter  

 vidnets opfattelse er der altid problemer med lydisolering, når ældre  

 ejendomme  

 indrettes til boligformål.
Vidnet har ikke været bekendt med, at  

 skillevæggene  

 ikke var udført gennemgående, og vidnet har heller ikke drøftet dette med  

 ejeren af det firma, der fungerede som hovedentreprenør samt det firma, der i  

 nærværende sag er klager.
Ejeren af det firma, der fungerede som  

 hovedentreprenør samt det firma, der i nærværende sag er klager har tværtimod  

 sagt, at han havde styr på lydproblemerne, da han havde kontakt til  

 gipsleverandøren.
Trappe- og elevatortårnet var oprindelig projekteret i  

 beton,  

 men det blev senere efter forslag fra ejeren af det firma, der fungerede som  

 hovedentreprenør samt det firma, der i nærværende sag er klager ændret til et  

 ståltårn, og den tilhørende profilkonstruktion blev ændret til en  

 krydskonstruktion.
De bevarede gulve skulle slibes og afleveres klar til  

 overfladebehandling.
Skønsmanden har forklaret bl.a., at kravene til lyddæmpning ikke  

 fremgår direkte af bygningsreglementet, der blot henviser til  

 SBI-anvisninger.  

 Det er et spørgsmål, om det overhovedet er muligt i en gammel erhvervsejendom  

 med den pågældende trækonstruktion at opfylde de nugældende krav til  

 lyddæmpning.
Firmaet, der foretog lydmålingerne, havde ingen umiddelbar  

 løsning.
Problemstillingen kan derfor kun afklares ved, at der udfærdiges et  

 egentligt udbedringsprojekt under medvirken af en lydteknikker.
Herved kan  

 også  

 udbedringsomkostningerne opgøres.
Det vil i alle tilfælde hjælpe på  

 lydforholdene, hvis gulvbrædderne afbrydes effektivt mellem lejlighederne, og  

 der isoleres omkring etageadskillelserne.
Den rille, der er skåret i gulvene  

 ved skillevæggene, er uden værdi for løsning af lydproblemerne.
Formentlig  

 bør  

 der etableres egentlige svømmende gulve for at løse opgaven, og dette kræver,  

 at gulvene udskiftes.
Et nedstroppet loft er ikke tilstrækkeligt.
Skønsmanden  

 har oplyst vedrørende de prissatte yderligere arbejder, at en let slibning af  

 gulvene er beskrevet i entreprisen.
Denne slibning vil koste ca. 5000 kr.  

 ekskl. moms.
Ligeledes er en let ydervægskonstruktion på trappe- og  

 elevatortårnet beskrevet i entreprisen.
Denne konstruktion er prissat til  

 260.000 kr. ekskl. moms.
 Parternes procedure.
Klageren har til støtte for sine påstande bl.a. anført, at der  

 er udført arbejde for det fakturerede arbejde.
Klageren har indtil 31. juli  

 2000 haft 3 mand på pladsen.
Den 31. juli blev fakturaen fremsendt, og der  

 blev  

 ikke på byggemødet den 3. august 2000 rejst indsigelser herimod.  

 Aftalegrundlagets  

 bestemmelse om formel godkendelse på byggemøde er en forskrift, der må vige  

 for  

 den realitet, at det fakturerede arbejde er udført.
Efter skønsmandens nu  

 afgivne forklaring resterede arbejde på trappe- og elevatortårnet for 260.000  

 kr., men dette beløb må reduceres, idet klageren har leveret materialer til  

 denne del af entreprisen.
Skønsmandens nu afgivne oplysninger er i øvrigt  

 behæftet med nogen usikkerhed.
Da indklagede valgte ikke at betale nogen del  

 af  

 fakturaen, var dette en væsentlig misligholdelse af parternes  

 entrepriseaftale,  

 og klagerens ophævelse, der skete efter behørigt varsel, var dermed  

 berettiget.  

 Klageren har opgjort sit krav korrekt som entreprisesummen med fradrag af  

 100.000 kr., der ville have udgjort klagerens omkostning ved at færdiggøre  

 entreprisen.
Klageren må have krav på erstatning for sin mistede avance.
Da  

 klager har ophævet entreprisekontrakten med rette, har indklagede allerede af  

 denne grund ikke noget krav på klageren.
I øvrigt bestrides størrelsen af det  

 af indklagede opgjorte krav på færdiggørelsen.
For så vidt angår indklagedes  

 mangelskrav afvises disse, allerede fordi de omhandlede arbejder er udført,  

 før  

 klageren blev direkte kontraktspart i forhold til indklagede.
Vinduerne var i  

 øvrigt godkendt af indklagede.
Det fremlagte tilbud vedrørende lydproblemer  

 opfylder ikke skønsmandens anbefaling af, at der udfærdiges et  

 afhjælpningsprojekt.
Lydproblematikken har været rejst over for indklagede,  

 uden at denne gjorde noget derved.
Løsningen er derfor ikke klagerens ansvar.  

 I  

 alle tilfælde må det komme indklagede til skade, at indklagedes tilsyn har  

 svigtet.
Indklagede har til støtte for sine påstande gjort gældende  

 bl.a., at indklagede ikke har væsentligt misligholdt parternes  

 entrepriseaftale, og at klageren derfor ophævede aftalen med urette.
Da der  

 mellem parterne opstod tvist om, hvilke arbejder der var omfattet af  

 entreprisen, var det berettiget, at indklagede ikke umiddelbart godkendte a  

 conto-begæringen, men krævede denne specificeret.
A conto-begæringen blev  

 heller ikke fremlagt på et byggemøde, således som parterne havde aftalt.  

 Efter  

 skønsmandens nu afgivne oplysninger manglede der arbejder for mere end  

 500.000  

 kr. ekskl. moms.
Indklagede har derfor med rette lagt til grund, at der ved  

 betaling af a conto-begæringen ikke ville være tilstrækkelige midler til  

 entreprisens færdiggørelse.
Hertil kommer at transporten til Told og Skat  

 gjorde det klart, at klageren ikke ville være i stand til at færdiggøre  

 entreprisen.
Den manglende honorering af a conto-begæringen var derfor ikke  

 en  

 væsentlig misligholdelse, og klagerens ophævelse var med urette.
Indklagede  

 har  

 derfor krav på erstatning svarende til de faktiske  

 færdiggørelsesomkostninger.  

 Indklagede har på korrekt måde opgjort sit tab herved.
Klagerens arbejde  

 opfylder ikke bygningsreglementets krav vedrørende redningsåbninger og  

 lydisolering.
Da klageren har lavet hele entreprisen, hæfter klageren for  

 manglerne.
Klageren er for så vidt angår tømrer- og snedkerentreprisen  

 indtrådt  

 i alle den tidligere hovedentreprenørs rettigheder og forpligtelser og dermed  

 også over for indklagede i ansvaret for det mangelfulde arbejde.
I alle  

 tilfælde kan indklagede, da hovedentreprenøren er gået konkurs, indtale  

 mangelskravet direkte over for klageren.
De indvendige boligskillevægge er  

 udført i strid med projektet, og udførelsen er dermed ansvarspådragende.  

 Klager  

 inddrog trods opfordring ikke sagkyndig lydmand og har heller ikke rejst  

 spørgsmålet om ændring af den foreskrevne udførelse.
Klager er dermed  

 ansvarlig  

 for den manglende overholdelse af kravene til lydisolering.
Klageren skulle  

 have fulgt bygningstegningernes udvisende af lejlighedsskellenes udførelse,  

 og  

 hvis klageren mente, at disse ikke kunne udføres som projekteret, skulle han  

 have konsulteret bygherren.
Indklagede har indhentet tilbud på lovliggørelse  

 vedr. lydisoleringen.
Såfremt voldgiftsretten finder, at tilbuddet er for  

 stort  

 eller upræcist, må voldgiftsretten foretage skønsmæssig opdeling på  

 skillevægge  

 og isolering af etageadskillelser.
Klager har ikke dokumenteret at have  

 leveret  

 materialer til trappe- og elevatortårnet.
Det af klageren påberåbte mulige  

 tilsynssvigt er uden betydning for klagerens ansvar.
 Voldgiftsretten udtaler:
 Skønsmanden har ved stadeforretningen i september 2000  

 konstateret, at der uomtvistet manglede udført arbejder for 150.000 kr.  

 ekskl.  

 moms.
Skønsmanden har yderligere værdisat arbejder, hvorom parterne  

 ikke er enige.
Vedrørende disse arbejder lægger voldgiftsretten til grund, at  

 følgende er omfattet af parternes entrepriseaftale:
 Slibning af trægulve, jf. entreprisebeskrivelsen pkt. 4.14.214,  

 hvilket arbejde i overensstemmelse med skønsmandens oplysning prissættes til  

 5.000 kr. ekskl. moms.
 Trappetrin og reposer i trappe-/elevatortårn, jf.  

 entreprisebeskrivelsen pkt. 4.14.218 og klagerens e-mail af 10. juli 2000.  

 Arbejderne prissættes i overensstemmelse med skønsmandens erklæring til  

 65.000  

 kr. ekskl. moms.
Ydervægge på trappe/elevatortårn, jf. 4.14.234, hvilket arbejde  

 i overensstemmelse med skønsmandens oplysninger prissættes til 260.000 kr.  

 ekskl. moms.
Voldgiftsretten bemærker herved, at klageren ikke har  

 sandsynliggjort at have leveret nogen del af materialerne dertil.
 Tag over trappetårn med rytterlys, jf. entreprisebeskrivelsen  

 pkt. 4.14.235, hvilket arbejde i overensstemmelse med skønsmandens erklæring  

 prissættes til 60.000 kr. ekskl. moms.
 Voldgiftsretten fastslår herefter, at der på tidspunktet for  

 fremsættelsen af a conto begæringen resterede arbejde for et samlet beløb på  

 ca. 540.000 kr. ekskl. moms.
 Der er ikke grundlag for at fastslå, at klageren i a  

 conto-begæringen har faktureret mere arbejde, end det klageren havde udført  

 efter indgåelsen af fagentrepriseaftalen med indklagede.
 Som følge af det anførte må det antages, at den mellem parterne  

 aftalte fagentreprisesum ikke har været tilstrækkelig til at fuldføre  

 arbejdet.
 På denne baggrund tiltræder voldgiftsretten, at indklagede ikke  

 honorerede a conto-begæringen fuldt ud.
Da imidlertid aftalen med klageren om færdiggørelsen var indgået  

 uden egentlig opgørelse på aftaletidspunktet af det arbejde, som den  

 tidligere  

 hovedentreprenør indtil konkursen havde udført, må en del af ansvaret for den  

 opståede situation, der skyldtes det urealistiske forhold mellem det  

 resterende  

 arbejde og den aftalte fagentreprisesum, påhvile indklagede.
Indklagede burde  

 derfor have honoreret a conto-begæringen delvist.
 Når henses til, at hovedansvaret for den opståede situation  

 påhvilede klageren, der accepterede at færdiggøre entreprisen med den aftalte  

 fagentreprisesum, findes indklagedes undladelse af delvist at honorere a  

 conto-begæringen ikke at kunne anses som en sådan misligholdelse, at det  

 berettigede klageren til at ophæve entrepriseaftalen.
 Klageren er derfor erstatningsansvarlig for entreprisens  

 færdiggørelse.
Vedrørende indklagedes omkostninger til entreprisens  

 færdiggørelse finder voldgiftsretten at måtte lægge mindre vægt på de af  

 indklagede afholdte omkostninger og i stedet tage udgangspunkt i ovennævnte  

 beløb på 540.000 kr. ekskl. moms.
Når dette beløb sammenholdes med  

 entreprisesummen, finder voldgiftsretten, at denne del af sagen bør afgøres  

 ved, at klagerens krav om betaling af entreprisesummen ikke tages til følge,  

 og  

 at indklagedes krav om yderligere erstatning i anledning af færdiggørelsen  

 heller ikke tages til følge.
Vedrørende parternes tvist angående vinduer bemærker  

 voldgiftsretten, at vinduerne ikke er anført under udbudsmaterialets  

 beskrivelse af tømrer- og snedkerarbejderne, men er beskrevet under et  

 selvstændigt afsnit i udbudsmaterialet.
Af indklagedes accept af 14. juli  

 2000  

 fremgår det, at klageren skal færdiggøre de arbejder, der er omfattet af  

 tømrerentreprisen  m.v. . Efter bevisførelsen må det lægges til grund, at  

 vinduerne er indkøbt af hovedentreprenøren.
Voldgiftsretten finder det på  

 denne  

 baggrund betænkeligt at fastslå, at klageren er ansvarlig for valget af  

 vinduer.
Indklagedes krav om erstatning for mangelfulde vinduer tages derfor  

 ikke til følge.
Klagerens undladelse af at udføre gennemgående indvendige  

 boligskillevægge er i strid med det foreliggende tegningsmateriale.
Klageren  

 har ikke godtgjort, at den ændrede udførelse er sket efter aftale med  

 indklagede, eller at indklagedes tilsyn har haft viden herom, der kan  

 reducere  

 klagerens ansvar for den ikke kontraktsmæssige udførelse.
I overensstemmelse  

 med skønsmandens erklæring lægger voldgiftsretten til  

    

 grund, at udførelsesfejlen er af væsentlig  

 betydning for den manglende overholdelse af bygningsreglementets krav til  

 lydisolering.
Klageren er derfor erstatningsansvarlig for udbedring af  

 væggene.  

 Da den tidligere hovedentreprenør er gået konkurs, og da klageren har udført  

 hele arbejdet med opførelsen af skillevæggene, er indklagede berettiget til  

 at  

 rejse det fulde erstatningskrav imod klageren.
 Der er efter sagens oplysninger ikke grundlag for at anse  

 klageren for erstatningsansvarlig for så vidt angår lofter.
Voldgiftsretten kan herefter ikke lægge det af indklagede  

 indhentede tilbud på i alt 984.000 kr. ekskl. moms til grund ved afgørelsen  

 af  

 erstatningens størrelse.
Voldgiftsretten tiltræder, at etablering af nye  

 gipslydvægge kan prissættes til 177.000 kr. ekskl. moms, og at der bør  

 afsættes  

 yderligere beløb til udførelse af el-arbejder og til flytning af møbler og  

 rengøring.
Voldgiftsretten tager herefter indklagedes krav til følge for så  

 vidt angår et beløb på 250.000 kr. ekskl. moms eller 312.500 kr. inkl. moms.
 Der afsiges kendelse i overensstemmelse med det oven for  

 anførte.
 For så vidt angår omkostningerne til skønsmandens virksomhed  

 bemærkes, at det har været nødvendigt for indklagede at iværksætte skønnet,  

 og  

 at klageren derfor skal godtgøre indklagede dennes udgifter hertil med de  

 afholdte 67.775 kr.
 Efter parternes påstande og sagens udfald skal ingen af parterne  

 i øvrigt betale sagsomkostninger til den anden part.
 Parterne skal hver betale halvdelen af omkostningerne ved  

 voldgiftsrettens virksomhed.
 Thi bestemmes:
 Indklagede frifindes for den af klageren nu under  

 betalingsstandsning nedlagte påstand.
 Klageren skal inden 14 dage efter modtagelsen af denne kendelse  

 til indklagede betale 312.500 kr. med procesrente fra den 26. august 2002  

 samt  

 i delvise sagsomkostninger 67.775 kr.
 I øvrigt skal ingen part betale sagsomkostninger til den anden  

 part.
 Klageren og indklagede skal inden 14 dage efter opgørelse og  

 påkrav fra Voldgiftsnævnet for bygge- og anlægsvirksomhed hver betale  

 halvdelen  

 af omkostningerne ved voldgiftsrettens behandling af sagen.
