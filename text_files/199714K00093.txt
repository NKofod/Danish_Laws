Nr BTL 93 Betænkning over Forslag til lov om Kulturministeriets Udviklingsfond   

 Nr L 93 1997-98. 1. samling Afgivet af Kulturudvalget Afgivet: 19980218 Udvalget har behandlet lovforslaget i nogle møder og har herunder stillet  

 spørgsmål til kulturministeren, som denne har besvaret skriftligt.
 Endvidere har udvalget modtaget en mundtlig og en skriftlig henvendelse  

 fra Amatørernes Kunst & Kultur Samråd.
 Der er af kulturministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres og CentrumDemokraternes medlemmer af  

 udvalget) lovforslaget til vedtagelse med de af kulturministeren stillede  

 ændringsforslag.
 Et mindretal (Venstres, Det Konservative Folkepartis og Dansk  

 Folkepartis medlemmer af udvalget) indstiller lovforslaget til   

 forkastelse ved 3. behandling.
Æ n d r i n g s f o r s l a g Af Kulturministeren, tiltrådt af et flertal (S, SF, RV og  

 CD):
Til § 4 1) Efter stk. 1 indsættes som nyt stykke:
»Stk. 2. 4 af bestyrelsens medlemmer skal vælges blandt  

 kandidater indstillet af relevante råd og nævn.« Stk. 24 bliver herefter stk. 35.
Til § 5 2) I stk. 1 udgår 3. pkt.
 3) I stk. 1, 4. pkt., udgår ordene »og tiltrådt«.
 4) I stk. 2 indsættes efter »den kommende  

 bestyrelsesperiode« ordene: »efter samråd med den nyudnævnte  

 bestyrelse«.
Til § 10 5) I stk. 1 ændres »1. januar 1998« til: »1.  

 april 1998«.
B e m æ r k n i n g e r Til nr. 1 Med den foreslåede ændring skal kulturministeren indhente forslag til  

 bestyrelsesmedlemmer hos relevante råd og nævn. 4 af bestyrelsens medlemmer  

 skal vælges blandt de indstillede kandidater.
Til nr. 2 og 3 Bestemmelsen om, at kulturministeren skal godkende handlingsplanen,  

 fjernes for ikke at drage bestyrelsens uafhængighed i tvivl.
Til nr. 4 Bestemmelsen om samråd om udpegning af satsningsområder indføjes for at  

 sikre en åben dialog om udpegningen heraf.
Udpegningen af  

 bestyrelsesmedlemmer og udpegning af satsningsområder er en sammenhængende  

 proces.
Derfor er det væsentligt at sikre, at de satsningsområder, der skal  

 gælde for den kommende bestyrelsesperiode, er fastlagt efter en drøftelse med  

 den nyudpegede bestyrelse.
Det skal understreges, at bestyrelsen stadig har  

 mulighed for selv at vælge satsningsområder som supplement til de områder,  

 ministeren eventuelt peger på.
Til nr. 5 Det foreslås, at loven træder i kraft den 1. juli 1998, dog således at  

 bestyrelsen i henhold til § 4 og § 5 kan træde sammen og påbegynde  

 udarbejdelse af handlingsplan m.v. fra den 1. april 1998.
Hanne Andersen (S) fmd . Søren Hansen (S) Eva Fatum (S) Poul  

 Qvist Jørgensen (S) Peder Sass (S) Margrete Auken (SF) Henrik Svane (RV) Aage  

 Frandsen (SF) Peter Duetoft (CD) Ester Larsen (V) Hanne Christensen (V) Lars  

 Løkke Rasmussen (V) nfmd . Hans Christian Schmidt (V) Torben  

 Rechendorff (KF) Agnete Laustsen (KF) Brian Mikkelsen (KF) Ole Donner  

 (DF) Fremskridtspartiet og Enhedslisten havde ikke medlemmer i udvalget.
