Vejledning om regulering af beløb og  

 beløbsgrænser i lov om byfornyelse samt beløb og  

 beløbsgrænser fastsat i medfør af lov om byfornyelse for  

 2003 Der er i lov om byfornyelse, jf. lovbekendtgørelse  

 nr. 135 af 1. marts 2001, samt i bekendtgørelse nr. 459 af 14. juni  

 1999 om huslejefastsættelse, nybyggeri m.v. efter lov om byfornyelse  

 fastsat en række beløb og beløbsgrænser, som  

 reguleres en gang om året.
Beløbsgrænser for opførelse af  

 nybyggeri Ifølge § 9, stk. 1, nr. 9, i lov om byfornyelse kan  

 nybyggeri kun opføres, såfremt de skønnede omkostninger  

 til ombygning og istandsættelse af de nedrevne bygninger overstiger et  

 af økonomi- og erhvervsministeren fastsat beløb.  

 Beløbene for 1998 er fastsat i § 8, stk. 1, i bekendtgørelse  

 nr. 459 af 14. juni 1999 om huslejefastsættelse, nybyggeri m.v. efter  

 lov om byfornyelse.
Beløbene reguleres hvert år pr. 1. januar  

 efter det af Danmarks Statistik beregnede nettoprisindeks for september  

 måned i det foregående år.
Beløbene i  

 bekendtgørelsens § 8, stk. 1, svarer til indekset for september 1997,  

 som er 311,7. Fra og med 2001 er nettoprisindekset blevet omlagt fra 1975=100  

 til 2000=100. Nettoprisindekset for september 2002 er 105,5. Ved reguleringen  

 afrundes til nærmeste 100 kr.
 I 2003 er beløbet pr. m2  

 bruttoetageareal 10.100 kr. i hovedstadsområdet og 9.100 kr. i det  

 øvrige land.
Sammenligningslejen Ifølge § 49, stk. 2, i lov om byfornyelse kan lejen  

 for beboelseslejemål ikke overstige en sammenligningsleje, svarende til  

 lejen for nye almene familieboliger i området. Økonomi- og  

 erhvervsministeren fastsætter, jf. § 49, stk. 8, i lov om byfornyelse  

 standardsatser for sammenligningslejen.
Standardsatserne for 1998 er fastsat i bilaget til  

 bekendtgørelse nr. 459 af 14. juni 1999 om huslejefastsættelse,  

 nybyggeri m.v. efter lov om byfornyelse.
Sammenligningslejen reguleres hvert  

 år pr. 1. januar efter det af Danmarks Statistik beregnede  

 nettoprisindeks for september måned i det foregående år.  

 Den sammenligningsleje, der er anført i bekendtgørelsens bilag,  

 svarer til indekset for september 1997, som er 311,7. Fra og med 2001 er  

 nettoprisindekset blevet omlagt fra 1975=100 til 2000=100. Nettoprisindekset  

 for september 2002 er 105,5. Ved reguleringen afrundes til nærmeste 5  

 kr.
 Standardsatserne for sammenligningslejen for 2003  

 fremgår af nedenstående tabel.
Sammenligningsleje for 2003, jf. § 49, stk. 2, i lov om byfornyelse Område Indbyggere Sammenligningsleje kr. pr. m2 København og Frederiksberg samt Københavns Amt 885 Frederiksborg og Roskilde Amt 20.000 og derover Under 20.000 845 815 Vestsjællands, Fyns, Ribe, Vejle og Århus Amt Over 50.000 20 - 50.000 Under 20.000 750 765 695 Storstrøms, Bornholms, Sønderjyllands, Ringkøbing,  

 Viborg og Nordjyllands Amt Over 50.000 20 - 50.000 Under 20.000 735 685 670 Beløbsgrænse for  

 beboerrepræsentanternes beføjelse I § 99, stk. 2, i lov om byfornyelse er fastsat en  

 beløbsgrænse for den lejeforhøjelse, som  

 beboerrepræsentanterne kan aftale med udlejer på samtlige lejeres  

 vegne.
Beløbet i § 99, stk. 2, i lov om byfornyelse er identisk med  

 det tilsvarende beløb i § 66 a i lov om leje og reguleres efter samme  

 metode.
Beløbet er opgjort i 1994-niveau.
Den årlige regulering  

 til og med finansåret 1997 foretoges på basis af  

 tilpasningsprocenten tillagt 2 pct.
For 1998 og fremover reguleres  

 beløbet efter udviklingen i Danmarks Statistiks nettoprisindeks i en  

 12-måneders periode sluttende i juni måned året før  

 det finansår, reguleringen vedrører.
Beløbet afrundes til  

 nærmeste hele kronebeløb.
 Reguleringsfaktorerne for perioden 1994 til 2003 er  

 følgende:
 1994 - 95	0,7 pct.
 1995 - 96	2,0 pct.
 1996 - 97	1,3 pct.
 1997 - 98	2,4 pct.
 1998 - 99	1,5 pct.
 1999 - 2000	1,9 pct.
 2000 - 2001	3,5 pct.
 2001 - 2002	2,5 pct.
 2002   2003	2,1 pct.
Efter opregulering af beløbet fra 2002 (det  

 uafrundede beløb) afrundes det pågældende beløb til  

 nærmeste hele kronebeløb.
Nedennævnte  

 beløbsgrænse er således beregnet med udgangspunkt i det  

 foregående års beløbsgrænse inden afrunding.
 I 2003 udgør beløbsgrænsen for  

 beboerrepræsentanternes beføjelse efter § 99, stk. 2, i lov om  

 byfornyelse 76 kr. pr. m2 bruttoetageareal.
Beløbsgrænse for ret til  

 erstatningsbolig I § 144, stk. 2, i lov om byfornyelse er fastsat en  

 beløbsgrænse for den lejeforhøjelse, der giver ret til at  

 få anvist en erstatningsbolig.
Beløbsgrænsen er opgjort i  

 1998-niveau.
Beløbet reguleres en gang årligt efter udviklingen  

 i Danmarks Statistiks nettoprisindeks i en 12-måneders periode  

 sluttende i juni måned året før det finansår,  

 reguleringen vedrører.
Nettoprisindekset for juni 1997 er 310,3. Fra  

 og med 2001 er nettoprisindekset blevet omlagt fra 1975=100 til 2000=100. For  

 juni 2002 er nettoprisindekset 105,1. Beløbet afrundes til  

 nærmeste hele kronebeløb.
 I 2003 udgør beløbsgrænsen for ret til  

 erstatningsbolig efter § 144, stk. 2, i lov om byfornyelse 90 kr. pr.  

 m2 bruttoetageareal.
Den forudsatte stigningstakt ved beregning af  

 forbedringstilskud som engangstilskud I § 2, stk. 2, i bekendtgørelse nr. 88 af 7.  

 februar 2001 om grundlag for beregning af støtte til  

 værdiforøgende forbedringsudgifter efter lov om byfornyelse er  

 det fastsat, at der i beregningen af forbedringstilskud som engangstilskud  

 anvendes den stigning i nettoprisindekset og det summariske brancheopdelte  

 lønindeks for den private sektor, der er anvendt ved reguleringen af  

 forbedringstilskud den nærmest foregående 1. januar i året  

 for forbedringsarbejdernes færdiggørelse.
Pr. 1. januar 2003  

 sker reguleringen af grundydelsen, jf. § 61, stk. 3, i lov om byfornyelse,  

 på grundlag af udviklingen i nettoprisindekset for en 12-måneders  

 periode sluttende i juni 2002. For juni 2001 udgør nettoprisindekset  

 102,9, mens det for juni 2002 udgør 105,1.
 I beregningen af forbedringstilskud som engangstilskud  

 anvendes i 2003 en forudsat stigningstakt på 2,1 pct.
