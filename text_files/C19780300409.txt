 Arbejdsmarkedsnævnene.
 Arbejdsformidlingskontorerne.
 Til brug ved administrationen af de regler, der trådte i kraft den 1.  

 april 1977 om varsling m.v. i forbindelse med foretagelse af afskedigelser af  

 større omfang, har direktoratet udarbejdet vedlagte standardmateriale.
 Materialet, der er godkendt af landsarbejdsnævnet og af  

 arbejdsministeriet, omfatter følgende:
Samtidigt sendes Til brug for en løbende registrering af varslingsreglernes virkning m.v.  

 skal man anmode om at få tilsendt en kopi af modtagne, udfyldte B-skemaer til  

 arbejdsdirektoratets 6. kontor, når afskedigelserne er trådt i kraft.
I de  

 tilfælde, hvor varslede afskedigelser trækkes tilbage, efter at skema B er  

 modtaget af arbejdsmarkedsnævnet i udfyldt stand, skal man anmode om, at  

 skemaet indsendes med bemærkning om tilbagetrækningen.
Annemarie Koch kontorchef /E.
Lambæk fm.
Standardskrivelse fra arbjedsmarkedsnævn til virksomheder, der i henhold til lov om arbejdsformidling og arbejdsløshedsforsikring § 23 b, stk. 4, skriftligt har meddelt arbejdsmarkedsnævnet, at der agtes foretaget afskedigelser:
(1. brev) Arbejdsmarkedsnævnet har modtaget genpart af Deres brev af .......... til  

 lønmodtagerne på Deres virksomhed, hvori De meddeler, at De agter at  

 afskedige ..... personer.
Såfremt De efter at have forhandlet med lønmodtagerne fortsat agter at  

 foretage afskedigelser i et omfang, der er omfattet af arbejdsløshedslovens  

 bestemmelser i kap. 5 a, skal man henlede Deres opmærksomhed på § 23 c i  

 nævnte lov, hvorefter en arbejdsgiver skal sende skriftlig meddelelse til  

 nævnet.
Denne meddelelse skal indeholde alle oplysninger af betydning for  

 behandlingen af sagen, navnlig om forløbet af de førte forhandlinger, om  

 årsagerne til afskedigelserne, antallet af lønmodtagere, der normalt  

 beskæftiges på virksomheden, samt over hvilken periode det forudses, at  

 afskedigelserne skal finde sted.
 Nævnet får herved mulighed for at overveje, hvorvidt der i samarbejde med  

 de lokale organer, der varetager arbejdsmarkedsuddannelserne, bør etableres  

 specialarbekder-, efteruddannelses- og omskolingskurser, herunder uddannelse  

 af medarbejderne på Deres virksomhed.
 Opmærksomheden henledes på, at afskedigelserne tidligst kan få virkning 30  

 dage efter afsendelsen af ovennævnte skriftlige meddelelse til nævnet.
