Skriftlig fremsættelse (26. januar 2006) Ministeren for fødevarer,  

 landbrug og fiskeri  

  

 (Hans Chr.
Schmidt):
 Herved tillader jeg mig for Folketinget at fremsætte:
Forslag til lov om  

 ændring af innovationsloven (Udvidelse af formål,  

 mulighed for temaer, justering af tilskudsområder, ændring af  

 udvalgsstrukturer,  

 ændrede regler for tilbagebetaling m.v.) (Lovforslag nr.
L 150).
Innovation er en væsentlig  

 faktor til sikring af vækst og beskæftigelse, og fødevaresektoren er fortsat  

 en  

 af de centrale bidragydere hertil.
På baggrund af regeringens ønske om at  

 fremme innovationsindsatsen og med udgangspunkt i erfaringerne med  

 Fødevareministeriets innovationsordning siden 2001 foreslås en række  

 ændringer  

 af loven om tilskud til fremme af innovation, forskning og udvikling i  

 fødevare-, jordbrugs- og fiskerisektoren.
Lovforslaget har derfor til  

 formål at styrke mulighederne for en mere strategisk og fokuseret  

 innovationsindsats,  

 herunder specifikt at styrke opbygningen af innovationskompetencen i  

 fødevaresektorens  

 virksomheder og institutioner.
Det søges gennemført ved at udvide lovens  

 formål med mulighed for tilskud til opbygning af innovationskompetencer,  

 herunder  

 at fravige krav om tilbagebetaling af tilskud ydet til sådanne projekter, give ministeren adgang  

 til at udmelde særlige temaer samt ved at ændre udvalgsstrukturen, og fokusere  

 indsatsen vedrørende markedsføring til testmarkedsføring og kampagner.
Det første punkt har til formål  

 at styrke opbygningen af innovationskompetencen i fødevaresektoren, herunder  

 motivere  

 små og mellemstore virksomheder til at udvikle en innovationskultur.
Derfor  

 foreslås lovens indsatsområder udvidet med mulighed for tilskud til opbygning  

 af virksomhedernes innovationskompetence.
For at øge virksomhedernes  

 incitament til i forbindelse med innovations-, forsknings- og  

 udviklingsprojekter  

 at afsætte ressourcer til at opbygge innovationskompetencer, der på længere  

 sigt vil forøge virksomhedernes muligheder for at være innovative, foreslås  

 endvidere, at tilskud ydet til sådanne projektaktiviteter fritages for krav  

 om  

 tilbagebetaling.
Derved bliver effekten af tilskuddet mere strategisk og  

 langsigtet.
Det andet punkt vedrører forslag  

 om, at fødevareministeren får bemyndigelse til inden for lovens område  

 løbende  

 at udmelde særlige temaer.
Dermed kan aktiviteterne under innovationsloven  

 til  

 stadighed fokuseres og prioriteres til perspektivrige satsninger, hvor der er  

 behov for en målrettet innovationsindsats.
Innovationsudvalget vil rådgive  

 fødevareministeren vedrørende temaer.
Endvidere foreslås  

 udvalgsstrukturen ændret.
Innovationsudvalget styrkes på fiskeriområdet.  

 Derfor  

 foreslås det at nedlægge Det Rådgivende Udvalg for forsøgsfiskeri,  

 innovation,  

 forskning og udvikling m.v. i den primære fiskerisektor, og udvalgets opgaver  

 foreslås lagt ind under Innovationsudvalget.
Projekter, der vedrører det  

 primære fiskeri, vil derved kunne vurderes i sammenhæng med mulighederne for  

 at  

 opdrætte fisk og forarbejdning, og dermed forbedre mulighederne for at opnå  

 en  

 større værditilvækst i den primære fiskerisektor.
Det vil være vigtigt for  

 udviklingen af dansk fiskeri, at der samlet skabes mulighed for at  

 identificere  

 og udføre innovations-, forsknings- og udviklingsprojekter gennem hele  

 fangst-  

 og forarbejdningskæden.
Ligeledes bemyndiges Innovationsudvalget  

 til at træffe afgørelse om tilskud til gennemførelse af integrerede  

 innovationsprojekter,  

 der vedrører både den primære produktion og forarbejdning af  

 jordbrugsprodukter.
Desuden vil Innovationsudvalget skulle rådgive om temaer  

 under loven, jf. ovenfor.
Det tredje punkt vedrører  

 forslag om at indskrænke mulighederne for tilskud til generel markedsføring  

 og  

 afsætningsfremme af produkter udviklet med tilskud under innovationsloven.  

 Der  

 foreslås i stedet en bestemmelse om, at ministeren kan yde tilskud til  

 testmarkedsføring og kampagner, dog således at tilskud til testmarkedsføring  

 alene kan ydes til små og mellemstore virksomheder i en afgrænset periode.  

 Tilskuddet til kampagner skal kunne begrundes med særlige samfundsmæssige  

 hensyn.
Forslaget udelukker ikke, at der under begrebet innovation, forskning  

 og udvikling kan ydes tilskud til markedsundersøgelser, der gennemføres før  

 den  

 konkrete udnyttelse af resultaterne af udviklingsarbejdet, samt tilskud til  

 udvikling af nye markedsføringskoncepter og markedsføringsmetoder.
 Idet jeg i øvrigt henviser til  

 lovforslagets bemærkninger, tillader jeg mig at anbefale lovforslaget til  

 hurtig og velvillig behandling i Folketinget.
