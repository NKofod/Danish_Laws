 Nævnet har taget en tidligere afgørelse om skoler for reflekszonearbejde  

 på fødderne og for uddannelse af naturlæger op til fornyet overvejelse.
 Ved afgørelsen af spørgsmålet om faglig uddannelse, herunder omskoling,  

 lægger nævnet nu vægt på, om undervisningen går ud på at bibringe eller  

 vedligeholde kundskaber alene med erhvervsmæssigt sigte.
 Kun personer med en vis medicinsk basisviden, fx sygeplejesker og  

 fysioterapeuter, kan deltage i kurser på førstnævnte skole, mens eleverne ved  

 skoler for uddannelse af naturlæger gennemgår et 3-årigt medicinsk  

 grundkursus, der afsluttes med praktikperiode og eksamen.
 Nævnet ændrede sin afgørelse, således at undervisningen på de 2 skoler  

 blev undtaget fra afgiftspligten efter lovens § 2, stk 3, pkt c.
 Der skal dog svares afgift af det undervisningsmateriale, der udleveres  

 til eleverne mod særskilt betaling, bortset fra materiale, der udarbejdes af  

 kursuslederen selv; dette materiale er undtaget fra afgiftspligten efter  

 lovens § 2, stk 3, pkt 1 (forfattervirksomhed).
 Se også Mn.788.
