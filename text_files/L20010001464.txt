Bekendtgørelse  

 af  

 overenskomst af 18. september 2000  

 mellem Danmark, Finland, Island, Norge og Sverige  

 om tillæg til den nordiske paskontroloverenskomst af 12. juli 1957,  

 som ændret ved overenskomst af 27. juli 1979,  

 og med tillægsoverenskomst af 2. april 1973 Den 18. september 2000 blev der i København  

 undertegnet en overenskomst mellem Danmark, Finland, Island, Norge og Sverige  

 om tillæg til overenskomsten af 12. juli 1957 mellem de samme stater om  

 ophævelse af paskontrollen ved de fællesnordiske grænser,  

 jfr.
Udenrigsministeriets bekendtgørelse nr. 29 af 12. maj 1958, nr.  

 14 af 27. februar 1961, nr. 79 af 1. oktober 1973 samt nr. 124 af 9. november  

 1979, Lovtidende C.
 Overenskomsten har følgende ordlyd:
Overenskomst  

 af 18. september 2000 mellem Danmark, Finland, Island, Norge og Sverige om  

 tillæg til den nordiske paskontroloverenskomst af 12. juli 1957, som  

 ændret ved overenskomst af 27. juli 1979, og med  

 tillægsoverenskomst af 2. april 1973 De kontraherende stater, som ved overenskomst af 12. juli 1957 mellem Danmark,  

 Finland, Norge og Sverige har ophævet paskontrollen ved de  

 fællesnordiske grænser (nedenfor benævnt  

 paskontroloverenskomsten), som Island har tilsluttet sig den 24. september  

 1965, og som er ændret ved overenskomst af 27. juli 1979, samt  

 overenskomst af 2. april 1973 mellem Danmark, Finland, Island, Norge og  

 Sverige om tillæg til paskontroloverenskomsten af 12. juli 1957, som i henhold til Protokol om Integration af  

 Schengen-reglerne i Den Europæiske Union til Amsterdam-traktaten  

 undertegnet den 2. oktober 1997 skal gennemføre et nærmere  

 samarbejde inden for rammerne af Den Europæiske Union eller som den 18.  

 maj 1999 undertegnede en aftale om tilknytning til gennemførelsen,  

 anvendelsen og videreudviklingen af Schengen-reglerne med Den  

 Europæiske Union, som tager i betragtning, at der er behov for at  

 præcisere anvendelsen af enkelte bestemmelser i  

 paskontroloverenskomsten under hensyn til de nordiske landes deltagelse i  

 Schengen-samarbejdet, er blevet enige om følgende tillæg til  

 paskontroloverenskomsten:
Artikel 1 Til paskontroloverenskomsten skal yderligere  

 følgende definitioner være gældende:
 Definitioner:
En Schengen-stat en stat, der i henhold til Protokol om Integration af Schengen-reglerne  

 i Den Europæiske Union skal gennemføre et nærmere  

 samarbejde inden for Den Europæiske Union eller som er tilsluttende  

 part til aftalen om Schengen-samarbejde, som undertegnedes den 18. maj 1999  

 med Den Europæiske Union, og som er deltager i det praktiske samarbejde  

 inden for Schengen.
En ikke nordisk Schengen-stat en anden Schengen-stat end Danmark, Finland, Island, Norge og  

 Sverige.
Schengen-informationssystemet (SIS) det fælles informationssystem, som er etableret i henhold til  

 konventionen af 19. juni 1990 om gennemførelse af Schengen-aftalen af  

 14. juni 1985.
En udlænding en person, som ikke er statsborger i en af De Europæiske  

 Fællesskabers medlemsstater eller i Island eller i Norge.
Artikel 2 I det omfang, det er nødvendigt til opfyldelse af  

 forpligtelser, som påhviler de kontraherende stater i henhold til  

 Schengen-konventionen, gælder følgende afvigelser fra  

 paskontroloverenskomsten:
 a)	Bestemmelserne i paskontroloverenskomsten vedrørende  

 paskontrol finder ikke anvendelse, hvis en nordisk ydergrænse er en  

 grænse til en ikke nordisk Schengen-stat.
 b)	Uanset bestemmelserne i artikel 2, stk. 2 (stk. 3 i den  

 norske tekst), og artikel 3 kan en kontraherende stat undlade at anvende  

 indrejsekort.
 c)	Uanset bestemmelserne i artikel 5 kan en kontraherende stat tillade  

 en udlænding, som har opholdstilladelse i eller visum til en anden  

 kontraherende stat eller en ikke nordisk Schengen-stat, at indrejse på  

 den kontraherende stats område uden særlig tilladelse med henblik  

 på gennemrejse til det udstedende land.
 d)	Uanset bestemmelserne i artikel 5 kan en kontraherende stat ved  

 beregningen af det tidsrum, i hvilket der ikke kræves  

 opholdstilladelse, regne det som et ophold, hvor hverken varigheden af et  

 sammenhængende ophold eller den samlede varighed af flere på  

 hinanden følgende ophold må overstige tre måneder i  

 løbet af en 6-måneders periode regnet fra den første  

 indrejsedato i en kontraherende stat eller i en ikke nordisk  

 Schengen-stat.
 e)	Uanset bestemmelsen i artikel 5, stk. 2, kan en  

 udlænding, som har opholdstilladelse i en kontraherende stat eller i en  

 ikke nordisk Schengen-stat, inden for tidsrummet af denne opholdstilladelse  

 tillades ophold på de øvrige kontraherende staters område  

 i indtil 3 måneder.
 f)	Uanset bestemmelsen i artikel 6, stk. 1, litra f, kan en  

 kontraherende stat alene afvise en udlænding, der er opført i en  

 anden kontraherende stats fortegnelse over udviste udlændinge,  

 såfremt udlændingen samtidig er indberettet som uønsket i  

 Schengen-informationssystemet.
 g)	Uanset bestemmelsen i artikel 6, stk. 3, skal der ikke ske  

 afvisning efter artikel 6, stk. 1, litra a.
 h)	Uanset bestemmelsen i artikel 6, stk. 3, kan en kontraherende  

 stat dog afvise en udlænding, såfremt udlændingen  

 står opført på den kontraherende stats fortegnelse over  

 udviste udlændinge.
 i)	Uanset bestemmelsen i artikel 8, stk. 1, kan en kontraherende  

 stat alene i et begrænset tidsrum foretage paskontrol ved en indre  

 nordisk grænse, når hensyn til den offentlige orden eller den  

 nationale sikkerhed kræver det, som det fremgår af  

 Schengen-konventionens artikel 2, stk. 2.
 j)	Uanset bestemmelsen i artikel 9, stk. 1, kan en kontraherende  

 stat alene nægte en udlænding, som er udvist af en anden  

 kontraherende stat, at indrejse uden særlig tilladelse, såfremt  

 udlændingen er indberettet som uønsket i  

 Schengen-informationssystemet.
 k)	Artikel 11 ophæves.
 l)	Paskontroloverenskomstens bestemmelser fortolkes i overensstemmelse  

 med relevante regler udstedt i medfør af Schengen-konventionen og en  

 videreudvikling heraf.
Artikel 3 Er der inden for rammerne af de kontraherende staters  

 deltagelse i Schengen-samarbejdet fremsat forslag til bestemmelser, som er  

 uforenelige med paskontroloverenskomsten, skal der på begæring af  

 én kontraherende stat finde forhandlinger sted mellem de kontraherende  

 stater.
Forhandlinger skal finde sted, inden beslutning træffes  

 vedrørende forslaget, medmindre tvingende grunde gør det  

 nødvendigt straks at træffe sådan beslutning.
I  

 sidstnævnte tilfælde skal forhandlingerne finde sted snarest  

 muligt, efter at beslutningen er truffet.
 Ved forhandlingerne skal de kontraherende stater  

 søge at klargøre virkningerne af de nye bestemmelser for det  

 nordiske paskontrolsamarbejde samt overveje, hvilke ændringer i  

 paskontroloverenskomsten der kan blive nødvendige.
Artikel 4 Denne overenskomst træder i kraft 30 dage efter den  

 dag, da samtlige kontraherende stater har givet det danske  

 udenrigsministerium meddelelse om deres godkendelse af overenskomsten.  

 Overenskomsten kan dog tidligst træde i kraft fra den dato, Rådet  

 i Den Europæiske Union har truffet afgørelse om den praktiske  

 iværksættelse af Schengen-samarbejdet i de nordiske lande.
 Det danske udenrigsministerium underretter de  

 øvrige kontraherende stater om modtagelsen af disse meddelelser og om  

 tidspunktet for overenskomstens ikrafttrædelse.
Artikel 5 Overenskomsten forbliver i kraft for en kontraherende  

 stat, så længe paskontroloverenskomsten er i kraft for den  

 pågældende stat.
Artikel 6 Overenskomsten skal deponeres i det danske  

 udenrigsministerium, og bekræftede afskrifter af den skal tilstilles de  

 øvrige kontraherende staters regeringer.
 Til bekræftelse heraf har de kontraherende staters  

 befuldmægtigede undertegnet denne overenskomst.
 Udfærdiget i København den 18. september 2000  

 i et eksemplar på dansk, finsk, islandsk, norsk og svensk, hvilke  

 tekster alle har samme gyldighed.
 Overenskomsten trådte i medfør af artikel 4 i  

 kraft den 22. april 2001.
