 1. Finansministeriet og Dansk Journalistforbund har  

 indgået vedlagte aftale af 21. august 1987, der træder i stedet for aftale af  

 10. september 1985.
 Ændringer i forhold til de hidtidige bestemmelser er markeret med streger  

 i margenen.
Almindelige bemærkninger 2. Med hensyn til lønningerne pr. 1. april 1987  

 henvises til vedhæftede bilag.
 Eventuelle tvivlsspørgsmål vedrørende aftalen forventes forelagt  

 Finansministeriet.
P.
M.
V.
E.
B.
L.
Jørgensen AFTALE Kapitel 1. Antagelse § 1.  Praktikanter ansættes som led i deres uddannelse  

 på Danmarks Journalisthøjskole i en periode svarende til de i  

 Undervisningsministeriets bekendtgørelse om journalistuddannelsen til enhver  

 tid fastsatte regler.
 Mellem praktikstedet og den enkelte praktikant oprettes en  

 ansættelsesaftale, der skal indeholde oplysning om tjenestestedet, om  

 ansættelsens længde med angivelse af hvornår ansættelsestiden udløber samt om  

 praktikantens aflønning.
Kapitel 2. Arbejdstid § 2.  Praktikanters arbejdstid lægges efter samme  

 retningslinier og praktikanters arbejde på ubekvemme tidspunkter godtgøres  

 efter samme regler som for uddannede medarbejdere jfr. overenskomsten mellem  

 Finansministeriet og Dansk Journalistforbund af 29. juli 1987 vedrørende løn-  

 og arbejdsvilkår for journalister ansat i statens tjeneste.
Praktikanter må  

 ikke deltage i overarbejde.
Kapitel 3. Løn § 3.  Praktikanter aflønnes med kr. 92.237 årlig.
 Beløbet forhøjes pr. 1. april 1988 til kr. 93.371 årlig.
Kapitel 4. Procentregulering § 4.  Den samlede faste løn i henhold til foranstående  

 bestemmelse i § 3 forhøjes pr. 1. april 1987 med 8,5435 pct. og pr. 1. april  

 1988 med yderligere 2,4857 pct.
 Stk. 2.  Pr. 1. april 1987, 1988, 1989 og 1990 foretages  

 eventuel ekstraordinær regulering af den aktuelle samlede faste løn i  

 overensstemmelse med § 14 i aftale om justering af tjenestemandslønninger  

 m.v. fra 1. april 1987.
Kapitel 5. Ferie § 5.  Idet Arbejdsministeriets lovbekendtgørelse nr.  

 352 af 2. juli 1981 er gældende, er parterne enige om, at nedenstående regler  

 træder i stedet for ferielovens § 8, jfr. § 6.
Praktikanterne holder i løbet af praktikperioden på i alt 18 måneder ferie  

 med løn i ialt 45 dage, svarende til 2 1/2 dag pr. beskæftiget måned.
Af  

 feriedagene skal mindst 18 dage gives i sammenhæng i en ferieperiode (2. maj  

 til 30. september).
 De øvrige 27 dage kan efter aftale mellem praktikanten og ledelsen gives  

 samlet eller delt i hele uger.
Der ydes ikke feriegodtgørelse ved praktikperiodens udløb.
Det i  

 ferielovens § 14, stk. 1, nævnte ferietillæg på 1 procent af den  

 ferieberettigende løn udbetales samlet ved praktikperiodens udløb.
 Kapitel 6. Udgiftsdækkende ydelser m.v.
 § 6.  Under tjenesterejser tilkommer der de efter  

 aftalen ansatte praktikanter befordringsgodtgørelse samt time- og dagpenge  

 efter de til enhver tid for tjenestemænd gældende regler.
Kapitel 7. Faglig strid § 7.  Praktikanter kan ikke deltage i eventuelle  

 arbejdskonflikter.
Kapitel 8. Ikrafttræden og opsigelse § 8.  Aftalen har virkning fra 1. april 1987 og kan af  

 parterne opsiges skriftligt med 3 måneders varsel til en 31. marts, dog  

 tidligst 31. marts 1989.
 Stk. 2.  Aftalens bestemmelser om arbejdstidens længde  

 m.v. (§ 2), og ekstraordinær lønregulering (§ 4, stk. 2) kan dog tidligst  

 opsiges til 31. marts 1991.
 Stk. 3.  Selv om aftalen er opsagt og udløbet, er  

 parterne dog forpligtet til at overholde dens bestemmelser, indtil anden  

 aftale er tilvejebragt.
København, den 21. august 1987 DANSK JOURNALISTFORBUND Lis Schwarz FINANSMINISTERIET P.
M.
V.
E.
B.
Niels Paludan 2.3 Journalister. 1. april 1987 Overenskomst af 1987 med Dansk Journalistforbund.
Inden for  

 hvert anciennitetsår angiver første linie årsbeløbene og anden  

 linie de månedlige beløb.
