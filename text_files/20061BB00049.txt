Fremsat den 28. november 2006 af Tina Petersen, (DF),  

 Kristian Thulesen Dahl (DF),  

 Pia Kjærsgaard (DF) og Peter Skaarup (DF) Forslag til folketingsbeslutning om  

 § 71-tilsynets virksomhed og kompetence Folketinget pålægger regeringen at fremsætte lovforslag, der  

 giver hjemmel til, at § 71-tilsynet kan få adgang til at foretage uanmeldte  

 besøg på private institutioner, der modtager  

 administrativt frihedsberøvede personer.
Lovforslaget bør endvidere  

 klart angive de kriterier, tilsynet skal lægge vægt på i  

 forbindelse med afgørelser om at foretage sådanne besøg.
Bemærkninger til forslaget Med nærværende forslag ønsker forslagsstillerne at åbne for  

 muligheden for, at § 71-tilsynet kan foretage uanmeldte besøg på private  

 institutioner, der modtager administrativt frihedsberøvede personer.
§ 71-tilsynets opgave er bl.a. at føre parlamentarisk tilsyn med  

 administrativt frihedsberøvede personer.
Denne kategori indbefatter  

 tvangsindlagte psykiatriske patienter, demente, der bliver tilbageholdt på et  

 plejehjem, og tvangsanbragte børn.
I forbindelse med sit arbejde kan tilsynet  

 foretage både anmeldte og uanmeldte besøg på institutioner, der modtager  

 administrativt frihedsberøvede personer, jf.
Folketingets hjemmeside.  

 Forretningsgangen for sådanne tilsynsbesøg er meget nøje beskrevet: Ved  

 uanmeldte besøg »går tilsynet direkte til den valgte afdeling, banker på  

 døren,  

 og formanden oplyser, at tilsynet ønsker at aflægge besøg, og at der skal  

 gives  

 besked til ledelsen og patienterne om besøget«.
Denne fremgangsmåde gælder  

 kun  

 offentlige institutioner, der modtager administrativt frihedsberøvede  

 personer.  

 § 71-tilsynet har ikke ret til at foretage uanmeldte besøg på institutioner,  

 hvor der ikke er helt eller delvis offentlig adgang.  

 I  

 et notat, jf. § 71, alm. del  bilag 248 (2002-03), til § 71-tilsynet i  

 folketingsåret 2002-03 beskrev Folketingets Lovsekretariat tilsynets mulighed  

 for at få adgang til sådanne opholdssteder.
Af notatet fremgår: »Der gælder et dobbelthjemmelsspørgsmål  

  for  de  indgreb,  der  er omfattet  af  

  grundlovens  

  §  72  om  boligens  ukrænkelighed  og  

  privatlivets fred.
For det første skal der være (lov)hjemmel for det  

 pågældende indgreb, og for det andet kræves der ifølge grundlovens § 72 en  

 retskendelse, hvis ikke lovgivningsmagten har bestemt noget andet.
Ved  

 vurderingen af, om et godkendt opholdssted er beskyttet af  

 husundersøgelsesreglen i grundlovens § 72, er udgangspunktet, at § 72 kun  

 beskytter privatlivets ukrænkelighed.
Heraf følger det, at i det omfang, der  

 er  

 hel eller delvis offentlig adgang til opholdsstedet, må et tilsyn kunne  

 foretages uden retskendelse.
Omvendt vil der være et krav om en lovhjemmel,  

 hvis et tilsyn ønsker adgang til (dele af) opholdssteder, hvortil der ikke er  

 offentlig adgang.
Retsgrundlaget for § 71-tilsynet indeholder ikke en hjemmel  

 til at foretage husundersøgelse og lignende efter grundlovens  

 §  

 72. Der er altså ikke adgang for § 71-tilsynet til at foretage  

 husundersøgelse  

 på opholdssteder, heller ikke med en retskendelse.
Dog kan § 71-tilsynet få  

 adgang til opholdsstedet, hvis opholdsstedet og stedets beboere samtykker  

 hertil.« I notatet peges der på følgende  

 løsningsmodel: »Ønsker § 71-tilsynet at få adgang til et opholdssted, må  

 Folketinget vedtage et lovforslag, som giver hjemmel til det.
En sådan lov  

 bør  

 klart angive de kriterier, tilsynet skal lægge vægt på ved sin afgørelse af,  

 om  

 der skal gennemføres en husundersøgelse.
Samme kriterier kan da indgå ved  

 domstolenes vurdering af, om der skal gives en retskendelse.
Hvis kravet om  

 retskendelse skal fraviges, skal dette fremgå af loven.« I Folketingets Lovsekretariats notat til § 71-tilsynet peges der  

 på, at det vil være mest  

 hensigtsmæssigt, at et eventuelt  

 lovforslag på området fremsættes som en ny lov, og at forslaget eventuelt  

 fremsættes som en del af et generelt lovforslag om § 71-tilsynets  

 virksomhed  

 og kompetence.
Nærværende beslutningsforslag er aktualiseret af en sag, hvor en  

 16-årig pige på institutionen Solhaven i Farsø angiveligt har været udsat for  

 fysisk magtanvendelse.
Det har senere vist sig, at der har været lignende  

 sager, hvor de anbragte børn på institutionen tilsyneladende har været udsat  

 for overgreb fra personalets side.
I en artikel i B.T. den 24. oktober 2006  

 er  

 beskrevet en sag, hvor personalet på Solhaven provokerede og ydmygede en  

 patient  

 med det formål at få ham til at reagere aggressivt.
Den unge mand havde dog  

 optaget personalets provokationer med en skjult mikrofon.
Disse sager har  

 fået  

 Nordjyllands Amts til at sætte Solhaven under skærpet tilsyn.
 Sagen med institutionen Solhaven viser, at der er behov for, at  

 der kan foretages uanmeldte tilsyn på private institutioner, der modtager  

 administrativt frihedsberøvede personer.  

 Forslagsstillerne  

 ønsker med dette forslag at sikre, at der fremover åbnes for muligheden for,  

 at  

 Folketingets § 71-tilsyn kan foretage uanmeldte tilsyn på private  

 institutioner, der modtager administrativt frihedsberøvede personer.
Skriftlig fremsættelse Tina Petersen,  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning  

 om § 71-tilsynets virksomhed og kompetence.
(Beslutningsforslag nr.
B 49).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
