 Aftalen ændrer tjenestetidsaftalens §§ 2 og 16 som følge af, at  

 bestemmelserne om beregning af årsopgørelsen nu indgår som bilag til  

 afspadseringsaftalen.
 § 16  indeholder herefter hovedsagelig bestemmelser om  

 tildeling af timereduktioner ved varetagelsen af midlertidige  

 undervisningstimer og opgaver.
 Aftalen har virkning fra 1. august 1988.
Med venlig hilsen BH AFTALE mellem Finansministeriet og Lærernes Centralorganisation om ændring af  

 aftale af 8. januar 1988 om tjenestetiden for folkeskolens tjenestemænd  

 (ændret afspadseringsordning) I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse nr. 671 af 2. oktober 1986, aftales  

 følgende:
 § 1.  I aftale af 8. januar 1988 som ændret ved  

 aftaler af 18. januar 1988 og 4. marts 1988 mellem Finansministeriet og  

 Lærernes Centralorganisation om tjenestetiden for folkeskolens tjenestemænd  

 foretages følgende ændringer:
 1. § 2 affattes således:
»Løntimetallet og dets beregning § 2.  Det ugentlige løntimetal opgøres ved  

 sammentælling af det ugentlige skematimetal, timereduktioner og overførte  

 overtimer, jf. § 1, stk. 5, og ved fradrag af overførte undertimer, jf. § 1,  

 stk. 6. De beregnede timereduktioner af enhver art afrundes til nærmeste  

 timetal med 2 decimaler.
Stk. 2.  Ved skemalægningen bør det tilstræbes, at der  

 ikke unødigt opstår overtimer eller undertimer for den enkelte  

 tjenestemand.« 2. I § 14, stk. 2, ændres »jf. § 16, stk.  

 5,» til: »jf. § 16, stk. 6,».
 3. § 16 affattes således:
»Midlertidige timer § 16.  Som midlertidige timer betegnes  

 undervisningstimer og timereduktioner, som tillægges en tjenestemand i løbet  

 af skoleåret ud over det ugentlige skematimetal inkl. timereduktioner mv.  

 Midlertidige timer kan tillægges en tjenestemand 1. som enkeltstående timer (tilfældige vikartimer,  

 hvis varighed er mindre end 4 kalenderuger i sammenhæng) eller 2. for perioder af en varighed på mindst 4  

 kalenderuger i sammenhæng (dog ikke for resten af skoleåret).
 Stk. 2.  For de i stk. 1, pkt. 1, anførte midlertidige  

 undervisningstimer ydes ikke timereduktioner, ligesom timerne ikke senere kan  

 medføre timereduktion sammen med timer, som tillægges en tjenestemand efter  

 reglerne i stk. 1, pkt. 2.
Stk. 3.  For de i stk. 1, pkt. 2, anførte midlertidige  

 undervisningstimer, som en tjenestemand læser i samme klasse og fag el.lign.  

 i mindst 4 kalenderuger i sammenhæng, ydes timereduktion for undervisning i  

 hjemkundskab, specialundervisning, ikke-kursusdelt undervisning,  

 opgaverettelse og klasselærernes rådgivning.
Reduktionerne beregnes kun for  

 hele kalenderuger.
 Stk. 4.  Er en lærerrådsformand eller en  

 fælleslærerrådsformand midlertidigt fraværende fra tjenesten, og samtlige de  

 til formandsvirksomheden knyttede opgaver tillægges et andet medlem, ydes der  

 den pågældende timereduktion herfor efter § 8. Reduktionen ydes dog kun,  

 såfremt virksomheden er varetaget i mindst 4 kalenderuger i sammenhæng, og  

 beregnes kun for hele kalenderuger og ikke for sommerferien.
Stk. 5.  Varetager en tjenestemand opgaver, som er nævnt  

 i §§ 6-7 samt 9-13, i sin helhed i hele kalenderuger, ydes timereduktion  

 efter reglerne om timereduktion for den pågældende opgave, idet der dog  

 modregnes for eventuelle undervisningstimer mv., som den pågældende måtte  

 blive frigjort for i denne anledning.
Varetager en tjenestemand delvis  

 opgaver i forbindelse med skolevejledning, jf. § 6, og skolebibliotek, jf. §  

 7, indgår hver af de hertil medgåede timer (lektioner) i tjenestemandens  

 løntimetal.
Stk. 6.  Skoleinspektører ved skoler med mindst 9oo  

 point, beregnet efter reglerne i § 12, stk. 1, og ledende skoleinspektører  

 kan afvikle indtil 5 af deres pligtige ugentlige undervisningstimer ved at  

 overtage indtil 200 midlertidige timer, fordelt over skoleåret.
Ved det 6o.  

 år ydes timereduktionen som nævnt i § 14, stk. 2.« § 2.  Aftalen har virkning fra 1. august 1988 København, den 24/6 1988 Lærernes Centralorgansation Martin Rømer Finansministeriet P.
M.
V.
E.
B.
