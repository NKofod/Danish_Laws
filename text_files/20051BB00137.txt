Fremsat den 2. maj 2006 af Frank Aaen (EL),  

 Jørgen Arbo‑Bæhr (EL) og Line Barfod (EL) Forslag til folketingsbeslutning om  

 krav til hoteller om ikke at medvirke til formidling af sexkøb Folketinget pålægger regeringen gennem statens aktieandel i  

 Rezidor SAS Hospitality at arbejde for, at hoteller ejet af dette  

 aktieselskab udsteder  

 en garanti om, at de ikke medvirker til formidling af sexkøb, og om, at alt  

 personale har fået skriftlige retningslinjer herom.
Bemærkninger til forslaget Danmark har, bl.a. gennem Nordisk Råd og Nordisk Ministerråd, i  

 en årrække taget initiativer, der skal hindre menneskehandel i Norden og  

 Nordens nærområder (B.T. den 7. december 2005 side 12). Prostitution og  

 sexkøb  

 er i stigende omfang forbundet med menneskehandel.
Formidling af sexkøb foregår i et vist omfang organiseret på  

 hoteller, der dermed er ansvarlige for bordelvirksomhed.
Det sker såvel  

 skjult  

 som åbenlyst.
I de baltiske lande og Rusland er formidling af sexkøb ganske  

 udbredt og relativt åbenlyst på visse hoteller.
Men sexkøb organiseres også i  

 et vist omfang på hoteller i Danmark.
Dette er senest dokumenteret ved en  

 række  

 eksempler i København (B.T. den 6. december 2005 side 4). Men de fleste  

 hoteller vil ikke medvirke til organiseret formidling af sexkøb, og en  

 synliggørelse  

 af dette kan gøres til et aktiv for dem.
 Derfor har det betydning for indsatsen imod sexkøb og  

 menneskehandel, at den danske regering aktivt modarbejder denne organiserede  

 virksomhed, også ved at udnytte statens aktieandel i Rezidor SAS Hospitality  

 til at lægge pres på selskabet med henblik på at få en garanti for, at en  

 sådan  

 virksomhed ikke finder sted.
Den danske stat bør således ved den førstkommende  

 generalforsamling i Rezidor SAS Hospitality rejse kravet om, at selskabet  

 garanterer, at det ikke medvirker ved sexkøb på dets hoteller i Danmark eller  

 på selskabets hoteller i den øvrige verden.
Hotellerne vil sikkert oven i  

 købet  

 kunne få konkurrencefordele ved at offentliggøre en sådan garanti på  

 hjemmesider m.v., da mange hotelgæster føler det krænkende f.eks. at blive  

 spurgt, om de ønsker en prostitueret.
Det skal understreges, at forslaget kun tager sigte på  

 hotellernes medvirken til prostitution, f.eks. ved formidling af kontakt  

 mellem  

 hotellernes gæster og prostituerede eller ved at tage imod betaling for at  

 acceptere, at prostituerede arbejder på hotellerne.
Forslagsstillerne har  

 derimod ingen intentioner om, at hotellerne skal sikre, at der slet ikke  

 foregår prostitution på hotellerne.
Forslagsstillerne har intet ønske om, at  

 hotelpersonale skal spørge hotelgæsterne, hvem der besøger dem, overvåge  

 gæsterne el.lign.
 Forslagsstillerne  

 mener desuden, at det må være hotellernes ledelsesansvar at sikre, at  

 hotellerne ikke medvirker til prostitution, og at der udarbejdes skriftlige  

 retningslinjer om dette.
Skriftlig  

 fremsættelse Frank Aaen  

  

 (EL):
 Som  

 ordfører for forslagsstillerne tillader jeg mig herved at fremsætte:
 Forslag til folketingsbeslutning om krav til  

 hoteller om ikke at medvirke til formidling af sexkøb.
(Beslutningsforslag  

 nr.
B 137).
 Jeg  

 henviser i øvrigt til de bemærkninger, der ledsager forslaget, og anbefaler  

 det  

 til Tingets velvillige behandling.
