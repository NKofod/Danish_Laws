 Betaling for nedennævnte ydelser skal medregnes til den afgiftspligtige  

 værdi for det pågældende arbejde, selv om disse ydelser faktureres særskilt  

 fra ingeniørvirksomheden eller direkte fra leverandøren til klienten  

 (bygherren):
 Fremskaffelse af oversigtskort, matrikelkort, byplaner og tegninger af  

 bestående anlæg og bygninger, mangfoldiggørelse af tegninger, beregninger og  

 aktstykker, oversættelser, tilvejebringelse af ikke alm. forekommende  

 apparater og instrumenter, udstikningsmateriale, kemiske undersøgelser,  

 materialeprøver o lign, mandskab til hjælp ved opmålinger o lign, udgifter  

 til befordring og rejser, telegrammer og udenbys telefonsamtaler.
 Det samme gælder betaling for konduktørarbejde, herunder afholdelse af  

 konduktørens udgifter til rejse- og hotelophold.
 I tilfælde, hvor konduktøren er ansat hos bygherren og aflønnes af denne,  

 skal ingeniørens eller arkitektens eventuelle udlæg af konduktørløn mv ikke  

 medregnes ved ingeniørens eller arkitektens beregning af afgift.
 Betalingen for offentlige attester og stempelafgift for klienten skal ikke  

 medregnes til den afgiftspligtige værdi for det pågældende arbejde.
 I det omfang, hvori der er tale om betaling for varer eller  

 afgiftspligtige ydelser, der faktureres direkte fra leverandøren til  

 klienten, vil betalingen herfor kunne holdes uden for ingeniørvirksomhedens  

 afgiftsregnskab, dersom virksomheden ingen avance beregner sig af disse  

 udlæg.
 Det forudsættes herved, at virksomheden tilstiller klienten en særlig  

 udlægsopgørelse over disse beløb og til klienten videregiver de originale  

 fakturaer, der udviser afgiften.
 Samme fremgangsmåde kan anvendes ved udlæg for ovennævnte attester og  

 stempelafgift.
 Se også Mn.678.
