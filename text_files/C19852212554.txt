(Handelsskoler) Hermed fremsendes aftale af 22. oktober 1985 mellem  

 undervisningsministeriet og Statstjenestemændenes Centralorganisation II og  

 Akademikernes Centralorganisation om reduktionsordning vedrørende tilsyn og  

 pasning af edb-udstyr på handelsskolerne.
 Aftalen har virkning fra 1. august 1985.
 Det bemærkes, at overenskomstansatte adjunkter/lektorer samt kvotalønnede  

 timelærere vil være omfattet af reglerne.
 P.m.v.
 e.b.
A.
Jahnsen eksp.sekr.
Bilag AFTALE mellem undervisningsministeriet og Statstjenestemændenes Centralorganisation II og Akademikernes Centralorganisation om reduktions- ordning vedrørende tilsyn og pasning af edb-udstyr på handelsskolerne.
 I henhold til § 2, stk. 2, i den mellem ministeriet for statens lønnings-  

 og pensionsvæsen og tjenestemændenes centralorganisationer indgåede  

 hovedaftale af 27. oktober 1969 aftale følgende:
 § 1.  På handelsskoler, der anvender edb-udstyr i  

 undervisningen, gennemføres en reduktionsordning til varetagelse af opgaver i  

 forbindelse med tilsyn af edb-udstyret, udarbejdelse af planer for  

 edb-systemets anvendelse samt udførelse af visse driftsopgaver, herunder  

 bl.a. oprydning på baggrundslager, afprøvning og fornøden fejlmelding.
 § 2.  Ordningen omfatter et antal reduktionstimer, der  

 tildeles den enkelte skole som en pulje.
 Antallet af reduktionstimer, som den enkelte skole vil kunne råde over til  

 formålet, udgør 1,25 løntime pr. anlæg, idet der ved et anlæg forstås 6  

 DDE-skærme, 8 ICL-skærme eller 6 skærme af et andet fabrikat.
 § 3.  Reduktionstimerne fordels blandt de lærere, som  

 af skolen udpeges til at varetages opgaverne med tilsynet og pasningen af  

 edb-udstyret.
 § 4.  Aftalen træder i kraft 1. august 1985. Den kan  

 opsiges med 3 måneders varsel, dog tidligst til 1. august 1987.
