Nr BRB 80 Beretning over Forslag til folketingsbeslutning om udbygning og forbedring  

 af støtten til Østeuropa (Af Ahlmann-Ohlsen (KF) m.fl.)   

 Nr 80 1992-93, 1. samling Afgivet af Udenrigsudvalget Afgivet: 19930924 Udvalget har behandlet beslutningsforslaget i et møde.
 Herefter udtaler udvalget følgende:
 Under 1. behandling fik beslutningsforslaget en generelt positiv  

 modtagelse.
 Ordførerne fra de politiske partier gav udtryk for enighed med  

 forslagsstillerne om en række overordnede synspunkter vedrørende Danmarks  

 bistand til Central- og Østeuropa under hensyn til de enkelte landes  

 forskellige situation og herunder følgende:
- der er stort behov for at støtte den økonomiske og demokratiske  

 udvikling i Østlandene, - der er behov for at forenkle og opstramme de eksisterende  

 støtteordninger, at koordinere indsatsen og at tilrettelægge den fremtidige  

 indsats på baggrund af indhentede erfaringer, - dansk knowhow og teknologi må udnyttes bedst muligt og dansk  

 erhvervslivs muligheder for at blive inddraget forbedres, - der blev specielt peget på miljø- (og energi-)problemerne i Østlandene,  

 ikke mindst i forbindelse med atomkraftværker, og finansieringen af  

 (låne)bistand på området, - inddrage områder som omstilling fra militær til civil sektor,  

 menneskerettigheder, arbejdsmarkedspolitik og arbejdsmiljø i  

 støtteordningerne, - den danske Øststøtte må knyttes til spørgsmålet om forbedrede  

 handelsaftaler og liberalisering af handelen med Østlandene, - de danske støtteordninger må nødvendigvis ses i sammenhæng med de  

 internationale støtteordninger, - det er vigtigt at evaluere Øststøtten.
 Der var ikke tilslutning til forslaget om overførsel/anvendelse af 1 mia.  

 kr. fra ulandsmidlerne til Øststøtten.
 Udvalget vil tage initiativ til en forespørgselsdebat vedrørende  

 Øststøtten i det nye folketingsår til efteråret.
 P.u.v.
