Bilag 1 Bilag 2 Cirkulære om organisationsaftale om stillinger som rektor ved professionshøjskoler samt protokollat til overenskomst for akademikere i staten og til overenskomst for ledere og lærere ved en række videregående uddannelsesinstitutioner Generelle bemærkninger Finansministeriet og Akademikernes Centralorganisation, Statstjenestemændenes Centralorganisation II samt Dansk Magisterforening har indgået vedlagte organisationsaftale for rektorer ved professionshøjskoler samt protokollat til overenskomst for akademikere i staten og til overenskomst for ledere og lærere ved en række videregående uddannelsesinstitutioner.
Personalestyrelsen, den 1. juli 2008 P.M.V., E.B., Anders L.
Graugaard Organisationsaftale om stillinger som rektor ved professionshøjskoler samt protokollat til overenskomst for akademikere i staten og til overenskomst for ledere og lærere ved en række videregående uddannelsesinstitutioner § 1. Dækningsområde Denne aftale omfatter personer, der i henhold til lov om professionshøjskoler for videregående uddannelser ansættes som rektor ved en professionshøjskole, idet de vilkår, der efter protokollatets § 3 og § 5 forhandles og aftales med en forhandlingsberettiget organisation, forhandles og aftales med 1) AC for rektorer, der ansættes på baggrund af en uddannelse nævnt i bilag a til overenskomst for akademikere i staten, 2) COII for rektorer, der ansættes på baggrund af en grunduddannelse som ergoterapeut, fysioterapeut, bioanalytiker, socialrådgiver/socionom, sygeplejerske, radiograf, jordemoder eller afspændingspædagog, eller 3) DM for rektorer, der ikke kan omfattes af nr. 1 eller nr. 2.
 Stk. 2. Bestemmelserne i denne aftale supplerer eller erstatter enkelte bestemmelser i den til enhver tid gældende overenskomst for akademikere i staten, COII/LC/OC-fællesoverenskomsten, og overenskomst for ledere og lærere ved en række videregående uddannelsesinstitutioner.
§ 2. Basisløn Basislønnen udgør i årligt grundbeløb (1.10.1997) følgende:
 Basisløntrin 1 452.400 kr.
 Basisløntrin 2 496.700 kr.
Stk. 2. Indplacering i basisløntrin og ændring heri sker ved særskilt aftale mellem parterne.
I forbindelse indgåelse af nærværende aftale er stillingerne som rektor ved professionshøjskolerne indplaceret på basisløntrin 1 og 2, jf. bilag 1.
§ 3. Tillæg Udover lønnen efter § 2 kan der ydes tillæg i henhold til aftalen om chefløn.
 Bemærkninger:
Det følger bl.a. af § 5 i aftalen om chefløn, at der uden for pulje kan ydes engangsvederlag f.eks. som 1) Honorering af særlig indsats 2) Resultatløn 3) Honorering af merarbejde § 4. Pension Ansættelsesmyndigheden indbetaler et pensionsbidrag på 18,0 pct. af de pensionsgivende løndele, hvoraf 1/3 anses for den ansattes eget bidrag.
 Stk. 2. For så vidt angår stillinger omfattet af § 1, stk. 1, nr. 1, indbetaler ansættelsesmyndigheden pensionsbidragene efter reglerne i overenskomst for akademikere i staten.
 Stk. 3. For så vidt angår stillinger omfattet af § 1, stk. 1, nr. 2, indbetaler ansættelsesmyndigheden pensionsbidragene til vedkommende pensionsordning i henhold til protokollat herom, jf. bilag 2.
 Stk. 4. For så vidt angår stillinger omfattet af § 1, stk. 1, nr. 3, indbetaler ansættelsesmyndigheden pensionsbidragene efter reglerne i overenskomst for ledere og lærere ved en række videregående uddannelsesinstitutioner.
§ 5. Åremål Ved ansættelse på åremål følges reglerne herom.
§ 6. Ikrafttræden og opsigelsesbestemmelse Protokollatet har virkning fra den 1. august 2007.
 Stk. 2. Protokollatet kan opsiges skriftligt med 3 måneders varsel til en 31. marts, dog tidligst den 31. marts 2008.
Bilag 1 Indplacering af rektorer ved professionshøjskoler I henhold til aftalens § 2 indplaceres rektorstillinger ved professionshøjskoler som følger:
 1) Rektorer ved Professionshøjskole Sydjylland (Øst) og Professionshøjskole Sydjylland (Vest), Professionshøjskole Sjælland og Professionshøjskole Nordjylland indplaceres i basisløntrin 1.
 2) Rektorer ved Professionshøjskole Midtjylland, Den pædagogiske professionshøjskole i hovedstadsområdet og Lillebælt professionshøjskole samt Professionshøjskole Øresund indplaceres i basisløntrin 2.
Bilag 2 Oversigt over pensionsordninger (COII's forhandlingsområde) Ansættelsesmyndigheden indbetaler pensionsbidrag efter aftalens § 4, stk. 3, til følgende pensionsordninger efter den ansattes grunduddannelse:
 1. Ergoterapeut:
Pensionskassen for Ergoterapeuter og Fysioterapeuter 2. Fysioterapeut:
Pensionskassen for Ergoterapeuter og Fysioterapeuter 3. Socialrådgiver/socionom:
Pensionskassen for Socialrådgivere og Socialpædagoger 4. Sygeplejerske og radiograf:
Pensionskassen for Sygeplejersker 5. Bioanalytiker:
Pensionskassen for Bioanalytikere 6. Jordemoder:
Pensionskassen for Jordemødre 7. Afspændingspædagog:
