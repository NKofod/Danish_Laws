 I medfør af § 58, § 61 og § 72 i lov nr. 279 af 6. juni 1984 om  

 apoteksvirksomhed, som ændret senest ved lov nr. 451 af 1. juni 1994,  

 fastsættes følgende:
 § 1.  For hvert kalenderår udarbejder sygehusapoteket  

 et årsregnskab bestående af en resultatopgørelse og en balance samt  

 ledsagende noter.
 Stk. 2.  For hver sygehusapoteksfilial, der er knyttet  

 til sygehusapoteket, udarbejdes et selvstændigt årsregnskab.
§ 2.  Regnskabet skal give et retvisende billede af  

 sygehusapotekets økonomiske forhold i regnskabsåret.
Alle indtægter og alle  

 udgifter, der kan henføres til sygehusapotekets drift, opføres på regnskabet.
 § 3.  Sygehusapotekets regnskab og noterne hertil skal  

 udarbejdes i overensstemmelse med Sundhedsstyrelsens vejledning om aflæggelse  

 af regnskab for sygehusapoteker.
 Stk. 2.  Regnskabet skal indeholde oplysninger om de i  

 bilag A nævnte poster i resultatopgørelsen og om de i bilag B nævnte poster i  

 balancen.
 § 4.  Hvis sygehusapoteket har egenproduktion af  

 lægemidler, skal resultatopgørelsen omfatte en opdeling på funktionerne  

 distribution og produktion i henhold til bilag A.
 Stk. 2.  Sygehusapoteket kan undlade at specificere  

 udgifter for eventuelle øvrige funktioner særskilt i resultatopgørelsen.  

 Undlades særskilt specifikation af udgifter for øvrige funktioner, skal disse  

 udgifter være omfattet af resultatopgørelsens poster vedrørende funktionerne  

 distribution og produktion.
 § 5.  Samtlige beløb opføres på sygehusapotekets  

 regnskab med fradrag af merværdiafgift.
 § 6.  Omsætningen opgøres i faktiske afregningspriser.
 Stk. 2.  I en note til regnskabet opgøres omsætningen på  

 følgende måde:
 § 7.  Der foretages afskrivning for aktiver med en  

 anskaffelsesværdi, der overstiger 50.000 kr.
 Stk. 2.  Afskrivning på aktiver beregnes fra  

 ibrugtagningstidspunktet af den faktiske anskaffelsesværdi som lige store  

 årlige beløb i et antal år svarende til aktivets økonomiske levetid i  

 overensstemmelse med den i bilag C viste oversigt over aktivers økonomiske  

 levetid og afskrivningsprocent pr. år.
 Stk. 3.  I en note til regnskabet skal der for hver post  

 under afskrivning gives oplysning om, hvordan afskrivningerne er fordelt på  

 distributionen, produktionen og eventuelle andre funktioner.
 § 8.  Indirekte fællesudgifter, der kan henføres til  

 sygehusapotekets drift, skal efter objektive kriterier fordeles fuldstændigt  

 og medregnes under kapacitetsomkostninger for den enkelte funktion.
 Stk. 2.  I en note til regnskabet gives der oplysning om  

 de samlede indirekte fællesudgifters fordeling på distributionen,  

 produktionen og eventuelle andre funktioner og om de anvendte  

 fordelingsnøgler ved fordelingen af de indirekte fællesudgifter.
§ 9.  Hvis sygehusapoteket får stillet bygninger eller  

 andre produktionsfaktorer gratis til rådighed for driften eller til en leje,  

 der ligger under markedsværdien, skal det beløb, der svarer til normal,  

 markedsbestemt leje, oplyses i en note til regnskabet.
Der gives herunder  

 oplysning om beløbets fordeling efter objektive kriterier på distributionen,  

 produktionen og eventuelle andre funktioner.
 § 10.  I en note til regnskabet skal der for hver af  

 de finansielle poster gives en beskrivelse af fordelingen på distributionen,  

 produktionen og eventuelle andre funktioner.
 § 11.  I en note til regnskabet skal der for hver af  

 de ekstraordinære poster gives oplysning om fordelingen på distributionen,  

 produktionen og eventuelle andre funktioner.
 § 12.  I en note til regnskabet skal gives oplysning  

 om de samlede driftsudgifters fordeling på lønninger, pensionsbidrag,  

 vareforbrug, husleje samt øvrige driftsudgifter.
 § 13.  I det omfang aktiver ikke er lånefinansierede,  

 skal der i en note til regnskabet gives oplysning om forrentning af aktiver.
 Stk. 2.  Forrentning af aktiver beregnes på grundlag af  

 et gennemsnit af aktivernes bogførte værdi ved årets begyndelse og udgang  

 efter foretagne afskrivninger.
 Stk. 3.  Der skal gives oplysning om, hvordan den  

 beregnede forrentning af aktiver fordeler sig på distributionen, produktionen  

 og eventuelle andre funktioner.
 Stk. 4.  Ved beregning af forrentning skal anvendes den  

 af Danmarks Statistik beregnede effektive obligationsrente for samtlige  

 serier ultimo december i det pågældende regnskabsår.
 § 14.  Årsregnskabet og de ledsagende noter skal  

 indsendes til Sundhedsstyrelsen senest 1. april i det efterfølgende år.
 Stk. 2.  De modtagne regnskaber og ledsagende noter er  

 offentligt tilgængelige.
 § 15.  Med bøde straffes ejeren af et sygehusapotek,  

 der overtræder §§ 1-13 og § 14, stk. 1.
 § 16.  Bekendtgørelsen træder i kraft den 15. juli  

 1994.
 Stk. 2.  Bekendtgørelsen har virkning for regnskaber for  

 regnskabsåret 1995 og efterfølgende år.
 Stk. 3.  Bekendtgørelsen gælder ikke for apoteket ved  

 Den kongelige veterinær- og landbohøjskole.
Sundhedsministeriet, den 5. juli 1994 Torben Lund / J.
Bartels Petersen Bilag A A.
Resultatopgørelse 1. DISTRIBUTIONEN:
 1.1 Omsætning:
1.1.1 (Amts)kommunens egne institutioner 1.1.2 Sygehusapoteker i andre (amts)kommuner 1.1.3 Private apoteker 1.1.4 Andre kunder 1.1.5 Omsætning i alt 1.2 Vareforbrug:
1.2.1 Vareforbrug, indkøbte produkter 1.2.2 Vareforbrug, egne fremstillede produkter 1.2.3 Vareforbrug i alt 1.3 Bruttofortjeneste 1.4 Kapacitetsomkostninger ved distributionen 1.4.1 Lønninger m.v.
1.4.2 Øvrige driftsomkostninger 1.4.3 I alt 1.5 Distributionens indtjening 2. PRODUKTIONEN:
2.1 Overført til distributionen (indtægt) 2.2 Vareforbrug 2.3 Bruttofortjeneste ved egenproduktion 2.4 Kapacitetsomkostninger ved produktionen 2.4.1 Lønninger m.v.
2.4.2 Øvrige driftsomkostninger 2.4.3 I alt 2.5 Produktionens indtjening 3. DISTRIBUTIONENS OG PRODUKTIONENS RESULTAT 4. ØVRIGE FUNKTIONER 4.1 Kapacitetsomkostninger, produktionskontrol 4.1.1 Lønninger m.v.
4.1.2 Øvrige driftsomkostninger 4.1.3 I alt 4.2 Kapacitetsomkostninger, information 4.2.1 Lønninger mv.
4.2.2 Øvrige driftsomkostninger 4.2.3 I alt 4.3 Kapacitetsomkostninger, forskning og udvikling 4.3.1 Lønninger m.v.
4.3.2 Øvrige driftsomkostninger 4.3.3 I alt 4.4 Kapacitetsomkostninger, administration 4.4.1 Lønninger m.v.
4.4.2 Øvrige driftsomkostninger 4.4.3 I alt 4.5 Øvrige funktioner i alt 4.5.1 Lønninger m.v.
4.5.2 Øvrige driftsomkostninger 4.5.3 I alt 5. INDTJENINGSBIDRAG 6. AFSKRIVNING 6.1 Bygninger 6.2 Tekniske anlæg og maskiner 6.3 Andre anlæg, driftsmateriel og inventar 6.4 Afskrivning i alt 7. RESULTAT FØR FINANSIELLE POSTER 8. FINANSIELLE POSTER 8.1 Renteindtægter m.v.
 8.2 Renteudgifter m.v.
8.3 Finansielle poster, netto 9. RESULTAT FØR EKSTRAORDINÆRE POSTER 9.1 Ekstraordinære indtægter 9.2 Ekstraordinære udgifter 9.3 Ekstraordinære poster, netto 10. ÅRETS RESULTAT Bilag B B.
Balance AKTIVER ANLÆGSAKTIVER 1. Materielle anlægsaktiver 1.1 Grunde og bygninger 1.2 Tekniske anlæg og maskiner 1.3 Andre anlæg, driftsmateriel og inventar Materielle anlægsaktiver i alt ANLÆGSAKTIVER I ALT OMSÆTNINGSAKTIVER 1. Varebeholdninger 1.1 Varelager, distributionen 1.2 Varelager, produktionen:
1.2.1 Råvarelager 1.2.2 Færdigvarelager Varebeholdninger i alt 2. Tilgodehavender 2.1 Varedebitorer 2.2 Andre tilgodehavender 2.3 Periodeafgrænsningsposter Tilgodehavender i alt 3. Likvide beholdninger 3.1 Kontant beholdning 3.2 Indskud, giro 3.3 Indskud, pengeinstitutter Likvide beholdninger i alt OMSÆTNINGSAKTIVER I ALT AKTIVER I ALT PASSIVER EGENKAPITAL 1. Egenkapital 1.1 Balancekonto Egenkapital i alt KORTFRISTET GÆLD 1. Varekreditorer 2. Kortfristet gæld til sygehusapotekets ejer 3. Momsudligning 4. Periodeafgrænsningsposter 5. Kortfristet gæld i øvrigt 5.1 Skyldig produktionsløn 5.2 Skyldig moms 5.3 Skyldig A-skat 5.4 Skyldige feriepenge 5.5 Skyldige pensionsbidrag m.m.
Kortfristet gæld i øvrigt i alt KORTFRISTET GÆLD I ALT LANGFRISTET GÆLD 1. Sygehusapotekets ejer 2. Leasingforpligtelser 3. Pengeinstitutter 4. Realkreditinstitutter.
LANGFRISTET GÆLD I ALT PASSIVER I ALT Bilag C C.
Oversigt over aktivers økonomiske levetid og afskrivningsprocent pr. år  

 af faktisk anskaffelsespris til brug ved beregning af afskrivningsbeløb efter  

 § 7, stk. 2.
