Generelt udtalt,  at kommuner med hjemmel i de uskrevne  

 retsgrundsætninger om kommunernes opgavevaretagelse kan etablere og drive  

 kollektive trafikforbindelser mellem landsdelene.
Det antages endvidere, at  

 kommuner kan yde støtte til opretholdelse af sådanne trafikforbindelser.
Det  

 er dog en betingelse, at etablering henholdsvis opretholdelse af den  

 pågældende trafikforbindelse ikke er i strid med den overordnede  

 landsplanlægning på området, samt at der for den eller de pågældende kommuner  

 foreligger en særlig kommunal interesse i det omhandlede projekt.
Det er  

 endvidere en betingelse, at der består et rimeligt forhold mellem den  

 kommunale interesse og størrelsen af det kommunale engagement,  at den  

 kommunale støtte eventuelt kan ydes i form af garanti for, at et selskab, som  

 driver en trafikforbindelse af den omhandlede karakter, opfylder  

 forpligtelser, der er væsentlige for trafikforbindelsens opretholdelse, og  

  at kommuner - eventuelt sammen med private - kan deltage i aktieselskaber  

 under forudsætning af, at aktieselskabet udelukkende varetager opgaver, som  

 kommunerne selv kunne udføre, herunder at selskabet ikke har et  

 erhvervsøkonomisk formål, og at lovgivningen ikke er til hinder for, at  

 opgaven udføres uden for det kommunale system.
Det vil endvidere normalt være  

 en betingelse, at en kommune ikke har bestemmende indflydelse i  

 aktieselskabet.
I den konkrete sag fandt Indenrigsministeriet ikke grundlag for at  

 antage, at der ikke lovligt kunne stilles en kommunal garanti for  

 Driftsselskabet Grenå Hundested A/S's forpligtelser i forbindelse med  

 chartring af en færge.
Indenrigsministeriet udtalte endvidere, at kommunen -  

 under forudsætning af, at en nogle betingelser blev opfyldt - ville kunne  

 erhverve en aktiepost i det omhandlede selskab.
 I brev af 23. februar 1994 har Grenaa Kommune rettet henvendelse til  

 indenrigsministeren med anmodning om en udtalelse om, hvorvidt Grenaa  

 Kommunes påtænkte engagement i et selskab, der har til formål at opretholde  

 færgefarten mellem Grenaa og Hundested, er lovligt.
 Af Grenaa Kommunes brev af 23. februar 1994 og af det materiale, som  

 Grenaa Kommune den 22. februar 1994 har indsendt til ministeriet, fremgår  

 bl.a. følgende om baggrunden for Grenaa Kommunes henvendelse til ministeriet:
Det rederi, som på nuværende tidspunkt besejler færgeruten Grenaa -  

 Hundested, indstiller sin sejlads den 1. maj 1994. Med henblik på at sikre  

 fortsat regelmæssig skibstrafik mellem Grenaa og Hundested har Grenaa  

 kommunale havn, Hundested Havn I/S og A.
Henriksen Shipping A/S stiftet  

 Driftsselskabet Grenå Hundested A/S, der efter den 1. maj 1994 skal forestå  

 sejladsen mellem de to byer.
Selskabet European Ferries Denmark A/S er  

 efterfølgende indtrådt som aktionær i Driftsselskabet Grenå Hundested A/S,  

 således at selskabets aktiekapital nu er fordelt ligeligt mellem de 4  

 aktionærer.
 Det fremgår af § 3 i vedtægterne for Driftsselskabet Grenå Hundested A/S,  

 at selskabet har følgende formål:
»Selskabets formål er at sikre det nødvendige havnerelaterede  

 fundament for en regelmæssig skibstrafik for personer og køretøjer og andet  

 gods mellem de to havne, herunder deltagelse i finansieringen af nødvendige  

 havneanlæg, samt varetagelse af administrative funktioner i forbindelse med  

 trafikkens afvikling.« I følge det oplyste skal Driftsselskabet Grenå Hundested A/S af selskabet  

 European Ferries Denmark A/S chartre den færge - M/S »Kattegat« -  

 der påtænkes indsat permanent på ruten.
Da denne færge imidlertid først vil  

 kunne indsættes i foråret 1995, forhandles der i øjeblikket med DSB om  

 chartring af en anden færge for perioden 1. maj 1994 - foråret 1995.
Af den aktionæroverenskomst, som blev indgået den 26. november 1993 mellem  

 aktionærerne i driftsselskabet, fremgår bl.a., at Grenaa og Hundested  

 Kommuner i fællesskab skal stille en garanti på kr. 25 mio. kr. over for  

 European Ferries Denmark A/S for driftsselskabets forpligtelser i forbindelse  

 med chartring af færgen M/S »Kattegat«.
Garantien skal gælde i 3 år  

 efter, at færgen har påbegyndt besejlingen af ruten.
 Det fremgår endvidere af aktionæroverenskomsten, at Driftsselskabet Grenå  

 Hundested A/S til og med de 3 første regnskabsår, hvori selskabet driver  

 aktiv færgedrift, ikke kan betale udbytte til aktionærerne, medmindre Grenaa  

 Kommune og Hundested Kommune samtykker.
 Den konkrete anledning til Grenaa Kommunes henvendelse til ministeriet er,  

 at Grenaa kommunale havn, der er en kommunal trafikhavn, efter  

 Trafikministeriets opfattelse ikke lovligt kan deltage i Driftsselskabet  

 Grenå Hundested A/S, jf. lov nr. 216 af 16. maj 1990 om trafikhavne m.v.  

 Grenaa Kommune er derfor instillet på at erhverve havnens aktiepost, såfremt  

 det for kommunen vil være lovligt at deltage i selskabet.
 Indenrigsministeriet skal i den anledning indledningsvis bemærke, at det  

 almindelige tilsyn med kommunerne varetages af de for hvert amt nedsatte  

 tilsynsråd.
 Tilsynsrådet for Frederiksborg Amt og Tilsynsrådet for Århus Amt har over  

 for Indenrigsministeriet oplyst, at Hundested og Grenaa Byråd har tilsendt  

 Tilsynsrådet for Frederiksborg Amt henholdsvis Tilsynsrådet for Århus Amt en  

 redegørelse for de beslutninger, som de to byråd har truffet om at stille den  

 ovennævnte driftsgaranti på i alt kr. 25 mio. for perioden 1. november 1995 -  

 31. marts 1998.
Tilsynsrådet for Frederiksborg Amt har ved brev af 17. februar 1994 til  

 Hundested Byråd udtalt, at Hundested Kommune lovligt kan yde støtte til  

 opretholdelse af trafikforbindelsen Hundested-Grenaa.
Tilsynsrådet har  

 endvidere tiltrådt Hundested Byråds opfattelse af, at tilsynsrådets samtykke  

 til meddelelse af en kommunegaranti af 3 års varighed ikke er fornøden.
 Tilsynsrådet for Århus Amt har endnu ikke færdigbehandlet redegørelsen fra  

 Grenaa Byråd.
Under henvisning til sagens hastende karakter samt efter kontakt til  

 Tilsynsrådene for Frederiksborg og Århus Amter skal Indenrigsministeriet  

 herefter afgive nedenstående vejledende udtalelse om mulighederne for  

 kommunalt engagement i Driftsselskabet Grenå Hundested A/S.
Det bemærkes, at  

 Indenrigsministeriet på grund af den korte tidsfrist ikke har haft lejlighed  

 til at indhente en udtalelse fra Industriministeriet om, hvorvidt der i den  

 lovgivning, der hører under Industriministeriet, er hjemmel til Grenaa  

 Kommunes påtænkte engagement i driftsselskabet.
Ministeriet har imidlertid i  

 det følgende lagt til grund, at der ikke findes en sådan hjemmel.
Med hjemmel i de uskrevne retsgrundsætninger om kommunernes  

 opgavevaretagelse kan kommuner etablere og drive kollektive  

 trafikforbindelser mellem landsdelene.
Det antages endvidere, at kommuner kan  

 yde støtte til opretholdelse af sådanne trafikforbindelser.
Det er dog en  

 betingelse, at etablering henholdsvis opretholdelse af den pågældende  

 trafikforbindelse ikke er i strid med den overordnede landsplanlægning på  

 området, samt at der for den eller de pågældende kommuner foreligger en  

 særlig kommunal interesse i det omhandlede projekt.
Det er endvidere en  

 betingelse, at der består et rimeligt forhold mellem den kommunale interesse  

 og størrelsen af det kommunale engagement.
 Kommunal støtte vil eventuelt - som i det foreliggende tilfælde - kunne  

 ydes i form af garanti for, at et selskab, som driver en trafikforbindelse,  

 opfylder forpligtelser, som er væsentlige for trafikforbindelsens  

 opretholdelse.
 Indenrigsministeriet har efter de forelagte oplysninger ikke grundlag for  

 at antage, at ovennævnte betingelser ikke er opfyldt i den foreliggende sag.  

 Indenrigsministeriet er således enigt med Tilsynsrådet for Frederiksborg Amt  

 i, at en kommune lovligt kan påtage sig en garanti som den, Grenaa og  

 Hundested Kommuner har ydet over for selskabet European Ferries Denmark A/S.
 Det er endvidere ministeriets opfattelse, at den omhandlede garanti ikke  

 indebærer, at et beløb svarende til garantien skal henregnes til kommunernes  

 låntagning, jf. bekendtgørelse nr. 496 af 30. juni 1989 om kommunernes  

 låntagning og meddelelse af garantier m.v.
 Indenrigsministeriet har i øvrigt ikke bemærkninger til Tilsynsrådet for  

 Frederiksborg Amts udtalelse om, at den omhandlede garanti ikke kræver  

 samtykke fra tilsynsrådet.
 For så vidt angår Grenaa Kommunes påtænkte erhvervelse af aktier i  

 Driftsselskabet Grenå Hundested A/S, skal Indenrigsministeriet vejledende  

 udtale følgende:
Det antages, at kommuner - eventuelt sammen med private - kan deltage i  

 aktieselskaber under forudsætning af, at aktieselskabet udelukkende varetager  

 opgaver, som kommunerne selv kunne udføre, herunder at selskabet ikke har et  

 erhvervsøkonomisk formål, og at lovgivningen ikke er til hinder for, at  

 opgaven udføres uden for det kommunale system.
Det vil endvidere normalt være  

 en betingelse, at en kommune ikke har bestemmende indflydelse i  

 aktieselskabet.
 Betingelsen om, at selskabet ikke må have erhvervsøkonomisk formål, kan  

 opfyldes ved indføjelse af en bestemmelse i vedtægterne eller i en  

 aktionæroverenskomst mellem samtlige aktionærer om, at der ikke kan udbetales  

 større udbytte, end hvad der svarer til almindelig forrentning af den  

 investerede kapital.
Det er herefter Indenrigsministeriets opfattelse, at Grenaa Kommune  

 lovligt kan erhverve Grenaa kommunale havns aktiepost i Driftsselskabet Grenå  

 Hundested A/S under forudsætning af, at de nævnte betingelser opfyldes.
Det  

 bemærkes i denne forbindelse, at ministeriet lægger til grund, at selskabet  

 ikke i øvrigt varetager opgaver, som kommunen ikke selv kan varetage.
Det vil  

 således være nødvendigt at foretage nogle mindre ændringer i  

 aktionæroverenskomsten og eventuelt i selskabsvædtægterne som følge af, at  

 kommunen og ikke havnen deltager i selskabet.
