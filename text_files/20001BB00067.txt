Fremsat den 8. december 2000 af  

 Tove Fergo (V), Gyda Kongsted (V),  

 Preben Rudiengaard (V) og Jørgen Winther&nbsp  

 ;(V) Forslag til folketingsbeslutning om organisationsanalyse af sygehussektoren Folketinget pålægger regeringen at  

 iværksætte en uvildig organisationsanalyse af barrierer og  

 strukturproblemer i den danske sygehussektor inden udgangen af 2001.  

 Folketingets partier skal tages med på råd i forbindelse med  

 valget af analysefirma og i udformningen af den konkrete  

 problemformulering.
 Endvidere pålægger Folketinget regeringen at  

 oprette et erfaringskatalog over de forskellige uvildige undersøgelser  

 af arbejdsgange og ledelsesstrukturer på de enkelte sygehuse og  

 institutioner, der allerede er blevet udarbejdet på amtskommunalt  

 initiativ, samt at sikre et incitament til, at alle amtskommuner  

 iværksætter sådanne undersøgelser.
Bemærkninger til forslaget Uvildige undersøgelser Det er nødvendigt gennem uvildige  

 undersøgelser at få klarlagt, hvilke problemer og hindringer der  

 er for at udnytte de eksisterende bevillinger til sundhedssektoren optimalt,  

 og at belyse, hvorfor det danske sundhedsvæsen tilsyneladende fungerer  

 dårligere end sundhedsvæsnet i andre lande, vi normalt  

 sammenligner os med.
 Først og fremmest er det vigtigt at få  

 belyst, hvilke overordnede barrierer og strukturproblemer der måtte  

 være på det organisatoriske niveau imellem sygehusene inden for  

 og på tværs af amtsgrænserne.
 Dernæst er det vigtigt, at den viden omkring  

 problemer med organisationen på de enkelte sygehuse,  

 uhensigtsmæssige arbejdsgange og ledelsesstrukturer, der allerede  

 findes på amtsplan, samles i et erfaringskatalog, så der skabes  

 et overblik over det allerede undersøgte og flere kan drage nytte af  

 den opnåede erfaring, samt at der skabes motivation hos amterne til  

 fortsat at få foretaget sådanne uvildige undersøgelser af  

 deres sygehuse.
Sundhedsvæsnet er dyrt og borgernes tilfredshed lav Danmark ligger i den tunge ende, for så vidt  

 angår udgifter til sundhedsvæsnet målt pr. indbygger.
Men hvor danskerne plages af lange ventelister, kendes der  

 stort set ikke til ventelister i flere af de lande, der betaler mindre for  

 deres sundhedsvæsen end os, f.eks.
Frankrig og Sverige.
I Danmark er sundhedsudgifterne målt per indbygger  

 2320,- ECU.
Til sammenligning hermed er sundhedsudgifterne målt per  

 indbygger i henholdsvis Frankrig og Sverige nede på 2036,- og 1937,-  

 ECU.
Det danske sundhedsvæsens ringe effektivitet bliver  

 ofte forsvaret med, at der ikke kan skaffes læger nok, men faktisk er  

 der ikke flere læger ansat per indbygger i Frankrig end herhjemme,  

 nemlig 2,9 pr. tusind indbygger.1) Samtidig fremgår det af en ny undersøgelse,  

 at tilfredsheden med sundhedsvæsnet i Danmark er lavere, end den er i  

 mange andre europæiske lande.
Danmark ligger helt nede på en 8.  

 plads i Europa 2) .
 Alene på baggrund af de forholdsmæssigt  

 høje sundhedsudgifter og den ringe tilfredshed blandt borgerne er der  

 er stort behov for en grundig, uvildig analyse af, hvilke helt konkrete  

 forhold der forhindrer vort sundhedsvæsen i at fungere optimalt.
Hertil kommer, at den stigende kritik af  

 sygehusvæsnet både er vendt mod beslutningstagere og mod  

 sygehusvæsnets medarbejdere.
Kritikken vendt mod medarbejderne i  

 sygehusvæsnet synes i mange tilfælde urimelig.
Mangen en  

 medarbejder kan nemlig løbe nok så stærkt, men hvis det  

 sker i nogle ineffektive arbejdsstrukturer, har det alt for ringe effekt.
 Derfor bør beslutningstagerne påtage sig  

 deres ansvar og medvirke til, at der bliver skabt en anden og langt mere  

 velfungerende organisation på sygehusene for både borgernes og  

 medarbejdernes skyld.
Den overordnede organisationsanalyses indhold Der ønskes en beskrivelse af problemerne ved den  

 nuværende organisation og styringsstruktur imellem sygehusene inden for  

 og på tværs af amtsgrænserne og forslag til  

 løsningsmodeller.
Følgende forhold ønskes inddraget i  

 den forbindelse:
Er der mangel på fleksibilitet, mangel på mulighed for  

 patienterne til frit at vælge imellem privat og offentligt sygehus  

 efter lad-pengene-følge-patienten-pricippet ? Er der mangel på konkurrence imellem sygehusene? Mangel  

 på incitament hos ledelsen til at ændre på  

 uhensigtsmæssige strukturer og arbejdsgange, mangel på incitament  

 hos de ansatte til at gøre en ekstra indsats? Er der overenskomster på sundhedsområdet, der ligger i  

 vejen for en bedre udnyttelse af arbejdskraften? Indbyder den nuværende struktur til  

 kassetænkning? Erfaringskataloget Erfaringskataloget, som Folketinget pålægger  

 regeringen at oprette, skal indeholde den viden om problemer og  

 løsningsmodeller  med hensyn til uhensigtsmæssige arbejdsgange  

 og ledelsesstrukturer på de enkelte sygehuse, som flere amter allerede  

 har indhentet via uvildige undersøgelser og løbende  

 ajourfører, efterhånden som ny viden indsamles.
 I modsætning til ovennævnte analyse  

 tænkes der i denne sammenhæng på undersøgelser, der  

 ser på organisationen på det enkelte sygehus, herunder på  

 følgende forhold:
Er der uhensigtsmæssige arbejdsgange? Er der uhensigtsmæssige kommandoveje? Er der ledelsesproblemer? Hvordan skabes der et sygehusvæsen, hvor højere kvalitet  

 og effektivitet på behandlingsområdet går i spænd med  

 større muligheder for udfoldelse af den enkelte medarbejders  

 ressourcer til gavn for såvel patienter som medarbejdere? Hvordan undgår man, at ansatte kan have fornemmelsen af, at de  

 skal skrue hovedet af og lægge det i garderoben, når de  

 møder på arbejdet? Hvordan nedbryder man systemtænkningen? Hvordan kan mulighederne for regionalt at finde egne løsninger  

 på problemer øges? Hvordan skabes der en bedre og mere positiv organisationskultur  

 på sygehusene.
Hvordan får man de mange forskellige interesser  

 rettet ind mod et fælles mål på sygehusene? Hvordan styrker man den enkelte medarbejders arbejdsglæde og  

 motivation? Et godt værktøj Såvel blandt offentlige institutioner, amter og  

 kommuner (et eksempel er Århus Amt) som blandt dynamiske  

 erhvervsvirksomheder i Danmark har det længe været et udbredt  

 arbejdsværktøj for ledelsen at få udarbejdet en  

 organisationsanalyse for derved at skaffe sig et friskt og uvildigt billede  

 af problemerne ved virksomhedens organisation og ledelsesstruktur og forslag  

 til nye løsningsmodeller.
 Med en uvildig organisationsanalyse af barrierer og  

 strukturproblemer i sygehusvæsnet vil Folketinget, regeringen og  

 amtskommunerne få et værdifuldt arbejdspapir til støtte i  

 forbindelse med udarbejdelse af forbedringer på sundhedsområdet.
 En sådan undersøgelse kan passende foretages  

 af et uafhængigt firma/institut, der  i forvejen har beskæftiget  

 sig med organisationsanalyse og med friske øjne uden tvivl både  

 vil kunne opfatte ukendte problemstillinger og udarbejde  

 løsningsmodeller.
 Formålet med undersøgelserne, såvel den  

 overordnede organisationsanalyse som undersøgelserne på de  

 enkelte sygehuse, er ikke at spare penge på sygehusvæsnet, men  

 på sigt at skabe et bedre og mere effektivt og fleksibelt  

 sygehusvæsen til gavn for alle såvel brugere som ansatte.
Skriftlig fremsættelse Tove Fergo (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om  

 organisationsanalyse af sygehussektoren.
(Beslutningsforslag nr.
B 67).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
1)   Tallene er korrigeret, så de er  

 sammenlignelige trods landenes forskellige opregningsmetoder.
Kilder : OECD  

 HEALTH DATA 2000 og Sundhedsministeriet.
 2)   Kilde : Key  

 Data on Health 2000, Eurostat and European Commission, Luxembourg 2000.
