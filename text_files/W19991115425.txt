Landsskatteretskendelse Kulbrintebeskatning - "hjælpefartøj" Reference:
 KULBR § 3, jf. artikel 21, stk. 2, litra a, jf. stk. 1 i  

 den nordiske dobbeltbeskatningsoverenskomst af 12/9 1989.
 Selskabet A's klage til Landsskatteretten skyldtes, at  

 Told- og Skatteregionen havde anset selskabet for begrænset  

 skattepligtig til Danmark efter kulbrinteskattelovens § 3, jf. artikel 21,  

 stk. 2, litra a, jf. stk. 1, og stk. 3, i den nordiske  

 dobbeltbeskatningsoverenskomst af 12. september 1989, af indkomst erhvervet  

 ved aktivitet med "M/V B" offshore Danmark i perioden fra den 18. december  

 1993 til den 31. december 1994. Den skattepligtige indkomst var for  

 indkomstårene 1993 og 1994 ansat til henholdsvis 125.803 kr. og  

 2.855.965 kr.
 Det fremgik af sagens oplysninger, at A AS, Norge, i  

 perioden fra den 18. december 1993 til den 31. decem¬ber 1994 havde ejet  

 skibet B, og at selskabet i denne periode havde udført aktivitet  

 offshore Danmark i henhold til Time Charter-aftale indgået med C Ltd.,  

 i 9 dage i 1993 og 348 dage i 1994. Selskabet havde ifølge kontrakten  

 stillet M/V B med besætning til rådighed for C til brug ved  

 sidstnævnte selskabs brøndstimuleringsaktivitet offshore  

 Danmark.
M/V B var i perioden 1. januar 1993 til 17. december 1993  

 ejet af det norsk indregistrerede selskab AS D.
Dette selskab blev ved  

 generalforsamlinger den 17. december 1993 fusioneret med det norsk  

 indregistrerede selskab A AS.
A AS var det fortsættende selskab, mens  

 AS D blev oplæst.
På generalforsamling den 6. juni 1995  

 ændrede A AS navn til E AS.
På bestyrelsesmøde i E AS den  

 27. november 1995 blev det besluttet at overføre M/V B fra E AS til et  

 andet koncernselskab, A AS, med virkning fra den 1. januar 1996.
 Den 17. december 1995 blev der indgået et bareboat  

 certeparti, hvor A AS udlejede M/V B på bareboat basis til E AS fra den  

 1. januar 1996.
Om M/V B's funktion og aktivitet havde advokaten bl.a.  

 oplyst, at skibet var et standard "pipe carrier/supply vessel". På  

 skibet var monteret et pumpe- og sammenblandingsanlæg.
Anlægget  

 var læst påmonteret skibet af charteren.
Anlægget skulle  

 fjernes, når skibet blev tilbageleveret efter udløbet af det  

 certeparti, som var indgået mellem den nuværende lejer af skibet  

 og C.
Skibets aktivitet bestod i at laste en forsyning af sand og gelá  

 á fra Esbjerg Havn og transportere disse materialer til  

 olieboreplatformen, hvor materialerne blev losset/pumpet fra skibet direkte  

 ned i brønden, hvorefter skibet kunne returnere til basehavnen for at  

 hente en ny forsyning.
I pumpeanlægget skete en sammenblanding af sand  

 og gelá á for at lette pumpningen.
Fartøjet havde ikke  

 indflydelse på de tekniske forhold, som pumpehastighed, mængde  

 m.v.
Disse forhold blev besluttet fra platformen.
Pumpeanlægget kunne  

 betjenes såvel fra skibet som fra platformen.
Aktivitetsmæssigt  

 disponerede C fuldstændigt over skibet i kontraktsperioden og bestemte  

 destinationen for skibets sejlads.
Skibsejeren havde dog ansvaret og  

 dispositionsretten overfor bemandingen til skibets drift.
Skibsejeren havde  

 ikke indflydelse på, i hvilke farvande skibet sejlede og havde ikke  

 mulighed for at opnå anden sejlads i f.eks. stille perioder, da skibet  

 var og fortsat var underlagt fast charter.
Skibet og dets mandskab havde til  

 opgave at sejle skibet frem og tilbage mellem de af C fastsatte  

 destinationer.
Skibets mandskab deltog ikke i de opgaver og funktioner, som C  

 havde entreret om med tredjemand, mens C og dette selskabs ansatte om bord  

 på skibet intet havde med skibets drift og sejlads at gøre.
C  

 ansattes opgaver var begrænset til drift af pumpeanlægget, og ved  

 sejlads til og fra boreplatforme, hvor brøndstimulering skulle  

 gennemføres, foretog C's ansatte normal test af og kontrol med eget  

 produktionsanlæg.
Når skibet ankom til oliefeltet, var det C's  

 opgave at koble produktionsanlægget til platformens egne systemer for  

 derefter at iværksætte brøndstimuleringsprocessen.
C's  

 ansatte befandt sig under disse operationer dels om bord på skibet og  

 dels på platformen.
Om Time Charter(c)aftalen havde advokaten bl.a. oplyst, at  

 følgende fremgik af artikel VII vedrørende skibets funktion:  

 "The Vessel shall be used for the lawful movement of materials and personnel  

 incidental to CHARTERER's operations in the oil industry in the North West  

 European continental shelf area, the North Sea area or offshore Ireland area  

 between any good safe port or place or offshore structure where the Vessel  

 can safely lie always afloat." Af artikel X fremgik, at de norske selskaber (OWNER)  

 fortsat havde den retlige rådighed over skibet.
Skibet var  

 klassificeret som D.N.V. 1 A 1, SF, EO-Supply Vessel, jf. artikel III, og  

 skibet opererede som et Platform Supply Vessel til støtte for  

 stimuleringsudstyr og udførelse af  

 brøndstimuleringsaktiviteter, jf. artikel V a.
Af artikel V b fremgik,  

 at skibsejeren sørgede for bemanding af skibet, og af artikel VII at  

 skibet skulle bruges til flytning af materiel og personale, som fulgte med  

 charterer's operationer.
Af artikel X fremgik, at skibsejeren var en  

 selvstændig kontraktspartner, og at hverken kaptajn eller skibets  

 bemanding hørte under charteren.
Charteren havde ansvaret for  

 stimuleringsudstyret, jf. artikel XII, og charteren kunne installere eget  

 udstyr i tilknytning til dets operationer, jf. artikel XIII.
Skibsejeren  

 skulle sørge for kost og logi til personale ud over skibets bemanding,  

 jf. artikel XX, og skibsejeren forpligtede sig til at udføre fire  

 ændringer på skibet for at opnå plads til udstyr og alt  

 personale, jf. artikel XXXVI.
 Følgende fremgik af brev af 29. juli 1996 fra Det  

 Kongelige Finans- og Tolldepartement, Norge, til selskabets norske  

 advokat:
"Spørsmålet gjelder fortolkingen av artikkel  

 21 nr. 1 og 5 i den nordiske skatteavtalen, der et skip leies bort på  

 timecharter til et annet selskap som driver med aktivitet på sokkelen.  

 Det foregår etter dette to typer aktivitet på/fra skipet: Selve  

 driften av skipet, og "sokkelaktiviteten" (for eksempel  

 brønnstimulering). Spørsmålet er om selve driften av  

 skipet skal anses for hjelpevirksomhet i forhold til sokkelaktiviteten.
Etter  

 Finansdepartementets oppfatning kan man imidlertid ikke dele opp aktiviteten  

 som foregår på/fra skipet, slik som De skisserer i Deres brev.  

 Man må vurdere aktiviteten som drives på/fra skipet under ett,  

 selv om det er to (eller flere) selskaper som utøver ulik type  

 virksomhet.
Dersom deler av den aktiviteten som utøves på/fra  

 skipet er en del av hovedvirksomheten på sokkelen, jf skatteavtalens  

 artikkel 21 nr. 1, vil all aktivitet utført på/fra skipet falle  

 utenfor hjelpefartøybestemmelsen i artikkel 21 nr. 5.
 Finansdepartementet er etter dette enig med de danske  

 skattemyndigheter i at den virksomhet som selskapet E AS forestår  

 gjennom drift av brønnstimuleringsskipet MS B faller utenfor unntaket  

 for hjelpefartøy i skatteavtalens artikkel 21 nr. 5".
Told- og Skatteregionen havde som begrundelse for den  

 påklagede afgørelse og til støtte for at indstille  

 afgørelsen stadfæstet bl.a. anført, at selskabet havde  

 udført virksomhed offshore Danmark med tilknytning til  

 kulbrintevirksomhed, og at selskabets aktivitet i Danmark havde varet mere  

 end 30 dage inden for en 12 måneders periode.
Selskabet havde derfor  

 fast driftssted i Danmark, og Danmark havde beskatningsretten til den  

 indkomst, som selskabet havde erhvervet ved virksomheden i Danmark, jf.  

 kulbrinteskattelovens § 3, jf. artikel 21, stk. 1, og stk. 3, i den nordiske  

 dobbeltbeskatningsoverenskomst af 12. september 1989. Der var herved bl.a.  

 henset til, at selskabets faktiske aktivitet offshore Danmark var at stille  

 skibet M/V B med besætning til rådighed for placering af C's  

 brøndstimuleringsudstyr og dets udførelse af  

 brøndstimuleringsopgaver for tredjemand.
Uanset at C på den ene  

 side og selskabet på den anden side var to separate juridiske enheder,  

 var hovedformålet med tilstedeværelsen offshore Danmark samme  

 hovedaktivitet, nemlig brøndstimulering.
Selskabets aktivitet indgik  

 som en integreret del af en aktivitet, som havde tilknytning til udnyttelse  

 af kulbrinteforekomster i Danmark, og placeringen af beskatningsretten skulle  

 derfor ske efter artikel 21, stk. 1, i den nordiske  

 dobbeltbeskatningsoverenskomst, hvorfor Danmark havde beskatningsretten.  

 Aktiviteten med M/V B var ikke omfattet af dobbeltbeskatningsoverenskomstens  

 artikel 21, stk. 5, da der ikke blot var tale om transport af personel og  

 materiel med skib eller drift af et forsyningsskib.
M/V B var heller ikke  

 omfattet af udtrykket "andre hjælpefartøjer" i artikel 21, stk.  

 5, idet skibet med besætning var stillet til rådighed for og  

 havde deltaget i en aktivitet (brøndstimulering), som havde direkte  

 indflydelse på efterforskningen eller indvindingen af  

 kulbrinteforekomster.
Det bemærkedes endvidere, at M/V B var  

 opført i Lloyds med klassebetegnelsen 100 A1 LMC UMS Offshore Well  

 Stimulation Ship, jf. bareboat certeparti mellem A AS og E AS og brev af 23.  

 oktober 1995 fra selskabets norske advokat til Det Kongelige norske Finans-  

 og Tolldepartement, hvori desuden var oplyst, at M/V B oprindeligt blev  

 bygget i 1983, som kombineret rørforsyningsskib og ombygget teknisk  

 til brøndstimuleringsskib i 1985 i forbindelse med indgåelse af  

 timecharteraftale med C.
Der var i modsætning til M/V B ikke foretaget  

 ombygninger på søsterskibet, der sejlede på dansk  

 område som forsyningsskib, dog ikke i forbindelse med  

 brøndstimulering.
Virksomhedsstrukturen blev endvidere med virkning  

 fra 1. januar 1996 ændret, således at A AS udlejede M/V B  

 på bareboat basis til E AS, som havde indgået timecharteraftalen  

 med C.
Landsskatterettens kendelse af 24. oktober 1996, TfS 1996.921, og  

 Norges Høyesteretts dom af 28. oktober 1997 var uden betydning for  

 sagens afgørelse, da disse sager vedrørte selskaber, der  

 udlejede henholdsvis skib og rig på bareboat basis, hvorimod der i  

 denne sag var tale om udlejning af skib med besætning på  

 timecharter basis.
Der var endvidere henvist til breve af 29. juli 1996 og 5.  

 september 1996 fra Det Kongelige Finans- og Tolldepartement i Norge.
Selskabets advokat havde over for Landsskatteretten  

 nedlagt påstand om, at selskabet ikke ansås for skattepligtig til  

 Danmark af indkomst erhvervet i forbindelse med driften af MV B i perioden  

 fra den 18. december 1993 til den 31. december 1994. Advokaten havde til  

 støtte for påstanden bl.a. gjort gældende, at Danmark i  

 henhold til artikel 21 i den nordiske dobbeltbeskatningsoverenskomst af 12.  

 september 1989 som udgangspunkt havde beskatningsretten til indtægter  

 fra offshore-aktiviteter på den danske del af kontinentalsoklen, men at  

 Norge i denne sag havde beskatningsretten til indkomsten i henhold til  

 undtagelsesbestemmelsen i artikel 21, stk. 5. Aktiviteten i Danmark var  

 udøvet via fartøjet M/V B, der udelukkende havde opereret som  

 et hjælpefartøj og udelukkende havde beskæftiget sig med  

 transport af personel eller materiel med skib.
M/V B var således  

 ifølge en ordlydsfortolkning omfattet af artikel 21, stk. 5. De  

 aktiviteter, som C havde udøvet om bord på fartøjet, var  

 fuldstændigt uafhængige af den aktivitet, som selskabet havde  

 udført med transport af C's personel og materiel.
Selskabets aktivitet  

 havde således udelukkende været en  

 støtte/hjælpeforanstaltning til det egentlige arbejde, der var  

 udført om bord på fartøjet, og som selskabet hverken  

 aftaleretligt eller på anden vis har haft forbindelse til.
Selskabet og  

 C var to selvstændige juridiske personer og to af hinanden  

 uafhængige selskaber uden interessefællesskab.
Selskaberne var  

 forskellige skattesubjekter, og deres virksomheder skulle vurderes hver for  

 sig.
Det var ikke korrekt, at C ikke ville være i stand til at  

 udføre sin forpligtelse (brøndstimulering) overfor tredjemand  

 uden rådighed over M/V B, og at selskabets virksomhed som følge  

 heraf skulle indgå i virksomheden udført af C.
Dette ville svare  

 til at hævde, at udleje af en fast ejendom enten helt eller delvist til  

 en erhvervsvirksomhed skulle være en del af erhvervsvirksomhedens  

 aktivitet, udelukkende begrundet i, at udlejeren i henhold til lejeaftalen  

 var forpligtet til at stille ejendommen til rådighed for  

 erhvervsvirksomheden.
Det forhold, at C skulle bringe skibet tilbage i samme  

 stand, som det havde, før det blev stillet til rådighed for C's  

 brøndstimuleringsvirksomhed, ændrede ikke, at der var tale om to  

 forskellige af hinanden adskilte og uafhængige aktiviteter, da  

 brøndstimuleringsaktiviteten og forsyningsaktiviteten på samme  

 måde som udlejningsaktiviteten og erhvervsaktiviteten ved udlejning af  

 en fast ejendom til en erhvervsvirksomhed, hvor der eksisterede en  

 retableringspligt, udførtes af to af hinanden uafhængige  

 skattesubjekter.
Advokaten havde endvidere bl.a. gjort gældende, at  

 anvendelsesområdet for bestemmelsen i dobbeltbeskatningsoverenskomstens  

 artikel 21, stk. 5, blev udvidet i forbindelse med en revision af  

 overenskomsten i henholdsvis 1983, 1987, 1989 og 1996. Af  

 Skattedepartementets vejledning af 26. februar 1988 til den nordiske  

 dobbeltbeskatningsoverenskomst af 18. februar 1987 punkt 30 fremgik bl.a. om  

 udvidelsen af anvendelsesområdet i artikel 21, stk. 5: "Ved at erstatte  

 "andre fartøjer, som anvendes i lignende øjemed" med "andre  

 hjælpefartøjer" var der tilsigtet en udvidelse af kredsen af  

 fartøjer, der kunne henføres under bestemmelsen, f.eks.  

 brandslukningsfartøjer, dykkerskibe og "multipurposevessels"." M/V B's  

 aktivitet kunne i det hele sidestilles med den aktivitet, der udførtes  

 af f.eks. et dykkerskib eller et multipurpose-skib, således at M/V B i  

 henhold til Skattedepartementets egen opfattelse var omfattet af  

 undtagelsesbestemmelsen i artikel 21, stk. 5. Det fulgte i øvrigt  

 allerede af artikel 21, stk. 1, der undtog indkomst af den i artikel 8  

 nævnte art fra at være omfattet af artikel 21, at der skulle  

 sondres mellem de forskellige aktiviteter, som blev udøvet i relation  

 til kulbrinteindvindingen, således som selskabet havde gjort i denne  

 sag, idet selskabet stedse havde skelnet mellem henholdsvis  

 forsyningsaktiviteten og brøndstimuleringsaktiviteten.
Dette var i  

 øvrigt i overensstemmelse med retspraksis, jf.
Landsskatterettens  

 kendelse af 24. oktober 1996, TfS 1996.921. Det var herved uden betydning, om  

 der var tale om udlejning af skib med eller uden besætning.
Det kunne  

 herefter konkluderes, at selskabet som ejer af M/V B udelukkende havde  

 foretaget en forsyningsaktivitet, der klart var adskilt fra den  

 stimuleringsaktivitet, som havde været foretaget og fortsat blev  

 foretages af C, og at dette var afgørende for, at selskabet var  

 omfattet af artikel 21, stk. 5. Der var derfor ikke hjemmel for Told(c) og  

 Skatteregionen til at "pulje" de to aktiviteter foretaget af to af hinanden  

 uafhængige parter.
Der bestod herefter ikke nogen beskatningsret for  

 Danmark, og M/V B var derfor undergivet norsk beskatningsret, jf. artikel 21,  

 stk. 5. Der var endvidere henvist til Norges Høyesteretts dom af 28.  

 oktober 1997, refereret i Norsk Retstidende 1997 side 1646, samt  

 tilhørende kommentar af Frederik Zimmer i Skatterett nr. 1, 1998, side  

 85ff, og responsum udarbejdet af Aage Michelsen.
 Landsskatterettens bemærkninger:
A AS havde ifølge Time Charter-aftalen af 6.  

 november 1984 med senere ændringer stillet skibet M/V B med  

 besætning til rådighed på time charter basis for C  

 stimuleringsudstyr og dette selskabs udførelse af  

 brøndstimuleringsaktiviteter overfor tredjemand.
Den af M/V B  

 udøvede aktivitet var udført i forbindelse med  

 forundersøgelse, efterforskning og indvinding af kulbrinter og dertil  

 knyttet virksomhed, og aktiviteten var bl.a. udført i Danmark,  

 herunder søterritoriet, samt dansk kontinentalsokkelområde.
 Retten fandt herefter, at A AS som udgangspunkt var  

 begrænset skattepligtig til Danmark af fortjeneste erhvervet i Danmark  

 ved aktivitet med M/V B i perioden fra den 18. december 1993 til den 31.  

 december 1994, jf. kulbrinteskattelovens § 3, jf. § 1. Det bemærkedes  

 herved, at selskabet ikke i henhold til selskabsskattelovens § 2, stk. 1,  

 litra a, kunne anses for at have haft fast driftssted i Danmark i 1993 og  

 1994 i forbindelse med driften af M/V B.
 Retten fandt endvidere, at Danmark havde beskatningsretten  

 til den fortjeneste, som A AS havde erhvervet i forbindelse med virksomhed  

 udført i Danmark i tilknytning til forundersøgelse,  

 efterforskning og indvinding af kulbrinter, jf. kulbrinteskattelovens 3, stk.  

 1, jf. § 1, jf. artikel 21, stk. 2, litra a, jf. stk. 1, i den nordiske  

 dobbeltbeskatningsoverenskomst af 12. september 1989.
Da virksomheden havde fundet sted i 9 dage i 1993 og 348  

 dage i 1994 og dermed i en eller flere perioder, der sammenlagt oversteg 30  

 dage inden for en 12 måneders perioder, var betingelsen i  

 dobbeltbeskatningsoverenskomstens artikel 21, stk. 3, opfyldt.
A AS's  

 aktivitet med M/V B kunne ikke anses for omfattet af undtagelsesbestemmelsen  

 i dobbeltbeskatningsoverenskomstens artikel 21, stk. 5, da der ikke blot var  

 tale om transport af personel eller materiel med skib eller drift af et  

 forsyningsfartøj, og da M/V B ikke var omfattet af udtrykket "andre  

 hjælpefartøjer", idet skibet havde deltaget i en  

 brøndstimuleringsaktivitet, som havde direkte forbindelse med  

 forundersøgelse, efterforskning eller udnyttelse af  

 kulbrinteforekomster.
 De påklagede ansættelser blev  

 stadfæstet.
