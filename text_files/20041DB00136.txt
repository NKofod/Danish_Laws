Betænkning afgivet af Forsvarsudvalget den 23. november 2004 Betænkning over Forslag til folketingsbeslutning om fortsat  

 bidrag til en multinational  

  

 sikringsstyrke i Irak [af udenrigsministeren (Per Stig Møller)] 1. Ændringsforslag Kristendemokraternes medlem af udvalget har stillet 1  

 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 4. november 2004 og var  

 til 1. behandling den 11. november 2004. Beslutningsforslaget blev efter 1.  

 behandling henvist til behandling i Forsvarsudvalget.
Møder Udvalget har behandlet beslutningsforslaget i 2 møder.
Spørgsmål Udvalget har stillet 88 spørgsmål til forsvarsministeren og  

 udenrigsministeren til skriftlig besvarelse, som disse har besvaret.
To af  

 udvalgets spørgsmål og svarene herpå er optrykt som bilag.
3. Indstillinger og politiske bemærkninger Et  

  

 flertal  

  

 i udvalget  

 (V, S, DF, KF og RV) indstiller beslutningsforslaget til  

  

 vedtagelse uændret.
 Dansk Folkepartis medlemmer af udvalget støtter forslaget og har  

 følgende bemærkninger:
 Det skal indledningsvis bemærkes, at nedenstående  

 betænkningsbidrag kommer i forlængelse af betænkningsbidraget til forslag til  

 folketingsbeslutning om forsat bidrag til en multinational sikringsstyrke i  

 Irak B 213 af 28. maj 2004, folketingsåret 2003-2004 (se Folketingstidende  

 2003-04, forhandlingerne side 2342 tillæg B), hvortil der i øvrigt henvises.
Dansk Folkeparti støtter den internationale koalitions  

 retfærdige befrielse af det irakiske folk.
Saddam Hussein og hans modbydelige  

 og undertrykkende regime er bragt til fald, og diktatoren stilles nu for en  

 domstol.
Overgangsregeringen tiltrådte den 1. juli 2004, og koalitionen  

 befinder sig nu i Irak efter aftale med de irakiske regeringsmyndigheder.
Hovedopgaven for koalitionen er at medvirke til at stabilisere  

 situationen i Irak frem til afholdelsen af parlamentsvalget den 30. januar  

 2005. Dernæst skal der vedtages en ny forfatning, efter hvilken der i  

 slutningen af 2005 skal afholdes nyt parlamentsvalg.
Først derefter er  

 demokratiet endeligt indført i Irak.
Det er i hvert fald ambitionen.
Når det er nævnt, skal det bemærkes, at det er svært at  

 forestille sig et irakisk demokrati, der er velfungerende som de vestlige  

 demokratier, fordi islam synes svært forenelig med sekulære love, der  

 vedtages  

 af folket.
Irak er formentlig det mindst fundamentalistiske af de muslimske  

 lande, og derfor ser der ud til at være mulighed for at skabe et kompromis  

 mellem demokrati og islam, der tillader opbygningen af et forholdsvis stabilt  

 samfund med en rimelig grad af lov og ret.
Hvis det lykkes, kan Irak blive et  

 forbillede for demokrati i den arabiske verden.
Mislykkes det, er det  

 sandsynligvis,  

 fordi det er en umulighed at indføre demokrati i land, der er muslimsk.
Men  

 forsøget skal gøres.
Imidlertid er befolkningen i Irak delt skarpt mellem dem, der  

 ønsker en demokratisk udvikling, og mellem dem, der ønsker gamle stærkt  

 religiøse stammekulturer genskabt.
Specielt sunnimuslimerne ønsker deres  

 tidligere privilegier og magt tilbage.
Nogle føler sig berettiget truet af  

 det  

 spirende demokrati og reagerer med at kræve blodhævn over deres faldne  

 stammemedlemmer.
Dette indebærer terror mod så vel irakerne selv som  

 vesterlændinge og med barbariske henrettelser af uskyldige mennesker til  

 følge.
Dansk Folkeparti vil i forbindelse med den fortsatte støtte til  

 dansk tilstedeværelse i Irak understrege, at soldaternes sikkerhed kommer i  

 første række, og at der skal tages ethvert tænkeligt skridt for at sikre  

 personellet.
Mangel på penge og materiel må ikke stå i vejen for soldaternes  

 sikkerhed.
Et fredeligere Irak vil tillige åbne for, at de omkring 20.000  

 herboende irakere får bedre mulighed for at vende tilbage til deres eget land  

 og skabe sig en fremtid der.
Mange irakere har kvalifikationer, der i høj  

 grad  

 er brug for i det nye Irak.
I takt med at situationen forbedres i Irak, mener  

 Dansk Folkeparti, at regeringen aktivt skal få herboende irakere til at gøre  

 brug af mulighederne for at få repatrieringsstøtte til at vende tilbage.
En  

 forudsætning for et fredeligt Irak er, at flest mulige af de irakere, der har  

 boet i Vesten og set, hvordan et demokrati fungerer, vender tilbage og giver  

 denne viden til andre irakere.
Det Radikale Venstres medlem af udvalget støtter forslaget om  

 forlængelse af det danske troppebidrag i Irak på 6 måneder frem til den 1.  

 juni  

 2005. Det gør Det Radikale Venstre, på trods af at sikkerhedssituationen i  

 Irak  

 er stærk forværret, og på trods af at der er skræmmende store tab af  

 menneskeliv på begge sider.
Det Radikale Venstre gør det, fordi FN-resolution  

 1546 opfordrer FNs medlemslande til at yde militære og civile bidrag  

 til stabiliseringen  

 af Irak og fastslår, at der skal holdes valg senest den 31. januar  

 2005.
Valgene i januar er det bedste håb for en bedre udvikling i  

 Irak, om end håbet måske er spinkelt.
Derfor ville det efter radikal  

 opfattelse  

 ikke være rigtigt, hvis vi trak os ud nu, hvor vi står over for disse meget  

 vigtige valg.
En sådan beslutning kunne yderligere forværre  

 sikkerhedssituationen og vanskeliggøre forholdene for  

 nødhjælpsorganisationerne  

 i Irak.
Kan valgene ikke gennemføres, opstår en ny situation, hvorefter  

 berettigelsen af det danske militære bidrag må tages op til genovervejelse.
 Tilstedeværelsen af det danske militære bidrag i Irak må fortsat  

 være underlagt politisk debat ud fra det synspunkt, at tilstedeværelsen skal  

 medvirke til at hjælpe Irak til at gennemføre demokratiske valg, der kan føre  

 til en legitim overgangsregering og en permanent forfatning.
 Det Radikale Venstre opfordrer regeringen til langt mere aktivt  

 end hidtil at lægge pres på den amerikanske regering for ikke fortsat at  

 prioritere militær magtanvendelse til skade for politiske og sociale sider af  

 genopbygningsindsatsen.
 Et  

  

 mindretal  

  

 i  

 udvalget (SF, EL og IA) indstiller beslutningsforslaget til  

  

 forkastelse.
Socialistisk Folkepartis medlem af udvalget støtter ikke  

 forslaget og henviser til begrundelsen som fremført under ordførertalen ved  

 førstebehandlingen.
SF vil uddybe begrundelsen for indstillingen ved  

 andenbehandlingen.
 Enhedslistens medlem af udvalget støtter ikke forslaget og vil  

 redegøre for baggrunden for indstillingen under andenbehandlingen.
 Et  

  

 andet mindretal  

  

 i udvalget (KD) indstiller beslutningsforslaget til  

  

 vedtagelse  

  

 med det stillede  

 ændringsforslag.
Kristendemokraternes  

 medlem af udvalget er for en forlængelse af det danske bidrag til den  

 multilaterale  

 sikringsstyrke i Irak, men er imod den lille udvidelse af opgaveløsningen i  

 Irak, som beslutningsforslaget lægger op til, hvor Danmark skal yde et mindre  

 bidrag til NATOs træningsindsats.
KD er ikke imod NATOs  

 trænningsindsats som  

 sådan.
Men Danmark bidrager forholdsmæssigt meget til stabiliserings- og  

 genopbygningsindsatsen i Irak, og KD ønsker derfor ikke at øge antallet af  

 danske  

 soldater i Irak yderligere.
I konsekvens heraf har partiet fremsat  

 ændringsforslag nr. 1. Hvis ændringsforslaget bliver nedstemt, vil partiet  

 dog  

 stemme for beslutningsforslaget, når det kommer til endelig behandling.
 Tjóðveldisflokkurin og Siumut var på tidspunktet for  

 betænkningens afgivelse ikke repræsenteret med medlemmer i udvalget og havde  

 dermed ikke adgang til at komme med indstillinger eller politiske udtalelser  

 i  

 betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af et  

 mindretal  

 (KD):
Til teksten 1)  

  

 I teksten  

 udgår »samt at dansk militært personel bidrager til NATOs  

 træningsindsats i  

 Irak«.
Bemærkninger Til nr. 1 Med ændringsforslaget sikres, at der ikke udsendes yderligere  

 personel til Irak.
Kim Andersen   

 (V)   

 Gudrun Laub (V)   

 Ulrik Kragh (V)  

  

  nfmd.  

  

 Gitte Lillelund Bech (V)   

 Peter Skaarup (DF)   

 Søren Krarup (DF)   

 Helge Adam Møller (KF)  

  

  fmd.  

  

 Kaj Ikast (KF)   

 Jann Sjursen (KD)   

 Bjarne Laustsen (S)   

 Per Kaalund (S)   

 Poul Andersen (S)   

 Poul Qvist Jørgensen (S)   

 Villy Søvndal (SF)   

 Morten Helveg Petersen (RV) Søren Søndergaard&nbsp  

 ;(EL)   

 Kuupik Kleist (IA) Tjóðveldisflokkurin og Siumut havde ikke medlemmer i  

 udvalget.
Folketingets sammensætning Venstre (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 _______________ * Heraf 1 medlem valgt på  

 Færøerne Bilag 1 Oversigt over bilag vedrørende B 42 Bilagsnr.
Titel 1 FEs vurdering af situationen i Afghanistan og Irak 2 Udkast til tidsplan for udvalgets behandling af  

 beslutningsforslaget 3 Revideret udkast til tidsplan for udvalgets behandling af  

 beslutningsforslaget 4 FEs opdaterede vurdering af situationen og truslen i  

 Irak Oversigt over spørgsmål og svar vedrørende B 42 Spm.nr.
Titel 1 Spm. om FEs vurdering af situationen i Irak, til forsvarsministeren  

 og udenrigministeren, og udenrigsministerens svar herpå 2 Spm. om det ændrede trusselsbillede, til  

 forsvarsministeren og udenrigsministeren, og udenrigsministerens svar herpå 3 Spm. om regeringens forklaring vedrørende modstanden i  

 Irak, til forsvarsministeren og udenrigsministeren, og forsvarsministerens  

 svar herpå 4 Spm. om, hvordan USA vil bekæmpe modstanden fra  

 befolkningen, til forsvarsministeren og udenrigsministeren, og  

 udenrigsministerens svar herpå 5 Spm. om nedkæmpelse af modstanden i Fallujah, til  

 forsvarsministeren og udenrigsministeren, og udenrigsministerens svar herpå 6 Spm. om FNs generalsekretær, Kofi Annans, advarsel mod  

 at angribe Fallujah, til forsvarsministeren og udenrigsministeren, og  

 udenrigsministerens  

 svar herpå 7 Spm. om afholdelse af valg i januar, til  

 forsvarsministeren og udenrigsministeren, og udenrigsministerens svar herpå 8 Spm. om gennemførelse af valg, til forsvarsministeren og  

 udenrigsministeren, og udenrigsministerens svar herpå 9 Spm. om indførelse af undtagelsestilstand i Irak, til  

 forsvarsministeren og udenrigsministeren, og udenrigsministerens svar herpå 10 Spm. om, hvorvidt undtagelsestilstanden vil blive brugt  

 til at undertrykke oppositionen, til forsvarsministeren og  

 udenrigsministeren, og udenrigsministerens svar herpå 11 Spm. om civile dræbte ved angrebet på Fallujah, til  

 forsvarsministeren og udenrigsministeren, og udenrigsministerens svar herpå 12 Spm. om, hvor mange dræbte regeringen vil acceptere, til  

 forsvarsministeren og udenrigsministeren, og udenrigsministerens svar herpå 13 Spm. om, hvor mange norske soldater der deltager i  

 sikringsstyrken, til forsvarsministeren og udenrigsministeren, og  

 forsvarsministerens svar herpå 14 Spm. om legitime mål, til forsvarsministeren og udenrigsministeren,  

 og forsvarsministerens svar herpå 15 Spm. om angrebet på Fallujah, til forsvarsministeren og  

 udenrigsministeren, og udenrigsministerens svar herpå 16 Spm. om betydningen af undtagelsestilstanden, til  

 forsvarsministeren og udenrigsministeren, og udenrigsministerens svar herpå 17 Spm. om, hvorvidt regeringen deler FEs vurdering, til  

 forsvarsministeren og udenrigsministeren, og forsvarsministerens svar herpå 18 Spm. om, hvorvidt regeringen vil beskrive situationen i  

 Irak, til forsvarsministeren og udenrigsministeren, og udenrigsministerens  

 svar herpå 19 Spm. om vigtigheden af dansk tilstedeværelse, til  

 forsvarsministeren og udenrigsministeren, og udenrigsministerens svar herpå 20 Spm. om meningsmålingerne om den irakiske befolknings holdning  

 til fremmed militær tilstedeværelse, til forsvarsministeren og  

 udenrigsministeren,  

 og udenrigsministerens svar herpå 21 Spm. om regeringens opfattelse af tallet på 100.000  

 dræbte, siden krigen mod Irak startede, til forsvarsministeren og  

 udenrigsministeren, og udenrigsministerens svar herpå 22 Spm. om militær tilstedeværelse i Irak, til  

 forsvarsministeren og udenrigsministeren, og udenrigsministerens svar herpå 23 Spm. om den samlede pris for krigen mod Irak, til  

 forsvarsministeren og udenrigsministeren, og forsvarsministerens svar herpå 24 Spm. om rygte vedrørende drab på fire danske  

 efterretningsfolk, til forsvarsministeren og udenrigsministeren, og  

 forsvarsministerens svar herpå 25 Spm. om olieledninger i Irak, til forsvarsministeren og  

 udenrigsministeren, og udenrigsministerens svar herpå 26 Spm. om humanitær hjælp og civil genopbygning af Irak,  

 til forsvarsministeren og udenrigsministeren, og udenrigsministerens svar  

 herpå 27 Spm. om antallet af flygtede og fordrevne irakere, til  

 forsvarsministeren og udenrigsministeren, og udenrigsministerens svar herpå 28 Spm. om status for de lande, der overvejer at trække  

 deres tropper ud af Irak, til forsvarsministeren og udenrigsministeren, og  

 udenrigsministerens svar herpå 29 Spm. om amerikansk angreb på Fallujah, til  

 forsvarsministeren og udenrigsministeren, og udenrigsministerens svar herpå 30 Spm. om militær optrapning i Irak, til forsvarsministeren  

 og udenrigsministeren, og udenrigsministerens svar herpå 31 Spm. om nedkæmpelse af den resterende væbnede modstand i  

 Fallujah, til forsvarsministeren og udenrigsministeren, og  

 forsvarsministerens  

 svar herpå 32 Spm. om, hvorvidt militær optrapning vil hæmme den  

 demokratiske proces omkring valget, til forsvarsministeren og  

 udenrigsministeren, og udenrigsministerens svar herpå 33 Spm. om omgruppering, til forsvarsministeren og  

 udenrigsministeren, og forsvarsministerens svar herpå 34 Spm. om den militære modstand imod USA og Allawistyret,  

 til forsvarsministeren og udenrigsministeren, og forsvarsministerens svar  

 herpå 35 Spm. om udtalelser i Information, til forsvarsministeren  

 og udenrigsministeren, og udenrigsministerens svar herpå 36 Spm. om deserteringer, korruption og infiltrering, til  

 forsvarsministeren og udenrigsministeren, og forsvarsministerens svar herpå 37 Spm. om, hvorvidt mindst 300 irakiske soldater var  

 deserteret fra deres enhed, til forsvarsministeren og udenrigsministeren, og  

 forsvarsministerens svar herpå 38 Spm. om regeringens vurdering af oplysningerne fra det  

 irakiske regeringsråd, til forsvarsministeren og udenrigsministeren, og  

 udenrigsministerens svar herpå 39 Spm. om amerikansk militærs opførsel i Irak, til  

 forsvarsministeren og udenrigsministeren, og udenrigsministerens svar herpå 40 Spm. om væbnede irakere i Fallujah, til forsvarsministeren  

 og udenrigsministeren, og forsvarsministerens svar herpå 41 Spm. om dekreter og ordrer udsendt af det afviklede CPA,  

 til forsvarsministeren og udenrigsministeren, og udenrigsministerens svar  

 herpå 42 Spm. om ophævelse af en valgt regering, til forsvarsministeren  

 og udenrigsministeren, og udenrigsministerens svar herpå 43 Spm. om regeringens vurdering af konsekvenserne og  

 betydningen af deserteringer, til forsvarsministeren og udenrigsministeren,  

 og forsvarsministerens svar herpå 44 Spm. om den irakiske regerings indførelse af  

 undtagelsestilstand i Irak, til forsvarsministeren og udenrigsministeren, og  

 udenrigsministerens svar herpå 45 Spm. om, hvor stor legitimitet den midlertidige irakiske  

 regering nyder i den irakiske befolkning, til forsvarsministeren og  

 udenrigsministeren, og udenrigsministerens svar herpå 46 Spm. om anvendelse af krigsgas under angrebet på  

 Fallujah, til forsvarsministeren og udenrigsministeren, og  

 forsvarsministerens svar herpå 47 Spm. om antallet af irakiske dødsfald, til  

 forsvarsministeren og udenrigsministeren, og udenrigsministerens svar herpå 48 Spm. om benyttelse af højtstående officerer fra de  

 tidligere irakiske styrker, til forsvarsministeren og udenrigsministeren, og  

 forsvarsministerens svar herpå 49 Spm. om irakiske fanger i dansk varetægt, til  

 forsvarsministeren og udenrigsministeren, og forsvarsministerens svar herpå 50 Spm. om oversendelse af mandatet for NATOs indsats i  

 Irak, til forsvarsministeren og udenrigsministeren, og udenrigsministerens  

 svar herpå 51 Spm. om, hvilke ordrer, direktiver og love, som den  

 midlertidige irakiske regering har indført, til forsvarsministeren og  

 udenrigsministeren, og udenrigsministerens svar herpå 52 Spm. om den humanitære situation i Irak, til  

 forsvarsministeren og udenrigsministeren, og udenrigsministerens svar herpå 53 Spm. om konsekvensen af krigen og besættelsen af Irak,  

 til forsvarsministeren og udenrigsministeren, og udenrigsministerens svar  

 herpå 54 Spm. om koordinering af arbejdet i FNs Sikkerhedsråd,  

 til forsvarsministeren og udenrigsministeren, og udenrigsministerens svar  

 herpå 55 Spm. om underernæring og sult, til forsvarsministeren og  

 udenrigsministeren, og udenrigsministerens svar herpå 56 Spm. om nødhjælp og genopbygning for Irak, til  

 forsvarsministeren og udenrigsministeren, og udenrigsministerens svar herpå 57 Spm. om det nationale budget i forhold til  

 Tokyobudgettet, til forsvarsministeren og udenrigsministeren, og  

 udenrigsministerens svar herpå 58 Spm. om overholdelse af det nationale budget for perioden  

 2005-2007, til forsvarsministeren og udenrigsministeren, og  

 udenrigsministerens  

 svar herpå 59 Spm. om, hvorvidt valget af nationalforsamlingen i Irak  

 foregik demokratisk, til forsvarsministeren og udenrigsministeren, og  

 udenrigsministerens  

 svar herpå 60 Spm. om omfanget og karakteren af samarbejdet med det  

 civile samfund i det danske ansvarsområde, til forsvarsministeren og  

 udenrigsministeren,  

 og forsvarsministerens svar herpå 61 Spm. om, hvor høj arbejdsløsheden er i dagens Irak, til  

 forsvarsministeren og udenrigsministeren, og udenrigsministerens svar herpå 62 Spm. om oversendelse af Coalition Provisional Authority  

 Order nr. 17, til forsvarsministeren og udenrigsministeren, og  

 forsvarsministerens  

 svar herpå 63 Spm. om, hvorvidt valget i januar kan regnes for  

 demokratisk og fair, til forsvarsministeren og udenrigsministeren, og  

 udenrigsministerens svar herpå 64 Spm. om 109 omkomne italienske soldater, til  

 forsvarsministeren og udenrigsministeren, og forsvarsministerens svar herpå 65 Spm. om, hvorvidt de 109 italienske soldater døde efter  

 deltagelse i den seneste krig og besættelse af Irak, til forsvarsministeren  

 og udenrigsministeren, og forsvarsministerens svar herpå 66 Spm. om de økonomiske midler, USA har afsat til  

 genopbygning i Irak, til forsvarsministeren og udenrigsministeren, og  

 udenrigsministerens svar herpå 67 Spm. om, hvorvidt der udøves nogen form for indflydelse  

 på redaktionen af irakiske nyhedsmedier, til forsvarsministeren og  

 udenrigsministeren,  

 og udenrigsministerens svar herpå 68 Spm. om, hvordan USA har påvirket den midlertidige  

 irakiske regerings beslutning om en offensiv mod Fallujah, til  

 forsvarsministeren og udenrigsministeren, og udenrigsministerens svar herpå 69 Spm. om brud på internationale konventioner, til  

 forsvarsministeren og udenrigsministeren, og forsvarsministerens svar herpå 70 Spm. om, hvor mange skudepisoder danske soldater har  

 været involveret i, til forsvarsministeren og udenrigsministeren, og  

 forsvarsministerens svar herpå 71 Spm. om, at det ungarske parlament trækker styrker ud af  

 Irak, til forsvarsministeren og udenrigsministeren, og udenrigsministerens  

 svar herpå 72 Spm. om, hvor mange lande der har besluttet at optrappe  

 deres tilstedeværelse i Irak, til forsvarsministeren og udenrigsministeren,  

 og udenrigsministerens svar herpå 73 Spm. om regeringens opbakning om Kofi Annans advarsel mod  

 angrebet på Fallujah, til forsvarsministeren og udenrigsministeren, og  

 udenrigsministerens svar herpå 74 Spm. om, hvorvidt den irakiske befolkning har legitim ret  

 til at gøre modstand mod besættelsen, til forsvarsministeren og  

 udenrigsministeren, og udenrigsministerens svar herpå 75 Spm. om beslutninger inden for den irakiske  

 overgangsregerings mandatperiode, til forsvarsministeren og  

 udenrigsministeren, og udenrigsministerens svar herpå 76 Spm. om sikkerhedssituationen i Irak, til  

 forsvarsministeren og udenrigsministeren, og udenrigsministerens svar herpå 77 Spm. om, hvor mange overlagte drab udført af amerikanske  

 soldater regeringen vil acceptere, til forsvarsministeren og  

 udenrigsministeren, og udenrigsministerens svar herpå 78 Spm. om, at Dansk Røde Kors/Røde Halvmåne bliver  

 forhindret i at arbejde frit i Irak, til forsvarsministeren og  

 udenrigsministeren, og udenrigsministerens svar herpå 79 Spm. om »terrorister« og den væbnede modstand i Irak, til  

 forsvarsministeren og udenrigsministeren, og udenrigsministerens svar herpå 80 Spm. om, hvorvidt amerikanerne har anvendt krigsgasser,  

 til forsvarsministeren og udenrigsministeren, og forsvarsministerens svar  

 herpå 81 Spm. om, hvorvidt Forsvarskommandoen ligger inde med  

 oplysninger om, hvilke våbentyper amerikanerne p.t. anvender, til  

 forsvarsministeren  

 og udenrigsministeren, og forsvarsministerens svar herpå 82 Spm. om aftale af overdragelse af irakiske fanger til  

 briterne, til forsvarsministeren og udenrigsministeren, og  

 forsvarsministerens svar herpå 83 Spm. om, hvornår samarbejdet med SCIRI ophørte, til  

 forsvarsministeren og udenrigsministeren, og forsvarsministerens svar herpå 84 Spm. om, hvordan den midlertidige irakiske regering kan  

 fremlægge et budget for 2005-2007, til forsvarsministeren og  

 udenrigsministeren, og udenrigsministerens svar herpå 85 Spm. om undtagelsestilstandens betydning for afholdelse  

 af valg i Irak, til forsvarsministeren og udenrigsministeren, og  

 udenrigsministerens  

 svar herpå 86 Spm. om, hvorfor de danske midler til genopbygning ikke  

 er blevet anvendt, til forsvarsministeren og udenrigsministeren, og  

 udenrigsministerens  

 svar herpå 87 Spm. om ændring eller annullering af CPAs direktiver,  

 til forsvarsministeren og udenrigsministeren, og udenrigsministerens svar  

 herpå 88 Spm. om den manglende drøftelse med koalitionsparterne i  

 Irak om Danmarks linje i Irakspørgsmål i FNs Sikkerhedsråd, til  

 forsvarsministeren  

 og udenrigsministeren, og udenrigsministerens svar herpå Bilag 2 Udvalgets spørgsmål nr. 13 til  

 forsvarsministeren og udenrigsministeren og forsvarsministerens svar herpå og  

 udvalgets spørgsmål nr. 25 til forsvarsministeren og udenrigsministeren og  

 udenrigsministeren  

 svar herpå Spørgsmålene og svarene er optrykt efter ønske fra Socialistisk  

 Folkeparti Spørgsmål nr. 13:
Hvor mange norske soldater deltager i sikringsstyrken? Svar:
 De norske militære myndigheder har oplyst, at  

 Norge bidrager til den multinationale styrke  

 med 5 officerer til den britiske ledede division, som også den danske  

 bataljon  

 indgår i.
 Svar:
 I min tidligere besvarelse af spørgsmål 13 oplyste jeg, at  

 Norge bidrager til den multinationale styrke  

 med 5 officerer til den britiske ledede division, som også den danske  

 bataljon  

 indgår i.
 Jeg kan oplyse at det korrekte tal for den norske militære  

 tilstedeværelse i Irak er i alt 11 personer fordelt ved den britiske ledede  

 division, den polsk ledede division samt hovedkvarteret i Bagdad.
 Spørgsmål nr. 25:
Kan ministeren bekræfte, at olieledninger i Irak løbende bliver  

 saboteret, og at sabotagen udgør et stort problem for genopbygningen i  

 landet? Svar:
 Ja.
