Fremsat den 27. oktober 2011 af Per Clausen (EL) og Johanne Schmidt-Nielsen (EL) Forslag til folketingsbeslutning om folketingsmedlemmers eftervederlag.
 Folketingets Præsidium pålægges at fremsætte forslag om, at lønindkomst m.m. i år 1 modregnes i eftervederlaget til medlemmer af Folketinget efter samme regler, som er gældende i år 2.
Bemærkninger til forslaget Det er i orden med et eftervederlag, som medlemmer af Folketinget, der ikke bliver genvalgt, kan beholde i en periode, indtil de finder et job.
Men det er aldeles urimeligt, at et medlem kan gå direkte over i et andet job og så samtidig modtage dette eftervederlag i et helt år.
 Der er tale om en genfremsættelse af B 54 fra folketingsåret 2010-2011, 1. samling.
Skriftlig fremsættelse Per Clausen (EL) Som ordfører for forslagsstillerne tillader jeg mig herved at fremsætte:
 Forslag til folketingsbeslutning om folketingsmedlemmers eftervederlag.
(Beslutningsforslag nr.
B 6) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
