 I henhold til § 2, stk. 3, nr. 2, i lov nr. 362 af 13. juni 1973 om  

 styrelse af højere uddannelsesinstitutioner fastsættes:
 Formål og struktur.
 § 1.  Under det teologiske hovedområde på Københavns  

 Universitet afholdes en teologisk kandidateksamen, som består af en forprøve  

 og en afsluttende del.
 Stk. 2.  Studiet til den teologiske kandidateksamen er  

 normeret til 5 1/2 år, således at forprøvestudiet er normeret til 1 1/2 år og  

 studiet til den afsluttende del til 4 år.
 § 2.  Målet med det teologiske studium er at give den  

 studerende et sådant kendskab til kristendommens oprindelse, historie og og  

 nutidige problematik, at han får mulighed for selvstændigt at beskæftige sig  

 med den kristne tradition ud fra nutidens situation.
 Forprøven.
 § 3.  Deltagelse i forprøveundervisningen forudsætter  

 sproglige kundskaber som ved klassisk-sproglig studentereksamen eller som  

 anført i stk. 2 og 3.
 Stk. 2.  Studerende med anden sproglig studentereksamen  

 end den klassisk-sproglige må, forinden indstilling til forprøvens sidste  

 prøve finder sted, fremlægge bevis for at have bestået prøve i græsk efter  

 universitetets nærmere bestemmelse.
 Stk. 3.  Studerende med matematisk studentereksamen samt  

 med anden adgangsgivende eksamen må, forinden indstilling til forprøvens  

 sidste prøve finder sted, fremlægge bevis for at have bestået prøver i latin  

 og græsk efter universitetets nærmere bestemmelse.
 Stk. 4.  Prøver i latin og græsk aflægges som prøver  

 efter gymnasiale suppleringskursus.
 § 4.  Forprøven omfatter følgende fag: 1) Det gamle  

 testamentes eksegese, herunder hebraisk.
 Stk. 2.  Fagenes indhold og sigte er:
 Herved tilsigtes at sætte den studerende i stand til at følge  

 undervisningen under hovedstudiet og til at arbejde på egen hånd.
§ 5.  Samtlige prøver i fagene under forprøven er  

 skriftlige.
Prøverne afholdes to gange årligt, normalt i forlængelse af den  

 meddelte undervisning.
 Stk. 2.  Prøverne afholdes ved lærerne under det  

 teologiske hovedområde uden medvirken af censorer.
 Stk. 3.  Prøverne kan aflægges i vilkårlig rækkefølge.
Stk. 4.  Der gives bestået/ikke bestået.
Prøverne skal  

 bestås hver for sig.
 Den afsluttende del.
 § 6.  Den teologiske kandidateksamens afsluttende del  

 omfatter følgende hovedfag:
 Stk. 2.  Fagenes indhold og sigte, jf. § 2, er:
 Stk. 3.  Kandidateksamen omfatter endvidere de specielle  

 discipliner, som hører under de i stk. 1 og 2 nævnte hovedfag.
 Stk. 4.  Kandidateksamen kan endelig omfatte fag uden  

 for det teologiske hovedområde efter universitetets nærmere bestemmelse.  

 Universitetet udarbejder en fortegnelse over de fag, der efter praksis kan  

 indgå i kandidateksamen, og afgør i enkelttilfælde ansøgninger om at lade  

 endnu andre fag indgå i kandidateksamen.
§ 7.  Den afsluttende del af den teologiske  

 kandidateksamen aflægges i een eksamenstermin eller delt over to på hinanden  

 følgende eksamensterminer.
Når eksamen deles, er fagenes rækkefølge og  

 fordeling valgfri.
 Stk. 2.  Ingen kan indstille sig til prøver under den  

 afsluttende del, før samtlige prøver under forprøven er bestået.
 Stk. 3.  Emneopgaver i henhold til bestemmelserne i § 9,  

 stk. 2, skal være indleveret til bedømmelse senest tre måneder før  

 indtegningsfristen til kandidateksamen, eller - i tilfælde af deling af  

 eksamen - før indtegningsfristen til dennes 1. del.
 § 8.  De studerende, der ønsker det, kan til eksamen  

 opgive speciale inden for fag under det teologiske hovedområde eller efter  

 særlig godkendelse inden for andre fag med tilknytning til det teologiske  

 hovedområde.
§ 8.  Prøverne ved den teologiske kandidateksamens  

 afsluttende del er skriftlige med en efterfølgende mundtlig prøve over den  

 skriftlige besvarelse.
De skriftlige prøver i de fag, hvori der er afleveret  

 emneopgave(r) eller opgivet speciale, bedømmes som bestået/ikke bestået.
Ved  

 de skriftlige prøver i de øvrige fag gives karakter.
Den samlede prøves  

 resultat fremgår af en vurdering af den skriftlige besvarelse og den  

 mundtlige prøve under eet, dog med udgangspunkt i den skriftlige besvarelse.
 Stk. 2.  Foruden prøverne består den teologiske  

 kandidateksamens afsluttende del af fem skriftlige emneopgaver:
 Stk. 3.  De frit valgte emner kan vælges blandt de  

 teologiske hovedfag eller blandt fag, som omfattes af bestemmelserne i § 6,  

 stk. 3 og 4.
Stk. 4.  For studerende, der opgiver speciale, omfatter  

 den teologiske kandidateksamens afsluttende del udarbejdelsen af en skriftlig  

 afhandling i specialet.
Universitetet udformer de nærmere bestemmelser om  

 specialets afvikling.
 Stk. 5.  For studerende, der opgiver speciale,  

 bortfalder to emneopgaver, nemlig een inden for den faggruppe, jf. stk. 2,  

 hvori der opgives speciale, og een af opgaverne med frit valgt emne. -  

 Opgives speciale i andre fag end de teologiske hovedfag, bortfalder de to  

 emneopgaver med frit valgte emner.
 Stk. 6.  I de fag, hvori der er afleveret emneopgave(r)  

 eller opgivet speciale, indtræder de(n) opnåede karakter(er) som karakter(er)  

 i disse fag.
 § 10.  Ved bedømmelsen af emneopgaver og  

 specialeafhandlinger, samt ved prøver i de fag, hvori der ikke er afleveret  

 emneopgave(r) eller opgivet speciale, anvendes 13 skalaen efter de herom ved  

 de højere uddannelsesinstitutioner gældende regler.
 § 11.  Ved bedømmelsen af såvel skriftlige som  

 mundtlige prøver under den teologiske kandidateksamens afsluttende del  

 medvirker censorer efter de herom gældende almindelige regler.
§ 12.  Kandidateksamen er kun bestået, hvis der Stk. 2.  Emneopgaver eller specialeafhandlinger, der  

 ikke bedømmes til mindst karakteren 6, kan ikke i uændret form påny  

 indleveres til bedømmelse.
Stk. 3.  Såfremt en eller flere af de afsluttende prøver  

 ikke bestås, kan indstilling til ny prøve i disse fag ske i den følgende  

 eksamenstermin.
Denne indstilling betragtes som selvstændig ny indstilling  

 til den pågældende eksamen.
Bestås prøven eller prøverne ikke, kan den  

 studerende herefter påny indstille sig til den samlede teologiske  

 kandidateksamen, der i så fald ikke kan deles over to eksamensterminer.
 Almindelige bestemmelser.
§ 13.  Københavns Universitet træffer med Århus  

 Universitet aftale om, på hvilke vilkår teologistuderende under studiet kan  

 skifte til det andet universitet.
Aftalen offentliggøres for de studerende.
 Stk. 2.  Eksaminer, dele af eksaminer eller prøver i  

 enkelte discipliner, som er bestået på en dansk eller udenlandsk højere  

 uddannelsesinstitution, kan med universitetets godkendelse i hvert enkelt  

 tilfælde træde i stedet for tilsvarende prøver og eksaminer, som er fastsat i  

 denne bekendtgørelse.
 § 14.  Den, der har bestået teologisk kandidateksamen,  

 har ret til at betegne sig teologisk kandidat, candidatus (a)  

 theologiae  (cand. theol.).
 § 15.  Direktoratet for de videregående uddannelser  

 kan efter indstilling fra universitetet i særlige tilfælde dispensere fra  

 bekendtgørelsens bestemmelser.
 § 16.  Bekendtgørelsen har virkning for de studerende,  

 der er indskrevet ved studiet efter den 1. juli 1974.
 Stk. 2.  Bekendtgørelse nr. 370 af 5. august 1971 om  

 teologisk kandidateksamen ved Københavns Universitet ophæves.
 Stk. 3.  Forprøve efter de i stk. 2 nævnte bestemmelser  

 afholdes sidste gang i eksamensterminen sommeren 1976, og kandidateksamen  

 efter disse bestemmelser afholdes sidste gang i eksamensterminen sommeren  

 1981. - Universitetet kan i ganske særlige tilfælde dispensere fra disse  

 tidsfrister.
 Undervisningsministeriet den 19. september 1975.
Ritt Bjerregaard / Ida Dybdal.
