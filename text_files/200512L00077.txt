Fremsat den 16. november 2005 af  

 skatteministeren (Kristian Jensen) Forslag til Lov  

 om ændring af ligningsloven (Afskaffelse  

 af hensættelsesafgiften) § 1 I lov om påligningen af indkomstskat til staten  

 (ligningsloven), jf. lovbekendtgørelse nr. 887 af 20. september 2005,  

 foretages  

 følgende ændring:
 1.  


  

 § 17 E  

  

 ophæves.
§ 2 Loven træder i kraft dagen efter bekendtgørelsen i  

 Lovtidende og har virkning fra og med afgiftsåret 2006.
Bemærkninger til lovforslaget Almindelige bemærkninger 1. Lovforslagets baggrund og indhold Lovforslaget har til formål at kompensere penge- og  

 realkreditinstitutterne m.v. for den højere selskabsskat, som følge af  

 ændrede  

 regnskabsprincipper for værdiansættelse af udlån pr. 1. januar 2005.  

 Kompensationen  

 foreslås udmøntet gennem en afskaffelse af den særlige hensættelsesafgift.
For regeringen er det helt afgørende, at skattestoppet  

 overholdes.
Det kan ske, at der opstår tvingende grunde til at forhøje en  

 skat.  

 Men opstår en sådan situation, er det i regeringsgrundlaget - Nye mål fra  

 februar  

 2005 - udtrykkeligt fastsat, at i så fald skal merprovenuet ubeskåret  

 anvendes  

 til at sænke en anden skat eller afgift.
Skattestoppet gælder for alle  

 skattepligtige, uanset om der er tale om personer eller selskaber og uanset  

 hvilken sektor, der måtte være tale om.
Med lovforslaget sikres det, at  

 skattestoppet overholdes i overensstemmelse med de retningslinier, som  

 regeringen har fastlagt.
Med forordning 1606/2002/EF af 19. juli 2002  

 (IAS-forordningen), der er trådt i kraft den 1. januar 2005, er der indført  

 en  

 pligt til at efterleve de godkendte internationale regnskabsstandarder (IAS).  

 Afledt  

 heraf er der gennemført ændringer i lov om finansiel virksomhed, jf. lov nr.  

 1383 af 20. december 2004. Endvidere er der afledt heraf udstedt en ny  

 regnskabsbekendtgørelse for den finansielle sektor, jf. bekendtgørelse nr.  

 1407  

 af 14. december 2004. Overgangen til regnskabsaflæggelse efter de  

 internationale regnskabsstandarder indebærer bl.a., at udlån skal  

 værdiansættes  

 anderledes.
Tidligere gjaldt der et forsigtighedskrav ved værdiansættelsen.  

 Dette er med de nye regler ændret til, at værdiansættelsen skal ske ud fra et  

 neutralitetsprincip.
Ændringen af det regnskabsmæssige princip for  

 værdiansættelse af udlån betyder, at penge- og realkreditinstitutterne m.v.  

 for  

 regnskabsåret 2005 (ekstraordinært) skal tilbageføre foretagne nedskrivninger  

 på udlån.
Den (ekstraordinære) nedsættelse af niveauet for de  

 regnskabsmæssige  

 nedskrivninger på udlån vil medføre et lavere skattefradrag og dermed en  

 højere  

 selskabsskat.
Dette skyldes, at penge- og realkreditinstitutterne m.v. har  

 fradrag for de regnskabsmæssige nedskrivninger og hensættelser ved  

 indkomstopgørelsen.
Det er regeringens opfattelse, at det lavere skattefradrag  

 falder ind under tvingende grunde, idet det beror på nye  

 regnskabsregler, der  

 er afledt af ændrede EU-regler.
Det vil sige, at merprovenuet som følge heraf  

 skal neutraliseres.
Det foreslås, at dette sker via en afskaffelse af den  

 særlige hensættelsesafgift.
En tilkendegivelse herom var allerede indeholdt i  

 bemærkningerne til L 64 om ændring af bl.a. lov om finansiel virksomhed  

 (folketingsåret 2004-05, 1. samling). Dette lovforslag (vedtaget som lov nr.  

 1383 af 20. december 2004) indeholdt en tilpasning af regnskabsbestemmelserne  

 i  

 lov om finansiel virksomhed til IAS-forordningen.
Lovforslaget er en  

 udmøntning  

 af denne tilkendegivelse.
2. Gældende regler Penge- og realkreditinstitutter skal ved opgørelsen af den  

 skattepligtige indkomst fratrække de regnskabsmæssige nedskrivninger på udlån  

 og hensættelser på garantier (herefter regnskabsmæssige nedskrivninger og  

 hensættelser). Derudover kan finansieringsselskaber under visse betingelser  

 vælge at anvende reglerne om fradrag for de regnskabsmæssige nedskrivninger  

 og  

 hensættelser.
Reglerne fungerer på den måde, at instituttet m.v. trækker  

 årets  

 regnskabsmæssige nedskrivninger og hensættelser fra.
Samtidig skal  

 instituttet  

 medregne det forudgående års regnskabsmæssige nedskrivninger og hensættelser  

 ved indkomstopgørelsen.
Hovedreglen er, at tab på fordringer kan trækkes fra ved  

 indkomstopgørelsen, når tabet er konstateret eller sandsynliggjort.
Reglen om  

 fradrag for de regnskabsmæssige nedskrivninger og hensættelser er således  

 ensbetydende  

 med, at fradragstidspunktet rykkes frem.
Det fremrykkede fradragstidspunkt  

 indebærer,  

 at penge- og realkreditinstitutter og de finansieringsselskaber, der har  

 valgt  

 at anvende reglerne, opnår en rentefordel i forhold til de almindelige  

 regler.  

 De pågældende institutter og selskaber skal betale en særlig  

 hensættelsesafgift.  

 Herved inddrages halvdelen af denne rentefordel igen.
Hensættelsesafgiften betales af saldoen på instituttets  

 hensættelseskonto pr. 1. januar i afgiftsåret.
Afgiftsåret er det år, hvor  

 afgiften forfalder til betaling.
Det følger kalenderåret.
Hensættelseskontoen  

 er defineret som det regnskabsmæssige beløb, der pr. 1. januar samlet er  

 nedskrevet på udlån og hensat på garantier m.m. efter de regnskabsretlige  

 regler, som instituttet m.v. skal følge.
Afgiftssatsen beregnes en gang  

 årligt  

 på basis af markedsrenten.
Afgiften forfalder til betaling den 1. juli i  

 afgiftsåret med sidste rettidig betalingsdag den 15. juli.
3. Økonomiske konsekvenser for stat, amter og  

 kommuner De ændrede  

 regnskabsprincippers økonomiske konsekvenser Som omtalt i lovforslagets almindelige bemærkninger skal  

 penge- og realkreditinstitutterne som følge af ændrede regnskabsprincipper  

 ekstraordinært tilbageføre foretagne nedskrivninger på udlån.
Den umiddelbare  

 tilbageførsel ved overgangen til de nye regnskabsprincipper primo 2005  

 skønnes  

 at være ca. 7,3 mia. kr. og det vurderes, at yderligere beløb kan blive  

 tilbageført i løbet af 2005.
 Hertil kommer, at de nævnte institutters hensættelser og  

 nedskrivninger i perioden 2001  2003 lå på et niveau på ca. 33 mia. kr.  

 med  

 beskedne udsving fra år til år, og udgjorde ca. 33,5 mia. kr. ultimo 2003.  

 Ultimo 2004 var de faldet med 2,5 mia. kr. til ca. 31 mia. kr.
 Dette fald kan, set på baggrund af de foregående års  

 stabilitet, indikere at de ændrede regnskabsprincipper kan have haft en  

 adfærdsmæssig betydning allerede i 2004, uanset at de først trådte i kraft  

 primo 2005.
 Der er ikke solide holdepunkter for at vurdere det samlede  

 omfang af reduktionen i nedskrivninger som følge af de nye  

 regnskabsprincipper.  

 På baggrund af ovenstående vurderes den samlede reduktion i løbet af 2004 og  

 2005 at være mellem 8 og 10 mia. kr.
De ændrede regnskabsprincipper skønnes med udgangspunkt i  

 en reduktion på 9 mia. kr. og selskabsskattesatsen på 28 pct. umiddelbart at  

 medføre et merprovenu på ca. 2,5 mia. kr. for det offentlige i form af  

 selskabsskat.  

 Til gengæld reduceres det offentliges indtægter af hensættelsesafgiften  

 umiddelbart med ca. 40 mio. kr. brutto og ca. 30 mio. kr. netto (efter  

 fradrag  

 for afgiften i institutternes skattepligtige indkomst) beregnet med  

 udgangspunkt i det nuværende renteniveau på ca. 3,5 pct. p.a.
Dertil kommer,  

 at  

 de ændrede regnskabsprincipper også i de efterfølgende år skønnes at indebære  

 en årlig provenugevinst for det offentlige.
Under forudsætning af, at den langsigtede reduktion af  

 nedskrivninger forholdsmæssigt svarer til en umiddelbar reduktion i 2004 og  

 2005 på de nævnte 9 mia. kr., kan den varige virkning for det offentlige af  

 de  

 ændrede regnskabsprincipper skønnes til et merprovenu i størrelsesordenen 85  

 mio. kr.
Skønnet for merprovenuet er beregnet ved en forudsætning om en rente  

 på 5,5 pct. p.a. og en nominel økonomisk vækst på 3,5 pct. p.a.
Lovforslagets økonomiske konsekvenser Med det formål at sikre en tilbageførsel af det offentliges  

 merprovenu af de ændrede regnskabsprincipper foreslås hensættelsesafgiften  

 afskaffet med virkning fra og med 2006.
Penge- og realkreditinstitutternes nedskrivninger og  

 hensættelser udgjorde som tidligere nævnt ca. 31 mia. kr. ultimo 2004, men  

 skønnes i løbet af 2005 reduceret med op mod ca. 8 mia. kr. til ca. 23 mia.  

 kr.  

 som følge af de nye regnskabsprincipper.
Hertil kommer ca. 2 mia. kr. i  

 nedskrivninger og hensættelser fra andre skattepligtige, der omfattes af de  

 særlige regler med fremrykket fradrag for tab, hvorfor det samlede grundlag  

 for  

 afgiften, der efter gældende regler skal betales i 2006, skønnes til ca. 25  

 mia. kr.
Den foreslåede afskaffelse af hensættelsesafgiften skønnes  

 ved det nuværende renteniveau på 3,5 pct. p.a. at medføre et provenutab i  

 afgiftsåret 2006 på hensættelsesafgiften på ca. 125 mio. kr. og et merprovenu  

 i  

 indkomståret 2006 på selskabsskatten på 35 mio. kr., og dermed et samlet  

 provenutab på ca. 90 mio. kr.
Provenutabet i de nærmest kommende år skønnes i  

 omtrent samme størrelsesorden, når der forudsættes omtrent uændrede  

 renteforhold.
 Den varige virkning for det offentlige af afskaffelsen af  

 hensættelsesafgiften fra og med 2006 skønnes til et provenutab på ca. 135  

 mio.  

 kr., når der anvendes samme forudsætninger som ved beregningen af den varige  

 virkning for det offentlige af de nye regnskabsprincipper.
Lovforslagets og de ændrede regnskabsprincippers  

 samlede økonomiske konsekvenser De nye regnskabsprincipper og afskaffelsen af  

 hensættelsesafgiften indebærer samlet set et merprovenu for det offentlige på  

 ca. 2,5 mia. kr. i 2005.
Fra og med 2006 er den samlede virkning et årligt  

 provenutab.
Dette provenutab kan ved det aktuelle lave renteniveau anslås til  

 i  

 størrelsesordenen 30  40 mio. kr. i de første år.
Ved et højere  

 renteniveau  

 vil provenutabet blive større.
 Gennem afskaffelsen af hensættelsesafgiften vil det  

 offentliges merprovenu af de ændrede regnskabsregler således blive  

 tilbageført  

 gradvist over en lang periode.
 Den samlede varige virkning for det offentlige af de nye  

 regnskabsprincipper og afskaffelsen af hensættelsesafgiften skønnes meget  

 usikkert til et provenutab i størrelsesordenen 50 mio. kr.
Lovforslagets finansårs- og kommunevirkning Lovforslagets finansårsvirkning i 2006 skønnes til et  

 provenutab på hensættelsesafgiften på ca. 125 mio. kr. og et merprovenu på  

 selskabsskatten på ca. 35 mio. kr.
Hensættelsesafgiften går alene til staten.
Kommunernes  

 andel af merprovenuet på selskabsskatten er på ca. 5 mio. kr., der afregnes  

 første gang i 2009.
4. Administrative konsekvenser for stat, amter og  

 kommuner Det skønnes, at implementeringen af lovforslaget vil  

 medføre engangsomkostninger for told- og skatteforvaltningen på 75.000 kr.
5. Økonomiske konsekvenser for erhvervslivet Den foreslåede afskaffelse af hensættelsesafgiften skønnes  

 at aflaste institutterne m.fl. med ca. 125 mio. kr. brutto i afgift og ca. 90  

 mio. kr. netto i 2006, jf. omtalen af forslagets økonomiske konsekvenser for  

 det offentlige.
 Indførelsen af nye regnskabsprincipper skønnes at medføre  

 en ekstraordinær reduktion af hensættelser og nedskrivninger på 8  10  

 mia. kr.  

 og dermed en ekstra selskabsskattebelastning på ca. 2,5 mia. kr.
 På kort sigt er der således tale om en meget stor ekstra  

 skattebetaling som følge af de ændrede regnskabsregler, der over en længere  

 årrække kompenseres gennem afskaffelsen af hensættelsesafgiften.
 Det vurderes, at indførelsen af de nye regnskabsprincipper  

 og den foreslåede afskaffelse af hensættelsesafgiften vil have positive  

 økonomiske konsekvenser for institutterne m.fl. på meget langt sigt.
6. Administrative konsekvenser for erhvervslivet Lovforslaget betyder en administrativ lettelse for penge-  

 og realkreditinstitutterne og de finansieringsselskaber, der har valgt at  

 anvende reglerne om fradrag for de regnskabsmæssige nedskrivninger og  

 hensættelser.  

 Med afskaffelse af hensættelsesafgiften bortfalder kravet om, at de  

 pågældende  

 institutter m.v. årligt skal opgøre afgiftsgrundlaget, beregne afgiften og  

 indsende opgørelsen samt indbetale afgiftsbeløbet.
Forslaget har været sendt til Erhvervs- og  

 Selskabsstyrelsens Center for Kvalitet i ErhvervsRegulering med henblik på en  

 vurdering af, om forslaget skal forelægges et af Økonomi- og  

 Erhvervsministeriets virksomhedspaneler.
Styrelsen vurderer ikke, at  

 forslaget  

 indeholder administrative konsekvenser i et omfang, der berettiger, at det  

 bliver forelagt et virksomhedspanel.
Forslaget bør derfor ikke forelægges  

 Økonomi- og Erhvervsministeriets virksomhedspanel.
7. Miljømæssige konsekvenser Lovforslaget har ingen miljømæssige konsekvenser 8. Administrative konsekvenser for borgerne Lovforslaget har ingen administrative konsekvenser for  

 borgerne.
9. Forholdet til EU-retten Lovforslaget indeholder ikke EU-retlige aspekter.
10. Høring Lovforslaget har været på høring i Advokatrådet,  

 Arbejderbevægelsens Erhvervsråd, Dansk Industri, Finansrådet, Finanstilsynet,  

 Foreningen af Statsautoriserede Revisorer, Foreningen Danske Revisorer,  

 Foreningen  

 Registrerede Revisorer, Frederiksberg Kommune, Københavns Kommune,  

 Kommunernes  

 Landsforening, Landbrugsraadet, Realkreditrådet, Skattechefforeningen,  

 Skatterevisorforeningen  

 og Told- og Skattestyrelsen.
 Advokatrådet, Dansk Industri, Finanstilsynet, Foreningen af  

 Statsautoriserede Revisorer, Foreningen Danske Revisorer, Foreningen  

 Registrerede Revisorer, Kommunernes Landsforening, Landbrugsraadet,  

 Skatterevisorforeningen  

 og Told- og Skattestyrelsen har meddelt, at de ikke har bemærkninger til  

 lovforslaget.
 Finansrådet og Realkreditrådet finder det  

 tilfredsstillende, at penge- og realkreditinstitutterne kompenseres for de  

 ændrede regnskabsprincipper via en afskaffelse af hensættelsesafgiften.
Arbejderbevægelsens Erhvervsråd kan ikke støtte  

 lovforslaget.
Man er ikke enig i håndhævelsen af skattestoppet og påpeger, at  

 pengeinstitutterne allerede er blev tilgodeset via nedsættelsen af  

 selskabsskattesatsen fra 30 til 28 pct.
Det årlige provenutab på netto ca. 90  

 mio. kr. ved afskaffelse af hensættelsesafgiften kunne efter AEs  

 opfattelse  

 have være anvendt på en bedre måde.
Kommentar:  

  

 Skattestoppet er et vigtigt element i  

 regeringens politik og det er gennemført med succes.
For at sikre at der er  

 troværdighed om skattestoppet, er det væsentligt, at det overholdes  

 konsekvent.  

 Derfor skal der ske en neutralisering af merprovenuet som følge af ændrede  

 regnskabsprincipper.
Det er regeringens opfattelse, at en afskaffelse af  

 hensættelsesafgiften er en relevant måde at gennemføre neutraliseringen på.
 Lovforslaget har desuden været sendt til høring i  

 Finansministeriet, Justitsministeriet og Økonomi- og Erhvervsministeriet.
Samlet vurdering af lovforslagets konsekvenser Positive  

 konsekvenser Negative  

 konsekvenser Økonomiske  

 konsekvenser for stat, amter og kommuner Forslaget medfører et merprovenu på selskabsskatten på  

 ca. 35 mio. kr. i 2006 Forslaget medfører et provenutab på hensættelsesafgiften  

 på ca. 125 mio. kr. i 2006.
Administrative  

 konsekvenser for stat, amter og kommuner Implementeringen skønnes at medføre engangsomkostninger  

 på 75.000 kr.
Økonomiske  

 konsekvenser for erhvervslivet Forslaget medfører, at penge- og realkreditinstitutterne  

 m.fl. opnår en besparelse på ca. 90 mio. kr. netto i 2006. Forslaget vurderes  

 at have positive økonomiske konsekvenser for institutterne m.fl.
Administrative  

 konsekvenser for erhvervslivet Med afskaffelse af hensættelsesafgiften bortfalder  

 kravet om, at penge- og realkreditinstitutterne og de finansieringsselskaber,  

 der har valgt at anvende reglerne om fradrag for de regnskabsmæssige  

 nedskrivninger  

 og hensættelser, årligt skal foretage en opgørelse af afgiftsgrundlaget, en  

 beregning af afgiften og indsendelse heraf samt indbetaling af  

 afgiftsbeløbet.
Miljømæssige  

 konsekvenser Ingen Ingen Administrative  

 konsekvenser for borgerne Ingen Ingen Forholdet til  

 EU-retten Lovforslaget indeholder ikke EU-retlige aspekter.
Bemærkninger til de enkelte bestemmelser Til § 1 Til nr. 1 Det foreslås, at afskaffe den særlige hensættelsesafgift,  

 som betales af penge- og realkreditinstitutter og visse  

 finansieringsselskaber.
 Der kan i øvrigt henvises til de almindelige bemærkninger.
Til § 2 Det foreslås, at loven træder i kraft dagen efter bekendtgørelsen  

 i Lovtidende.
Endvidere foreslås det, at afskaffelsen af hensættelsesafgiften  

 skal have virkning fra og med afgiftsåret 2006. Det vil sige, at afskaffelsen  

 sker med virkning fra og med den afgift, der skulle have været betalt senest  

 den 15. juli 2006 på grundlag af saldoen på hensættelseskontoen pr. 1. januar  

 2006. Afskaffelsen betyder endvidere, at der fra og med afgiftsåret 2006 ikke  

 skal beregnes og offentliggøres en afgiftssats.
Bilag Lovforslaget sammenholdt med gældende lov Gældende formulering Lovforslaget § 1 I lov om påligningen af indkomstskat til staten (ligningsloven),  

 jf. lovbekendtgørelse nr. 887 af 20. september 2005, foretages følgende  

 ændring:
§ 17 E.  

  

 Penge- og realkreditinstitutter  

 m.v., der er omfattet af reglerne i kursgevinstlovens § 25, stk. 6,  

 og finansieringsselskaber, der efter kursgevinstlovens § 25,  

 stk. 7, har valgt at anvende reglerne i kursgevinstlovens § 25,  

 stk. 6, skal betale en afgift til statskassen af saldoen på instituttets  

 m.v. hensættelseskonto pr. l. januar i afgiftsåret.
Afgiftsåret er det år,  

 hvor afgiften forfalder til betaling.
 1.  


  

 § 17 E  

  

 ophæves.
 Stk. 2  

. Ved  

 hensættelseskontoen forstås det regnskabsmæssige beløb, der pr. 1. januar  

 samlet er nedskrevet på udlån og hensat på garantier m.v. efter de  

 regnskabsretlige regler, som instituttet m.v. skal følge i henhold til  

 reglerne i kursgevinstlovens § 25, stk. 6 og 7.
Stk. 3.  

  

 Afgiftssatsen fastsættes en gang årligt og  

 beregnes som halvdelen af markedsrenten gange selskabsskattesatsen delt med  

 100, idet satsen opgøres med to decimaler.
Som markedsrente anvendes den  

 beregnede gennemsnitsrente den 1. januar, jf. kursgevinstlovens § 38.  

 Told- og skatteforvaltningen offentliggør årets afgiftssats senest den 15.  

 januar i afgiftsåret.
 Stk. 4.  

  

 Reglerne i opkrævningsloven om opkrævning,  

 rente, gebyrer, kontrol, inddrivelse og straf m.v. finder med de i  

 stk. 5 nævnte undtagelser anvendelse.
Stk. 5.  

  

 Instituttets m.v. årsregnskab for  

 regnskabsåret forud for afgiftsåret og instituttets m.v. specifikation af  

 hensættelseskonto  

 for udlån og garantier for regnskabsåret forud for afgiftsåret samt angivelse  

 af afgiftsgrundlaget og afgiftens størrelse skal indsendes til told- og  

 skatteforvaltningen  

 senest den 30. juni i afgiftsåret.
Afgiften forfalder til betaling den 1.  

 juli i afgiftsåret med seneste rettidig betalingsdag den 15. i  

 forfaldsmåneden.
 Stk. 6.  

  

 Told- og skatteforvaltningen skal genoptage  

 en afgiftsberegning, når den afgiftspligtige fremlægger nye oplysninger, som  

 kan medføre en ændret afgiftsberegning.
