Fremsat den 1. november 2001 af Rikke  

 Hvilshøj (V), Jens Vibjerg (V),  

 Knud Erik Kirkegaard (KF) og Pia Christmas  

 -Møller (KF) Forslag til folketingsbeslutning om sikring af retten til at indgå aftale om  

 deltidsarbejde Folketinget pålægger regeringen at sikre, at  

 enhver lønmodtager får mulighed for at indgå en aftale med  

 sin arbejdsgiver om deltidsarbejde, uden at dette kan komme den  

 pågældende personligt eller erhvervsmæssigt til skade.
Bemærkninger til forslaget Det må efter forslagsstillernes  

 opfattelse være en grundlæggende ret, at arbejdstager og  

 arbejdsgiver i fællesskab kan aftale arbejdstidens omfang,  

 således at den enkelte arbejdstager får mulighed for at arbejde  

 på deltid efter aftale med sin arbejdsgiver.
Men sådan er det ikke i dag.
Deltidsarbejde har  

 trange vilkår på væsentlige dele af det danske  

 arbejdsmarked.
Mange fagforeninger kæmper direkte imod deltidsarbejde.  

 Inden for områder som byggeri og transport er der ikke generel adgang  

 til deltidsarbejde.
 På det dominerende overenskomstområde,  

 DA-LO-området, drejer det sig om 70 pct. af de  

 overenskomstdækkede lønmodtagere, som ikke har fuld frihed til  

 at aftale arbejdstid.
De overenskomstmæssige begrænsninger i  

 mulighederne for at komme på deltid er vidt forskellige.
Nogle  

 overenskomster tillader kun fuldtidsansættelser.
Det drejer sig  

 ifølge LO om 10-12 pct. af den danske arbejdsstyrke.
Den mest udbredte  

 begrænsning er et krav om, at der minimum arbejdes 15 timer om ugen.  

 Endelig er der andre begrænsninger, som kræver, at  

 deltidsansættelser kun finder sted, hvis der er tale om  

 nyansættelser, eller hvis der er tale om virksomheder, hvor  

 omsætning og kundestruktur kræver, at medarbejderne ikke er der  

 på fuld tid.
 Denne negative holdning til deltidsarbejde er  

 fuldstændig ude af trit med mange lønmodtageres ønsker.
For mange familier er det et meget alvorligt problem, at  

 de ikke kan indgå aftale med deres arbejdsplads om at arbejde på  

 deltid.
En intern undersøgelse fra SiD har vist, at hvert femte medlem  

 gerne vil gå ned i både arbejdstid og løn mod at få  

 mere tid derhjemme, og ifølge en HK-undersøgelse af  

 medlemmernes holdning til familie- og arbejdsliv ville hvert tredje medlem  

 gå på deltid, hvis det var muligt.
Børnefamiliernes situation kan forbedres  

 mærkbart, hvis alle lønmodtagere får mulighed for at  

 indgå aftale med arbejdsgiveren om deltidsarbejde.
Andre arbejdstagere  

 har også et ønske om at arbejde på deltid.
For en  

 arbejdstager, som passer en syg ægtefælle eller forælder,  

 kan muligheden for deltidsarbejde være selve forudsætningen for,  

 at vedkommende kan bevare sin tilknytning til arbejdsmarkedet.
Muligheden for  

 at vælge deltidsarbejde i en kortere eller længere periode vil  

 give frihed og større velfærd for mange familier og  

 arbejdstagere.
Retten til at aftale deltidsarbejde vil også  

 forbedre mulighederne for at foretage en glidende tilbagetrækning fra  

 arbejdsmarkedet.
Mange ældre medarbejdere ønsker at foretage en  

 rolig aftrapning fra arbejdsmarkedet i stedet for at stoppe brat med at  

 arbejde fra den ene dag til den anden.
Hvis retten til at aftale  

 deltidsarbejde sikres, vil flere ældre kunne nedtrappe stille og  

 roligt, og arbejdsmarkedet vil helt automatisk blive mere rummeligt.
Det vil  

 skabe større tilfredshed for de ældre, og samfundet vil nyde  

 gavn af de ældres erhvervserfaring over en længere periode.
Retten til at aftale deltidsarbejde vil derfor også  

 være et skridt i retning af en seniorpolitik, der gør noget  

 aktivt for at få de ældre til at blive længere på  

 arbejdsmarkedet.
Dermed vil personlige ønsker kunne bidrage til at  

 opfylde en samfundsøkonomisk målsætning om at øge  

 arbejdsstyrken.
Forslagsstillerne er tilhængere af den frie  

 aftaleret på arbejdsmarkedet.
Den danske arbejdsmarkedsmodel, som i  

 stort omfang er baseret på aftaler mellem arbejdsmarkedets parter, har  

 skabt en lang række positive resultater.
Men de kollektive aftaler  

 må ikke stå i vejen for den individuelle aftaleret.
Den danske  

 aftalemodel skal også give plads til, at den enkelte lønmodtager  

 og arbejdsgiver har en fri aftaleret.
Ved at fjerne de overenskomstmæssige  

 indskrænkninger i muligheden for at gå på deltid gives der  

 bedre mulighed for at skabe et familievenligt og mere rummeligt  

 arbejdsmarked.
Et arbejdsmarked, som i højere grad tager hensyn til  

 den enkelte medarbejders og virksomheds ønsker.
Forslaget foreslås gennemført, så det  

 på de enkelte overenskomstområder får virkning fra  

 næste Skriftlig fremsættelse Rikke Hvilshøj (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om sikring af retten  

 til at indgå aftale om deltidsarbejde.
(Beslutningsforslag nr.
B 79).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
