Fremsat den 28. april 2000 af  

 skatteministeren (Ole Stavad) Forslag til Lov om ændring af lov om Dansk  

 Internationalt Skibsregister og af forskellige  

 skattelove (Udvidelse af DIS-ordningen samt beskatning af  

 søfolk og luftfartspersonale i international trafik m.v.) § 1 I lov om Dansk Internationalt Skibsregister, jf. lovbekendtgørelse  

 nr. 273 af 11. april 1997, foretages følgende ændringer:
 1. I § 3 indsættes som stk. 2:
»Stk. 2. For passagerskibe, som overvejende går i fart  

 mellem danske havne og øvrige havne inden for et område, der i  

 Nordsøen og Den Engelske Kanal begrænses af meridianen  

 3o vest og breddeparallellen 61o nord og i  

 Østersøen af breddeparallellen 58o nord finder  

 § 10, stk. 2 og 3, ikke anvendelse. § 10, stk. 2 og 3,  

 finder dog anvendelse ved fart til og fra havanlæg i det i 1. pkt.  

 nævnte område.« 2. I § 4, stk. 1, indsættes som 2. pkt.:
»Dette gælder dog ikke ved fart til og fra  

 havanlæg.« 3. § 4, stk. 2, ophæves.
§ 2 I lov om opkrævning af indkomstskat samt kommunal og amtskommunal  

 ejendomsværdiskat for personer m.v. (kildeskat), jf.  

 lovbekendtgørelse nr. 639 af 3. august 1999, som senest ændret  

 ved § 34 i lov nr. 165 af 15. marts 2000, foretages følgende  

 ændringer:
 1. § 2, stk. 1, litra a, 3.-5. pkt.  

 ophæves.
 2. § 2, stk. 1, litra j, ophæves.
 3. § 2, stk. 7, ophæves.
 4. I § 5B, stk. 2, ændres »kildeskattelovens  

 § 48 B, § 48 C, stk. 1, eller kulbrinteskattelovens § 21,  

 stk. 2,« til: »kildeskattelovens § 48 B eller kulbrinteskattelovens  

 § 21, stk. 2,«.
 5. § 48 C ophæves.
 6. § 48 D ophæves.
§ 3 I lov om en arbejdsmarkedsfond, jf. lovbekendtgørelse nr. 720 af  

 14. september 1999 som senest ændret ved § 6 i lov nr. 165 af 15.  

 marts 2000, foretages følgende ændringer:
 1. I § 7, stk. 1, litra a, ændres  

 »kildeskattelovens §§ 1 eller 2, stk. 1, litra a, c eller j« til:  

 »kildeskattelovens § 1 eller § 2, stk. 1, litra a eller  

 c«.
 2. § 8, stk. 3, affattes således:
 »Stk. 3. Vederlag, der omfattes af ligningslovens § 33 C,  

 medregnes ikke i bidragsgrundlaget.«.
§ 4 I lov om beskatning ved dødsfald, jf. lovbekendtgørelse nr.  

 47 af 19. januar 2000, foretages følgende ændringer:
 1. I § 55, stk. 2, udgår: »§ 48  

 C,«.
 2. I § 56, stk. 2, udgår: »§ 48  

 C,«.
§ 5 I lov om kommunal indkomstskat, jf. lovbekendtgørelse nr. 770 af  

 13. oktober 1999 som ændret ved lov nr. 1097 af 29. december 1999,  

 foretages følgende ændring:
 1. § 9, stk. 1, 3. pkt. ophæves.
§ 6 I personskatteloven, jf. lovbekendtgørelse nr. 719 af 14. september  

 1999 som senest ændret ved § 5 i lov nr. 105 af 14. februar 2000,  

 foretages følgende ændring:
 1. I § 10, stk. 5, ophæves 2. pkt., og i 3.  

 pkt., som bliver 2. pkt., udgår: »endvidere«.
§ 7 I skattekontrolloven, jf. lovbekendtgørelse nr. 564 af 2. juli 1999  

 som senest ændret ved § 2 i lov nr. 170 af 15. marts 2000,  

 foretages følgende ændring:
 1. § 2, stk. 1, nr. 2, affattes  

 således:
 »2)	Personer, der alene er skattepligtige efter kildeskattelovens  

 § 2, stk. 1, litra c, f eller i.«.
§ 8 Stk. 1. Erhvervsministeren fastsætter tidspunktet for  

 ikrafttræden af § 1.
 Stk. 2. Skatteministeren fastsætter tidspunktet for  

 ikrafttræden af §§ 2-7.
Bemærkninger til lovforslaget Almindelige bemærkninger 1. Formålet med lovforslaget Formålet med lovforslaget er dobbelt.
For det  

 første er formålet at forbedre den internationale  

 konkurrencesituation for alle danske færger i international rutefart  

 mellem dansk og udenlandsk havn for derved at kunne fastholde danske  

 arbejdspladser.
Dette sker ved at gøre det muligt for danske  

 færger, der sejler mellem danske havne og andre havne i Nordsø-,  

 Kanal- og Østersøområdet, at blive registreret i Dansk  

 Internationalt Skibsregister (DIS), i lighed med de passagerskibe, som i dag  

 overvejende sejler mellem udenlandske havne.
Søfolk, som arbejder om  

 bord på skibe registreret i DIS, er fritaget for beskatning af indkomst  

 fra sådant arbejde.
 For det andet er formålet med lovforslaget at sikre,  

 at de danske beskatningsprincipper på transportområdet er  

 indrettet på en sådan måde, at tvivlen om de eksisterende  

 reglers forenelighed med EU-rettens statsstøttebestemmelser  

 forsvinder, uden at disse reglers generelle målsætning lider  

 skade.
 Ved at gøre det muligt at registrere alle  

 passagerskibe i fart mellem Danmark og vore nabolande i DIS sikres danske  

 rederiers konkurrencemæssige stilling over for rederier fra andre  

 lande, idet det gøres muligt at nedsætte driftsomkostningerne.  

 En tilsvarende udvikling er sket i Tyskland, hvor en særlig ordning,  

 hvorefter rederier ikke skal afregne 40 pct. af indeholdt kildeskat for  

 søfolk, nu er blevet udvidet til at omfatte bl.a.  

 Østersø-ruterne.
Det er karakteristisk for færgetrafikken, at ruterne  

 ofte udgår fra områder, hvor denne trafik er af betydning for  

 beskæftigelsen og det lokale erhvervsliv.
Forslaget giver mulighed for  

 at bevare danske arbejdspladser om bord på færgerne, hvilket  

 også danner grundlag for danske arbejdspladser i land.
 Udvidelsen af DIS-ordningen vil komme den kreds af  

 færgerederier til gode, som er blevet berørt af afskaffelsen af  

 det afgiftsfri salg i EU.
2. De gældende regler om DIS Dansk Internationalt Skibsregister (DIS) blev oprettet i  

 1988. Baggrunden var et ønske om, at dette register skulle kunne yde  

 samme konkurrencemæssige vilkår som andre internationale  

 skibsregistre for effektivt at kunne modvirke udflagning af danske skibe.
 Det blev dengang konstateret, at mandskab om bord på  

 skibe i andre internationale skibsregistre ikke betaler skat til flagstaten,  

 og man fandt det på denne baggrund nødvendigt på  

 tilsvarende måde at lempe de danske skatteregler, således at DIS  

 også på dette område kunne yde samme  

 konkurrencemæssige vilkår som andre internationale  

 skibsregistre.
Søfolk om bord på danske skibe registreret i  

 DIS blev på denne baggrund fritaget for dansk beskatning.
Dette  

 gælder, hvad enten de pågældende søfolk er  

 hjemmehørende i Danmark eller i udlandet.
Er den  

 pågældende hjemmehørende i Danmark, nedsættes  

 vedkommendes skat med det beløb, der forholdsmæssigt falder  

 på den indkomst, der er erhvervet ved arbejde om bord på DIS-skib  

 (ligningslovens § 33 C). Er den pågældende  

 hjemmehørende i udlandet, frafaldes beskatningen (kildeskattelovens  

 § 48 D).
Begrebet »dansk skib« er defineret ved en henvisning til  

 bestemmelserne i lov om særlige fradrag til sømænd,  

 hvorefter der ved dansk skib bl.a. forstås et skib med hjemsted her i  

 landet, som har en bruttotonnage på mindst 100 tons, og som udelukkende  

 anvendes til erhvervsmæssig befordring af personer eller gods eller som  

 bjærgningsfartøj.
Sømandsfradragsloven indeholder nogle  

 dispensationsmuligheder, således at der kan gives  

 sømandsfradrag, selv om tonnagemålet ikke er opfyldt, og selv om  

 den erhvervsmæssige anvendelse er en anden end den ovenfor  

 nævnte.
Efter hidtidig praksis, som daterer sig tilbage til  

 indførelsen af DIS-ordningen, har dispensation efter  

 sømandsfradragsloven ikke alene medført, at søfolkene om  

 bord kan få sømandsfradrag, men også at de kan beskattes  

 efter DIS-reglerne, hvis skibet er registreret i DIS.
Denne praksis har givet  

 anledning til kritik, idet den i visse tilfælde medfører  

 konkurrenceforvridning i forhold til de landbaserede erhverv (jfr.  

 nærmere under punkt 7 nedenfor).
 Det var en forudsætning for gennemførelsen af  

 skattefritagelsen, at lønnen for søfolk om bord på  

 DIS-skibe fastsættes på internationalt konkurrencedygtige  

 vilkår, d.v.s. som en nettohyre, der tager hensyn til  

 skattefritagelsen.
 Registrering af skibe i DIS er frivillig for rederne.  

 DIS-ordningen har dog ikke hidtil kunnet anvendes af passagerskibe, som  

 overvejende går i fart mellem danske havne og havne i  

 Nordsø-området og den Engelske Kanal samt  

 Østersøområdet op til breddeparallellen 58 grader nord  

 (omkring ved Gotlands nordspids). Passagerskibe i fart inden for dette  

 område har hidtil skullet registreres i det almindelige  

 skibsregister.
3. Udvidelse af DIS-ordningen Det foreslås at gøre det muligt for alle  

 danske passagerskibe, som sejler i fart mellem dansk og udenlandsk havn, at  

 blive registreret i DIS.
Konsekvensen heraf vil være, at søfolk  

 om bord på sådanne skibe vil blive fritaget for dansk  

 beskatning.
Det er en forudsætning for gennemførelsen af  

 skattefritagelsen, at lønnen til søfolkene om bord  

 fastsættes på et niveau, der tager hensyn til skattefritagelsen,  

 d.v.s. som en nettohyre, således at rederiernes driftsomkostninger  

 nedsættes.
Det foreslås derfor, at denne del af de  

 foreslåede lovændringer træder i kraft på et  

 tidspunkt, der fastsættes af erhvervsministeren.
Det er hensigten, at  

 bestemmelserne skal sættes i kraft på det tidspunkt, hvor  

 betingelsen om lønnens fastsættelse under hensyn til  

 skattefritagelsen er opfyldt, og når parterne har haft mulighed for at  

 drøfte de overenskomstmæssige problemer, som kunne opstå  

 ved overgang fra Dansk Almindeligt Skibsregister (DAS) til DIS.
 Det foreslås samtidig, at de bestemmelser, der  

 findes om kollektive overenskomster i DIS-lovens § 10, stk. 2 og 3,  

 ikke skal finde anvendelse for de passagerskibe, der efter lovændringen  

 nu vil kunne registreres i DIS.
4. De gældende regler om skattepligt for søfolk og  

 luftfartspersonale En person, som er hjemmehørende i Danmark, er fuldt  

 skattepligtig til Danmark, d.v.s. skattepligtig af samtlige sine  

 indtægter, uanset hvor i verden de hidrører fra.
En person, som er hjemmehørende i udlandet, og som  

 udfører arbejde i Danmark, er efter de gældende bestemmelser  

 skattepligtig til Danmark af den indkomst, der erhverves ved sådant  

 arbejde.
Det samme gælder, hvis der udføres arbejde om bord  

 på dansk skib eller dansk fly, uanset hvor i verden skibet eller flyet  

 befinder sig.
 Der er tale om såkaldt begrænset skattepligt,  

 d.v.s. at den pågældende udelukkende er skattepligtig til Danmark  

 af sin danske lønindkomst, men ikke af andre indkomster, som den  

 pågældende måtte erhverve.
En sådan person vil være fuldt skattepligtig  

 til sit hjemland, hvilket i langt de fleste tilfælde vil indebære  

 skattepligt af samtlige indkomster, uanset hvor i verden disse måtte  

 hidrøre fra, d.v.s. inklusive den danske lønindkomst.
Den  

 skattepligtiges hjemland vil så give et nedslag i sin beskatning efter  

 en eventuel dobbeltbeskatningsoverenskomst med Danmark eller efter interne  

 lempelsesregler, således at dobbeltbeskatning undgås.
Lønindkomst erhvervet ved arbejde om bord på  

 danske skibe, der ikke er registreret i DIS, beskattes efter de almindelige  

 regler.
Dog gælder for begrænset skattepligtige, at skatten  

 beregnes som 30 pct. af bruttolønnen (kildeskattelovens § 48  

 C).
5. DIS-ordningen og EU-retten Kommissisonen har i februar 1999 rejst  

 spørgsmål om DIS-ordningens forenelighed med EU-rettens  

 statsstøtteregler.
Kommissionen konstaterer, at DIS-ordningens  

 skattefritagelsesbestemmelser også gælder for søfolk, der  

 ikke er hjemmehørende i EU.
Dette bidrager efter Kommissionens  

 opfattelse ikke til at nå målene for EU s søfartspolitik,  

 herunder at fremme beskæftigelsen og maritim know-how i EU.
Kommissionen udsendte i 1989 retningslinier om  

 statsstøtte til søtransportsektoren.
Disse blev i 1997  

 afløst af et sæt nye retningslinier, der fortsat er  

 gældende (offentliggjort i EF-Tidende 97/C 205/5.) Fra dansk side har  

 man bl.a. i forbindelse med revisionen af statsstøtteretningslinierne  

 oplyst om de danske regler vedrørende beskatning af de  

 søfarendes DIS-indkomster.
Kommissionen har dog ikke før  

 februar 1999 rejst spørgsmål om DIS-ordningens forenelighed med  

 disse retningslinier.
Om den skattemæssige behandling af  

 søtransportsektoren fremgår det bl.a. af retningslinierne, at  

 støtteforanstaltninger primært bør søge at  

 reducere skattemæssige og andre omkostninger, som belaster EF-rederne  

 og EF-søfolk, så de bringes ned på niveauer, der svarer  

 til normerne på verdensplan.
EF-søfolk er defineret som  

 søfolk, der er skattepligtige og/eller afkræves  

 socialsikringsbidrag i en medlemsstat.
Udenlandske søfolk er som ovenfor anført  

 (begrænset) skattepligtige til Danmark af indkomst erhvervet ved  

 arbejde om bord på dansk skib.
De falder således efter  

 regeringens opfattelse inden for den definition, der er fastsat i  

 1997-retningslinierne, og de kan således skattefritages efter  

 DIS-ordningen uden at komme i strid med retningslinierne.
 Det påhviler imidlertid Kommissionen at påse,  

 at medlemstaternes støtteordninger er forenelige med EF-Traktatens  

 statsstøttebestemmelser og de retningslinier, der er udsendt.  

 Kommissionen har som ovenfor nævnt nu anfægtet DIS-ordningens  

 forenelighed med EU-rettens statsstøttebestemmelser f.s.v. angår  

 beskatning af søfolk hjemmehørende i tredjelande.
6. Afskaffelse af begrænset skattepligt for  

 ikke-hjemmehørende personer, der udfører arbejde uden for  

 Danmark Regeringen ønsker ikke, at der skal herske nogen  

 tvivl om DIS-ordningens forenelighed med EU-retten, men regeringen  

 ønsker samtidig at sikre, at DIS-ordningens positive virkninger ikke  

 undergraves.
Kommissionens tjenestegrene har uformelt tilkendegivet, at  

 en skattefritagelse, som baserer sig på de generelle skattepligtsregler  

 for ikke-hjemmehørende personer, ikke vil være i strid med de  

 ovenfor nævnte retningslinier.
Da regeringen ønsker at fastholde  

 skattefriheden for alle søfolk, der arbejder i international trafik,  

 foreslås det at afskaffe de særlige regler om begrænset  

 skattepligt for personer, som ikke er hjemmehørende i Danmark, og som  

 udfører arbejde uden for dansk territorium.
Ved »dansk territorium«  

 forstås i denne forbindelse det geografiske område, hvor dansk  

 skattelovgivning er gældende.
 Regeringen ønsker dog ikke at gennemføre  

 denne ændring, før der foreligger en formel tilkendegivelse fra  

 Kommissionen om de EU-retlige aspekter, jfr. bemærkningerne til  

 lovforslagets § 8.
Ikke-hjemmehørende personer vil herefter kun  

 være begrænset skattepligtige til Danmark, hvis  

 lønindkomst erhverves ved arbejde i Danmark.
Dette vil gælde  

 helt generelt og uanset hvad den pågældende måtte  

 være beskæftiget med.
For ikke-hjemmehørende personer, der udfører  

 arbejde om bord på danske skibe og fly, indebærer dette, at den  

 begrænsede skattepligt alene opretholdes i tilfælde, hvor arbejde  

 udføres om bord på dansk skib eller fly, som opererer mellem  

 destinationer i Danmark.
Indkomst erhvervet ved arbejde om bord på  

 sådant skib eller fly vil blive beskattet på samme måde som  

 indkomst erhvervet ved arbejde på landjorden i Danmark.
Ikke-hjemmehørende personer, som arbejder om bord  

 på danske skibe eller fly uden for Danmark, vil ikke længere  

 være skattepligtige til Danmark af deres lønindkomst for det  

 pågældende arbejde.
Dette vil følge af de generelle danske  

 skatteregler og vil ikke være et resultat af særlige  

 skattefritagelsesordninger for DIS-søfolk eller andre.
Det bemærkes, at arbejde udført om bord  

 på dansk skib eller dansk fly i trafik mellem dansk og udenlandsk havn  

 eller lufthavn er arbejde udført i international trafik.
En  

 ikke-hjemmehørende person, der udfører arbejde om bord på  

 sådant skib eller fly, vil således ikke være skattepligtig  

 til Danmark af lønindkomst erhvervet ved sådant arbejde.
7. Behov for overvejelse af praksis vedr.
DIS-reglernes anvendelse Som anført under punkt 2 ovenfor har det givet  

 anledning til kritik, at dispensation efter bestemmelserne i  

 sømandsfradragsloven kan føre til skattefritagelse efter  

 DIS-reglerne, idet denne praksis har medført konkurrenceforvridning i  

 forhold til de landbaserede erhverv.
Dette problem kan være aktuelt i tilfælde,  

 hvor der er givet dispensation efter sømandsfradragsloven for skibets  

 anvendelse.
Efter sømandsfradragslovens bestemmelser er et skib et  

 »dansk skib«, når det har hjemsted her i landet, har en bruttotonnage  

 på mindst 100 tons og udelukkende anvendes til erhvervsmæssig  

 befordring af personer eller gods eller som  

 bjærgningsfartøj.
I en række tilfælde er der givet dispensation  

 for kravet om, at lønindtægten skal erhverves om bord på  

 dansk skib, som udelukkende anvendes til befordring af personer eller gods  

 eller anvendelse som bjærgningsfartøj.
Der er således i  

 medfør af dispensationsbestemmelsen blevet indrømmet  

 sømandsfradrag i tilfælde, hvor skibets erhvervsmæssige  

 anvendelse har været en anden end egentlige transportopgaver.
 Der kan eksempelvis være tale om skibe, der anvendes  

 som dykkerskibe, eller som anvendes i forbindelse med udførelse af  

 entreprenøropgaver i ved brobyggeri, anlæg af havne o. lign.  

 Hvis et sådant skib er registret i DIS (hvilket efter lov om Dansk  

 Interationalt Skibsregister er muligt), har dispensationen efter  

 sømandsfradragsloven efter hidtidig praksis tillige medført, at  

 de ombordværende kan beskattes efter DIS-reglerne - uanset om der er  

 tale om søfolk, der er beskæftiget med skibets drift og  

 navigation, eller om de pågældende personer har andre  

 arbejdsopgaver.
Dette har givet anledning til kritik fra den landbaserede  

 del af dykker- og entreprenørbranchen, som har påpeget det  

 konkurrenceforvridende i denne praksis.
Fra branchens side har man udtrykt  

 det på den måde, at en virksomhed, som kommer sejlende til et  

 havnebyggeri, kan slippe for beskatningen af sine ansatte, mens en  

 konkurrerende virksomhed, der ankommer til det samme byggeri ad landevejen,  

 skal indregne fuld skat i sine priser.
Spørgsmålet om DIS-beskatning af personer om  

 bord på skibe, hvor der gives dispensation efter  

 sømandsfradragsloven, blev berørt i forbindelse med  

 Folketingets behandling af den omlægning af sømandsbeskatningen,  

 der blev gennemført i 1988, og det fremgår af den  

 daværende skatteministeres svar, at en sådan sammenhæng  

 ville være til stede (jfr.
L 24 - bilag 21, 2. saml. 1987-88). Det  

 pågældende svar vedrører dog alene dispensation fra  

 skibets tonnagemål (sømandsfradragslovens § 5,  

 stk. 2), men i praksis er sammenhængen fortolket sådan, at  

 den også er til stede, når der gives dispensation for anden  

 erhvervsmæssig anvendelse (sømandsfradragslovens § 5,  

 stk. 3).
Det er regeringens opfattelse, at den eksisterende praksis  

 bør tages op til overvejelse.
Lovgrundlaget er i sig selv udformet  

 på en sådan måde, at det vil være muligt at tage den  

 kritiserede praksis op til overvejelse, uden at det vil være  

 nødvendigt at foretage en egentlig lovændring.
Regeringen vil overveje at ændre den ovenfor  

 beskrevne praksis, således at dispensation efter  

 sømandsfradragsloven ikke fremover automatisk vil medføre  

 skattefritagelse efter ligningslovens § 33 C (DIS-fritagelsesreglerne),  

 selv om indkomsten erhverves ved arbejde om bord på et skib, der er  

 registreret i DIS.
Regeringen vil især overveje  

 spørgsmålet om, i hvilket omfang praksis omkring dispensation  

 efter sømandsfradragslovens § 5, stk. 3, skal  

 skærpes.
Høring Lovforslaget har været til høring hos  

 følgende organisationer m.v.: LO, Specialarbejderforbundet i Danmark  

 (SID), RestaurationsBranchens Forbund (RBF), HK, Dansk Metal, Dansk  

 Navigatørforening, Maskinmestrenes Forening, Flyvebranchens  

 Personaleunion, Danske Pilotorganisationers Samråd, Cabin Attendants  

 Union - Denmark, Danmarks Rederiforening, Bilfærgernes Rederiforening,  

 Rederiforeningen for Mindre Skibe, Rederiforeningen af 1895, Hotel-,  

 Restaurant- & Turisterhvervets Arbejdsgiverforening (HORESTA), SAS,  

 Cimber Air, Erhvervsflyvningens Sammenslutning, Maersk Air, Premiair,  

 Sterling European, Advokatrådet, Arbejderbevægelsens  

 Erhvervsråd, Erhvervenes Skattesekretariat, Foreningen af Registrerede  

 Revisorer, Foreningen af Statsautoriserede Revisorer, Kommunernes  

 Landsforening og Det Danske Handelskammer.
 Der er indkommet høringssvar fra  

 følgende:
LO kan efter drøftelse med de berørte  

 forbund af beskæftigesesmæssige årsager tilslutte sig, at  

 DIS-ordningen udvides som foreslået.
LO påpeger videre, at en  

 række organisationer har foreslået, at DIS-lovens § 10  

 udvides med en særlig bestemmelse, der dækker de  

 færgeruter, der nu bliver omfattet af DIS-ordningen.
Efter DIS-lovens  

 § 10, stk. 2, kan kollektive overenskomster, der er indgået  

 af danske faglige organisationer for søfolk om bord på  

 DIS-skibe, kun omfatte personer, der har bopæl i Danmark.
Visse  

 organisationer har i deres høringssvar fremsat ønske om, at  

 denne bestemmelse ikke skal finde anvendelse for de færgeruter, der med  

 lovændringen bringes ind under DIS-ordningen.
LO tilslutter sig dette  

 ønske.
 Hertil bemærkes, at det efter lovforslaget nu  

 fastsættes i DIS-lovens § 3, at DIS-lovens § 10, stk. 2  

 og 3, ikke finder anvendelse for passagerskibe inden for det område,  

 hvor de efter lovændringen nu kan omfattes af DIS-ordningen, jfr.  

 lovforslagets § 1, nr. 1.
SID er af den opfattelse, at den eksisterende  

 DIS-ordning er i strid med EU-retten, idet den åbner mulighed for, at  

 søfolk hjemmehørende i lande uden for EU kan omfattes af  

 skattefritagelsen.
SID finder, at den del af lovforslaget, der har til  

 formål at sikre DIS-ordningens forenelighed med EU-retten, er lige  

 så EU-stridig som den eksisterende ordning.
SID s begrundelse for dette  

 synspunkt er, at det fortsat vil være muligt for søfolk  

 hjemmehørende i ikke-EU-lande at blive fritaget for dansk beskatning.  

 Intet er i realiteten således ændret.
Hvis DIS-ordningen skal  

 udvides til færgerne som foreslået, ønsker SID DIS-lovens  

 § 10 ændret som ovenfor anført.
Hertil bemærkes, at Kommissionen over for  

 Skatteministeriet har tilkendegivet, at man ikke har indvendinger imod den  

 ændring af skattepligtsreglerne, der her er foreslået.
Regeringen  

 har således intet grundlag for at formode, at ordningen skulle  

 være i strid med EU-reglerne.
RBF accepterer udvidelsen af DIS-ordningen af  

 hensyn til beskæftigelsen og peger samtidig på behovet for at  

 ændre DIS-lovens § 10 som omfalt ovenfor.
RBF advarer samtidig  

 mod, at skattepligtsreglerne for udenlandske søfolk ændres, uden  

 at DIS-ordningen samtidig udvides, som det her er foreslået.
 Hertil bemærkes, at det foreliggende lovforslag  

 indeholder såvel en udvidelse af DIS-ordningen som en ændring af  

 skattepligtsreglerne for udenlandske søfolk.
Dansk Metal, Dansk Navigatørforening,  

 Maskinmestrenes Forening og Bilfærgernes Rederiforening anbefaler i  

 en fælles besvarelse lovforslaget.
Dansk Navigatørforening har  

 yderligere i en særskilt besvarelse kommenteret  

 spørgsmålet om DIS-lovens § 10. Navigatørerne  

 frygter, at en udvidelse af DIS-ordningen vil kunne tiltrække  

 udenlandske »lavprisoperatører«, der vil tilsidesætte det danske  

 nettoløn-overenskomstniveau og beskæftige udenlandske  

 søfolk på lavt »internationalt« lønniveau.  

 Navigatørforeningen foreslår bl.a., at lovens anvendelse  

 bør være afhængig af, at DIS-nettolønnen er fastsat  

 på dansk overenskomstniveau.
 Hertil bemærkes, at det efter lovforslaget nu  

 fastsættes i DIS-lovens § 3, at DIS-lovens § 10, stk. 2  

 og 3, ikke finder anvendelse for passagerskibe inden for det område,  

 hvor de efter lovændringen nu kan omfattes af DIS-ordningen, jfr.  

 lovforslagets § 1, nr. 1.
 Danmarks Rederiforening, Rederiforeningen for Mindre  

 Skibe og Rederiforeningen af 1985 kan tilslutte sig begge versioner af  

 lovforslaget, men foretrækker den version, der her  

 fremsættes.
 HORESTA anbefaler det nu fremsatte lovforslag og  

 giver tilsagn om overenskomstmæssigt at ville arbejde for, at  

 ikke-hjemmehørende søfolk, som arbejder på samme skib som  

 hjemmehørende og i tilsvarende stilliner, ikke stilles ringere end de  

 hjemmehørende.
SAS, Cimber Air, Maersk Air, Premiair, Sterling  

 European og Erhvervsflyvningens Sammenslutning henleder  

 opmærksomheden på den situation, hvor der flyves blandet  

 indenrigs- og udenrigstrafik.
Foreningen af Statsautoriserede  

 Revisorer påpeger samme problemstilling.
Som eksempel nævnes  

 en person, som er hjemmehørende i udlandet, og som flyver på  

 strækningen København-Billund-London om bord på et dansk  

 fly.
I et sådant tilfælde vil der efter lovforslaget fortsat  

 være begrænset skattepligt til Danmark for strækningen  

 København-Billund, da arbejdet udføres i Danmark, mens der ikke  

 vil foreligge skattepligt for strækningen Billund-London.
Hertil bemærkes, at dette givet Danmarks  

 størrelse må være et problem af meget begrænset  

 omfang.
Regeringen ønsker at fastholde princippet om, at arbejde i  

 Danmark medfører skattepligt til Danmark.
Regeringen kan således  

 ikke tilslutte sig et ønske om, at en person hjemmehørende i  

 udlandet i ovenstående eksempel skulle fritages for beskatning i  

 Danmark.
 Kommunernes Landsforening har rejst  

 spørgsmål om evt. kompensation til de kommuner, der bliver  

 berørt af udvidelsen af DIS.
Hertil bemærkes for det første, at det  

 kommunale provenutab på ca. 33 mill. kr. årligt, og som fordeler  

 sig på en række kommuner, er forholdsvist beskedent set i lyset  

 af provenutabet på 225 mill. kr. ved indførelsen af  

 DIS-ordningen i 1988, hvor der blev ydet kompensation til særligt  

 berørte kommuner.
For det andet bliver de kommuner, der anvender det  

 statsgaranterede udskrivningsgrundlag først berørt af forslaget  

 fra 2003, hvor grundlaget er baseret på indkomstforholdene i 2000.  

 Forslaget har således kun umiddelbar virkning for selvbudgetterende  

 kommuner.
Skulle det dog vise sig, at lovforslaget medfører en  

 uforholdsmæssigt stor nedgang i skatteindtægterne for enkelte  

 kommuner, vil dette element indgå i Indenrigsministeriets  

 bedømmelse af, om der evt. skal ydes tilskud fra puljerne  

 vedrørende særligt vanskeligt stillede kommuner.
 Endelig kan Advokatrådet, Erhvervenes  

 Skattesekretariat og Det Danske Handelskammer tilslutte sig det  

 foreliggende forslag.
Provenumæssige bemærkninger Udvidelse af DIS-ordningen til også at omfatte dansk  

 indregistrerede færger i international nærtrafik (Øresund  

 og Østersøen) skønnes med stor usikkerhed at bevirke at  

 ca. 650 personer herved bliver skattefri af deres løn om bord.  

 Provenutabet skønnes umiddelbart at blive i størrelsesordenen  

 50 mill. kr. årligt i tabt personskat, heraf ca. 30 mill. kr. for de  

 berørte kommuner.
For 2000 afhænger provenutabet af,  

 hvornår ordningen sættes ikraft.
Konkurrencen fra andre lande med lempelige  

 beskatningsregler for søfolk må antages at medføre, at  

 sejladsen med dansk indregistrerede færger næppe vil kunne  

 fortsætte i uændret omfang på sigt uden udvidelse af  

 DIS-ordningen eller indførelse af lignende ordninger.
Provenutabet ved  

 lovforslaget kan i så fald opfattes som et tab af skatteprovenu, som  

 under alle omstændigheder ville fremkomme, men med lovforslaget bevares  

 danske arbejdspladser.
Der er ikke holdepunkter for en nærmere  

 vurdering af dette forhold.
 På rederisiden vil forslaget umiddelbart  

 medføre en lønbeparelse og dermed alt andet lige et  

 større overskud og større skatteprovenu, men konkurrencen fra  

 andre lande med tilsvarende lempelige beskatningsregler betyder, at  

 merprovenuet fra rederierne nok bliver beskedent.
Endvidere skønnes ændringen af reglerne om  

 skattepligt for udlændinges lønindkomst fra arbejde ombord  

 på danske skibe og fly at medføre et årligt provenutab i  

 størrelsesordenen 5 mill. kr. årligt.
Heraf skønnes ca. 3  

 mill. kr. tab af kommunalt skatteprovenu.
Fritagelsen skønnes at  

 omfatte ca. 25 udenlandske søfolk, hvoraf den helt overvejende del er  

 nordiske eller EU-statsborgere, og ca. 85 udlændinge ansat i danske  

 luftfartsselskaber.
 Det samlede umiddelbare provenutab vil i 2000  

 afhænge af, hvornår udvidelsen af DIS-ordningen sættes i  

 kraft, og fra 2001 skønnes det til ca. 55 mill. kr. årligt,  

 hvoraf provenutabet vedrørende de kommunale indkomstskatter  

 udgør ca. 33 mill. kr. idet forudsættes, at loven træder i  

 kraft senest den 1.1.2001.
Provenutabet i finansåret 2000 vil afhænge af,  

 hvornår udvidelsen af DIS-ordningen sættes i kraft.
For  

 finansåret 2001 skønnes provenutabet at andrage ca. 55 mill.  

 kr.
Administrative bemærkninger Lovforslaget skønnes ikke at have væsentlige  

 administrative konsekvenser.
Erhvervsøkonomiske bemærkninger Den foreslåede udvidelse af DIS-ordningen vil  

 indebære, at danske rederier med færger i international  

 nærtrafik opnår større konkurrencemæssig  

 ligestilling med konkurrenter fra lande, hvor der er tilsvarende  

 ordninger.
 Med forslaget forsvinder usikkerheden om DIS-ordningens  

 forenelighed med EU-retten, hvilket kan være en fordel for  

 rederierhvervet.
Forholdet til EU-retten Som nævnt ovenfor har Kommissionen rejst tvivl om de  

 eksisterende reglers forenelighed med EU-rettens statsstøtteregler.  

 Med gennemførelsen af lovforslaget fjernes denne tvivl.
 Sammenfatning af økonomiske og  

 administrative konsekvenser.
Positive konsekvenser Negative konsekvenser Økonomiske konsekvenser for stat, amter og  

 kommuner Indkomstårsvirkning:
Forslaget om udvidelse af DIS-ordningen skønnes at  

 medføre et umiddelbart årligt provenutab på ca. 50 mill.  

 kr. i mistede personskatter.
Provenutabet i 2000 vil afhænge af,  

 hvornår ordningen sættes i kraft.
Forslaget om ændring af skattepligtsreglerne skønnes  

 at medføre et proventab på ca. 5 mill. kr. årligt Samlet medfører lovforslaget et umiddelbart provenutab  

 på ca. 55 mill. kr. årligt fra og med 2001 idet  

 forudsættes, at loven træder i kraft senest den 1.1.2001. Heraf  

 vedrører ca. 33 mill. kr. de kommunale skatter.
Provenutabet i 2000  

 vil afhænge af, hvornår udvidelsenaf DIS-ordningen sættes i  

 kraft.
 Finansårsvirkning:
 I finansåret 2001skønnes provenutabet at udgøre ca. 55  

 mill. kr.
Administrative konsekvenser for stat, amter og  

 kommuner Ikke væsentlige konsekvenser.
Økonomiske konsekvenser for erhvervslivet Med forslaget om skattefritagelse af visse begrænset  

 skattepligtige forsvinder usikkerheden om DIS-ordningens forenelighed med  

 EU-retten, hvilket også kommer rederierhvervet til gode.
 Danske rederier med færger i international nærtrafik  

 opnår større konkurrencemæssig ligestilling med  

 udenlandske rederier ved udvidelsen af DIS-ordningen.
Administrative konsekvenser for erhvervslivet Ikke væsentlige konsekvenser.
Miljømæssige konsekvenser Ingen.
Administrative konsekvenser for borgerne Ingen væsentlige konsekvenser.
Forholdet til EU-retten Den opståede tvivl om de gældende reglers  

 forenelighed med EU-rettens statsstøtteregler fjernes med vedtagelsen  

 af lovforslaget.
Bemærkninger til lovforslagets  

 enkelte bestemmelser Til § 1, nr. 1-3 Den bestemmelse, som foreslås indsat som § 3,  

 stk. 2, i lov om Dansk Internationalt Skibsregister (DIS), omfatter  

 alene de passagerskibe, der i medfør af lovforslaget fremover kan  

 registreres i DIS.
Det betyder, at passagerskibe i fart mellem dansk og en  

 enkelt udenlandsk havn i det angivne område ikke omfattes af § 10,  

 stk. 2 og 3.
Efter § 4, stk. 1, i DIS-loven må skibe  

 registreret i DIS ikke transportere passagerer mellem danske havne.
Efter  

 § 4, stk. 2, må passagerskibe registreret i DIS ikke gå  

 i fart, der overvejende finder sted mellem danske havne og øvrige  

 havne inden for et område, der i Nordsøen og Den Engelske Kanal  

 begrænses af meridianen 3 grader vest og breddeparallellen 61 grader  

 nord og i Østersøen af breddeparallellen 58 grader nord.  

 Fartbegrænsningen gælder dog ikke fart til og fra  

 havanlæg.
Det foreslås at flytte bestemmelsen om, at  

 begrænsningen ikke gælder fart til og fra havanlæg, til  

 stk. 1, og at ophæve stk. 2. Herefter vil færger  

 på udenrigsruter altid kunne registreres i DIS, mens dette for  

 færger på indenrigsruter fortsat ikke vil være muligt.
Med  

 forslaget vil DIS-registrerede passagerskibe dog fortsat kunne anvendes i  

 fart mellem dansk havn og havanlæg på kontinentalsoklen.
Til § 2, nr. 1 Efter kildeskattelovens § 2, stk. 1, litra a,  

 1.-2. pkt., er en person, som ikke er hjemmehørende i Danmark,  

 begrænset skattepligtig til Danmark af lønindkomst, som  

 erhverves i forbindelse med arbejde udført her i landet.
Disse  

 bestemmelser foreslås ikke ændret.
Efter 3.-5. pkt. omfatter skattepligten også  

 lønindkomst erhvervet ved arbejde om bord på dansk  

 luftfartøj.
Udenlandsk luftfartøj, der uden besætning  

 overdrages til befragtning af dansk luftfartsselskab, sidestilles med dansk  

 luftfartøj.
Omvendt anses dansk luftfartøj, der uden  

 besætning overdrages til befragtning af udenlandsk luftfartsselskab,  

 ikke i denne forbindelse for at være et dansk luftfartøj.
Det foreslås at afskaffe den begrænsede  

 skattepligt for personer, som ikke er hjemmehørende i Danmark, og som  

 arbejder på danske fly, ved at ophæve 3.-5. pkt.
Det  

 følger af 1.-2. pkt., at sådanne personer fortsat vil være  

 skattepligtige, hvis arbejdet udføres i Danmark, eksempelvis på  

 en dansk indenrigsrute.
Til § 2, nr. 2 Efter kildeskattelovens § 2, stk. 1, litra j, er  

 en person, som er hjemmehørende i udlandet, skattepligtig til Danmark  

 af lønindkomst erhvervet ved arbejde om bord på dansk skib,  

 herunder udenlandsk skib indlejet uden besætning af et dansk rederi  

 (men ikke dansk skib tilsvarende udlejet uden besætning til udenlandsk  

 rederi).
Det foreslås at afskaffe den begrænsede  

 skattepligt for personer, som ikke er hjemmehørende i Danmark, og som  

 arbejder på danske skibe, ved at ophæve litra j.
Sådanne  

 personer vil fortsat vil være skattepligtige, hvis arbejdet  

 udføres i Danmark, jf. litra a.
Til § 2, nr. 3 Den foreslåede ændring er en konsekvens af den  

 ændring, der er foreslået i § 1, nr. 2.
Til § 2, nr. 4-5 Bestemmelserne i kildeskattelovens § 48 C og 48 D  

 omhandler beskatningen af begrænset skattepligtige søfolk.
Disse  

 beskattes efter § 48 C med en bruttosats på 30 pct.
Denne skat  

 opkræves efter § 48 D ikke af lønindkomst erhvervet ved  

 arbejde om bord på DIS-skib.
 Med ophævelsen af den begrænsede skattepligt  

 for ikke-hjemmehørende søfolk bliver disse bestemmelser  

 overflødige og foreslås derfor ophævet.
Til §§ 3-7 Ændringerne er en konsekvens af den foreslåede  

 ophævelse af kildeskattelovens § 2, stk. 1, litra j,  

 § 48 C og § 48 D.
Til § 8 Det foreslås, at erhvervsministeren fastsætter  

 tidspunktet for ikrafttrædelsen af § 1 (udvidelsen af  

 DIS-ordningen), og at skatteministeren fastsætter tidspunktet for  

 ikrafttrædelsen af §§ 2-7 (ændring af  

 skattepligtsreglerne).
Baggrunden herfor er for det første, at regeringen  

 ikke ønsker udvidelsen af DIS-ordningen iværksat, før  

 betingelsen om lønnens fastsættelse under hensyn til  

 skattefritagelsen er opfyldt.
Begrundelsen er for det andet, at regeringen  

 ønsker at sikre sig, at de foreslåede ændringer ikke er i  

 strid med EU s statsstøtteregler.
Som nævnt under punkt 6 i lovforslagets almindelige  

 bemærkninger har Kommissionens tjenestegrene uformelt tilkendegivet, at  

 man ikke anser en skattefritagelse, som baserer sig på generelle  

 skattepligtsregler, for at være i strid med retningslinierne for  

 statsstøtte.
Regeringen ønsker en bekræftelse på at  

 lovændringerne ikke strider mod statsstøttereglerne, før  

 de sættes i kraft.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om Dansk Internationalt Skibsregister, jf. lovbekendtgørelse  

 nr. 273 af 11. april 1997, foretages følgende ændringer:
 § 3. Et skib, der er optaget i Dansk Internationalt  

 Skibsregister, er berettiget til at sejle under dansk flag og er undergivet  

 dansk ret.
 1. I § 3 indsættes som stk. 2:
»Stk. 2. For passagerskibe, som overvejende går i fart  

 mellem danske havne og øvrige havne inden for et område, der i  

 Nordsøen og Den Engelske Kanal begrænses af meridianen  

 3o vest og breddeparallellen 61o nord og i  

 Østersøen af breddeparallellen 58o nord finder  

 § 10, stk. 2 og 3, ikke anvendelse. § 10, stk. 2 og 3,  

 finder dog anvendelse ved fart til og fra havanlæg i det i 1. pkt.  

 nævnte område.« § 4. Skibe, der er registreret i Dansk Internationalt  

 Skibsregister, må ikke transportere passagerer mellem danske  

 havne.
 2. I § 4, stk. 1, indsættes som 2. pkt.:
»Dette gælder dog ikke ved fart til og fra  

 havanlæg.« Stk. 2. Passagerskibe, der er registreret i Dansk  

 Internationalt Skibsregister, må ikke gå i fart, der overvejende  

 finder sted mellem danske havne og øvrige havne inden for et  

 område, der i Nordsøen og Den Engelske Kanal begrænses af  

 meridianen 3° vest og breddeparallellen 61° nord og i Østersøen  

 af breddeparallellen 58° nord.
Fartbegrænsningen gælder dog ikke  

 fart til og fra havanlæg.
 3. § 4, stk. 2, ophæves.
§ 2 I lov om opkrævning af indkomstskat samt kommunal og amtskommunal  

 ejendomsværdiskat for personer m.v. (kildeskat), jf.  

 lovbekendtgørelse nr. 639 af 3. august 1999, som senest ændret  

 ved § 34 i lov nr. 165 af 15. marts 2000, foretages følgende  

 ændringer:
§ 2. Pligt til at svare indkomstskat til staten påhviler  

 endvidere personer, der ikke omfattes af bestemmelserne i § 1, og  

 dødsboer, der behandles i udlandet, jf. dødsboskattelovens  

 § 1, stk. 3, for så vidt de pågældende personer  

 eller dødsboer 1. § 2, stk. 1, litra a, 3.-5. pkt.  

 ophæves.
a)	oppebærer indkomst af den i § 43, stk. 1,  

 nævnte art for virksomhed udført her i landet.
Det er uden  

 betydning for skattepligten, om retten til indkomsten eller ydelsen er  

 erhvervet efter ophør af virksomheden her i landet.
Virksomhed  

 udført her i landet omfatter også arbejde udført om bord  

 på et luftfartøj med hjemsted her i landet.
Et  

 luftfartøj, som har hjemsted på Færøerne, i  

 Grønland eller i udlandet, og som uden besætning overtages til  

 befragtning af et dansk luftfartsselskab, sidestilles med et  

 luftfartøj med hjemsted her i landet.
Et luftfartøj med  

 hjemsted her i landet, som uden besætning overtages til befragtning af  

 et udenlandsk luftfartsselskab, anses ikke som luftfartøj med hjemsted  

 her i landet, j)	oppebærer indkomst af den i § 43, stk. 1,  

 nævnte art for arbejde udført om bord på skib med hjemsted  

 her i landet.
Med skib med hjemsted her i landet sidestilles skib, der har  

 hjemsted på Færøerne, i Grønland eller i udlandet,  

 såfremt det uden besætning overtages til befragtning af dansk  

 rederi.
Skib med hjemsted her i landet, som uden besætning overtages  

 til befragtning af udenlandsk rederi, anses ikke for et skib med hjemsted her  

 i landet.
 2. § 2, stk. 1, litra j, ophæves.
Stk. 7. Indkomstskattepligten i medfør af stk. 1,  

 litra j, omfatter alene de dér nævnte indtægter.
Udgifter  

 kan kun fratrækkes i det omfang, de vedrører disse  

 indtægter.
Foretages der indeholdelse af skat i henhold til § 48  

 C, stk. 1, indrømmes der dog ikke fradrag ved  

 indkomstopgørelsen.
Ved indeholdelsen af skat i henhold til § 48  

 C, stk. 1, er indkomstskattepligten i medfør af stk. 1,  

 litra j, endelig opfyldt.
 3. § 2, stk. 7, ophæves.
§ 5 B. - - - Stk. 2. Lønmodtagere omfattet af kildeskattelovens  

 § 48 B, § 48 C, stk. 1, eller kulbrinteskattelovens § 21,  

 stk. 2, kan endvidere fratrække udgifter, der vedrører  

 indkomsterhvervelsen.
 4. I § 5B, stk. 2, ændres »kildeskattelovens  

 § 48 B, § 48 C, stk. 1, eller kulbrinteskattelovens § 21,  

 stk. 2,« til: »kildeskattelovens § 48 B eller kulbrinteskattelovens  

 § 21, stk. 2,«.
§ 48 C.
For personer, der efter § 2, stk. 1, litra  

 j, er skattepligtige af vederlag som nævnt i § 43, stk. 1,  

 for arbejde udført om bord på et dansk skib i udenrigsfart eller  

 nærfart, beregnes A-skatten som 30 pct. af bruttoindtægten.
Om et  

 skib er et dansk skib, og om skibet sejler i udenrigsfart eller  

 nærfart, afgøres efter reglerne i lov om særlige fradrag  

 til sømænd m.v.
 5. § 48 C ophæves.
 Stk. 2. Den i henhold til stk. 1 beregnede skat af  

 vederlag, der oppebæres af personer, der er hjemmehørende  

 på Færøerne eller i Grønland, tilfalder henholdsvis  

 Færøernes og Grønlands landskasse.
 Stk. 3. Skatteministeren kan bestemme, at skat efter  

 stk. 1 ikke svares af personer, der under arbejde i oversøiske  

 farvande ansættes på særlige forhyringsvilkår.
§ 48 D.
Skatteministeren kan bestemme, at skat efter § 48  

 C, stk. 1, ikke svares af vederlag, der erhverves ved arbejde  

 udført om bord på et dansk skib, der er registreret i Dansk  

 Internationalt Skibsregister.
 6. § 48 D ophæves.
§ 3 I lov om en arbejdsmarkedsfond, jf. lovbekendtgørelse nr. 720 af  

 14. september 1999 som senest ændret ved § 6 i lov nr. 165 af 15.  

 marts 2000, foretages følgende ændringer:
 § 7. For lønmodtagerbidraget påhviler  

 bidragspligten:
a)	Personer, der har lønindkomst m.v. fra beskæftigelse  

 udført her i landet eller fra beskæftigelse udført i  

 udlandet, Grønland eller Færøerne for en arbejdsgiver her  

 i landet, og som er skattepligtige efter kildeskattelovens §§ 1 eller 2,  

 stk. 1, litra a, c eller j, 1. I § 7, stk. 1, litra a, ændres  

 »kildeskattelovens §§ 1 eller 2, stk. 1, litra a, c eller j« til:  

 »kildeskattelovens § 1 eller § 2, stk. 1, litra a eller  

 c«.
 2. § 8, stk. 3, affattes således:
 Stk. 3. Vederlag, der er omfattet af kildeskattelovens  

 § 48 C, stk. 3, eller § 48 D, jf. kildeskattelovens § 48  

 C, stk. 1, eller ligningslovens § 33 C, medregnes ikke til  

 bidragsgrundlaget.
 »Stk. 3. Vederlag, der omfattes af ligningslovens § 33 C,  

 medregnes ikke i bidragsgrundlaget.«.
§ 4 I lov om beskatning ved dødsfald, jf. lovbekendtgørelse nr.  

 47 af 19. januar 2000, foretages følgende ændringer:
§ 55. - - - 1. I § 55, stk. 2, udgår: »§ 48  

 C,«.
 Stk. 2. Der kan ikke kræves afsluttende  

 skatteansættelse efter § 13 af indkomst som omhandlet i  

 kildeskattelovens § 2, stk. 5, § 48 B, § 48 C, § 65  

 A og § 65 C samt kulbrinteskattelovens § 21, stk. 2. Skat  

 vedrørende indkomst som nævnt i 1. pkt. bliver endelig ved den  

 skattepligtiges død.
§ 56. - - - Stk. 2. Indkomst som omhandlet i kildeskattelovens § 2,  

 stk. 5, § 48 B, § 48 C, § 65 A og § 65 C samt  

 kulbrinteskattelovens § 21, stk. 2 indgår ikke ved  

 opgørelsen af bobeskatningsindkomsten.
Skat vedrørende indkomst  

 som nævnt i 1. pkt. bliver endelig ved den skattepligtiges  

 død.
 2. I § 56, stk. 2, udgår: »§ 48  

 C,«.
§ 5 I lov om kommunal indkomstskat, jf. lovbekendtgørelse nr. 770 af  

 13. oktober 1999 som ændret ved lov nr. 1097 af 29. december 1999,  

 foretages følgende ændring:
§ 9. Personer, der omfattes af § 2, stk. 1, litra  

 a), b), d) og e), i loven om opkrævning af indkomstskat for personer  

 m.v., er pligtige at svare kommunal indkomstskat af samme indkomst, hvoraf  

 der svares indkomstskat til staten.
Tilsvarende gælder for personer,  

 der oppebærer anden indkomst omfattet af lovens § 2 eller  

 kulbrinteskattelovens § 21, stk. 2, forudsat at personen  

 vælger beskatning efter kildeskattelovens afsnit I A.
Det samme  

 gælder for personer, der omfattes af § 2, stk. 1, litra j, i  

 nævnte lov, i det omfang de ikke beskattes efter reglerne i lovens  

 § 48 C.
I tilfælde, hvor der i medfør af personskattelovens  

 § 10, stk. 5, skal ske nedsættelse af de beregnede skatter  

 under anvendelse af personfradrag, nedsættes den kommunale indkomstskat  

 under anvendelse af samme personfradrag.
Skatten svares med den  

 gennemsnitlige samlede kommunale og amtskommunale udskrivningsprocent for det  

 pågældende kalenderår nedrundet til nærmeste hele  

 procent.
Skatten tilfalder den kommune, der skal foretage slutligningen for  

 de pågældende personer.
 1. § 9, stk. 1, 3. pkt. ophæves.
§ 6 I personskatteloven, jf. lovbekendtgørelse nr. 719 af 14. september  

 1999 som senest ændret ved § 5 i lov nr. 105 af 14. februar 2000,  

 foretages følgende ændring:
§ 10. - - - Stk. 5. For personer, som er skattepligtige efter  

 kildeskattelovens § 2, nedsættes de beregnede skatter med  

 skatteværdien af et personfradrag efter reglerne i stk. 1 og 2,  

 hvis de skattepligtige indtægter er omfattet af kildeskattelovens  

 § 43, stk. 1 eller stk. 2, litra b, c, d og f.
Bestemmelserne  

 i 1. pkt. finder ikke anvendelse, i det omfang de skattepligtige  

 indtægter beskattes efter reglerne i kildeskattelovens § 48 C.  

 Bestemmelsen i 1. pkt. finder endvidere ikke anvendelse på personer,  

 der ansøger om opholdstilladelse efter udlændingelovens  

 § 7, samt personer omfattet af lov om midlertidig opholdstilladelse til  

 visse personer fra det tidligere Jugoslavien m.v. eller lov om midlertidig  

 opholdstilladelse til nødstedte fra Kosovoprovinsen i  

 Forbundsrepublikken Jugoslavien (Kosovonødloven).
 1. I § 10, stk. 5, ophæves 2. pkt., og i 3.  

 pkt., som bliver 2. pkt., udgår: »endvidere«.
§ 7 I skattekontrolloven, jf. lovbekendtgørelse nr. 564 af 2. juli 1999  

 som senest ændret ved § 2 i lov nr. 170 af 15. marts 2000,  

 foretages følgende ændring:
 § 2. Selvangivelsespligten omfatter ikke:
 1. § 2, stk. 1, nr. 2, affattes  

 således:
1)	- - - 2)	Personer, der alene er skattepligtige efter kildeskattelovens  

 § 2, stk. 1, litra c, f, i eller j, sidstnævnte under  

 forudsætning af, at den pågældende alene beskattes efter  

 kildeskattelovens § 48 C.
 »2)	Personer, der alene er skattepligtige efter kildeskattelovens  

 § 2, stk. 1, litra c, f eller i.«.
