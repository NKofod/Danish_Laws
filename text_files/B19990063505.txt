Bekendtgørelse om ændring af  

 bekendtgørelse om mærkning af levnedsmidler1) § 1 I bekendtgørelse nr. 598 af 14. august 1998 om mærkning af  

 levnedsmidler, foretages følgende ændringer:
 1. Efter § 23 indsættes som nye paragraffer:
» Stk. 2. § 22, stk. 1, nr. 1 og 2, finder ikke anvendelse  

 på angivelser om tilsætning af vitaminer og mineraler, når  

 disse stoffer angives i forbindelse med en næringsdeklaration.
§ 23b.
Som undtagelse fra princippet i § 22, stk. 2,  

 første punktum, gælder bestemmelserne i stk. 2 til 6.
 Stk. 2. For levnedsmidler, der har undergået væsketab  

 efter varmebehandling eller lignende behandling, skal der angives den  

 mængde (de mængder), som indgår i levnedsmidlet på  

 fremstillingstidspunktet, beregnet i forhold til færdigvaren.  

 Mængden angives i procent.
Stk. 3. Hvis mængden af den angivne ingrediens  

 eller den samlede mængde af alle angivne ingredienser i levnedsmidlet,  

 angivet efter stk. 2, overstiger 100 pct., skal procentangivelsen dog  

 erstattes med en vægtangivelse for ingrediensen.
Der angives hvilken  

 mængde (hvilke mængder), der er anvendt ved tilberedningen af 100  

 g af færdigvaren.
 Stk. 4. Mængden af flygtige ingredienser angives  

 efter deres vægt i færdigvaren.
 Stk. 5. Mængden af ingredienser, der anvendes i  

 koncentreret eller tørret form, og som rekonstitueres under  

 fremstillingen, kan angives efter deres vægt før koncentreringen  

 eller tørringen.
Stk. 6. Ingredienserne i koncentrerede eller  

 tørrede levnedsmidler, som skal tilsættes vand, kan angives  

 efter deres mængde i det rekonstituerede produkt.« § 2 Bekendtgørelsen træder i kraft den 31. august 1999.
Stk. 2. Produkter, der mærkes efter den 14. februar  

 2000, skal opfylde reglerne i denne bekendtgørelse.
Produkter, der er  

 mærket inden denne dato efter de hidtil gældende regler, kan dog  

 afsættes, indtil lagrene er opbrugt.
 Stk. 3. Produkter, der er mærket i henhold til  

 reglerne i denne bekendtgørelse, kan afsættes fra den 1.  

 september 1999.
