Betænkning afgivet af Skatteudvalget den  

 10. maj 2000 Betænkning over Forslag til lov om  

 ændring af ligningsloven og fusionsskatteloven (Ændring af genbeskatningsreglerne ved skattefri  

 spaltning m.v.) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget skriftlige henvendelser  

 fra Advokatfirmaet Kromann & Reumert og Foreningen af Statsautoriserede  

 Revisorer.
 Der er af skatteministeren stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis, Dansk Folkepartis,  

 Centrum-Demokraternes, Det Radikale Venstres, Kristeligt Folkepartis og  

 Frihed 2000 s medlemmer af udvalget) lovforslaget til vedtagelse med  

 de stillede ændringsforslag.
 Et mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

forkastelse ved 3. behandling.
Ændringsforslag Af	skatteministeren, tiltrådt af et flertal (S, V,  

 KF, DF, CD, RV, KRF og FRI):
Til § 1 1) Nr. 1 affattes således:
» 2) I det under nr. 3 foreslåede § 33 E, stk.  

 10, sidste pkt., ændres »aktier i et udenlandsk sambeskattet datterselskab efter 1.  

 pkt. « til: »aktier i et sambeskattet datterselskab  

 som led i spaltningen«.
 3) Efter det i nr. 3 foreslåede § 33 E, stk.  

 11, indsættes:
» Til § 4 4) Stk. 4 affattes således:
» Bemærkninger Til nr. 1 Efter den gældende bestemmelse i ligningslovens § 33  

 E, stk. 2, 1. pkt., skal der ske genbeskatning af underskud, som er fradraget  

 i andre selskabers skattepligtige indkomst, og som ikke modsvares af senere  

 års overskud, hvis et udenlandsk sambeskattet selskab helt eller delvis  

 afhænder sin virksomhed til et koncernforbundet selskab m.v.
I  

 lovforslaget § 1, nr. 1, foreslås bestemmelsen ændret,  

 således at det direkte fremgår, at dette også gælder  

 ved afhændelse af aktier eller anparter i selskaber, hvor der ejes  

 mindst 25 pct. af aktie- eller anpartskapitalen.
 Under lovforslagets behandling er der blevet gjort  

 opmærksom på, at det ikke er direkte anført, om der ved  

 det udenlandske sambeskattede holdingselskabs ejerskab af mindst 25 pct. af  

 aktierne eller anparterne i henhold til lovforslagets § 1, nr. 1, alene  

 forstås direkte ejerskab.
 Der foreslås indsat en tilføjelse i  

 bestemmelsen om, at den gælder ved såvel direkte som indirekte  

 ejerskab.
En situation, hvor et selskab kan opnå en gunstigere  

 skattemæssig behandling ved at indskyde et eller flere selskaber mellem  

 sig selv og et andet selskab, er ikke acceptabel.
Der skal således ikke  

 være forskel på den skattemæssige behandling efter  

 ligningslovens § 33 E, stk. 2, i den situation, hvor det udenlandske selskab  

 ejer 100 pct. af aktie- eller anpartskapitalen i et selskab, og den  

 situation, hvor det ejer 20 pct. samt et datterselskab, der ejer de  

 resterende 80 pct. af aktie- eller anpartskapitalen i selskabet.
Til nr. 2 Det foreslås at udvide den bestemmelse, der efter  

 lovforslaget foreslås indsat som § 33 E, stk. 10, sidste pkt.
Efter lovforslagets § 33 E, stk. 10, sidste pkt., finder  

 bestemmelserne i stk. 10, 1-3. pkt., om, at genbeskatningssaldoen i et  

 udenlandsk sambeskattet datterselskab ved spaltning af et moderselskab under  

 visse betingelser kan videreføres i et nyt moderselskab, tilsvarende  

 anvendelse på et udenlandsk sambeskattet selskab, der udtræder af  

 sambeskatning med moderselskabet som følge af, at aktier i et  

 udenlandsk sambeskattet datterselskab efter bestemmelsen i 1. pkt.  

 overføres til det modtagende selskab, der er hjemmehørende her  

 i landet.
Det drejer sig om situationer, hvor et udenlandsk sambeskattet  

 datterdatterselskab, der ejes 100 pct. af et udenlandsk datterselskab  

 omfattet af bestemmelsens 1. pkt., udtræder af sambeskatningen som  

 følge af, at selskabets moderselskab som led i spaltningen nu ejes af  

 det modtagende selskab.
Den foreslåede udvidelse af bestemmelsen betyder, at  

 der også kan gives tilladelse i den situation, hvor det moderselskab,  

 der spaltes, er sambeskattet med et udenlandsk datterdatterselskab gennem et  

dansk datterselskab.
De samme betingelser skal gælde, som efter  

 lovforslaget gælder for videreførelse af genbeskatningssaldoen  

 vedrørende udenlandske datterdatterselskaber, som moderselskabet er  

 sambeskattet med via et  udenlandsk datterselskab.
Det er  

 således en betingelse, at såvel det sambeskattede datterselskab  

 som det helejede udenlandske datterdatterselskab efter overførslen er  

 omfattet af sambeskatning efter selskabsskattelovens § 31 med det modtagende  

 selskab, som er hjemmehørende her i landet.
Til nr. 3 Der foreslås i forlængelse af § 33 E, stk. 10  

 og 11, indsat en bestemmelse som § 33 E, stk. 12, hvorefter reglerne i stk.  

 10 og 11 finder tilsvarende anvendelse ved tilførsel af aktiver fra et  

 moderselskab efter reglerne i fusionsskatteloven.
De foreslåede bestemmelser i § 33 E, stk. 10 og 11,  

 imødekommer et behov for at kunne gennemføre  

 forretningsmæssigt begrundede spaltninger, uden at det udløser  

 genbeskatning af underskud i udenlandske sambeskattede selskaber.
Hensigten  

 har været at gøre skattereglerne så neutrale som muligt i  

 forhold til de erhvervsmæssige dispositioner, således at det er  

 de erhvervsmæssige forhold, som er bærende for de beslutninger,  

 der træffes, og ikke skattereglerne.
 Tilsvarende betragtninger gør sig gældende  

 vedrørende tilførsel af aktiver, der har meget til fælles  

 med den situation, hvor en gren af en virksomhed spaltes ud.
Bestemmelsen, der foreslås indsat som § 33 E, stk.  

 12, betyder, at skatteministeren kan tillade, at stk. 1-6 ikke finder  

 anvendelse ved tilførsel af aktiver fra et moderselskab efter reglerne  

 i fusionsskatteloven, og når aktierne i et udenlandsk sambeskattet  

 datterselskab som led i tilførslen overføres til et modtagende  

 selskab, som er hjemmehørende her i landet.
Det er en betingelse, at  

 det udenlandske selskab efter tilførslen sambeskattes med det  

 modtagende selskab efter selskabsskattelovens § 31. I så fald  

 videreføres genbeskatningssaldoen på det udenlandske  

 sambeskattede selskab i det modtagende selskab.
Tilsvarende gælder for  

 et udenlandsk sambeskattet selskab, der udtræder af sambeskatning med  

 moderselskabet som følge af, at aktier i et sambeskattet datterselskab  

 som led i tilførslen overføres til det modtagende selskab.
Skatteministeren kan endvidere tillade, at § 33 E, stk. 2,  

 1. pkt., ikke finder anvendelse, når et moderselskab tilfører  

 aktiver efter reglerne i fusionsskatteloven og et udenlandsk sambeskattet  

 selskab i den forbindelse overdrager samtlige selskabets aktiver til et  

 udenlandsk selskab, der er sambeskattet med det modtagende selskab efter  

 reglerne i selskabsskattelovens § 31. Det er en betingelse, at underskud i  

 det overdragende selskab efter udenlandske regler overføres til det  

 erhvervende selskab.
I så fald videreføres genbeskatningssaldoen  

 på det overdragende selskab i det erhvervende selskab.
Til nr. 4 Der er tale om en konsekvensændring som følge  

 af, at forslaget udvides til at omfatte situationer, hvor moderselskabet  

 gennemfører en tilførsel af aktiver.
