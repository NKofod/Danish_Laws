Fremsat den 27. marts 2007 af  

 Simon Emil Ammitzbøll (RV), Bente Dahl (RV),  

 Lone Dybkjær (RV), Marianne Jelved (RV) og  

 Niels Helveg Petersen (RV) Forslag til folketingsbeslutning om  

 overdragelse af ansvaret for den grundlæggende civilregistrering til en  

 offentlig  

 myndighed Folketinget opfordrer regeringen til snarest muligt og senest i  

 folketingsåret 2007-08 at fremsætte de nødvendige lovforslag med henblik på  

 at  

 flytte ansvaret for civilregistreringen fra folkekirken til en offentlig  

 instans,  

 f.eks. kommunerne.
Bemærkninger til forslaget Forslaget er en genfremsættelse af beslutningsforslag B 126 fra  

 folketingsåret 2005-06 (Folketingstidende 2005-06, forhandlingerne side 6722  

 og  

 tillæg A side 7719).
Den historiske baggrund for den nuværende  

 situation Den grundlæggende civilregistrering i Danmark sker ved  

 anmeldelse til folkekirkens ministerialbøger, dog med undtagelse af  

 Sønderjylland, hvor civilregistreringen foretages i kommunalt regi.
Af historiske årsager har det i Danmark været trossamfundenes  

 opgave at varetage civilregistreringen.
Indtil 1968 havde alle af de  

 anerkendte  

 trossamfunds ministerialbøger borgerlig retsvirkning på lige fod med  

 folkekirkens.  

 Da folkekirken således allerede bogførte langt størstedelen af den danske  

 befolkning, blev det af praktiske hensyn ved indførelse af CPR-registeret  

 bestemt, at folkekirkens register skulle danne grundlag for CPR-registeret,  

 og ved  

 lov nr. 225 af 31. maj 1968 blev det bestemt, at alle fødsler og dødsfald,  

 der  

 finder sted i Danmark, skal anmeldes til folkekirkens ministerialbøger.
I foråret 2005 behandlede og vedtog Folketinget en ny navnelov  

 (lov nr. 524 af 24. juni 2005), som medførte at samtlige danskere uanset  

 trosforhold skal registrere navneændringer i folkekirken og ikke som hidtil  

 kan  

 registrere disse hos statsamtet.
Dermed har folkekirken fået overdraget  

 yderligere ansvar i forbindelse med civilregistreringen  til trods for  

 protesterne fra medlemmer af de religiøse mindretal.
 I Norge sker den grundlæggende civilregistrering til  

 folkeregistret og i Sverige til Riksskatteverket, jf.  

 §  

 20-spørgsmål S 1717 fra folketingsåret 2004-05, 2. samling.
Principielle overvejelser Årsagerne til at lade folkekirken forestå civilregistreringen  

 har primært været af praktisk karakter.
Argumentet for, at folkekirkens  

 ansvar  

 for civilregistrering ikke skulle være krænkende for religiøse mindretal, har  

 tilsvarende primært været, at selve civilregistreringen udelukkende er et  

 offentligretligt  

 anliggende, og at der derfor hverken er tale om nogen bekendende eller  

 forkyndende handling.
Argumenterne har således lydt, at besøget hos  

 folkekirken  

  eller selve registreringen, for man kan også sende papirerne og dermed  

 undgå  

 et besøg på det lokale sognekontor  ikke kunne opfattes som krænkende  

 for  

 ikkefolkekirkemedlemmer.
Det er imidlertid efter forslagsstillernes  

 opfattelse  

 ikke op til flertallet at bestemme, hvad et mindretal skal opfatte som  

 diskriminerende.
Mange ikkefolkekirkemedlemmer føler sig krænkede ved at skulle registreres  

 hos et for dem fremmed trossamfund.
Flere ægtepar fra baptistkirken har gjort  

 sig skyldige i civil ulydighed ved at nægte at registrere deres nyfødte børn  

 hos folkekirken.
En række frikirker har givet udtryk for et ønske, om at  

 ansvaret for civilregistreringen fjernes fra folkekirken.
Endelig har en  

 gruppe  

 katolikker anlagt sag mod staten, og selv om denne sag i første omgang er  

 faldet ud til statens fordel, er selve søgsmålet et glimrende udtryk for, at  

 mindretallet  

 føler sig krænket.
Sagen er i øvrigt berammet i Højesteret den 8. oktober  

 2007.
 Den rådgivende komité under Europarådet har gentagne gange,  

 senest den 11. maj 2005, givet udtryk for, at civilregistreringen inden for  

 den  

 eksisterende folkekirkeordning er i strid med Europarådets rammekonvention om  

 beskyttelse af nationale mindretal, og har anbefalet Danmark at gennemføre  

 ændringer, således at ingen personer, som ikke er medlemmer af den danske  

 folkekirke, er tvunget til at lade sig registrere hos folkekirken.
Kirkeminister Bertel Haarder besluttede den 4. maj 2005 at  

 oprette en central postboks, hvortil ikke-folkekirkemedlemmer kan sende  

 papirer  

 angående registrering af fødsler.
Selve registreringen vil dog forsat blive  

 foretaget i folkekirkens ministerialbøger.
På denne baggrund finder  

 kirkeministeren  

 (ifølge § 20-spørgsmål S 1498 fra folketingsåret 2004-05, 2. samling), at  

 »der  

 samlet set udvises ganske stor imødekommenhed over for de få nybagte  

 forældre,  

 som af den ene eller anden grund har givet udtryk for at have et problem med  

 at  

 møde op hos  eller skrive direkte til  ministerialbogsføreren i  

 moderens  

 bopælssogn«.
Eftersom der ikke er givet nogen mulighed for at blive  

 civilregistreret på en måde, som overhovedet ikke inddrager de folkekirkelige  

 ministerialbøger, finder forslagsstillerne, at dette svar fra ministeren er  

 ude  

 af trit med det legitime ønske, som flere religiøse mindretal har fremført.  

 Den  

 centrale postboks er en administrativ komplikation, som ikke løser det  

 grundlæggende principielle problem.
Postboksen afhjælper i øvrigt udelukkende  

 problemer vedrørende civilregistreringen ved fødsler og altså ikke de  

 problemer,  

 ikkemedlemmer af folkekirken måtte have med at registrere dødsanmeldelser  

 eller  

 navneændringer i folkekirken.
Dermed er den administrative forvirring noget  

 nær  

 komplet.
I Sønderjylland ligger ansvaret for civilregistrering i  

 kommunerne.
Sønderjylland er dermed det eneste sted, hvor den danske stat har  

 været og er parat til at udvise fuld forståelse for et mindretals følelser,  

 uanset  

 hvor irrationelle de måtte være.
Hvis ansvaret for civilregistreringen blev  

 flyttet fra folkekirken til kommunerne i hele landet, ville det altså betyde  

 en  

 juridisk, administrativ og principiel ligestilling ikke kun mellem personer  

 fra  

 forskellige trossamfund (inklusive de personer, som står helt uden for et  

 trossamfund), men også mellem Sønderjylland og resten af Danmark.
Det krænker ikke folkekirken at overdrage ansvaret for  

 civilregistreringen til en offentlig myndighed.
Der er tale om en rent  

 civilretlig opgave.
Flere folkekirkepræster og menighedsrådsformænd har givet  

 udtryk for, at civilregistreringen er en byrde (se f.eks.
Kristeligt  

 Dagblad den 2. maj 2005, artikel af Anders Nørgaard, og Kristeligt  

 Dagblad den 5. april 2005, artikel af Bent Dahl Jensen), og  

 samtidig  

 har flere af landets biskopper givet udtryk for, at de er villige til at lade  

 kommunale kontorer tage sig af civilregistreringen.
Praktiske konsekvenser af at fjerne den  

 civile grundregistrering fra folkekirken Beslutningsforslaget tager ikke endegyldigt stilling til,  

 hvilken myndighed der skal overtage den grundlæggende civilregistrering, men  

 forslagsstillerne finder, at den nye kommunestruktur gør det naturligt at  

 samle  

 opgaverne hos kommunerne, for pas og kørekort er allerede flyttet til  

 kommunerne.
Alt i alt vil det betyde, at målet om én indgang til det  

 offentlige  

 er tættere på at blive opfyldt.
Forslaget vil betyde en administrativ og juridisk forenkling af  

 ansvaret for den grundlæggende civilregistrering.
I dag tildeles nyfødte et  

 cpr-nummer  

 på hospitalet (eller af jordemoderen) straks efter fødslen, og kommunerne  

 registrerer udlændinge, som tager længerevarende eller permanent ophold i  

 Danmark.
Det betyder, at der er mindst tre myndigheder involveret i den  

 grundlæggende civilregistrering i Danmark.
Det forekommer forslagsstillerne  

 absurd, at adresseændringer skal registreres gennem kommunen, mens  

 navneændringer,  

 fødsler og dødsfald skal registreres gennem folkekirken, ligesom det afhænger  

 af, om en person bliver født i Danmark eller flytter til Danmark senere i  

 livet, om indgangen til folkeregisteret er gennem folkekirken eller kommunen.
Den nye navnelov har pålagt folkekirken nye byrdefulde opgaver  

 i forbindelse med navneændringer.
F.eks. forsvandt kommunernes adgang til at  

 registrere navneforandring i forbindelse med borgerlig vielse.
Flere stifter  

 gjorde i høringssvarene rede for, at liberaliseringen af navneloven medførte  

 en  

 væsentligt øget arbejdsbyrde for ministerialbogsføreren.
Dette understreger  

 urimeligheden i, at en civilretlig opgave overlades til folkekirken.
Der kan være en engangsudgift ved at flytte den grundlæggende  

 civilregistrering fra folkekirken til en offentlig myndighed.
Dog må man  

 antage,  

 at denne engangsudgift er blevet væsentlig mindre efter indførelsen af den  

 nye,  

 elektroniske kirkebog, da det elektroniske system principielt bør kunne  

 overtages af den relevante offentlige myndighed.
Forslagsstillerne er desuden  

 opmærksomme på, at kommunerne allerede registrerer f.eks. udlændinge og  

 adresseændringer.  

 Kommunerne besidder altså allerede et elektronisk system, som kan registrere  

 dele  

 af de oplysninger, som ligger til grund for CPR-registeret.
Forslagsstillerne  

 vil ikke tage endelig stilling til, om kommunernes registreringssystem skal  

 udvides, eller om den offentlige myndighed, som overtager ansvaret for  

 civilregistreringen, skal overtage det elektroniske system, som indgår i Den  

 Ny  

 Kirkebog (DNK), og om dette i så fald bør ske mod betaling til folkekirken.  

 Forslagsstillerne vil dog understrege, at folkekirken under alle  

 omstændigheder  

 har behov for et system til at registrere medlemmer, og forslagsstillerne  

 finder på den baggrund, at det højst kan komme på tale at refundere en del af  

 udgifterne ved etableringen af DNK.
De samlede udgifter ved etablering af DNK  

 blev budgetteret til 136 mio. kr. (målt i 1997-priser). Budgettet omfattede  

 bl.a. anskaffelse af it-udstyr til de kirkebogsførende sognepræster og  

 kordegne,  

 udbygning af et lukket folkekirkeligt datanet, udvikling af nødvendige  

 programmer, uddannelse af kirkebogsførere samt overførsel af data fra  

 kirkebøgerne til den nye database.
Såvel tidsplanen som budgettet blev  

 overholdt (kilde: pressemeddelelse fra Kirkeministeriet den 14. december  

 2001).  

 Kirkeminister Bertel Haarder har bekræftet, at DNK i dag er eneste system til  

 medlemsregistrering i folkekirken, samt at folkekirkerne i Sønderjylland også  

 benytter DNK (se f.eks. § 20-spørgsmål S 1715 fra folketingsåret 2005-06, 2.  

 samling). Folkekirken vil således fremover i DNK have et glimrende redskab  

 til  

 medlemsregistrering, uanset om den grundlæggende civilregistrering lægges  

 over til  

 en anden offentlig myndighed.
Folkekirken skal fortsat registrere de ca. 80 pct. af den  

 danske befolkning, som er medlemmer af folkekirken, selv om  

 civilregistreringen  

 bliver flyttet til en offentlig myndighed.
Dette fører til et argument om, at  

 en ændring af den eksisterende ordning vil føre til dobbeltregistrering og  

 også  

 øgede udgifter for folkekirken, som dermed selv skal finansiere sin  

 medlemsregistrering over kirkeskatten.
Forslagsstillerne mener dog for det  

 første at have dokumenteret, at der allerede i dag finder en  

 dobbeltregistrering sted i og med, at både hospitalet/jordemoderen,  

 folkekirken  

 og kommunen  og i visse tilfælde endda et af de ni anerkendte  

 trossamfund  er  

 involverede i den grundlæggende civilregistrering.
For det andet mener  

 forslagsstillerne,  

 at alle trossamfund bør finansiere egen medlemsregistrering.
At folkekirken  

 har  

 mange medlemmer, er kun glædeligt for folkekirken og bør ikke give anledning  

 til yderligere privilegier på bekostning af medlemmer af andre trossamfund  

 eller personer, som ikke er medlemmer af noget trossamfund.
Skriftlig fremsættelse Simon Emil Ammitzbøll  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om overdragelse af ansvaret for den grundlæggende  

 civilregistrering til en offentlig myndighed.
(Beslutningsforslag nr.
B 123).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
