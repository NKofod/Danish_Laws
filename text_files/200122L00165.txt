Fremsat den 20. marts 2002 af  

 trafikministeren (Flemming Hansen) Forslag til Lov om ændring af lov om  

 buskørsel, lov om godskørsel og lov  

 om den lokale og regionale kollektive personbefordring uden  

 for hovedstadsområdet (Liberalisering af fjernbuskørsel og  

 sammenlægning af Persontrafikrådet og  

 Vejtransportrådet) § 1 I lov om buskørsel, jf. lovbekendtgørelse nr. 65 af 25.  

 januar 2000, foretages følgende ændringer:
 1. I § 1, stk. 5, ændres  

 »Persontrafikrådet« til: »Vejtransportrådet, nedsat i henhold til  

 lov om godskørsel«.
 2. I § 2, stk. 1, indsættes efter  

 »områder«: », jf. dog stk. 2«.
 3. I § 2 indsættes efter stk. 2 som nyt  

 stykke:
 »Stk. 3. Ved udførelse af almindelig rutekørsel  

 efter § 3, stk. 1, nr. 4, skal der udføres mindst én  

 ugentlig afgang på ruten i en periode af mindst 6 måneder,  

 medmindre perioden efter tilladelsens udstedelse under ganske særlige  

 omstændigheder forkortes.«.
 Stk. 3 bliver herefter stk. 4.
 4. I § 2 a, stk. 1, 2, 3 og 4, og § 19  

 ændres »Persontrafikrådet« til: »Vejtransportrådet«.
 5. I § 3, stk. 1, nr. 3, og § 7 ændres  

 »Persontrafikrådet, jf. § 21« til: »Vejtransportrådet«.
 6. § 3, stk. 1, nr. 4, affattes  

 således:
»4)	i alle andre tilfælde af Færdselsstyrelsen, jf. dog  

 § 6 og § 7.« 7. I § 4 indsættes efter »rutekørsel«:  

 »efter § 3, stk. 1, nr. 1-3«.
 8. Efter § 4 indsættes:
»§ 4 a.
Tilladelse til rutekørsel efter § 3,  

 stk. 1, nr. 4, kan gives, såfremt ruten forløber over mere  

 end to amtskommuner eller over mere end hovedstadsområdet og en  

 tilstødende amtskommune (fjernbuskørsel).
Stk. 2. Såfremt der indgås overenskomst herom med  

 de lokale og regionale myndigheder, kan det endvidere tillades, at der  

 på en rute befordres passagerer mellem flere områder inden for  

 ét amt, mellem to amter eller mellem et område i  

 hovedstadsområdet og et område i en tilstødende  

 amtskommune.
Udføres der i forvejen fjernbuskørsel på  

 ruten, og indgås der ikke overenskomst, skal de lokale og regionale  

 myndigheder indlede drøftelser herom med Færdselsstyrelsen.
 9. § 8 ophæves.
 10. § 18 a, 2. pkt., ophæves.
 11. Kapitel 5 ophæves.
§ 2 I lov om godskørsel, jf. lovbekendtgørelse nr. 64 af 25.  

 januar 2000, foretages følgende ændring:
 1. § 7, stk. 1, affattes således:
 »Vejtransportrådet består af 9 medlemmer, der  

 udpeges af trafikministeren. 4 af medlemmerne udpeges efter indstilling af  

 henholdsvis Dansk Transport og Logistik, Danske Busvognmænd,  

 Specialarbejderforbundet i Danmark, og Erhvervenes Transportudvalg. 1 medlem  

 udpeges efter indstilling af Amtsrådsforeningen i Danmark og  

 Kommunernes Landsforening i fællesskab.«.
§ 3 I lov om den lokale og regionale kollektive personbefordring uden for  

 hovedstadsområdet, jf. lovbekendtgørelse nr. 493 af 16. juni  

 1995, som ændret ved § 10 i lov nr. 1230 af 27. december 1996,  

 § 35 i lov nr. 289 af 18. maj 1998, § 3 i lov nr. 399 af 2. juni  

 1999 og § 3 i lov nr. 1317 af 20. december 2000 foretages  

 følgende ændringer:
 1. I § 7, stk. 1, ændres »det i § 21 i  

 lov om buskørsel nævnte Persontrafikråd« til:  

 »Færdselsstyrelsen«.
 2. I § 7, stk. 3 og 4, ændres  

 »Persontrafikrådet« til: »Færdselsstyrelsen«.
§ 4 Loven træder i kraft den 1. juli 2002.
§ 5 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning Ved lovforslaget foreslås en liberalisering af  

 adgangen til at udføre fjernbuskørsel, hvorved forstås  

 rutekørsel, der forløber over mere end to amtskommuner eller  

 over mere end hovedstadsområdet og en tilstødende  

 amtskommune.
Forslaget om liberalisering af fjernbustrafikken  

 indebærer, at der kan gives tilladelse til fjernbuskørsel, uden  

 at der som i dag foretages en vurdering af behovet for den ansøgte  

 rute.
Liberalisering af fjernbuskørsel giver således mulighed  

 for et bredere kollektivt trafikudbud over længere afstande.
 Endvidere foreslås det som led i regeringens  

 sanering af råd, nævn, udvalg og centre at sammenlægge  

 Persontrafikrådet og Vejtransportrådet.
2. Gældende ret 2.1. Fjernbuskørsel Lov om buskørsel (busloven) indeholder bestemmelser  

 om to særskilte ordninger for fjernbuskørsel.
Der er dels tale  

 om bestemmelsen i buslovens § 4, der regulerer de fjernbusruter, der er  

 etableret før 1. august 1999, dels en forsøgsordning med  

 åbning af fjernbustrafik over Storebæltsforbindelsen, der blev  

 indført ved ændringen af busloven i 1999, jf.
Folketingstidende  

 1998-99. Forhandlingerne sp. 4686, 7106, 7382; tillæg A 4413;  

 tillæg B 1226.
 Indtil ændringen af busloven i 1999 skulle der efter  

 buslovens § 4 ved afgørelsen af, om der kunne gives tilladelse  

 til fjernbuskørsel, tages hensyn til, om behovet ved kørslen  

 var dækket eller ville kunne dækkes ved anvendelsen af  

 eksisterende kollektive trafikforbindelser.
 Der er på denne baggrund i dag fjernbusruter  

 (almindelig rutekørsel) på følgende  

 strækninger:
Fjerritslev - København, Aalborg - København,  

 Århus - København (alle via Ebeltoft - Odden eller Århus -  

 Odden), samt Frederikshavn - Esbjerg, Odense - Billund, som drives i privat  

 regi og for tilladelsesindehavernes egen regning og risiko Aalborg - Holstebro, Esbjerg - Århus, Vejle -  

 Ringkøbing, Vejle - Hanstholm, Randers - Herning, Horsens - Skive,  

 Frederikshavn - Silkeborg, Viborg - Nr.
Snede og Skjern - Vejle, som drives  

 af amtskommuner/trafikselskaber i det såkaldte X-bussamarbejde, der er  

 en sammenslutning af fem jyske amtskommuner.
Ved ændringen af busloven i 1999 blev  

 trafikministeren bemyndiget til at foretage forsøg med åbning  

 for fjernbustrafik over Storebælt (lovens § 18 a). Formålet  

 hermed var at forbedre det samlede kollektive trafiksystem og få  

 erfaring med andre udbuds- og driftsformer, herunder forskellige mekanismer,  

 der kunne påvirke kvalitet og service.
Forsøgsperioden  

 udløber ved udgangen af 2004.
Der er i bekendtgørelse nr. 631 af 26. juli 1999 om  

 forsøgsordning om udbud af fjernbuskørsel over  

 Storebæltsforbindelsen m.v. fastsat nærmere betingelser for  

 forsøget, der omfatter udbud af 5 busruter over  

 Storebæltsforbindelsen.
Det er fastsat, at udbuddet skal forestås  

 af et trafikfællesskab med deltagelse af amtskommunerne og  

 Københavns og Frederiksberg Kommuner eller de i disse amtskommuner og  

 kommuner etablerede trafikselskaber.
De buskørselsvirksomheder, som  

 trafikfællesskabet indgår kontrakt med, skal bære den  

 økonomiske risiko ved rutekørslen.
Færdselsstyrelsen godkendte i november 1999  

 Trafikfællesskabet Storebælt og trafikfællesskabets  

 vedtægter.
Trafikfællesskabet har deltagere fra alle amter  

 på nær Storstrøms Amt og Bornholms Amt.
Der blev primo 2000 af trafikfællesskabet udbudt fem  

 busruter med mulighed for også at udføre lokal og regional  

 kørsel.
Ruterne skulle have det ene endepunkt på Sjælland,  

 og det andet endepunkt skulle ligge henholdsvis i Sydjylland syd for E 20,  

 på aksen Varde - Ringkøbing, på aksen Ringkøbing -  

 Lemvig/Struer, i Viborg Amt og i Nordjyllands Amt.
Der blev indgået  

 kontrakt om kørsel på tre af ruterne, men kørslen blev  

 hurtigt indstillet på alle tre ruter på grund af ringe  

 passagertal.
 Trafikfællesskabet har i 2001 på ny udbudt  

 ruterne blandt andet med mulighed for etablering af weekendruter, men ingen  

 har ønsket at indgå kontrakt om kørslen.
2.2. Persontrafikrådet og Vejtransportrådet Persontrafikrådet blev oprettet i 1979, (jf.  

 Folketingstidende 1977-78, Forhandlingerne sp. 523, 1158, 7443, 7704,  

 tillæg A, sp. 1110 og tillæg B, sp. 551 og 560) og består  

 af 10 medlemmer, jf. buslovens § 21, der beskikkes af trafikministeren.  

 4 af medlemmerne beskikkes efter indstilling af henholdsvis  

 Amtsrådsforeningen i Danmark, Kommunernes Landsforening, Danske  

 Busvognmænd og Specialarbejderforbundet i Danmark.
Vejtransportrådet blev oprettet i 1973 (jf.  

 Folketingstidende 1973-1974, Forhandlingerne sp. 3644, 4849, 6214, 6345,  

 tillæg A, sp. 5717, tillæg B, sp. 1687) og består af 7  

 medlemmer, jf. godskørselslovens § 7, som beskikkes af  

 trafikministeren.
Et medlem beskikkes efter indstilling fra Dansk Transport  

 og Logistik, et medlem efter indstilling fra Specialarbejderforbundet i  

 Danmark og et medlem efter indstilling fra Dansk Industri, Det danske  

 Handelskammer og Landbrugsrådet i fællesskab.
Persontrafikrådet og Vejtransportrådet  

 træffer afgørelser i sager af principiel karakter eller af  

 betydelig almen interesse, for så vidt angår udstedelse,  

 fornyelse og tilbagekaldelse af henholdsvis tilladelser til  

 erhvervsmæssig buskørsel og tilladelser til godskørsel  

 for fremmed regning.
Endvidere fastsætter rådene vilkår for  

 disse tilladelser.
 Endelig tager Persontrafikrådet stilling til enkelte  

 sager vedrørende busrutekørsel (opmandsbeføjelse ved  

 uenighed mellem to regionale tilladelsesudstedende myndigheder, jf. buslovens  

 § 3, stk. 1, nr. 3, 2. pkt., og ved jernbanevirksomheders  

 ønske om ændring af vilkår for rutetilladelser udstedt af  

 de lokale og regionale myndigheder, jf. buslovens § 7).
3. Lovforslaget 3.1. Liberalisering af fjernbuskørsel Det foreslås at liberalisere fjernbuskørslen,  

 hvorved forstås rutekørsel over mere end to amtskommuner eller  

 over mere end hovedstadsområdet og en tilstødende amtskommune.  

 Ordningen foreslås at gå ud på, at alle  

 buskørselsvirksomheder samt kommuner, amter og trafikselskaber, der  

 har tilladelse til at udføre erhvervsmæssig personbefordring,  

 kan ansøge om og få udstedt tilladelse til  

 fjernbuskørsel, uden at der foretages en vurdering af behovet for den  

 ansøgte rute.
Ordningen skal administreres af  

 Færdselsstyrelsen.
 Forslaget ændrer ikke ved de almindelige regler om  

 krav til bussers indretning samt uddannelse af chauffører.
En fjernbusrute vil have størst værdi, hvis  

 den eksisterer over et vist tidsrum.
For at offentligheden kan have en  

 forventning om, at en fjernbusrute, der er åben for alle, er en  

 forbindelse, der vil blive opretholdt igennem en længere periode,  

 foreslås det, at der stilles krav om, at kørslen ved  

 udførelse af fjernbuskørsel (almindelig rutekørsel, jf.  

 buslovens § 2, stk. 2) skal have en udstrækning af mindst 6  

 måneder.
Udover kravet om en udstrækning af mindst 6  

 måneder, er der endvidere efter gældende regler, jf. § 16 i  

 bekendtgørelse nr. 187 af 20. marts 2000 om buskørsel, et  

 ophørsvarsel på 6 måneder, idet en indehaver af en  

 tilladelse til fjernbuskørsel (almindelig rutekørsel) i  

 tilladelsesperioden ikke uden tilslutning fra Færdselsstyrelsen vil  

 kunne ophøre med at drive den pågældende rute, før  

 der er forløbet 6 måneder efter, at tilladelsesindehaveren har  

 givet styrelsen begrundet meddelelse om ophøret.
Varslet kan forkortes  

 under ganske særlige omstændigheder.
Samme varsel ønskes  

 anvendt i lovforslaget.
Hvis en tilladelse udstedes med en gyldighed på  

 6 måneder, vil tilladelsesindehaveren selvfølgelig ikke kunne  

 blive pålagt at drive virksomheden ud over tilladelsens  

 gyldighedsperiode.
I forbindelse med en ansøgning om tilladelse til  

 fjernbuskørsel skal en ansøger indsende materiale (forslag til  

 køreplan, takster mv.), hvoraf det fremgår, at der udelukkende  

 skal udføres fjernbuskørsel på den ansøgte rute.
I  

 så fald skal Færdselsstyrelsen imødekomme  

 ansøgningen.
Det vil være et krav, at den enkelte passager  

 på ruten skal befordres over mere end to amtskommuner eller over mere  

 end hovedstadsområdet og en tilstødende amtskommune.
Det  

 vil med forslaget imidlertid også være muligt for en  

 buskørselsvirksomhed at indgå aftale med lokale eller regionale  

 myndigheder om udførelse af lokal eller regional kørsel  

 på ruten.
I den tilladelse, som Færdselsstyrelsen udsteder til  

 kørsel på den enkelte rute, vil rutens linjeføring blive  

 beskrevet, og tilladelsesindehaveren vil skulle udføre kørslen  

 i henhold til den indsendte køreplan og taksttabel.
Der vil endvidere  

   som for alle tilladelser til rutekørsel - blive fastsat vilkår  

 om befordringspligt.
Dette betyder, at tilladelsesindehaveren har pligt til  

 at gennemføre de afgange, der fremgår af rutens køreplan  

 og til den takstmæssige pris, når blot én passager  

 ønsker at blive befordret.
Endelig vil der med henblik på en  

 evaluering af ordningen blive stillet som vilkår for tilladelsen, at  

 der til Færdselsstyrelsen skal indsendes oplysning om antal passagerer  

 pr. måned, herunder antallet af børn og ældre og  

 kørestolsbrugere.
Kravet om en udstrækning af mindst 6 måneder  

 kan dog efter tilladelsens udstedelse under ganske særlige  

 omstændigheder fraviges.
Det vil navnlig være tilfældet,  

 såfremt en vognmand kan dokumentere, at der klart ikke er behov for en  

 konkret rute.
 Ved gentagne overtrædelser af vilkårene for en  

 tilladelse er der mulighed for at tilbagekalde en tilladelse.  

 Overtrædelse af vilkårene for en tilladelse til rutekørsel  

 kan efter busloven straffes med bøde.
De eksisterende tilladelser til fjernbuskørsel  

 forbliver i kraft efter deres indhold.
Der er på nogle af ruterne givet  

 tilladelse til at udføre befordring af passagerer mellem to  

 tilstødende amter, uden at der er indgået aftale med de lokale  

 og regionale myndigheder herom.
Denne ret til at udføre regional  

 kørsel vil blive opretholdt, indtil de nugældende tilladelsers  

 udløb.
Hvis tilladelserne ønskes forlænget, vil  

 tilladelsen til at udføre befordring af passagerer mellem to  

 tilstødende amter kun kunne opretholdes, såfremt  

 tilladelsesindehaveren indgår aftale med de regionale myndigheder  

 herom.
Ansøgninger om ændring af de nugældende tilladelser  

 vil blive imødekommet, såfremt ændringen vedrører  

 befordring af fjernbuspassagerer.
 Nye tilladelser til fjernbuskørsel vil blive  

 udstedt med en gyldighed af indtil 5 år, jf. buslovens § 1 c.
Den del af lovforslaget, som vedrører  

 liberalisering af fjernbuskørsel, vil blive omfattet af ordningen med  

 lovovervågning.
Det er således hensigten inden udgangen af 2005  

 at foretage en evaluering af ordningen, herunder en vurdering af, om der med  

 loven er opnået den ønskede liberalisering af  

 fjernbuskørslen, eller om der er behov for justeringer.
Evalueringen  

 vil blive sendt til Folketingets Trafikudvalg.
 3.2. Sammenlægning af Persontrafikrådet og  

 Vejtransportrådet.
 Som led i regeringens sanering af råd, nævn,  

 udvalg og centre foreslås det, at Persontrafikrådet og  

 Vejtransportrådet sammenlægges, idet rådenes  

 arbejdsområder har mange fælles træk.
 4. Økonomiske og administrative konsekvenser for stat, amter og  

 kommuner.
 Forslaget forventes at medføre en forøget  

 administrativ byrde for Færdselsstyrelsen i forbindelse med behandling  

 af ansøgninger og udstedelse af tilladelser til fjernbuskørsel,  

 men sammenlægningen af Persontrafikrådet og  

 Vejtransportrådet vil betyde en mindre administrativ lettelse for  

 styrelsen, der kun vil skulle betjene ét råd i stedet for to  

 råd.
Liberaliseringen af fjernbuskørsel må  

 forventes at medføre negative økonomiske konsekvenser for  

 staten, idet den øgede konkurrence fra busser vil mindske  

 togtrafikkens billetindtægter m.v.
Dermed vil DSB s overskud på  

 kort sigt mindskes.
På længere sigt vil statens udgifter til  

 indkøb af togtrafik blive forøgede.
Størrelsen af  

 omkostningerne for staten kendes ikke, men det må forventes, at  

 togproduktionen på længere sigt i et vist omfang vil kunne  

 tilpasses konkurrencesituationen.
Der er igangsat analyser af de  

 indtægtsmæssige konsekvenser for togtrafikken.
Rutekørsel kan udføres uden betaling af moms  

 af betalingen for transporten, ligesom virksomheden kan få refunderet  

 dieselolieafgiften.
Det er muligt, at en del fjernbuskørsel vil  

 træde i stedet for buskørsel, der i dag udføres som anden  

 form for buskørsel end rutekørsel, hvilket vil medføre  

 et provenutab for staten, som er vanskeligt at opgøre.
 5. Økonomiske og administrative konsekvenser for  

 erhvervslivet.
Forslaget har den erhvervsøkonomiske konsekvens, at  

 buskørselsvirksomheder vil kunne oprette fjernbusruter og dermed  

 få en mulighed for at udvide deres aktiviteter.
De eksisterende  

 fjernbusruter vil som en konsekvens heraf kunne blive udsat for  

 konkurrence.
 6. Miljømæssige konsekvenser.
 Det er ikke muligt at forudse, hvor mange nye  

 fjernbusruter der vil blive oprettet, men der påregnes opstartet et  

 antal ruter.
I Sverige skønnes indførelsen af 15  

 fjernbusruter at have medført en svag stigning i energiforbruget.  

 Partikel- og Nox-udslippet er steget lidt, mens CO- og  

 HC-udslippet er blevet reduceret.
Med udgangspunkt i erfaringer fra Sverige  

 vedrørende overflytning af passagerer fra tog og privatbil til  

 fjernbusser må det antages, at liberalisering af fjernbuskørsel  

 ikke vil have nævneværdige miljømæssige  

 konsekvenser.
Dette skyldes, at overflytningen fra personbiler  

 skønsmæssigt vurderes at opveje den miljømæssige  

 effekt af de ekstra busser.
 7. Forholdet til EU-retten.
 Lovforslaget indeholder ikke EU-retlige aspekter.
 8. Høring.
Lovforslaget er sendt til høring hos de myndigheder  

 og organisationer, der fremgår af bilag 2 til lovforslaget.
Når  

 høringssvarene er modtaget, vil disse blive oversendt til Folketingets  

 Trafikudvalg.
Samlet vurdering af lovforslagets  

 konsekvenser Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, amter og  

 kommuner Ingen.
Den øgede konkurrence fra busser vil mindske  

 togtrafikkens billetindtægter og dermed DSB s overskud på kort  

 sigt.
På længere sigt vil statens udgifter til indkøb af  

 togtrafik blive forøgede.
Derudover kan der blive tale om en vis  

 reduktion i indtægterne fra dieselafgifter og momsbetaling.
 Der kan blive tale om en vis reduktion i indtægterne fra  

 dieselafgifter og momsbetaling.
Administrative konsekvenser for stat, amter og  

 kommuner En sammenlægning af Persontrafikrådet og  

 Vejtransportrådet vil betyde en mindre administrativ lettelse for  

 Færdselsstyrelsen, der kun vil skulle betjene ét råd i  

 stedet for to råd.
 Forslaget vil medføre en administrativ byrde for  

 Færdselsstyrelsen i forbindelse med behandling af ansøgninger om  

 tilladelser til fjernbuskørsel.
Økonomiske konsekvenser for erhvervslivet Åbningen af fjernbustrafikken medfører  

 øgede erhvervsmuligheder for  

 buskørselsvirksomhederne.
 Eksisterende fjernbusruter kan blive udsat for  

 konkurrence.
Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 Den foreslåede ændring er en konsekvens af  

 sammenlægning af Persontrafikrådet og  

 Vejtransportrådet.
Til nr. 2 og 3 Efter den gældende buslov er det blandt andet en  

 betingelse for, at der foreligger rutekørsel, at kørslen skal  

 have en udstrækning af mindst 3 kørselsdage, og at  

 kørslen skal udføres med en vis hyppighed, hvorved  

 forstås kørsel mindst 1 gang om ugen.
 Den foreslåede ændring i nr. 2 er en  

 konsekvens af forslagets nr. 3, hvorefter der som et nyt § 2,  

 stk. 2, stilles krav om, at der ved udførelse af  

 fjernbuskørsel (almindelig rutekørsel) som minimum skal  

 udføres mindst én ugentlig dobbelttur (en gennemkørsel  

 af en rute fra dens ene endepunkt til dens andet endepunkt og retur med bus i  

 henhold til tilladelsens vilkår, jf. § 1, nr. 3, i  

 bekendtgørelse om forsøgsordning vedrørende udbud af  

 fjernbuskørsel over Storebæltsforbindelsen m.v. nr. 631 af 26.  

 juli 1999), på ruten i en periode af mindst 6 måneder, der dog  

 under ganske særlige omstændigheder kan forkortes.
 Dette krav er begrundet i et hensyn til offentligheden,  

 der skal kunne regne med, at en fjernbusrute, der er åben for alle, er  

 en forbindelse, der vil blive opretholdt igennem en længere periode.  

 Tilladelsesordningen vil blive administreret således, at det bliver  

 fastsat som vilkår, at køreplaner og takster for ruterne skal  

 være offentligt tilgængelige jf. § 5, stk. 2.
Til nr. 4 og 5 De foreslåede ændringer er en konsekvens af  

 sammenlægning af Persontrafikrådet og  

 Vejtransportrådet.
Til nr. 6 Den foreslåede ændring er en konsekvens af  

 ophævelse af forsøgsordningen med udbud af fjernbuskørsel  

 over Storebælt, jf. lovforslagets § 1, nr. 9.
Til nr. 7 Den foreslåede ændring af § 4  

 indebærer, at det fremover alene er ved afgørelsen af, om der  

 skal gives tilladelse til lokal eller regional rutekørsel, at der skal  

 tages hensyn til, om behovet for kørslen er dækket eller vil  

 kunne dækkes ved anvendelsen af bestående kollektive  

 trafikforbindelser.
Der vil således ikke længere være noget  

 krav om en behovsvurdering for så vidt angår  

 fjernbuskørsel, jf. nedenfor om lovforslagets § 1, nr. 8.
Til nr. 8 Det foreslås i § 4 a, som er ny, at  

 ansøgninger om tilladelse til fjernbuskørsel kan  

 imødekommes, såfremt det af ansøgningen fremgår, at  

 der på den ansøgte rute ikke skal befordres passagerer lokalt  

 eller regionalt.
Bestemmelsen vil blive administreret på den  

 måde, at ansøgning om tilladelse vil blive imødekommet,  

 såfremt der er tale om fjernbuskørsel.
Det er således et  

 krav, at ruten forløber over mere end to amtskommuner eller over mere  

 end hovedstadsområdet og en tilstødende amtskommune.
Der skal  

 dog være mulighed for på en rute at etablere flere stoppesteder  

 inden for et amt og stoppesteder i to tilstødende amter, når  

 blot det af det indsendte materiale (forslag til køreplan, takster  

 mv.) fremgår, at der på ruten ikke vil blive solgt billetter til  

 kørsel mellem steder beliggende i samme amt eller til et sted  

 beliggende i et tilstødende amt.
Amter, der er adskilt af vand, anses  

 i denne forbindelse for at være tilstødende amter.
Det vil i  

 tilladelsen til kørsel på den enkelte rute blive nærmere  

 beskrevet mellem, hvilke områder der må udføres befordring  

 af passagerer på ruten.
Den foreslåede bestemmelse i stk. 2 giver  

 mulighed for, at der på fjernbusruter kan befordres lokale og regionale  

 passagerer, hvis tilladelsesindehaveren indgår overenskomst med de  

 lokale og regionale myndigheder herom.
En lokal eller regional myndighed vil  

 ikke kunne pålægge en tilladelsesindehaver at udføre  

 befordring af lokale og regionale passagerer.
 I tilfælde af, at en tilladelsesindehaver  

 indgår overenskomst med en lokal eller regional myndighed om befordring  

 af lokale/regionale passagerer, vil det i tilladelsen til  

 fjernbuskørsel blive beskrevet, at det på ruten er tilladt at  

 befordre sådanne passagerer.
Såfremt de lokale og regionale myndigheder ikke  

 indgår en sådan overenskomst med tilladelsesindehaveren, er  

 myndighederne forpligtet til at indlede drøftelser med  

 Færdselsstyrelsen.
Dette gælder dog kun, hvis der i forvejen  

 udføres fjernbuskørsel på ruten.
Færdselsstyrelsen  

 får på denne måde mulighed for at undersøge, om  

 myndighederne i tilstrækkelig grad har inddraget konkurrenceretlige  

 hensyn, herunder hensynet til ligebehandling af eksisterende og nye  

 fjernbusruter.
Til nr. 9 Da lokal eller regional almindelig rutekørsel ikke  

 længere udføres på grundlag af tilladelser, jf. buslovens  

 § 1, stk. 5, er bestemmelsen i § 8 på nuværende tidspunkt  

 kun relevant for fjernbuskørsel.
Ved den foreslåede liberalisering af  

 fjernbuskørslen, hvor der ikke skal foretages en  

 behovsprøvelse, vil en nægtelse af fornyelse af en tilladelse  

 til almindelig fjernbuskørsel kun kunne komme på tale,  

 såfremt tilladelsesindehaveren ikke har overholdt bestemmelserne for  

 tilladelsen.
En sådan situation vil ikke være omfattet af  

 buslovens § 8.
 § 8 foreslås derfor ophævet.
 Bestemmelsen vil fortsat være gældende for  

 tilladelser udstedt før lovens ikrafttræden, jf. lovforslagets  

 § 4.
Til nr. 10 Den foreslåede ophævelse af den  

 nugældende buslovs § 18 a, 2. pkt., er en konsekvens af  

 beslutningen om at ophøre med forsøgsordningen med udbud af  

 fjernbuskørsel over Storebælt.
Til nr. 11 Den foreslåede ændring er en konsekvens af  

 beslutningen om at sammenlægge Persontrafikrådet og  

 Vejtransportrådet.
Til § 2 Det foreslås at ændre sammensætningen af  

 Vejtransportrådet som følge af, at rådet fremover  

 også skal behandle sager vedrørende  

 buskørselsområdet.
Det foreslås, at rådet  

 består af 9 medlemmer fremover.
Endvidere foreslås det, at der i  

 det nye sammenlagte Vejtransportråd fortsat skal være  

 repræsentanter fra transportudøverne, de i transporterhvervet  

 beskæftigede og transportkøberne.
Fem af rådets medlemmer  

 beskikkes således efter indstilling fra de pågældende  

 organisationer.
Til § 3 Til nr. 1 og 2 De foreslåede ændringer i lov om den lokale og  

 regionale kollektive personbefordring uden for hovedstadsområdet er en  

 konsekvens af sammenlægningen af Persontrafikrådet og  

 Vejtransportrådet, idet klagemyndigheden i samme forbindelse  

 foreslås ændret fra Persontrafikrådet til  

 Færdselsstyrelsen.
Til § 4 Loven foreslås at træde i kraft den 1. juli  

 2002. Persontrafikrådet overdrager ved lovens ikrafttrædelse alle  

 verserende sager til behandling i Vejtransportrådet.
Til § 5 Bestemmelsen indebærer, at loven ikke gælder  

 for Færøerne og Grønland.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om buskørsel, jf. lovbekendtgørelse nr. 65 af 25.  

 januar 2000, foretages følgende ændringer:
 1. I § 1, stk. 5, ændres  

 »Persontrafikrådet« til: »Vejtransportrådet, nedsat i henhold til  

 lov om godskørsel«.
 § 2. Ved rutekørsel forstås regelmæssig  

 befordring af personer i en bestemt trafikforbindelse, som finder sted over  

 mindst 3 kørselsdage og mindst én gang om ugen, og hvor  

 på- eller afstigning kan ske inden for forud fastsatte områder.  

 Der kan tillige tilbydes en ekstra ydelse, såfremt kørslen er  

 åben for alle uanset ønske om benyttelse af den ekstra  

 ydelse.
 2. I § 2, stk. 1, indsættes efter  

 »områder«: », jf. dog stk. 2«.
 3. I § 2 indsættes efter stk. 2 som nyt  

 stykke:
Stk. 2. - - - Stk. 3. - - - »Stk. 3. Ved udførelse af almindelig rutekørsel  

 efter § 3, stk. 1, nr. 4, skal der udføres mindst én  

 ugentlig afgang på ruten i en periode af mindst 6 måneder,  

 medmindre perioden efter tilladelsens udstedelse under ganske særlige  

 omstændigheder forkortes.«.
 Stk. 3 bliver herefter stk. 4.
§ 2 a.
Persontrafikrådet træffer afgørelse  

 i sager af principiel karakter eller af betydelig almen interesse for  

 så vidt angår udstedelse af tilladelse til erhvervsmæssig  

 personbefordring efter § 1, stk. 1, og § 13, stk. 1, 3 og  

 4, og til udlejning m.v. efter § 1 a, om godkendelse som ansvarlig leder  

 i et selskab m.v. efter § 13, stk. 2, om fornyelse af tilladelse  

 samt om tilbagekaldelse af en tilladelse eller en godkendelse efter  

 § 14, stk. 1-4 og 7.
 4. I § 2 a, stk. 1, 2, 3 og 4, og § 19  

 ændres »Persontrafikrådet« til: »Vejtransportrådet«.
Stk. 2. - - - Stk. 3. - - - Stk. 4. - - - 5. I § 3, stk. 1, nr. 3, og § 7 ændres  

 »Persontrafikrådet, jf. § 21« til: »Vejtransportrådet«.
§ 3. - - - Stk. 1. - - - 6. § 3, stk. 1, nr. 4, affattes  

 således:
»4)	i alle andre tilfælde af Færdselsstyrelsen, jf. dog  

 § 6 og § 7.« 4)	i alle andre tilfælde af Færdselsstyrelsen efter regler,  

 der fastsættes af trafikministeren, jf. dog §§ 6 og 7.
 § 4. Ved afgørelsen af, hvorvidt der kan gives  

 tilladelse til rutekørsel, skal der tages hensyn til, om behovet for  

 kørslen er dækket eller vil kunne dækkes ved anvendelse af  

 bestående kollektive trafikforbindelser.
 7. I § 4 indsættes efter »rutekørsel«:  

 »efter § 3, stk. 1, nr. 1-3«.
 8. Efter § 4 indsættes:
»§ 4 a.
Tilladelse til rutekørsel efter § 3,  

 stk. 1, nr. 4, kan gives, såfremt ruten forløber over mere  

 end to amtskommuner eller over mere end hovedstadsområdet og en  

 tilstødende amtskommune (fjernbuskørsel).
Stk. 2. Såfremt der indgås overenskomst herom med  

 de lokale og regionale myndigheder, kan det endvidere tillades, at der  

 på en rute befordres passagerer mellem flere områder inden for  

 ét amt, mellem to amter eller mellem et område i  

 hovedstadsområdet og et område i en tilstødende  

 amtskommune.
Udføres der i forvejen fjernbuskørsel på  

 ruten, og indgås der ikke overenskomst, skal de lokale og regionale  

 myndigheder indlede drøftelser herom med Færdselsstyrelsen.
 9. § 8 ophæves.
§ 18 a.
Trafikministeren bemyndiges til at fravige lovens  

 bestemmelser i forbindelse med konkrete tidsbegrænsede og  

 afgrænsede forsøg med buskørsel under inddragelse af  

 vedkommende tilladelsesudstedende myndigheder.
Ministeren kan herunder  

 fastsætte regler om forsøg med offentligt udbud af et  

 begrænset antal kontrakter om rutekørsel over mindst to  

 amtsgrænser (fjernbusser) og om samarbejde i den forbindelse mellem  

 amtskommuner, Københavns og Frederiksberg Kommuner eller  

 trafikselskaber i disse amtskommuner og kommuner.
 10. § 18 a, 2. pkt., ophæves.
Kapitel 5 Persontrafikrådet 11. Kapitel 5 ophæves.
 § 21. Persontrafikrådet består af 10 medlemmer,  

 der beskikkes af trafikministeren. 4 af medlemmerne beskikkes efter  

 indstilling af henholdsvis Amtsrådsforeningen i Danmark, Kommunernes  

 Landsforening, Danske Busvognmænd og Specialarbejderforbundet i  

 Danmark.
 Stk. 2. Trafikministeren udpeger blandt rådets medlemmer  

 formanden, der skal have juridisk eller økonomisk uddannelse.
 Stk. 3. For formanden og de øvrige medlemmer beskikkes  

 en suppleant efter reglerne i stk. 1 og 2.
Stk. 4. Persontrafikrådet træffer afgørelse  

 ved almindelig stemmeflerhed.
I tilfælde af stemmelighed er formandens  

 stemme afgørende.
§ 2 I lov om godskørsel, jf. lovbekendtgørelse nr. 64 af 25.  

 januar 2000, foretages følgende ændring:
 1. § 7, stk. 1, affattes således:
 § 7. Vejtransportrådet består af 7 medlemmer, der  

 beskikkes af trafikministeren. Ét medlem beskikkes efter indstilling  

 fra Dansk Transport og Logistik, ét medlem efter indstilling fra SiD  

 og ét medlem efter indstilling fra Dansk Industri, Det danske  

 Handelskammer og Landbrugsrådet i fællesskab.
 »Vejtransportrådet består af 9 medlemmer, der  

 udpeges af trafikministeren. 4 af medlemmerne udpeges efter indstilling af  

 henholdsvis Dansk Transport og Logistik, Danske Busvognmænd,  

 Specialarbejderforbundet i Danmark, og Erhvervenes Transportudvalg. 1 medlem  

 udpeges efter indstilling af Amtsrådsforeningen i Danmark og  

 Kommunernes Landsforening i fællesskab.«.
Stk. 2. - - - Stk. 3. - - - Stk. 4. - - - § 3 I lov om den lokale og regionale kollektive personbefordring uden for  

 hovedstadsområdet, jf. lovbekendtgørelse nr. 493 af 16. juni  

 1995, som ændret ved § 10 i lov nr. 1230 af 27. december 1996,  

 § 35 i lov nr. 289 af 18. maj 1998, § 3 i lov nr. 399 af 2. juni  

 1999 og § 3 i lov nr. 1317 af 20. december 2000 foretages  

 følgende ændringer:
 § 7. Uoverensstemmelser om planlægningen i henhold til  

 § 2 og den indbyrdes fordeling af udgifterne i forbindelse med den  

 fælleskommunale busvirksomheds drift i henhold til § 4,  

 stk. 1, kan af hver af parterne indbringes for det i § 21 i lov om  

 buskørsel nævnte Persontrafikråd til endelig administrativ  

 afgørelse.
 1. I § 7, stk. 1, ændres »det i § 21 i  

 lov om buskørsel nævnte Persontrafikråd« til:  

 »Færdselsstyrelsen«.
Stk. 2. - - - Stk. 3. - - - Stk. 4. - - - 2. I § 7, stk. 3 og 4, ændres  

 »Persontrafikrådet« til: »Færdselsstyrelsen«.
§ 4 Loven træder i kraft den 1. juli 2002.
§ 5 Loven gælder ikke for Færøerne og Grønland.
