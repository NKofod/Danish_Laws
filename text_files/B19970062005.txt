 I medfør af § 2, stk. 1, og § 11, stk. 2, i universitetsloven, jf.  

 lovbekendtgørelse nr. 334 af 27. maj 1993, fastsættes:
Uddannelsernes formål og struktur § 1.  Formålet med de pædagogiske kandidatuddannelser  

 ved Danmarks Lærerhøjskole er at uddanne de studerende til at forbinde  

 indsigt i pædagogisk-psykologisk og fagdidaktisk teori med praksis og til  

 selvstændigt og på videnskabeligt grundlag at kunne identificere og udarbejde  

 løsninger på pædagogiske problemstillinger i offentlige og private  

 virksomheder, institutioner og organisationer.
 § 2.  Uddannelserne kan tilrettelægges i samarbejde  

 med andre videregående uddannelsesinstitutioner.
 § 3.  De pædagogiske kandidatuddannelser er normeret  

 til 2 år, og den samlede maksimale studietid fastsættes i studieordningen.
 Stk. 2.  Uddannelserne består af følgende  

 hovedretninger:
Stk. 3.  De anførte uddannelseslængder angiver det antal  

 årsværk, der skal lægges til grund ved planlægning af uddannelsen.
Et årsværk  

 er en fuldtidsstuderendes arbejde i et år.
 § 4.  En pædagogisk kandidatuddannelse giver ret til  

 betegnelsen cand.pæd. (candidatus/candidata pædagogiæ).
 § 5.  Undervisningsministeriet godkender, efter  

 indstilling fra Danmarks Lærerhøjskole, inden for hvilke linier institutionen  

 kan udbyde faglig-pædagogisk kandidatuddannelse.
Uddannelsernes adgangsforudsætninger § 6.  Adgangen til uddannelserne forudsætter, at den  

 studerende har gennemført en uddannelse til lærer eller pædagog eller en  

 anden uddannelse, hvor tilsvarende forudsætninger er erhvervet.
Ved de  

 faglig-pædagogiske kandidatuddannelser kræves endvidere en nyere relevant  

 liniefagsuddannelse fra et lærerseminarium eller et fagligt niveau mindst  

 svarende hertil.
Den studerende skal endvidere kunne dokumentere praktisk  

 erfaring med pædagogisk arbejde af en varighed på mindst 2 år efter afsluttet  

 grunduddannelse.
Institutionen kan herudover kræve dokumentation for  

 studierelevant efter-/videreuddannelse af indtil 1 års varighed ved den  

 pædagogisk-psykologiske kandidatuddannelse og indtil 1/2 års varighed ved den  

 almen-pædagogiske og de faglig-pædagogiske kandidatuddannelser.
 Stk. 2.  Institutionen kan i særlige tilfælde give  

 adgang til uddannelserne for ansøgere, der ikke opfylder forudsætningerne i  

 stk. 1.
Uddannelsernes indhold § 7.  De pædagogiske kandidatuddannelser består af 6  

 studieenheder a hver 1/4 årsværk og et speciale a 1/2 årsværk, jf. § 11.
 § 8.  Den pædagogiske kandidatuddannelse inden for det  

 psykologisk-pædagogiske fagområde udbygger de studerendes viden, således at  

 de kan forbinde forståelse af videnskabelig metode med psykologisk og  

 pædagogisk indsigt.
 § 9.  Den pædagogiske kandidatuddannelse inden for det  

 almen-pædagogiske fagområde udbygger de studerendes viden, således at de kan  

 forbinde forståelse af videnskabelig metode med indsigt i teoretisk og  

 anvendt pædagogik.
§ 10.  De pædagogiske kandidatuddannelser inden for  

 det faglig-pædagogiske fagområde udbygger de studerendes viden i et  

 fag/fagområde, således at de kan forbinde forståelse af videnskabelig metode  

 med faglig og pædagogisk indsigt i dette fag/fagområde.
Af de 6 studieenheder  

 skal 4 anvendes på fagområder, der ligger inden for det valgte fag/faglige  

 område.
 § 11.  I kandidatuddannelserne indgår udarbejdelsen af  

 et speciale, jf. § 7, hvori de studerende behandler en eller flere  

 problemstillinger i tilknytning til uddannelsens centrale fag/fagområde og  

 herigennem dokumenterer evnen til at anvende videnskabelig metode.
 Eksamen m.v.
 § 12.  For eksamen, herunder prøveformer, bedømmelse,  

 eksamensbevis, klage over eksamen m.v. gælder reglerne i bekendtgørelse om  

 eksamen ved visse videregående uddannelser under Undervisningsministeriet.
Andre bestemmelser § 13.  Institutionen fastsætter inden for  

 bekendtgørelsens rammer nærmere regler om uddannelsen i en studieordning.
 Stk. 2.  Studieordningen skal indeholde:
 Stk. 3.  Studieordningen kan indeholde hjemmel for  

 institutionen til at dispensere fra de regler i studieordningen, der alene er  

 fastsat af institutionen.
Stk. 4.  Inden en studieordning fastsættes og ved  

 væsentlige ændringer af studieordningen, tager institutionen kontakt til  

 aftagerrepræsentanter.
Derudover indhentes der en udtalelse fra  

 censorformandskabet.
 Stk. 5.  Ved udstedelse af nye studieordninger og ved  

 væsentlige ændringer af studieordningen fastsættes overgangsregler i  

 studieordningen.
 Stk. 6.  Studieordningen og væsentlige ændringer heraf  

 træder i kraft ved et studieårs begyndelse.
 Stk. 7.  Studieordningen og ændringer heraf sendes til  

 censorerne og Undervisningsministeriet til orientering.
 § 14.  Institutionen kan i hvert enkelt tilfælde eller  

 ved almindelige regler godkende, at gennemførte uddannelseselementer fra en  

 dansk eller udenlandsk videregående uddannelsesinstitution træder i stedet  

 for uddannelseselementer, der er omfattet af denne bekendtgørelse.
 Stk. 2.  Ved godkendelse efter stk. 1 anses  

 uddannelseselementet for gennemført, hvis det er bestået efter reglerne om  

 den pågældende uddannelse.
§ 15.  Ministeriet kan tillade fravigelse af  

 bekendtgørelsen som led i forsøg.
Samtidig fastsættes forsøgets varighed og  

 rapporteringsform.
 Stk. 2.  Ministeriet kan dispensere fra bekendtgørelsens  

 bestemmelser, når det findes begrundet i usædvanlige forhold, bortset fra de  

 tilfælde, der er nævnt i § 6, stk. 1, sidste pkt., og § 14.
§ 16.  Klager over institutionens afgørelser i henhold  

 til denne bekendtgørelse indgives til institutionen.
Institutionens afgørelse  

 kan, når klagen vedrører retlige spørgsmål, indbringes for  

 Undervisningsministeriet.
 Stk. 2.  Fristen for indgivelse af klager er 2 uger fra  

 den dag, afgørelsen er meddelt den pågældende.
 Ikrafttræden og overgangsbestemmelser m.v.
 § 17.  Bekendtgørelsen træder i kraft den 1. september  

 1997 og har virkning for studerende, der er begyndt på kandidatuddannelserne  

 1. september 1997 eller senere.
 Stk. 2.  Bekendtgørelse nr. 248 af 24. april 1987 om de  

 pædagogiske kandidatuddannelser ophæves.
 Stk. 3.  Institutionen fastsætter nærmere regler for  

 studerende, der er begyndt på kandidatuddannelserne før 1. september 1997, og  

 afgør, hvornår der sidste gang afholdes prøver efter de hidtidige regler.
