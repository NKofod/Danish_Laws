Efter at et parti røget laks var kasseret af Fiskerikontrollen, påstod  

 virksomheden at nogle af varerne ikke skulle kasseres, og at et 3.  

 laboratorium skulle undersøge resten af partiet med henblik på bedømmelse af  

 om det kunne sælges som frostvare med begrænset holdbarhed eller om det kunne  

 indgå i produktionen af frosset, røget laksefars.
Indledningsvis konstaterede  

 ankenævnet, at det alene havde kompetence til af behandle sagen, herunder af  

 bedømme de udtagne prøver,jf. kvalitetslovens § 4, stk. 1. I øvrigt tiltrådte  

 nævnet Fiskerikontrollens afgørelse.
Fredag, den 27. april 1990 afholdtes i Fiskeriministeriets Industritilsyn  

 møde i Fiskeriministeriets ankenævn til behandling af en af Arctic Fish Ltd.  

 A/S den 20. februar 1990 fremsat begæring om anke af 2 afgørelser truffet af  

 Fiskeriministeriets Industritilsyn henholdsvis den 26. januar og 7. februar  

 1990, hvorefter et parti bestående af 100 kart. a 50 x 200 g. frosne,  

 detailpakkede, skiveskårne, røgede laks af mærkerne »Arctic«,  

 »Crone« og »Ternæben« er erklæret for uegnet til  

 menneskeføde og henvist til tilvirkning i destruktionsanstalt eller lignende,  

 jf.
Lbk. nr. 339 af 29. maj 1987 om kvalitetskontrol med fisk og fiskevarer,  

 paragraf 3, stk. 2. litra a, jf. paragraf 2, stk 6.
Industritilsynet har bl.a. oplyst, at man ved første undersøgelse, jf.  

 afgørelse af 26. januar 1990, modtog prøver af alle 3 » mærkninger, og  

 at man kasserede den del af partiet, der var mærket »Arctic«,  

 (jf.prøve »c«). på grund af højt kimtal, idet man samtidig udbad  

 sig 5 prøver af hvert af de 2 partier mærket »Crone« og  

 »Ternæben.
Ved denne efterfølgende undersøgelse, jf. afgørelse af 7.  

 februar 1990, fandtes meget høje kimtal i prøver mærket » Crone«,  

 (jf. prøverne j-k), og meget varierende kimtal i prøver mærket  

 »Ternæben«, (jf. prøverne »a-e«). Udover stort kimtal  

 fandtes ved begge prøveudtagninger stort indhold af hæmolyserende bakterier i  

 de fleste prøver, samt af fæcale streptococcer.
 Industritilsynet har videre oplyst, at alle pakker havde pakkedato 13.  

 december 1989 med holdbarhed til 27. januar 1990.
 Industritilsynet har endeligt oplyst, at de bakteriologiske resultatet  

 klart viser, at det omhandlede parti ikke tillades forhandlet og heller ikke  

 kan tillades oparbejdet til laksepate,som er en vare, der skal opvarmes, idet  

 det ikke er hensigten med et levnedsmiddel, der skal opvarmes, at man  

 anvender en halvfordærvet råvare.
Arctic Fish Ltd.
A/S har som begrundelse for anken fremført, at man ikke  

 på baggrund af de bakteriologiske resultater kan acceptere kassationen af de  

 i afgørelsen af 7.februar 1990 anførte partier med betegnelsen  

 »a-e«, idet disse partiers kimtal ligger inden for alment gængse  

 rammer for friskrøget laks, hvortil kommer at partierne er skiveskåret.
 Selskabet fremfører videre, at man står uforstående overfor de meget høje  

 kimtal i partierne angivet med betegnelsen »f-k«, ligesom man ikke  

 kan finde en logisk forklaring på den store forskel partierne imellem.
 Selskabet har endeligt foreslået, at der foretages en organoleptisk  

 bedømmelse af udtagne prøver fra »f-k« partierne hos et 3.  

 laboratorium med henblik på afgørelse af om partierne kan tillades solgt som  

 frostvarer med begrænset holdbarhed eller kan anvendes i produktion af  

 frosset, røget laksefars.
 Til brug for ankenævnet behandling forelå udtagne prøver, som godkendtes  

 af selskabet som værende repræsentative for varerne.
Ved sagens fremlæggelse var Industritilsynet repræsenteret af dyrlæge  

 Grete Ellemann og Arctic Fish Ltd.
A/S repræsenteredes af Hr.Tom Stengade.
 AFGØRELSE: Ankenævnet konstaterer indledningsvis, at sagen , herunder  

 bedømmelsen af udtagne prøver, alene henhører under nævnets kompetence, jf.  

 Lbk. nr. 339 af 39. maj 1987, paragraf 4, stk 1.
 Ankenævnet tiltræder afgørelsen.
 København, den 27. april 1990.
