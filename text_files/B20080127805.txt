Bekendtgørelse om ændring af bekendtgørelse om fleksydelse (Feriefradrag og 3. ledighedsdag) § 1 I bekendtgørelse nr. 691 af 21. juni 2007 om fleksydelse, som ændret ved bekendtgørelse nr. 355 af 16. maj 2008, foretages følgende ændringer:
 1. I § 7, stk. 3, ændres »jf. § 1, stk. 1,« til: »jf. § 1,«.
 2. I § 9, stk. 1, nr. 2, ændres »1. juli 1962« til: »2. juli 1962«.
 3. I § 12, stk.1, indsættes efter »§ 10,«: » stk. 3,«.
 4. § 36 affattes således:
 »§ 36. Feriepenge optjent efter ferieloven, efter andre feriebestemmelser eller efter tilsvarende bestemmelser i udenlandsk lovgivning, der udbetales i perioden med fleksydelse eller inden for 3 måneder før overgangen til fleksydelse, uden at ferien holdes, medfører fradrag i fleksydelsen.
Stk. 2. Fradraget efter stk. 1 skal ske fra og med den måned, personen får udbetalt feriepengene.
Hvis fradraget ikke kan ske i udbetalingsmåneden, skal det ske i den førstkommende udbetaling af fleksydelse inden for 12 måneder fra tidspunktet for udbetalingen af feriepengene.
Stk. 3. Feriepengene medfører fradrag for det antal feriedage, der udbetales.
Feriedage, der er optjent i en 6-dages-uge, ganges med 5/6. Hver feriedag medfører fradrag med 7,4 timer.
Der belægges med timer fra feriepengene op til 37 timer pr. uge.
 Stk. 4. Hvis feriepengenes bruttobeløb pr. time er mindre end fleksydelsen pr. time, kan personen få udbetalt differencen som fleksydelse.
Stk. 5. En person, som i det optjeningsår forud for overgangen til fleksydelse, der danner grundlag for de udbetalte feriepenge, har været ansat i et deltidsfleksjob, kan få omregnet feriepengene pr. dag for det pågældende optjeningsår til timer.
Omregningen sker ved at dele feriepengenes bruttobeløb pr. dag med den seneste timeløn, personen havde før overgang til fleksydelse.
Det beregnede timetal skal fradrages i fleksydelsen.« 5. I § 37, stk. 2, ændres »1. og 2. ledighedsdag« til: »1., 2. og 3. ledighedsdag«.
 6. I § 65, stk. 1, ændres »§ 24« til: »§ 24, stk. 2«.
§ 2 Stk. 1. Bekendtgørelsen træder i kraft den 1. januar 2009.
 Stk. 2. § 1, nr. 4, har virkning fra den 1. maj 2009 og finder anvendelse for feriepenge udbetalt den 1. februar 2009 eller senere.
