Fire lærere ved en teknisk skole blev i oktober 1990 afskediget på  

 grund af nedgang i aktiviteterne og manglende bevillinger.
I skolens  

 redegørelse om afskedskriterier hed det bl.a.: »Udvælgelsen af de  

 afskedigede sker efter kriterierne: Faglig kunnen, mangelfuld pædagogisk  

 flair, manglende orden i undervisningsmiljøet og »uheldig social  

 kemi«.
 Afskedigelserne fandtes ikke uberettigede, men formuleringen af  

 afskedigelseskriterierne fandtes så uheldig, at afskedigelsesproceduren havde  

 været unødig krænkende for klagerne, der hver fik en erstatning på 25.000 kr.
 Faglærerne AA, BB, CC og DD mod X-teknisk skole.
 Ved klageskrift af 6. februar 1992 har klagerne, AA, BB, CC og DD over for  

 indklagede X-teknisk skole nedlagt påstand om, at der tillægges klagerne en  

 erstatning svarende til ca. 1 1/2 års løn, således at erstatningerne udgør:
for AA kr. 360.000,00 for BB kr. 360.000,00 for CC kr. 330.000,00 for DD kr. 330.000,00 alt med tillæg af sædvanlig procesrente fra den 6. februar 1992.
 Indklagede har påstået afvisning, subsidiært frifindelse, og mere  

 subsidiært frifindelse mod betaling af et mindre beløb.
 Klagerne, der alle var ansat på X-teknisk skole, blev sammen med 6 andre  

 faglærere afskediget ved skrivelse af 25. oktober 1990 (bilag 5 - 9) (* 1).
 Om klagernes ansættelsesforhold er bl.a. oplyst følgende:
 AA, født 22. november 1936, ansat 1. januar 1980. Område: maskinteknisk  

 værksted, lønramme 24-04, skalatrin 36, slutløn pr. år kr. 241.729,00 excl.  

 overarbejde og feriepenge.
 BB, født 19. juni 1935, ansat 1. oktober 1965. Ved afskedigelsen ansat  

 inden for maskinområdet i lønramme 24-04, skalatrin 36, årsløn 241.729,8  

 excl. feriepenge og overarbejde.
 CC, født 6. november 1935, ansat 25. juli 1983. Ved afskedigelsen ansat på  

 smedeområdet, lønramme 24-01, klasetrin 30, svarende til en årsløn på kr.  

 220.196,40.
 DD, født 4. marts 1945, ansat under smedeområdet den 1. september 1985.  

 Ved afskedigelsen ansat i lønramme 21, skalatrin 26, senere opnormeret til  

 24-30. Månedslønnen udgjorde kr. 18.349,70 svarende til årsløn kr.  

 220.196,40.
 I skolens personalepolitiske regler, som er vedtaget i samarbejdsudvalget,  

 er bl.a. anført følgende:
»Afsked, delpolitik Når en medarbejder fratræder, skal dette altid ske efter de gældende  

 regler uanset, hvad årsagen til fratrædelsen er, ligesom afvikling af  

 ansættelsesforholdet skal finde sted på en værdig og menneskelig måde.
 Ved omlægning af eller nedgang i aktiviteter skal de berørte  

 medarbejdergrupper informeres så tidligt som muligt, og alle relevante forsøg  

 på omskoling eller efteruddannelse skal iværksættes, så vidt som økonomiske  

 muligheder er til stede.
 Afsked uden ansøgning af en medarbejder er altid en alvorlig handling og  

 må kun ske efter grundig undersøgelse af de forhold der ligger bag.
 Afsked uden ansøgning kan blive aktuel ved samarbejdsvanskeligheder,  

 illoyalitet, pligtforsømmelse, ved aktivitetsnedgang i vedkommendes  

 arbejdsområde, eller ved bortfald af normerede stillinger.
Afsked, konklusioner Implicerede ledere er forpligtet til at sikre, at alle regler i  

 forbindelse med afskedigelser uden ansøgning bliver overholdt.
Regler for uansøgt afskedigelse af medarbejdere Skolens tarv tilgodeses som følger:
 Der kan foretages afskedigelser i følgende tilfælde:
1. Aktivitetsnedgang eller omlægning inden for de pågældende  

 arbejdsområder 2. Misligholdelse af jobbet eller grov tjenesteforsømmelse 3. Manglende samarbejdsvilje/evne I alle tilfælde følges gældende regler.
 For alle personalegrupper/gælder det, at afsked først kommer på tale som  

 sidste udvej.
 Vedrørende pkt. 1 kan følgende iværksættes eller forsøges iværksat:
a.
Den læste overtid på skolen, skal forsøges reduceret til et absolut  

 minimum d.v.s., at der ikke kan ske afskedigelse i en afdeling på grund af  

 aktivitetsnedgang, hvis der læses overtid der svarer til den pågældendes  

 undervisningspligt.
b.
Ved aktivitetsnedgang i enkelte afdelinger, skal der forsøges  

 overflytning til andre afdelinger, hvis dette er muligt i forhold til  

 aktiviteter og kvalifikationer.
c.
En fornøden omskoling kan foregå i forhold til beskæftigelsesmuligheder  

 i andre afdelinger og i forhold til fremtidige aktiviteter på nye områder,  

 jf. skolens udviklingsplaner.
d.
Alle oplysninger vedrørende aktivitetsændringer/omlægning skal af  

 ledelsesgruppen/funktionsleder hurtigst muligt meddeles til berørte  

 afdelinger/medarbejdere.
e.
Personalet har pligt til at indgå i et konstruktivt samarbejde.
Dette  

 kan ske ved relevant kursusvirksomhed, eventuelt beskæftigelse med andet  

 arbejde.
 Hvis afskedigelser, efter at ovennævnte er iværksat og/eller forsøgt,  

 alligevel ikke kan undgås, skal afskedigelser ske efter følgende kriterier  

 inden for de relevante fagområder:
a.
Mulighed for og ønske om efterløn/førtidspension.
b.
Anciennitet, hvis alt andet står lige.« Ved skrivelse af 29. maj 1990 fra indklagede til Dansk Tekniske  

 Lærerforening er bl.a. anført:
 »Vedrørende: Afskedigelse af lærere.
 Det er med dyb beklagelse, at Fagskolen med henvisning til nedgang i  

 aktiviteterne og manglede bevillinger ser sig nødsaget til, at afskedige 10  

 lærere.
Inden afskedigelsen har det været ført samtaler med relevante lærere over  

 60 år med henblik på, at belyse disses planer for eventuelt, at søge afsked i  

 en ikke fjern fremtid.
Dette har ført til oplysninger om, at ingen af disse  

 lærere agter at søge sin afsked inden for de næste år, og har således ikke  

 medført, at antallet af uansøgte opsigelser er blevet mindre.
Det er ikke muligt at finde anden beskæftigelse til de pågældende lærere  

 inden for Fagskolens regi.
Derfor er meddelelse om de ledigtblivende lærere  

 udsendt til de relevante tekniske skoler i hovedstadsområdet.
 Det har ikke i Fagskolens budget været muligt at finde ressourcer til en  

 omskoling eller en »opgradering« af de pågældende lærere.
 Afskedigelsesgrunden for alle lærernes vedkommende er alene som angivet  

 ovenfor, manglende arbejde og bevillinger.
 Udvælgelsen af de afskedigede er sket efter kriterierne:
- faglig kunnen - mangelfuld pædagogisk flair - manglende orden i undervisningsmiljøet, og - »uheldig social kemi«.' Der er under sagen afgivet forklaring af klagerne forstander NN,  

 bestyrelsesformand OO, tidligere tillidsmand PP, inspektørerne QQ og RR,  

 souschef SS og nuværende tillidsmand TT.
 Forklaringerne er optaget i et særskilt bilag og gengives ikke i  

 nærværende kendelse.
Indklagede har til støtte for afvisningspåstanden bl.a. gjort gældende, at  

 Voldgiftsnævnet iflg. ansættelsesbekendtgørelsens § 28, stk. 1, afgør om  

 »en afskedigelse af en ansat ikke kan anses for rimeligt begrundet i  

 institutionens eller den pågældendes forhold«.
I nærværende sag er  

 parterne nået til enighed om, at afskedigelserne er begrundet i skolens  

 aktivitetsnedgang.
Nævnet har ikke kompetence til at afgøre om de foretagne  

 afskedigelser er i overensstemmelse eller modstrid med personalepolitiske  

 aftaler, godkendt i skolens samarbejdsudvalg, eller om afskedigelserne er  

 unødigt krænkende.
 Klagerne har overfor afvisningspåstanden bl.a. gjort gældende, at en  

 vurdering af, om afskedigelserne er i overensstemmelse med den for skolen  

 gældene personalepolitik, indgår som en del af nævnets bedømmelse af, om  

 opsigelserne er rimeligt begrundet i klagernes eller institutionens forhold,  

 og falder således indenfor nævnets kompetence.
 Klagerne har til støtte for erstatningspåstanden gjort følgende gældende:
 1. Omskolings- og omrokeringsprocedurer er ikke fulgt.
 2. Der er ikke foretaget tilstrækkelig undersøgelse af ældre medarbejderes  

 interesse i at gå på efterløn.
 3. Indklagede har fraveget anciennitetsprincippet uden tilstrækkelig  

 begrundelse.
 4. Indklagede har unødigt inddraget uvedkommende forhold i  

 afskedigelsesproceduren, der derved ikke er gennemført på værdig måde.
 Indklagede har til støtte for frifindelsespåstanden gjort gældende:
1. En omskoling var ikke gennemførlig.
De efter afskedigelserne nyansatte  

 lærere har alle uden undtagelse en anden uddannelses- og kvalifikationsprofil  

 end de afskedigede.
 2. Der blev afholdt samtaler med de 9 lærere, som havde mulighed for at gå  

 på efterløn eller førtidspension.
 3. Der gælder for afskedigelse ikke noget anciennitetsprincip.
4. Der er ikke inddraget uvedkommende forhold i afskedigelsesproceduren,  

 hvilket fremgår af vidneforklaringerne.
De uvedkommende påstande, som på et  

 tidspunkt var fremført, blev før afskedigelserne trukket tilbage og  

 undskyldt.
 Voldgiftsnævnets bemærkninger:
 Voldgiftsnævnets medlemmer er enige om, at indklagedes afvisningspåstand  

 ikke kan tages til følge, idet en eventuel tilsidesættelse af de vedtagne  

 personalepolitiske regler for afskedigelse ellers ikke ville kunne prøves.
 Voldgiftsnævnets medlemmer er enige om, at skolen ikke har tilsidesat  

 samarbejdsreglernes bestemmelse om, at afskedigelser skal søges undgået ved  

 omskoling i en sådan grad, at det kan pålægges indklagede at betale  

 erstatning.
 Voldgiftsnævnets medlemmer er enige om, at indklagede ikke har forsømt at  

 undersøge ældre medarbejderes interesser i at gå på efterløn eller  

 førtidspension.
 Et flertal af voldgiftsnævnets medlemmer er enige om, at forholdene i den  

 foreliggende sag ikke har været af en sådan karakter, at indklagede ved  

 afskedigelserne burde have fulgt anciennitetsprincippet.
 Voldgiftsnævnets medlemmer er enige om, at indklagedes formulering af  

 afskedigelseskriterierne i skrivelse af 29. maj 1990 (bilag 3) (* 1) er så  

 uheldige, at afskedigelsesproceduren har været unødig krænkende for klagerne,  

 hvorfor der bør tillægges dem hver en erstatning på 25.000 kr. med  

 procesrenter som påstået.
 Thi bestemmes:
 Indklagede X-teknisk skole skal til hver af klagerne AA, BB, CC og DD i  

 erstatning betale 25.000 kr. med procesrente fra den 6. februar 1992.
 Hver part bærer egne omkostninger, herunder til de af hver af dem valgte  

 medlemmer af voldgiftsnævnet.
 Formandens honorar og udgifterne til sekretærbistand betales med halvdelen  

 af hver af parterne.
 Nævnets kendelse kan offentliggøres i sin helhed.
