I forbindelse med den danske indsats mod sygdommen AIDS vedtog Folketinget 31. marts 1987 at understrege betydningen af bl.a. en øget  

 oplysningsindsats sepecielt overfor folkeskolens ældste klasser samt  

 ungdomsuddannelserne.
 Den 29. maj 1987 godkendte Folketinget en redegørelse fra  

 Indenrigsministeren om initiativer til intensivering af indsatsen for  

 bekæmpelsen af AIDS sygdommen.
 I denne redegørelse hedder det bl.a. at Undervisningsministeriet i  

 samarbejde med kommuner og amtskommuner vil tage initiativ til den nødvendige  

 udbygning og vidensniveauet på uddannelsesstederne og som led heri udsende en  

 vejledning til lærer om, hvorledes AIDS-oplysningsvirksomhed på skoler kan  

 tilrettelægges.
Dette vejledningsmateriale udsendes nu vederlagsfrit til alle skoler og  

 uddannelsesinstitutioner for børn og unge.
Skolerne afgør selv, i hvilket  

 omfang de vil gøre brug af materialet og fotokopiering af materialet er  

 tilladt.
 Vejledningsmaterialet er udarbejdet af en konsulentgruppe repræsenterede  

 alle skoleformer for 6-19 årige.
 Undervisningsministeriet har løbende haft kontakt med såvel  

 Sundhedsministeriet, Sundhedsstyrelsen som Kommunernes Landsforening og  

 Amtsrådsforeningen i Danmark, der alle har godkendt det nu foreliggende  

 vejledningsmateriale.
 Vejledningen må iøvrigt ikke give anledning til merudgifter på skolen.
 Vejledningsmaterialet er opbygget som følger:
 1. Generelle indledningsafsnit, som er fælles for alle  

 skoleformer (kapitel 1, 2 og 3).
 2. Specielle afsnit om, hvordan undervisningen om AIDS  

 kan tilrettelægges i henholdsvis folkeskolen (herunder efterskolen),  

 ungdomsskolen, erhvervsuddannelserne samt gymnasieskolen, HF- og  

 studenterkursus (kapitel 4 og 5).
 3. Skematisk gennemgang af tilgængeligt materiale om  

 AIDS-spørgsmål, det vil sige bøger, AV-materiale, tidsskrifter og pjecer samt  

 adresser og telefonnumre af særlig interesse (kapitel 6-11).
Medfølgende vejledningsmateriale indeholder kapitlerne 4 og 5 i samtlige 4  

 udformninger.
For at lette orienteringsmulighederne er kapitlerne til  

 folkeskolen (og efterskolen) nederst markeret med et »f« i  

 forbindelse med sidetallet, ungdomsskolen med »u«,  

 erhvervsuddannelserne med »e«, mens gymnasieskolen, HF- og  

 studenterkursus er angivet med et »g«.
 Det kan oplyses, at samtlige omtalte skoler - både offentlige og private -  

 herfra vil få tilsendt 2 eksemplarer af vejledningsmaterialet dog således, at  

 kapitlerne 4 og 5 kun indeholder de for den pågældende  

 skole/uddannelsesinstitution relevante afsnit, mens alle øvrige kapitler  

 foreligger på samme måde som i vedlagte eksemplar.
Det kan oplyses, at medlemmerne at undervisningsministeriets  

 AIDS-konsulentgruppe i indeværende skoleår vil stå til rådighed for  

 myndigheder, skoler og uddannelsesinstitutioner.
Konsulentgruppens medlemmer  

 kan kontaktes ved henvendelse til Undervisningsministeriet, assistent Karin  

 Møller eller assistent Lis Strøm på tlf. nr. 01-925300.
Holger Knudsen /Kirsten Krogstrup (* 1) Overført til den historiske base, da vejledningen ikke længere er  

 aktuel.
