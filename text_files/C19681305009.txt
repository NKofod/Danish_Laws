 Cirkulære til samtlige til eksport af kød, slagteaffald og kødvarer  

 autoriserede virksomheder og dyrlægerne ved disse.
Mauritius.
Veterinærcertifikater for kød, slagteaffald og kødvarer.
 Opmærksomheden henledes på, at eksport til Mauritius af kød, slagteaffald  

 og kødvarer kun kan ske i henhold til en af veterinærmyndighederne på  

 Mauritius udstedt importtilladelse.
 Da betingelserne for indførsel af de pågældende varer i Mauritius er  

 anført i nævnte importtilladelse, vil betingelsen for at få udstedt  

 veterinærcertifikat være, at importtilladelsen forelægges virksomhedens  

 dyrlæge.
 Da man er blevet bekendt med, at en af betingelserne for import er, at  

 kødet hidrører fra et distrikt, hvor Swine Erysipelas ikke er forekommet i de  

 sidste 12 måneder, har man herfra rettet henvendelse til Mauritius og fået  

 bekræftet, at der ved Swine Erysipelas fra Mauritius` side forståes den  

 epidemiske form, og at man derfra er indforstået med, at attestationen om  

 frihed for Swine Erysipelas kan udstedes, medmindre rødsyge her i landet  

 skulle ændre karakter og antage en epidemisk form.
 I alle tvivlstilfælde bør henvendelse ske til veterinærdirektoratet, inden  

 veterinærcertifikat til Mauritius udstedes.
 P.V.V.
