På given foranledning og under henvisning til § 41 i  

 Arbejdsmarkedsstyrelsens bekendtgørelse nr. 1155 af 20. december 1995 om  

 adgang, deltagerstøtte, depositum m.m. ved deltagelse i  

 arbejdsmarkedsuddannelser gælder følgende retningslinier for administration  

 af reglerne om tilskud til kost og logi 1. Generelt Tilskud til kost og logi kan alene udbetales til kursister og ikke til  

 f.eks. en arbejdsgiver.
Retten til tilskud er en ret, der tilkommer  

 kursisten.
 Tilskudsstørrelse fremgår af Finansministeriets cirkulære om regulering af  

 satser for tjenesterejser og for supplerende flyttegodtgørelse af 20.  

 december 1995, bilag 2, satser reduceret med 1/3.
 Fuld kosttilskud pr. dag og hoteldispositionsbeløb fremgår endvidere af  

 cirkulære fra Arbejdsmarkedsstyrelsen, nr. 1/96 af 17. januar 1996 om  

 regulering af tilskud til kost og logi ved deltagelse i  

 arbejdsmarkedsuddannelser.
Kost Tilskudsberettigede udgifter til kost er alene udgifter til kost i  

 uddannelsesperioden.
Udgifter til kost i forbindelse med hen- og hjemrejse er  

ikke omfattet af tilskudsreglerne.
Endvidere er udgifter til kost i  

 forbindelse med ophold på kursusstedet eller andet steds forud for  

 kursusstart eller efter kursusafslutning og i week-ends ikke  

 tilskudsberettigede kostudgifter.
Logi Det gælder som udgangspunkt for udgifter til logi, at alene udgifter til  

 logi i uddannelsesperioden er tilskudsberettigede.
Den eneste undtagelse  

 herfra er de situationer, hvor det af transportmæssige grunde er nødvendigt,  

 at kursisten indkvarteres enten forud for eller efter afslutning af kurset  

 eller i week-ends.
Det er en forudsætning for at være indkvarteret eller at  

 modtage tilskud til logi i disse situationr, at kursisten ikke tidsmæssigt  

 kan nå frem til kurset eller hjem samme dag, som kurset starter eller  

 slutter.
Undtagelsen vil fx kunne anvendes over for øboere.
2. Uddannelsesstedet tilbyder kost og/eller logi Kursisten har ikke ret til at modtage et økonomisk tilskud til kost  

 og/eller logi.
Udgifter til kost og/eller logi, som afholdes af kursisten  

 selv, er uddannelsesstedet uvedkommende.
3. Uddannelsesstedet tilbyder ikke kost og/eller logi Kursisten kan frit vælge mellem at modtage tilskud til kost og/eller logi  

 som et dokumenteret tilskud eller som et udokumenteret tilskud.
Dokumentation består af bilag (fakturaer, kasseboner m.v.), der  

 specificerer, hvad de enkelte udgiftsposter omfatter.
Bilaget skal indeholde  

 udstederens navn og adresse samt dato for køb af ydelsen.
 Uddannelsesstedet skal vurdere de enkelte udgiftsposters rimelighed.  

 Spiritus- og tobaksudgifter vil ikke kunne dækkes.
Dokumentation skal afgives til uddannelsesstedet, inden uddannelsesstedet  

 kan udbetale tilskud til dokumenterede udgifter.
Der kan således ikke  

 udbetales tilskud til dokumenterede udgifter på forskud eller a conto.
Kost Der kan ikke udbetales tilskud på baggrund af gennemsnitssats forstået  

 således, at hvis en kursist har kostudgifter for 3 måltider pr. dag for fx i  

 alt 150 kr. på første dagen og for 200 kr. på anden dagen, så er  

 kosttilskuddet ikke 2 gange 167,80 kr., men alene 150 kr. for første dagen og  

 167,80 kr. for anden dagen.
Kursisten har mulighed for at vælge at lade sig bespise dokumenteret for  

 nogle måltider og udokumenteret for andre.
De enkelte måltidssatser fremgår  

 af Finansministeriets cirkulære om regulering af satser for tjenesterejser og  

 for supplerende flyttegodtgørelse af 20. december 1995, bilag 2, satser  

 reduceret med 1/3.
 Reducerede måltidssatser er pr. 1. januar 1996:
 Vælger kursisten fx at dokumentere morgenmad og middag, men ikke at  

 dokumentere frokost, skal uddannelsesstedet godtgøre de faktiske udgifter til  

 de to måltider op til ovennævnte satser (uden at indeholde skat før  

 udbetaling), samt yde et tilskud til udokumenterede frokostudgifter på 50,34  

 kr. (hvoraf der skal indeholdes A-skat før udbetaling).
 Hvis kursisten vælger at dokumentere alle tre måltider pr. dag kan der  

 udbetales 167,80 (uden at indeholde skat før udbetaling).
Logi Kursisten har mulighed for at få tilskud til dokumenterede udgifter til  

 hotelværelse.
Uddannelsesstedet kan endvidere godkende anden passende logi, fx  

 (ferie-)lejlighed og sommerhus.
Hvis kursisten derimod vælger privat  

 indkvartering eller anden indkvartering, kan der alene udbetales tilskud til  

 udokumenterede udgifter.
4. Administrative procedurer Uddannelsesstedet skal tilbageholde A-skat inden udbetaling af tilskud til  

 udokumenterede udgifter til kost og/eller logi.
 Uddannelsesstederne anmodes om at tilrettelægge administrative procedurer,  

 der tager højde for de forskellige tilskudsformer.
