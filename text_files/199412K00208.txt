Nr LSF 208 Forslag til Lov om statstilskud til omstilling af elopvarmede bygninger Fremsat af miljø- og energiministeren (Svend Auken) den 6. april 1995 Vedtaget ved tredjebehandling den 2. juni 1995 Lov nr. 407 af 14/06/1995 § 1. Der kan gives statstilskud til installation af  

 centralvarmeanlæg i elopvarmede bygninger.
 Stk. 2. Tilskud er betinget af, at bygningen er beliggende i et  

 område, der ikke er udlagt til kollektiv varmeforsyning efter bestemmelserne  

 i lov om varmeforsyning.
§ 2. Tilskud efter § 1 ydes til 1) ejere af en- og tofamilieshuse, udlejningsejendomme til beboelse og  

 ejerlejligheder, 2) private andelsboligforeninger og 3) staten, kommuner, amtskommuner, selvejende institutioner og lignende,  

 for så vidt angår bygninger til offentlig brug.
 Stk. 2. Den del af udgifterne til installationsarbejdet i boliger,  

 som svarer til tilskudsbeløbet, medregnes ikke ved beregningen af  

 lejeforhøjelse og kan ikke afskrives på vedligeholdelseskontoen.
 Stk. 3. Tilskud kan kun ydes til installationsarbejder, der  

 udføres af virksomheder, som er registreret efter momsloven, og som driver  

 bygge- og anlægsvirksomhed.
 Stk. 4. Tilskud kan betinges af, at installationer, hvortil der  

 ydes tilskud, samt tilhørende opvarmningsanlæg opfylder nærmere angivne krav  

 til energieffektivitet, og at der bliver udarbejdet en energikonsulentrapport  

 om muligheden for effektiv energianvendelse ved bygningens opvarmning og  

 forsyning med varmt brugsvand.
 Stk. 5. Tilskud til boliger er endvidere betinget af, at boligen  

 lovligt anvendes til helårsbeboelse.
 § 3. Ansøgning om tilskud indsendes til Energistyrelsen, som på  

 grundlag af ansøgningen kan meddele tilsagn om tilskud.
 § 4. Energistyrelsen udbetaler tilskuddet efter ansøgning.  

 Ansøgningen bilægges fornøden dokumentation for de udgifter, der er forbundet  

 med installationsarbejdets udførelse.
 Stk. 2. Det er en betingelse for udbetaling af tilskud, at  

 anlægsarbejdet ikke er påbegyndt, før der er givet tilsagn om tilskud, og at  

 arbejdet er påbegyndt og afsluttet inden for en nærmere angivet frist.
Stk. 3. Energistyrelsen kan træffe afgørelse om, at tilsagn om  

 tilskud bortfalder, hvis ansøgeren har afgivet urigtige eller vildledende  

 oplysninger eller fortiet oplysninger af betydning for ansøgningen, eller  

 hvis betingelserne for at yde tilsagn ikke længere er til stede.
Hvis  

 tilskuddet er udbetalt, kan det kræves tilbagebetalt.
 § 5. Miljø- og energiministeren kan i nærmere angivet omfang  

 henlægge administrationen af tilskud til offentlige eller private sagkyndige  

 institutioner m.v.
 § 6. Energistyrelsens afgørelser efter denne lov kan ikke  

 indbringes for anden administrativ myndighed.
 Stk. 2. Hvis afgørelser efter denne lov henlægges til andre, jf. §  

 5, kan disse afgørelser påklages til Energistyrelsen inden for en frist af 4  

 uger efter, at afgørelsen er meddelt til pågældende.
 Stk. 3. Miljø- og energiministeren kan bestemme, at de i stk. 2  

 nævnte afgørelser i nærmere angivet omfang ikke kan påklages.
§ 7. Miljø- og energiministeren kan fastsætte regler om lovens  

 gennemførelse, herunder om 1) afgrænsning af tilskudsberettigede arbejder, 2) tilskuddets størrelse, beregning og udbetaling, 3) tidsfrister fastsat efter § 4 og 4) udførelse af de i § 5 omhandlede opgaver.
 Stk. 2. Miljø- og energiministeren kan fastsætte, at tilskuddet  

 ikke kan ydes i forbindelse med tilskud efter anden lovgivning.
 Stk. 3. Miljø- og energiministeren kan bemyndige Energistyrelsen  

 til at udøve de beføjelser, der i denne lov er tillagt ministeren.
 Stk. 4. Miljø- og energiministeren eller den, der er bemyndiget  

 hertil, kan til brug for behandlingen af ansøgninger efter denne lov indhente  

 de fornødne oplysninger hos ansøgeren, kommuner, forsyningsvirksomheder,  

 leverandører og installatører m.v.
 § 8. Den, der giver urigtige oplysninger i forbindelse med  

 ansøgning om tilsagn eller om udbetaling af tilskud, straffes med bøde eller  

 hæfte, medmindre højere straf er forskyldt efter anden lovgivning.
 Stk. 2. Er en overtrædelse begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
 Stk. 3. I regler, der fastsættes i medfør af denne lov, kan der  

 fastsættes straf af bøde for overtrædelse af reglerne.
 § 9. I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994, som  

 senest ændret ved § 2 i lov nr. 313 af 17. maj 1995, foretages følgende  

 ændring:
 I § 7 F, stk. 1, indsættes som nr. 7:
»7) Tilskud efter lov om statstilskud til omstilling af elopvarmede  

 bygninger.« § 10. Loven gælder ikke for Færøerne og Grønland.
§ 11. Miljø- og energiministeren fastsætter tidspunktet for lovens  

 ikrafttræden.
Loven kan dog tidligst træde i kraft den 1. januar 1996.
Oprindeligt fremsat forslag § 1. Der kan gives statstilskud til installation af  

 centralvarmeanlæg i elopvarmede bygninger.
 Stk. 2. Tilskud er betinget af, at bygningen er beliggende i et  

 område, der ikke er udlagt til kollektiv varmeforsyning efter bestemmelserne  

 i lov om varmeforsyning.
 § 2. Tilskud efter § 1 ydes til:
1) ejere af en- og tofamilieshuse, udlejningsejendomme til beboelse og  

 ejerlejligheder, 2) private andelsboligforeninger og 3) staten, kommuner, amtskommuner, selvejende institutioner og lignende,  

 for så vidt angår bygninger, der anvendes til offentlig brug.
 Stk. 2. Den del af udgifterne til installationsarbejdet i boliger,  

 som svarer til tilskudsbeløbet, medregnes ikke ved beregningen af  

 lejeforhøjelse og kan ikke afskrives på vedligeholdelseskontoen.
 Stk. 3. Tilskud kan kun ydes til installationsarbejder, der  

 udføres af virksomheder, som er registreret efter momsloven, og som driver  

 bygge- og anlægsvirksomhed.
 Stk. 4. Tilskud kan betinges af, at installationer, hvortil der  

 ydes tilskud, opfylder nærmere angivne krav til energieffektivitet, og at der  

 bliver udarbejdet en energikonsulentrapport om muligheden for effektiv  

 energianvendelse ved bygningens opvarmning og forsyning med varmt brugsvand.
 Stk. 5. Tilskud til boliger er endvidere betinget af, at boligen  

 lovligt anvendes til helårsbeboelse.
 § 3. Energistyrelsen fastsætter årlige tilsagnsrammer for  

 kommunerne på grundlag af oplysninger om antallet af bygninger, som omfattes  

 af bestemmelserne i § 1. Energistyrelsen kan herunder fastsætte andele for de  

 enkelte kommuner.
 Stk. 2. Energistyrelsen kan tillige give tilsagn til  

 kommunalbestyrelsen om tilskud til særlige aktiviteter til fremme af  

 tilskudsordningen.
 Stk. 3. Energistyrelsen kan træffe bestemmelse om, at  

 kommunalbestyrelsen i kommuner med et væsentligt tilskudsbehov udarbejder en  

 samlet planlægning for gennemførelsen af omstillinger efter § 1.
 Stk. 4. Miljø- og energiministeren kan fastsætte nærmere regler om  

 kommunalbestyrelsernes indberetninger om anvendelsen af midlerne og om  

 overførsel af ikke benyttede tilsagnsrammer og tilsagn til følgende år.
 § 4. Ansøgning om tilskud indsendes til kommunalbestyrelsen, som  

 på grundlag af ansøgningen kan meddele tilsagn om tilskud indenfor den i  

 medfør af § 3, stk. 1, fastsatte ramme.
 Stk. 2. Kommunalbestyrelsen kan til brug for behandlingen af  

 ansøgningen indhente de fornødne oplysninger hos ansøgeren, pågældende  

 eldistributionsvirksomhed, leverandører og installatører mv.
 § 5. Kommunalbestyrelsen udbetaler tilskuddet efter ansøgning.  

 Ansøgningen bilægges fornøden dokumentation for de udgifter, der er forbundet  

 med installationsarbejdets udførelse.
 Stk. 2. Det er en betingelse for udbetaling af tilskud, at  

 anlægsarbejdet ikke er påbegyndt, før der er givet tilsagn om tilskud, og at  

 arbejdet er påbegyndt og afsluttet indenfor en nærmere angivet frist.
Stk. 3. Kommunalbestyrelsen kan træffe afgørelse om, at tilsagn om  

 tilskud bortfalder, hvis ansøgeren har afgivet urigtige eller vildledende  

 oplysninger eller fortiet oplysninger af betydning for ansøgningen, eller  

 hvis betingelserne for at yde tilsagn ikke længere er til stede.
Hvis  

 tilskuddet er udbetalt, kan det kræves tilbagebetalt.
 § 6. Kommunalbestyrelsens og Energistyrelsens afgørelser efter  

 denne lov kan ikke indbringes for anden administrativ myndighed.
 § 7. Miljø- og energiministeren kan fastsætte regler om ydelse af  

 tilskud, herunder om tilskuddets størrelse, beregning og udbetaling,  

 betingelser for at få tilskud samt tidsfrister, fastsat efter § 5.
 Stk. 2. Miljø- og energiministeren kan fastsætte, at tilskuddet  

 ikke kan ydes i forbindelse med tilskud efter anden lovgivning.
 Stk. 3. Miljø- og energiministeren kan bemyndige Energistyrelsen  

 til at udøve de beføjelser, der i denne lov er tillagt ministeren.
 § 8. Den, der giver urigtige oplysninger i forbindelse med  

 ansøgning om tilsagn eller om udbetaling af tilskud, straffes med bøde eller  

 hæfte, med mindre højere straf er forskyldt efter anden lovgivning.
 Stk. 2. Er en overtrædelse begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
 Stk. 3. I regler, der fastsættes i medfør af denne lov, kan der  

 fastsættes straf af bøde for overtrædelse af reglerne.
 § 9. I lov om påligningen af indkomst- og formueskat til staten  

 (ligningsloven), jfr. lovbekendtgørelse nr. 851 af 30. september 1994, som  

 senest ændret ved lov nr. 214 af 29. marts 1995, foretages følgende ændring:
 1. I § 7 F indsættes som nr. 7:
 »7) Tilskud efter lov om statstilskud til omstilling af omstilling af  

 elopvarmede bygninger.«.
 § 10. Loven gælder ikke for Færøerne og Grønland.
§ 11. Miljø- og energiministeren fastsætter tidspunktet for lovens  

 ikrafttræden.
Loven kan dog tidligst træde i kraft den 1. januar 1996.
Bemærkninger til lovforslaget Almindelige bemærkninger Lovforslaget er en del af afgifts- og aftaleinitiativerne overfor  

 erhvervene på energiområdet.
Der henvises til bemærkningerne i forslag til  

 lov om ændring af lov om kuldioxidafgift af visse energiprodukter (ændring af  

 reglerne for tilbagebetaling).
 Der foreslås indført et statstilskud til at fremme omstillingen af  

 elopvarmede bygninger til centralvarme i områder, hvor der ikke er mulighed  

 for kollektiv varmeforsyning.
 Tilskudsordningen skal gælde i 5 år med en tilsagnsramme på 30 mio. kr.  

 årligt.
Det indgår som et centralt element i Opfølgningen på Energi 2000, at der  

 skal ske en omstilling af elopvarmede bygninger til fjernvarme eller  

 naturgas.
Derved reduceres CO2-emissionen meget betydeligt.
I Opfølgningen på  

 Energi 2000 er det forudsat, at 70.000 bygninger i kollektivt forsynede  

 områder omstilles til centralvarme med en besparelse på 1 TWh, svarende til  

 0,8 mio. ton CO2.
Også i områder uden kollektiv varmeforsyning er der mulighed for at  

 reducere CO2-emissionen ved at omstille fra elvarme til anden  

 opvarmningsform.
I disse områder er der ca. 60.000 bygninger, som ikke er  

 forudsat omstillet i Opfølgningen på Energi 2000.
Omstillingen af elopvarmede bygninger er, sammenlignet med andre  

 muligheder, en forholdvis billig måde at reducere CO2-emissionen fra  

 elsektoren.
Det vil derfor være forbundet med mindre omkostninger for  

 elselskaber at tage initiativer til at fremme elvarmeomstillingen end at  

 gennemføre de investeringer i CO2-reduktion, som ellers ville være  

 nødvendige.
 I områder, hvor der er kollektiv varmeforsyning, forudsættes el-,  

 fjernvarme- og naturgasselskabet i fællesskab at tage initiativer til at  

 fremme omlægningen fra elvarme til fjernvarme eller naturgas gennem  

 målrettede pakkeløsninger med fex. tilskud, finansieringsordninger og særlige  

 rabatter til tilslutningen til de kollektive varmeforsyningsnet.
 For tilsvarende at støtte elvarmekonverteringen i områder uden kollektiv  

 varmeforsyning afsættes som led i regeringens udspil en tilskudspulje på 30  

 mio. kr. årligt til tilskud til elvarmekonvertering i disse områder.
For erhvervsvirksomheder er der allerede mulighed for tilskud til  

 elvarmekonvertering.
Bygninger til erhvervsmæssig brug vil derfor ikke være  

 omfattet af denne ordning.
I områder uden kollektiv varmeforsyning er der ca. 60.000 elopvarmede  

 bygninger.
Der ventes at være mulighed for at gennemføre omstilling af ca.  

 30.000 af disse bygninger i en periode på 5 år under forudsætning af, at  

 elforsyningsvirksomhederne fremmer elvarmeomstillingen f.eks. gennem tilskud,  

 finansieringsordninger, pakkeløsninger for installationsarbejder mv.
Heraf  

 vil ca. 25.000 bygninger til ikke-erhvervsmæssige formål blive omfattet af  

 den foreslåede tilskudsordning.
Omstilling af en bygning til centralvarme (fyringsenhed, fordelingsrør,  

 radiatorer mv.) vil typisk koste 50-90.000 kr. incl. moms, afhængig af  

 opvarmingsform.
Med de givne tilsagnsrammer vil det svare til gennemsnitligt  

 ca. 6.000 kr. pr. bygning.
Dette tilskud vil ikke i sig selv kunne gøre en  

 omstilling attraktiv for bygningens ejer, men tilskuddet skal ses i  

 sammenhæng med andre initiativer, herunder fra elselskaberne, til fremme af  

 en effektiv energianvendelse i områder uden kollektiv varmeforsyning.
 Tilskud ventes at blive givet som et fast beløb pr. bygning i forskellige  

 kategorier.
Afgrænsningen af de tilskudsberettigede vil bero på den kommunale  

 varmeplanlægning efter bestemmelsene i varmeforsyningsloven.
Herved  

 fastlægges de enkelte områders forsyningsform, således at områder, hvor der  

 er tilstrækkeligt marked for kollektiv varmeforsyning, bliver udlagt hertil.
 Ved omstillingen til centralvarme udenfor kollektivt forsynede områder vil  

 bygningen typisk overgå til biobrændsler, olie mv.
For at sikre størst mulig energimæssig virkning af tilskuddet kan dette  

 betinges af, at centralvarmeanlæg og andre tilskudsberettigede installationer  

 overholder nærmere fastsatte standarder for energieffektivitet.
Der kan  

 endvidere stilles krav om udarbejdelse af energikonsulentrapport efter den  

 nye konsulentordning for småhuse, hvorved ejeren af bygningen får belyst  

 mulighederne for supplerende varmekilder (solvarme), bygningsisolering o.l.
 De nærmere bestemmelser om beløbsstørrelser, betingelser for tilskud,  

 ansøgning mv. vil blive fastsat ved bekendtgørelse.
Tilsagn om tilskud til bygninger og udbetaling af tilskuddet vil blive  

 administreret af kommunerne.
Energistyrelsen vil udmelde årlige tilsagnsramer  

 til kommunerne på grundlag af informationer fra Bygnings- og Boligregistret  

 (BBR).
 Energistyrelsen vil ved forhandling med kommunerne og elselskaberne  

 koordinere tildelingen af tilskud fra denne ordning med elforsyningens  

 initiativer.
Kommunerne kan få tilskud til særlige aktiviteter i forbindelse med  

 ordningen.
Kommunerne kan sammen med installatører og leverandører af  

 centralvarmeudstyr og forsyningsvirksomheder udarbejde og udbyde  

 standardløsninger på installationsarbejdet og derved billiggøre og  

 effektivisere omstillingerne.
Økonomiske og administrative konsekvenser Lovforslaget etablerer med virkning fra den 1. januar 1996 en  

 tilskudsordning med en årlig ramme på 30 mio. kr. i en periode på 5 år.
En ikke udnyttet del af tilsagns- og/ eller udbetalingsrammen kan  

 overføres til de følgende år.
Annullerede tilsagn og tilskud, der  

 tilbageføres i henhold til gældende bestemmelser, giver i følgende finansår  

 adgang til afgivelse af nye tilsagn om tilskud samt udbetaling heraf.
 Administrativt tilrettelægges ordningen således, at ansøgning om tilskud  

 behandles af kommunen, som meddeler tilsagn om tilskud og udbetaler  

 tilskuddet.
 Det påregnes, at ordningens administration i Miljø- og Energiministeriet  

 vil omfatte 1 årsværk i tilskudsperioden, svarende til 0,5 mio. kr. årligt.  

 Den endelige udmøntning af de økonomisk- administrative konsekvenser vil ske  

 i finansloven for 1996.
 Derudover kan der være behov for at anvende tilskudsmidler til udvikling  

 og etablering af EDB-systemer til administration af ordningen.
 Særlige driftsudgifter til fremme af ordningen samt tilskud til kommunale  

 initiativer for at fremme ordningen (introduktionskampagner o.l.) kan  

 afholdes indenfor tilsagns- og udbetalingsrammen.
 De løbende udgifter til kommunens administration af ordningen afholdes af  

 kommunen, idet de administrative opgaver i den enkelte kommune vil være af  

 beskedent omfang.
Miljømæssige konsekvenser Den CO2-fortrængning, som opnås gennem nærværende lovforslag, er medregnet  

 i den samlede miljømæssige effekt af lovkomplekset om de grønne afgifter.  

 Herom henvises til bemærkningerne til lovforslaget om ændring af lov om  

 kuldioxidafgift af visse energiprodukter (ændring af reglerne for  

 tilbagebetaling).
Erhvervsmæssige konsekvenser Lovforslaget vurderes ikke at få væsentlige erhvervsøkonomiske  

 konsekvenser.
Tilskuddet skal rette sig til ikke- erhvervsdrivende.
 Som nævnt ovenfor vil tilskud til omstilling være en billig måde at opnå  

 CO2-reduktioner.
 Investeringerne i centralvarmeanlæg ved omstillinger af elopvarmede  

 bygninger vil have en positiv effekt for leverandører og installatører af  

 dette udstyr.
Forholdet til EU-retten Forslaget er en del af det samlede kompleks af lovforslag om grønne  

 afgifter, som i sin helhed notificeres for EU-Kommissionen i medfør af EU's  

 statsstøtteregler.
Kommissionens godkendelse skal foreligge, før de  

 notificerede lovforslag kan sættes i kraft.
Bemærkninger til de enkelte bestemmelser Til § 1 Efter forslaget etableres en tilskudsordning til at fremme omstilling af  

 elopvarmede bygninger i områder uden kollektiv varmeforsyning til  

 centralvarme.
Ordningen foreslås at træde i kraft den 1. januar 1996 og gælder i 5 år,  

 dv.s. til og med 2000. Tilsagnsrammen er 30 mio. kr. årligt, d.v.s. i alt 150  

 mio. kr.
Beløbene vil blive optaget på de årlige bevillingslove.
Ikke  

 udnyttede tilsagn overføres til følgende år.
Der kan opnås støtte til installering af centralvarmeanlæg, vandbaseret  

 radiatorsystem og varmt brugsvand i bygningen.
Der vil også kunne gives  

 tilskud til varmluftanlæg, som er baseret på centralvarme.
 Bygningen skal være beliggende i et område, der ikke i den kommunale  

 varmeplanlægning er udlagt til kollektiv varmeforsyning (fjernvarme,  

 naturgas). Bygningen må således ikke ligge i områder med aktuel kollektiv  

 varmeforsyning eller i områder, der er omfattet af et godkendt  

 varmeforsynings-projekt eller i varmeplanlægningen påregnes omfattet af  

 kollektiv varmeforsyning.
 Tilskuddet ydes som et engangsbeløb og fastsættes som et grundbeløb pr.  

 bygning indenfor den pågældende bygningskategori.
Til § 2 Tilskud kan gives til ejere af en- og tofamiliehuse og ejerlejligheder og  

 til ejere af udlejningsejendomme til beboelse, herunder private ejere,  

 almennyttige boligselskaber og kommuner, samt til private  

 andelsboligforeninger mv.
Videre kan der gives tilskud til staten, kommuner,  

 amtskommuner, selvejende institutioner o.l. til bygninger, der anvendes til  

 offentlig brug.
 Miljø- og energiministeren vil med hjemmel i forslagets § 7 fastsætte  

 regler om, at ansøgninger om tilskud til bygninger, der er opdelt i  

 ejerlejligheder, indgives samlet på beboernes vegne af pågældende  

 ejerlejlighedsforening.
 Bestemmelsen i stk. 3 sikrer, at tilskudsberettigede arbejder kun  

 foretages af momsregistrerede virksomheder.
Efter stk. 4 kan der stilles som betingelse for at give tilskud, at de  

 installationer, som omfattes af tilskuddet, opfylder nærmere specificerede  

 krav til energieffektivitet.
De nærmere betingelser vil blive fastsat af  

 miljø- og energiministeren.
Det er hensigten at stille krav, der sikrer en  

 høj energieffektivitet og ikke samtidig udelukker en reel konkurrence mellem  

 leverandørerne.
 Videre kan det kræves, at der udarbejdes energikonsulentrapport efter  

 småhusordningen om mulighederne for supplerende varmekilder (solvarme) og  

 isoleringer af bygningen.
Det er en betingelse for at opnå tilskud til boliger, at boligen lovligt  

 anvendes til helårsbeboelse.
Der kan i de regler, der fastsættes efter § 7,  

 stilles betingelser om, at også bygninger til offentlig brug skal anvendes  

 regelmæssigt for at kunne få tilskud.
Til § 3 Tilskud til omstillingen administreres af den enkelte kommune.  

 Energistyrelsen fastsætter årlige tilsagnsrammer for kommunerne på grundlag  

 af foreliggende oplysninger fra Bygnings- og Bolig-Registret (BBR) om  

 antallet af boliger i kommunen, som falder ind under forslagets § 1.
 Ved ordningens ikrafttræden vil Energistyrelsen kunne meddele en  

 vejledende fordeling af midlerne for hele ordningens løbetid på grundlag af  

 BBR- oplysningerne.
 Kommuner, som har et væsentligt tilskudsbehov, fordi de har mange  

 bygninger, der kommer ind under ordningen, og hvor omstillingen naturligt vil  

 foregå over en årrække, kan tildeles en andel af de årlige tilsagnsrammer.
Miljø- og energiministeren kan efter stk. 4 fastsætte nærmere regler om  

 gennemførelsen af bestemmelserne i stk. 1. Der vil således blive fastsat  

 regler om kommunens indberetning om anvendelsen af midlerne i tilsagnsrammen.  

 Endvidere vil der blive fastsat retningslinier for overførsel af ubenyttede  

 midler af tilsagnene til de følgende år.
Reglerne vil blive fastsat efter  

 forhandling med de kommunale organisationer.
 Udmeldingen af tilsagnsrammer og indberetninger mv. vil blive baseret på  

 EDB- systemer med henblik på at reducere det administrative arbejde mest  

 muligt.
 Energistyrelsen kan med hjemmel i stk. 3 træffe bestemmelse om, at de  

 kommuner, der har et væsentligt tilskudsbehov, ved ordningens ikrafttræden  

 skal udføre en samlet planlægning for gennemførelsen af arbejderne og  

 anvendelsen af tilskudsmidlerne.
Efter stk. 2 kan kommunalbestyrelsen få tilsagn om tilskud til særlige  

 aktiviteter til fremme af tilskudsordningen.
Kommunen vil kunne etablere et  

 samarbejde om omstillingen med installatører, leverandører, boligejere og  

 forsyningsvirksomheder for at forenkle og billiggøre omstillingen for  

 bygningens ejer, herunder informationskampagner, udarbejdelse af projekter og  

 udbud af disse i licitation mv.
De løbende udgifter ved kommunernes administration af ordningen afholdes  

 af kommunerne.
Dog afholder staten udgifter ved etablering og drift af  

 edb-systemer og udgifter til landsdækkende informationskampagner o.l.
Til § 4 Ansøgning om tilskud til omstillingen indsendes til kommunalbestyrelsen,  

 som meddeler tilsagn om tilskud og udbetaler tilskuddet indenfor en årlig  

 ramme, som udmeldes af Energistyrelsen.
 Energistyrelsen behandler kommunernes ansøgninger om tilskud til særlige  

 opgaver efter § 3, stk. 2.
Til § 5 Tilskuddet udbetales, efter at arbejdet er udført og betalt.
Ved  

 udbetalingen påses, at arbejdet er udført, og at betingelserne for at  

 udbetale tilskuddet i øvrigt er opfyldt.
Der fastsættes nærmere regler om udbetalingen, hvorunder der fastsættes en  

 tidsfrist for arbejdets udførelse.
Endvidere skal der også tilvejebringes den  

 fornødne dokumentation for arbejdets udførelse i form af regnskaber, ligesom  

 det også skal dokumenteres at arbejdet er udført at en autoriseret  

 installatør.
Efter stk. 3 kan tilsagn om tilskud bortfalde, hvis en ansøger på  

 uberettiget grundlag søger tilskuddet udbetalt.
Hvis tilskuddet allerede er  

 udbetalt, kan det kræves tilbagebetalt.
Til § 6 Det følger af bestemmelsen, at kommunalbestyrelsens afgørelser om tilskud  

 og Energistyrelsens afgørelser efter § 3 ikke kan indbringes for anden  

 administrativ myndighed.
Til § 7 Der vil ved lovens ikrafttræden blive udarbejdet forskrifter om bl.a.,  

 hvilke kategorier af bygninger og installationsarbejder, der kan modtage  

 tilskud, om tilskudsstørrelser og om betingelser efter § 2, stk. 4. Der vil  

 også blive fastsat procedurer ved ansøgning om tilsagn og udbetaling af  

 tilskud.
Endelig vil der blive fastsat frister efter forslagets § 5 for  

 påbegyndelse og afslutning af arbejdet.
 Miljø- og Energiministeren vil kunne bestemme, hvorvidt der kan modtages  

 andre tilskud foruden tilskuddet efter denne ordning.
 Regler om de opgaver, der bliver pålagt kommunerne, vil blive forhandlet  

 med de kommunale organisationer.
Til § 8 I § 8 foreslås en bestemmelse om straf med bøde ved overtrædelse af loven  

 eller bestemmelser, udstedt i medfør af loven.
Bestemmelsen svarer til  

 straffebestemmelser i anden tilskudslovgivning.
Til § 9 Det følger af bestemmelsen, at tilskud efter denne ordning er undtaget fra  

 indkomstskat.
Til § 11 EU-Kommissionens godkendelse efter statsstøttereglerne skal foreligge, før  

 bestemmelserne kan sættes i kraft.
Bestemmelserne kan dog tidligst sættes i  

 kraft den 1. januar 1996.
Efter 2. behandling den 30. maj 1995 § 1. Der kan gives statstilskud til installation af  

 centralvarmeanlæg i elopvarmede bygninger.
 Stk. 2. Tilskud er betinget af, at bygningen er beliggende i et  

 område, der ikke er udlagt til kollektiv varmeforsyning efter bestemmelserne  

 i lov om varmeforsyning.
§ 2. Tilskud efter § 1 ydes til 1) ejere af en- og tofamilieshuse, udlejningsejendomme til beboelse og  

 ejerlejligheder, 2) private andelsboligforeninger og 3) staten, kommuner, amtskommuner, selvejende institutioner og lignende,  

 for så vidt angår bygninger til offentlig brug.
 Stk. 2. Den del af udgifterne til installationsarbejdet i boliger,  

 som svarer til tilskudsbeløbet, medregnes ikke ved beregningen af  

 lejeforhøjelse og kan ikke afskrives på vedligeholdelseskontoen.
 Stk. 3. Tilskud kan kun ydes til installationsarbejder, der  

 udføres af virksomheder, som er registreret efter momsloven, og som driver  

 bygge- og anlægsvirksomhed.
 Stk. 4. Tilskud kan betinges af, at installationer, hvortil der  

 ydes tilskud, samt tilhørende opvarmningsanlæg opfylder nærmere angivne krav  

 til energieffektivitet, og at der bliver udarbejdet en energikonsulentrapport  

 om muligheden for effektiv energianvendelse ved bygningens opvarmning og  

 forsyning med varmt brugsvand.
 Stk. 5. Tilskud til boliger er endvidere betinget af, at boligen  

 lovligt anvendes til helårsbeboelse.
 § 3. Ansøgning om tilskud indsendes til Energistyrelsen, som på  

 grundlag af ansøgningen kan meddele tilsagn om tilskud.
 § 4. Energistyrelsen udbetaler tilskuddet efter ansøgning.  

 Ansøgningen bilægges fornøden dokumentation for de udgifter, der er forbundet  

 med installationsarbejdets udførelse.
 Stk. 2. Det er en betingelse for udbetaling af tilskud, at  

 anlægsarbejdet ikke er påbegyndt, før der er givet tilsagn om tilskud, og at  

 arbejdet er påbegyndt og afsluttet inden for en nærmere angivet frist.
Stk. 3. Energistyrelsen kan træffe afgørelse om, at tilsagn om  

 tilskud bortfalder, hvis ansøgeren har afgivet urigtige eller vildledende  

 oplysninger eller fortiet oplysninger af betydning for ansøgningen, eller  

 hvis betingelserne for at yde tilsagn ikke længere er til stede.
Hvis  

 tilskuddet er udbetalt, kan det kræves tilbagebetalt.
 § 5. Miljø- og energiministeren kan i nærmere angivet omfang  

 henlægge administrationen af tilskud til offentlige eller private sagkyndige  

 institutioner m.v.
 § 6. Energistyrelsens afgørelser efter denne lov kan ikke  

 indbringes for anden administrativ myndighed.
 Stk. 2. Hvis afgørelser efter denne lov henlægges til andre, jf. §  

 5, kan disse afgørelser påklages til Energistyrelsen inden for en frist af 4  

 uger efter, at afgørelsen er meddelt til pågældende.
 Stk. 3. Miljø- og energiministeren kan bestemme, at de i stk. 2  

 nævnte afgørelser i nærmere angivet omfang ikke kan påklages.
§ 7. Miljø- og energiministeren kan fastsætte regler om lovens  

 gennemførelse, herunder om 1) afgrænsning af tilskudsberettigede arbejder, 2) tilskuddets størrelse, beregning og udbetaling, 3) tidsfrister fastsat efter § 4 og 4) udførelse af de i § 5 omhandlede opgaver.
 Stk. 2. Miljø- og energiministeren kan fastsætte, at tilskuddet  

 ikke kan ydes i forbindelse med tilskud efter anden lovgivning.
 Stk. 3. Miljø- og energiministeren kan bemyndige Energistyrelsen  

 til at udøve de beføjelser, der i denne lov er tillagt ministeren.
 Stk. 4. Miljø- og energiministeren eller den, der er bemyndiget  

 hertil, kan til brug for behandlingen af ansøgninger efter denne lov indhente  

 de fornødne oplysninger hos ansøgeren, kommuner, forsyningsvirksomheder,  

 leverandører og installatører m.v.
 § 8. Den, der giver urigtige oplysninger i forbindelse med  

 ansøgning om tilsagn eller om udbetaling af tilskud, straffes med bøde eller  

 hæfte, medmindre højere straf er forskyldt efter anden lovgivning.
 Stk. 2. Er en overtrædelse begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
 Stk. 3. I regler, der fastsættes i medfør af denne lov, kan der  

 fastsættes straf af bøde for overtrædelse af reglerne.
 § 9. I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994, som  

 senest ændret ved § 2 i lov nr. 313 af 17. maj 1995, foretages følgende  

 ændring:
 I § 7 F, stk. 1, indsættes som nr. 7:
»7) Tilskud efter lov om statstilskud til omstilling af elopvarmede  

 bygninger.« § 10. Loven gælder ikke for Færøerne og Grønland.
§ 11. Miljø- og energiministeren fastsætter tidspunktet for lovens  

 ikrafttræden.
Loven kan dog tidligst træde i kraft den 1. januar 1996.
