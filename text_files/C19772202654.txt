(Til seminarierektorerne ved børnehave-  

 og fritidspædagogseminarierne) Efter henstilling fra Foreningen af tjenestemænd under  

 undervisningsministeriet og i forbindelse med en konkret sag vedrørende en  

 pedels deltagelse i et grundkursus for tillidsmænd skal  

 undervisningsministeriet henlede opmærksomheden på, at ministeriet for  

 statens lønnings- og pensionsvæsens cirkulærskrivelse af 23. juni 1971 om  

 deltagelse i uddannelseskurser for det i staten og folkekirken ansatte  

 personale vil kunne finde tilsvarende anvendelse ved børnehave- og  

 fritidspædagogseminarierne.
Der skal herved specielt henvises til  

 bestemmelserne i cirkulærskrivelsen under III, 1) Tjenestefrihed, hvorefter  

 der - i særdeleshed for så vidt angår valgte tillidsmænd - kun bør meddeles  

 afslag på en gennem vedkommende organisation fremsendt ansøgning om  

 tjenestefrihed uden lønafkortning, såfremt vægtige tjenstlige hensyn taler  

 imod en imødekommelse af ansøgningen.
Bevilling af tjenestefrihed uden lønafkortning, samt eventuel hel eller  

 delvis dækning af kursusafgift m.m. vil i alt fald indtil videre forudsætte  

 undervisningsministeriets tilslutning.
I forbindelse med indstilling herom  

 bedes oplyst, hvorvidt udgifterne vil kunne afholdes af seminariets  

 bevilling.
Det bemærkes, at udgifter til hel eller delvis dækning af  

 kursusafgift og befordringsudgifter i givet fald skal afholdes af henholdsvis  

 standardkonti 12. Fremmede tjenesteydelser og 07. Tjenesterejser og  

 befordring.
 Der vedlægges et eksemplar af cirkulærskrivelse af 23. juni 1971.
 P.M.V.
 E.B.
E.
Paludan-M ller Bilag Bilaget udelades.
Der henvises til F CIS 113 19710623.
