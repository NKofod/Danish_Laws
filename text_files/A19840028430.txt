 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
Lovens område § 1.  Loven gælder for betalingssystemer med  

 betalingskort samt betalingssystemer, der kan sidestilles hermed, som udbydes  

 eller kan benyttes her i landet.
 § 2.  Ved betalingskort forstås konto-, kredit- og  

 købekort, der benyttes i betalingsøjemed, således at kortindehaver ved brug  

 af kortet hos kortudsteder eller andre kan erhverve varer eller  

 tjenesteydelser eller foranledige overførsel af betaling.
 § 3.  Ved kortudsteder forstås:
 Stk. 2.  Kortudsteder skal have forretningssted her i  

 landet, medmindre andet følger af regler fastsat af industriministeren.
 § 4.  Ved kortindehaver forstås den, der indgår aftale  

 med kortudsteder om brug af betalingskort.
 § 5.  Ved betalingsmodtager forstås:
Anmeldelse og registrering § 6.  Enhver kortudsteder skal anmeldes til  

 forbrugerombudsmanden.
 Stk. 2.  Er flere kortudstedere tilsluttet samme  

 betalingssystem, og anvendes i væsentligt omfang samme  

 forretningsbetingelser, kan forbrugerombudsmanden tillade eller påbyde fælles  

 anmeldelse.
 § 7.  Anmeldelse skal indeholde:
 Stk. 2.  Ændringer i forhold, hvorom anmeldelse er sket,  

 skal anmeldes inden 8 dage efter, at aftale herom er indgået eller ændring er  

 sket.
 Stk. 3.  Forbrugerombudsmanden fastsætter nærmere  

 bestemmelser om anmeldelse i henhold til stk. 1 og 2.
§ 8.  Forbrugerombudsmanden fører et offentligt  

 tilgængeligt register, hvori de indgivne anmeldelser indføres.
Registeret er  

 undergivet reglerne i lov om offentlige myndigheders registre.
 Stk. 2.  Et betalingssystem må ikke tages i brug,  

 forinden registrering efter stk. 1 har fundet sted.
 Stk. 3.  Registrering skal finde sted senest tre måneder  

 efter, at en anmeldelse, der opfylder betingelserne i § 7, er indgivet,  

 eller, hvis en udtalelse er indhentet efter § 11, stk. 2 eller 3, senest 3  

 måneder efter, at udtalelse er afgivet.
 Stk. 4.  Registrering efter stk. 1 indebærer ikke  

 godkendelse af det anmeldte.
 § 9.  Industriministeren fastsætter nærmere  

 bestemmelser om:
Forbrugerombudsmandens beføjelser.
Tilsyn.  

 Det rådgivende § 10.  Forbrugerombudsmanden fører tilsyn med, at der  

 ikke sker overtrædelse af denne lov eller bestemmelser, der er fastsat i  

 medfør heraf.
Stk. 2.  Forbrugerombudsmanden skal påse, at  

 betalingskortsystemer indrettes og virker således, at der sikres brugerne  

 overskuelighed, frivillighed og beskyttelse mod misbrug.
Finder  

 forbrugerombudsmanden, at et betalingssystem i de nævnte henseender ikke er  

 betryggende indrettet, herunder eller at lovens bestemmelser i øvrigt ikke overholdes, skal han ved  

 forhandling søge forholdet ændret.
 Stk. 3.  Kan en ændring som nævnt i stk. 2 ikke ske ved  

 forhandling, kan forbrugerombudsmanden udstede påbud herom.
 § 11.  Forbrugerombudsmanden kan kræve alle  

 oplysninger, som findes nødvendige for hans virksomhed, herunder til  

 afgørelse af, om et forhold falder ind under denne lovs bestemmelser.
 Stk. 2.  Forinden forbrugerombudsmanden træffer  

 afgørelse om forhold som nævnt i § 20, kan en udtalelse indhentes fra  

 monopoltilsynet eller tilsynet med banker og sparekasser.
 Stk. 3.  Forinden forbrugerombudsmanden træffer  

 afgørelse efter kapitel 6, kan en udtalelse indhentes fra registertilsynet.
 Stk. 4.  Forbrugerombudsmanden kan i øvrigt betjene sig  

 af særligt sagkyndige i det omfang, det findes fornødent.
 § 12.  Der oprettes et rådgivende udvalg under  

 forbrugerombudsmanden, betalingskortudvalget, der skal bistå  

 forbrugerombudsmanden ved administrationen af denne lov.
Stk. 2.  Betalingskortudvalget består af en formand, en  

 næstformand og 7 andre medlemmer, som udnævnes af industriministeren.  

 Formanden, næstformanden og et af medlemmerne skal repræsentere juridisk,  

 økonomisk og teknisk sagkundskab og være uafhængige af  

 betalingsformidlingsinteresser.
Af de øvrige 6 medlemmer udnævnes et medlem  

 efter indstilling fra Forbrugerrådet, et medlem efter indstilling fra  

 Arbejderbevægelsens Erhvervsråd, et medlem efter indstilling fra Danmarks  

 Sparekasseforening og Den Danske Bankforening, et medlem til repræsentation  

 af betalingskortinteresser, et medlem efter indstilling fra Butikshandelens  

 Fællesråd og et medlem fra det kriminalpræventive råd.
 Stk. 3.  Industriministeren fastsætter  

 betalingskortudvalgets forretningsorden.
Almindelige bestemmelser § 13.  Kortudsteder skal ved individuelle henvendelser  

 til enkeltpersoner og virksomheder og ved besvarelse af forespørgsler om  

 betalingskort udlevere skriftligt materiale indeholdende oplysning om:
 Stk. 2.  Kortudsteder skal, før aftale om erhvervelse af  

 betalingskort indgås, meddele kortindehaver de i stk. 1 nævnte oplysninger  

 skriftligt.
 Stk. 3.  Forbrugerombudsmanden kan fastsætte nærmere  

 regler om, hvorledes oplysningspligten efter stk. 1 og 2 skal opfyldes.
 § 14.  Betalingskort må kun udleveres efter anmodning.
 Stk. 2.  Såfremt en anmodning om betalingskort afslås,  

 skal kortudsteder på opfordring meddele, om oplysninger efter § 13, stk. 1,  

 nr. 5 og 6, begrunder afslaget, og i så fald hvilke oplysninger.
 § 15.  Kortindehaver har ved enhver  

 betalingskorttransaktion krav på udlevering af kvittering.
 § 16.  Kortindehaver og betalingsmodtager er  

 berettigede til uden varsel at opsige aftalen med kortudsteder om tilslutning  

 til betalingssystemet.
 § 17.  Ved erhvervelse af varer eller tjenesteydelser  

 ved brug af betalingskort må ikke ydes rabat, eller hvad der må sidestilles  

 hermed, til kortindehaver, medmindre samme fordel ydes ved kontant  

 erlæggelse.
 § 18.  Betalingsmodtager er forpligtet til at modtage  

 kontant betaling inden for normal forretningstid til fyldestgørelse af  

 betalingsforpligtelser, der kunne indgås og opfyldes ved brug af  

 betalingskort.
 § 19.  Betalingskort må ikke kræves anvendt som  

 legitimationsmiddel i andre sammenhænge end betalingstransaktioner med  

 betalingskort og som hævekort.
 Stk. 2.  Betalingskort må ikke indeholde kortindehavers  

 CPR-nummer.
 § 20.  Kortudsteders omkostninger ved drift af  

 betalingssystemet kan ikke pålægges betalingsmodtager.
 Stk. 2.  Gebyr for kortindehavers brug af betalingskort  

 skal fastsættes uafhængigt af betalingsmodtagerens forhold.
Erstatningsregler § 21.  Kortindehaver er kun ansvarlig for tab som  

 følge af uberettiget brug af betalingskort, hvis Stk. 2.  Kortindehavers ansvar efter stk. 1 kan ikke  

 overstige et af industriministeren fastsat beløb, medmindre kortindehaver har  

 handlet forsætligt.
Beløbet kan fastsættes forskelligt for simpel og grov  

 uagtsomhed.
Kortudsteder bærer den overskydende del af tabet.
 Stk. 3.  Uanset stk. 1 er betalingsmodtager ansvarlig  

 for tab, såfremt han vidste eller burde vide, at brugeren var uberettiget til  

 at benytte kortet.
 Stk. 4.  Medmindre andet følger af stk. 1, 2 eller 3, er  

 kortudsteder ansvarlig for tab som følge af uberettiget brug af  

 betalingskort.
 Stk. 5.  For betalinger, der foretages, efter at  

 kortudsteder har fået underretning om, at kortet er bortkommet eller i øvrigt  

 besiddes af en uberettiget, er kortudsteder dog ansvarlig, medmindre  

 betalingsmodtager kan gøres ansvarlig efter stk. 3.
§ 22.  Kortudsteder er ansvarlig for tab hos  

 kortindehaver og betalingsmodtager, som skyldes fejlregistrering,  

 konteringsfejl, teknisk sammenbrud eller andre lignende omstændigheder, selv  

 om fejlen er hændelig.
Har kortindehaver forsætligt eller groft uagtsomt  

 medvirket til fejlen, kan erstatning til kortindehaver nedsættes eller  

 bortfalde.
Kortudsteder er dog ikke ansvarlig for tab hos betalingsmodtager  

 som følge af forhold hos denne.
Stk. 2.  Er betaling udeblevet eller forsinket under  

 omstændigheder som nævnt i stk. 1, 1. pkt., kan misligholdelsesbeføjelser  

 ikke af den grund gøres gældende over for kortindehaver bortset fra krav på  

 rente.
Er der sket træk på kortindehavers konto, anses betaling dog for sket  

 med frigørende virkning for kortindehaver.
 Stk. 3.  Må kortudsteder efter stk. 1 erstatte tab hos  

 kortindehaver som følge af forhold hos betalingsmodtager, kan kortudsteder  

 kræve erstatningen betalt af betalingsmodtager.
 Stk. 4.  Kortudsteder har bevisbyrden for, at  

 betalingstransaktioner ikke skyldes de i stk. 1, 1. pkt., nævnte  

 omstændigheder.
Registrering, anvendelse, videregivelse og  

 opbevaring af oplysninger § 23.  Medmindre andet følger af bestemmelserne i  

 denne lov, finder lov om private registre anvendelse på registre, der føres  

 til brug ved betalingssystemer efter § 1.
 § 24.  Der må kun registreres oplysninger om  

 kortindehavere, der er nødvendige til gennemførelse af  

 betalingstransaktioner, og oplysninger om tilfælde, hvor betalingskort er  

 bortkommet eller inddrages på grund af misbrug.
Stk. 2.  Oplysninger om kortindehavere må kun anvendes  

 og videregives, når dette er nødvendigt til gennemførelse af  

 betalingstransaktioner, korrektioner og retshåndhævelse, eller når dette er  

 hjemlet ved lov.
Oplysninger om misbrug må kun videregives i det omfang, det  

 er nødvendigt for at undgå misbrug.
Stk. 3.  Oplysninger om betalingsmodtagere må kun  

 anvendes og videregives, når dette er nødvendigt til gennemførelse af  

 betalingstransaktioner, korrektioner og retshåndhævelse.
Oplysninger må i  

 øvrigt kun videregives i det omfang, det er bestemt i anden lovgivning.
§ 25.  Oplysninger om enkeltpersoners og virksomheders  

 benyttelse af betalingssystemer opbevares i fem år, hvorefter de  

 tilintetgøres.
Oplysninger om misbrug skal dog slettes senest to år efter  

 registreringen.
 § 26.  Industriministeren fastsætter efter indhentet  

 udtalelse fra registertilsynet regler om, at oplysninger, der vedrører her i  

 landet bosatte personers forhold, kun må registreres eller databehandles her  

 i landet.
Sagernes indbringelse for retten § 27.  Forbrugerombudsmandens afgørelser efter denne  

 lov kan ikke indbringes for anden administrativ myndighed.
Stk. 2.  Forbrugerombudsmandens afgørelser i henhold til  

 denne lov kan indbringes for domstolene inden tre måneder fra afgørelsens  

 dato.
Indbringelse for domstolene har opsættende virkning, medmindre retten  

 fastsætter andet, jfr. dog § 28.
 § 28.  Påbud udstedt i medfør af § 10, stk. 3, skal  

 uden unødigt ophold af forbrugerombudsmanden indbringes for domstolene, hvis  

 den, mod hvem påbuddet retter sig, gør indsigelse.
 Stk. 2.  Retten kan bestemme, at indbringelse som nævnt  

 i stk. 1 har opsættende virkning.
 § 29.  Borgerlige sager, for hvis udfald anvendelsen  

 af denne lov er af væsentlig betydning, og hvor forbrugerombudsmanden er  

 part, anlægges ved sø- og handelsretten i København, medmindre parterne  

 vedtager andet.
Stk. 2.  Straffesager om overtrædelse af denne lov  

 behandles ved sø- og handelsretten i København, såfremt nærmere kendskab til  

 betalingssystemer, der omfattes af loven, skønnes at være af væsentlig  

 betydning for sagens afgørelse.
I øvrigt gælder reglerne i retsplejelovens §  

 104, stk. 4, og kap. 63.
 Stk. 3.  I sager, der efter stk. 1 og stk. 2, 1. pkt.,  

 anlægges ved sø- og handelsretten i København, finder reglerne i  

 retsplejelovens § 9 a, stk. 7, 2. pkt., og § 94, stk. 1, 3. pkt., tilsvarende  

 anvendelse.
 Straf og påtale m.v.
§ 30.  Medmindre højere straf er forskyldt efter anden  

 lovgivning, straffes med bøde den, der Stk. 2.  I forskrifter, der fastsættes i medfør af § 7,  

 stk. 3, § 13, stk. 3, og § 26, kan der fastsættes straf i form af bøde for  

 overtrædelse af bestemmelser i forskrifterne.
 Stk. 3.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
§ 31.  Borgerlig straffelovs §§ 152 og 264 b finder  

 tilsvarende anvendelse på særligt sagkyndige efter § 11, stk. 4, og deres  

 medhjælpere.
Hvad særligt sagkyndige og deres medhjælpere erfarer gennem  

 deres virksomhed for forbrugerombudsmanden, skal betragtes som hemmelighed.
 § 32.  Den, der driver virksomhed med betalingskort  

 eller medvirker hertil, kan ved dom for strafbart forhold frakendes retten  

 til fortsat at drive den pågældende virksomhed eller til at drive den under  

 visse former eller til at medvirke hertil, såfremt det udviste forhold  

 begrunder nærliggende fare for misbrug ved udøvelse af virksomheden.  

 Borgerlig straffelovs § 79, stk. 1, 3. pkt., og stk. 2-3, finder tilsvarende  

 anvendelse.
 Stk. 2.  Påstand om frakendelse efter stk. 1 nedlægges  

 af anklagemyndigheden efter anmodning fra forbrugerombudsmanden.
 Stk. 3.  Den, der driver virksomhed, hvortil retten er  

 frakendt ham i medfør af stk. 1, eller som i sin virksomhed lader nogen, som  

 er frakendt retten hertil, medvirke ved virksomhed som nævnt i stk. 1,  

 straffes med bøde, medmindre højere straf er forskyldt efter borgerlig  

 straffelovs § 131. Drives virksomheden af et aktieselskab, anpartsselskab,  

 andelsselskab eller lignende, kan der pålægges selskabet som sådant  

 bødeansvar.
 § 33.  §§ 14, 15, 16, 19, 20, stk. 2, samt §§ 21 og 22  

 kan ikke fraviges til skade for kortindehaver.
 Stk. 2.  §§ 16 og 20, stk. 1, samt §§ 21 og 22 kan ikke  

 fraviges til skade for betalingsmodtager.
 § 34.  Industriministeren kan bestemme, at § 20 og  

 kapitel 6 helt eller delvis ikke finder anvendelse på betalingssystemer efter  

 § 1, som må anses for at være internationale.
Gebyr, ikrafttrædelses-, overgangs- og  

 revisionsbestemmelser § 35.  Omkostninger ved administration af denne lov  

 pålignes de registrerede kortudstedere i forhold til betalingssystemets  

 omsætning, antal kortindehavere og antal korttransaktioner.
 Stk. 2.  Industriministeren fastsætter nærmere  

 bestemmelser om gebyrets fastsættelse og om forbrugerombudsmandens opkrævning  

 heraf.
 Stk. 3.  Der tillægges gebyrerne udpantningsret.
 § 36.  Loven træder i kraft 1. januar 1985.
 Stk. 2.  Hvis betalingssystemet er taget i brug inden 1.  

 april 1985, skal kortudsteder senest denne dato:
 Stk. 3.  Overtrædelse af stk. 2 straffes med bøde. § 30,  

 stk. 3, finder tilsvarende anvendelse.
 Stk. 4.  § 8, stk. 2 og 3, finder kun anvendelse, hvis  

 betalingssystemet ikke er taget i brug 1. januar 1985.
 § 37.  Forslag om revision af loven fremsættes for  

 folketinget i folketingsåret 1987-88.
 § 38.  Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som de særlige færøske og grønlandske forhold tilsiger.
Givet på Amalienborg, den 6. juni 1984 Under Vor Kongelige Hånd og Segl MARGRETHE R.
