 I medfør af § 68 i lov om kommunernes styrelse, jf. lovbekendtgørelse nr.  

 31 af 22. januar 1990, som senest ændret ved § 1 i lov nr. 385 af 6. juni  

 1991, og § 51 a i lov om Københavns Kommunes styrelse, jf. lovbekendtgørelse  

 nr. 538 af 3. august 1989, som senest ændret ved § 2 i lov nr. 385 af 6. juni  

 1991, fastsættes:  § 1. Salg af kommunens faste ejendomme skal,  

 medmindre andet særligt er hjemlet i lovgivningen, ske efter forudgående  

 offentligt udbud, jf. dog § 2.
 § 2.  Bekendtgørelsen omfatter ikke salg af fast  

 ejendom til gennemførelse af offentligt støttet byggeri i henhold til lov om  

 boligbyggeri og lov om boliger for ældre og personer med handicap.
Stk. 2.  Offentligt udbud kan endvidere undlades ved Stk. 3.  Med tilsynsmyndighedens samtykke kan offentligt  

 udbud endvidere undlades ved mageskifter samt ved salg, hvor der i øvrigt  

 foreligger særlige forhold, der kan begrunde en undladelse af offentligt  

 udbud.
 § 3.  Offentligt udbud skal ske ved annoncering i den  

 lokale presse efter kommunalbestyrelsens bestemmelse.
Stk. 2.  Kommunalbestyrelsen fastsætter, på hvilke  

 vilkår ejendommen udbydes til salg.
Kommunalbestyrelsen kan bestemme, at  

 ejendommen udbydes til en fastsat pris, forudsat at prisen svarer til  

 markedsprisen.
Stk. 3.  Ved annonceringen skal angives ejendommens  

 beliggenhed og størrelse samt oplysning om, hvortil der kan rettes  

 henvendelse om udbudsvilkår.
Udbydes ejendommen til en fastsat pris, skal det  

 ved annonceringen angives, at kommunen ikke er forpligtet til at sælge  

 ejendommen til den udbudte pris.
§ 4.  Købstilbud skal være skriftlige.
Indkomne  

 købstilbud er fortrolige, indtil salg har fundet sted.
 § 5.  Salg kan først ske, når der er forløbet 14 dage  

 efter den første annoncering af ejendomssalget, jf. § 3, stk. 1.
 § 6.  Kommunalbestyrelsen kan forkaste alle indkomne  

 tilbud.
 Stk. 2.  Salg til en tilbudsgiver, der ikke har afgivet  

 det højeste købstilbud, kan ske, såfremt der herved varetages en saglig,  

 kommunal interesse.
Stk. 3.  Hvis der i tilfælde, hvor en ejendom er udbudt  

 til en fastsat pris, fremkommer højere købstilbud, skal de tilbudsgivere, der  

 har afgivet tilbud om køb af ejendommen til den udbudte pris, have mulighed  

 for at fremkomme med supplerende tilbud.
Salg til en lavere pris end en  

 udbudt pris kan kun ske på grundlag af et nyt offentligt udbud.
 § 7.  Når der er forløbet eet år efter et offentligt  

 udbud, kan salg kun ske på grundlag af et nyt offentligt udbud.
 § 8.  Bekendtgørelsen træder i kraft den 1. juli 1991.
