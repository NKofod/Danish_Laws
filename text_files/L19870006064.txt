 I tilslutning til Udenrigsministeriets bekendtgørelse nr. 108 af 28.  

 oktober 1982, Lovtidende C, meddeles det, at der ved noteveksling i Nairobi  

 den 8. og 26. maj 1987 er indgået en overenskomst mellem Danmark og Kenya om  

 fortsat dansk bistand til projektet om bevarelse af jord- og vandressourcer i  

 Mutomo-området.
 Ifølge overenskomsten yder den danske regering i 1987-1988 et bidrag på  

 indtil 5.500.000 kroner til en fortsættelse af arbejdet med at bevare jord-  

 og vandressourcerne og fremme deres udnyttelse samt indføre mere  

 hensigtsmæssige dyrkningsmetoder for derigennem at opretholde den økologiske  

 balance og øge landbrugsproduktionen.
