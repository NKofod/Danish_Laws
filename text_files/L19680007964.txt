 Den 13. maj 1968 er der i Beograd undertegnet følgende overenskomst mellem  

 Danmark og Jugoslavien om international transport ad landevej:
OVERENSKOMST mellem Kongeriget Danmark og den socialistiske Forbundsrepublik  

 Jugoslavien om international transport ad landevej.
Ud fra ønsket om at fremme den internationale passagerbefordring og  

 godstransport ad landevej mellem deres to lande er Kongeriget Danmarks  

 regering og Den socialistiske Forbundsrepublik Jugoslaviens regering blevet enige om følgende:
Passagerbefordring Artikel 1 Al befordring af passagerer mellem de to lande eller i transit gennem  

 deres områder er undergivet reglerne om tilladelse, bortset fra de i denne  

 overenskomsts artikel 4 nævnte transporter.
Rutekørsel Artikel 2 Rutekørslen mellem de to lande eller i transit gennem deres områder  

 godkendes af de kontraherende parters kompetente myndigheder ved indbyrdes  

 aftale.
 Medmindre der træffes anden bestemmelse, udstedes der på gensidighedsbasis  

 af hver kontraherende parts kompetente myndigheder en særskilt tilladelse  

 (koncession) til rutekørsel for den del af ruten, som er beliggende på den  

 pågældende parts område.
 De kontraherende parters kompetente myndigheder aftaler indbyrdes  

 vilkårene for den enkelte tilladelse, herunder dens varighed og de takster,  

 der skal bringes i anvendelse.
Artikel 3 Ansøgning om hver enkelt tilladelse skal indgives til de kompetente  

 myndigheder i det land, hvor køretøjet er indregistreret.
 Den skal være ledsaget af fornødne oplysninger (forslag til køreplan,  

 takster og rute, angivelse af kørslens varighed i årets løb og angivelse af  

 den forventede dato for kørslens påbegyndelse). Desuden kan de kontraherende  

 parters kompetente myndigheder kræve andre oplysninger, som de finder  

 fornødne.
 Hver kontraherende parts kompetente myndigheder giver den anden  

 kontraherende parts kompetente myndigheder meddelelse om de ansøgninger, som  

 er blevet forelagt dem, samt om deres bemærkninger og stillingtagen til disse  

 ansøgninger.
 Turistkørsel.
Artikel 4 Danske og jugoslaviske transportforetagender, som i deres hjemland har  

 tilladelse til at udføre international passagerbefordring ad landevej, kan  

 uden yderligere tilladelse udføre lejlighedsvis kørsel med passagerer mellem  

 de to lande eller i transit gennem det andet land på betingelse af:
 Tilladelsen eller en genpart deraf skal medfølge vognen under kørslen og  

 forevises på forlangende af det andet lands kompetente myndigheder.
Andre former for kørsel Artikel 5 Ansøgning om tilladelse til at udføre andre former for passagerbefordring  

 skal indgives til myndighederne i transportudøverens hjemland.
Såfremt disse  

 myndigheder kan anbefale, at tilladelsen gives, videresendes ansøgningen til  

 de kompetente myndigheder i det andet land.
Godstransport Transport, hvortil der kræves tilladelse.
Artikel 6 Alle godstransporter mellem de to lande eller i transit gennem deres  

 områder, med undtagelse af de i artikel 10 nævnte, er undergivet kravet om  

 tilladelse.
Artikel 7 Der udstedes en tilladelse for hver enkelt transport frem og tilbage  

 gældende for en lastbil eller et vogntog.
 Den samme tilladelse giver transportudøveren ret til at udføre hjemkørslen  

 til sit eget land med returlæs ved afgangen fra den anden kontraherende parts  

 område.
Artikel 8 Tilladelserne udstedes af de kompetente myndigheder i det land, hvor  

 køretøjet er indregistreret, inden for rammerne af de kontingenter, som de  

 kontraherende parters kompetente myndigheder fastsætter for et år ad gangen  

 efter indbyrdes aftale og på basis af gensidighed.
 Hver kontraherende parts kompetente myndigheder oversender til den anden  

 parts kompetente myndigheder et antal blankotilladelser behørigt underskrevet  

 og udfærdiget i overensstemmelse med den nærværende overenskomst vedhæftede  

 formular.
 Ved hvert halvårs slutning tilstiller de gensidigt hinanden genparter af  

 de udstedte tilladelser.
Artikel 9 Transportudøvere, der har deres hjemsted på en af de kontraherende parters  

 område, er berettigede til at udføre transporter udgående fra den anden  

 kontraherende parts område og bestemt for et tredjeland, inden for rammerne  

 af det af de to landes kompetente myndigheder for et år ad gangen fastsatte  

 særlige kontingent.
 De pågældende tilladelser tilsendes de kompetente myndigheder ifølge den i  

 denne overenskomsts artikel 8 beskrevne fremgangsmåde.
Transport, hvortil der ikke kræves tilladelse Artikel 10 Til udførelse af følgende transport kræves ikke tilladelse:
 1.Transport af gods bestemt for messer eller udstillinger eller til  

 demonstrationsbrug.
 2.Transport af teaterdekorationer og -tilbehør, musikinstrumenter samt  

 materiel til radio-, films- og fjernsynsoptagelser.
 3.Transport af væddeløbsheste og sportsrekvisitter i forbindelse med  

 bestemte væddeløb eller sportsbegivenheder.
 4.Transport af beskadigede køretøjer.
 5.Flyttetransport.
 6.Ligtransport.
Almindelige bestemmelser Artikel 11 Den nationale lovgivning vedrørende told, vejtrafik og politivæsen berøres  

 ikke.
Artikel 12 Transportudøvere, der har deres hjemsted på den ene kontraherende parts  

 område, er ikke berettigede til at udføre kørsel med passagerer eller gods  

 mellem to punkter beliggende på den anden kontraherende parts område.
Artikel 13 Transportudøverne er forpligtede til at iagttage de i det andet land  

 gældende love og administrative bestemmelser.
 I tilfælde af overtrædelse af bestemmelserne i nærværende overenskomst kan  

 de kompetente myndigheder i det land, hvor overtrædelsen har fundet sted -  

 uden at de i de to lande gældende strafferetlige bestemmelser derved berøres  

 - beslutte midlertidigt eller for stedse at udelukke den skyldige  

 transportudøver fra at udføre kørsel på det pågældende lands område.
 En sådan beslutning skal meddeles de kompetente myndigheder i  

 transportudøverens hjemland, og disse myndigheder er forpligtede til at  

 underrette transportudøveren om beslutningen.
Skatter og afgifter Artikel 14 Al vejtransport, der udføres med erhvervsmæssigt udnyttede køretøjer og  

 inden for rammerne af de i artikel 8 i nærværende overenskomst omhandlede  

 kontingenter, er på basis af gensidighed fritaget for betaling af de i de to  

 lande gældende skatter- og afgifter, nemlig:
- i Jugoslavien: Skatter og afgifter, der påhviler internationale  

 godstransportudøvere, - i Danmark: Skatter og afgifter, der påhviler benyttelsen eller  

 besiddelsen af motorkøretøjer og påhængsvogne.
 Nævnte fritagelse gælder også for den i artikel 10 i nærværende  

 overenskomst omhandlede transport.
 Tilsvarende fritagelse gælder for passagerbefordring.
 Fritagelsen omfatter ikke told- og forbrugsafgifter på brændstof til drift  

 af de omhandlede køretøjer, bortset fra brændstof, der ved indkørslen i det  

 andet land indeholdes i køretøjernes brændstofbeholdere af normal størrelse.
Artikel 15 Hver kontraherende part giver den anden kontraherende part meddelelse om,  

 hvilke kompetente myndigheder der er bemyndigede til at behandle spørgsmål  

 vedrørende anvendelsen af nærværende overenskomst.
 Blandet kommission.
Artikel 16 På begæring af en af de kontraherende parter skal der nedsættes en blandet  

 kommission bestående af repræsentanter for de to regeringer til at behandle  

 spørgsmål, som forud er nærmere præciseret af de to landes kompetente  

 myndigheder, og som ikke har kunnet afgøres ved direkte aftale mellem disse  

 myndigheder.
Artikel 17 Denne overenskomst træder i kraft for hver af de kontraherende parter i  

 overensstemmelse med deres forfatningsmæssige forskrifter.
 Hver kontraherende part underretter den anden part om datoen for  

 overenskomstens ikrafttræden på sit område, og den af de kontraherende  

 parter, på hvis område overenskomsten sidst er trådt i kraft, foreslår en  

 ikrafttrædelsesdato, der betragtes som fælles for de to parter.
 Nærværende overenskomst har gyldighed i et år fra dens ikrafttræden for  

 begge kontraherende parters vedkommende og forlænges stiltiende fra år til  

 år, såfremt ingen af de kontraherende parter opsiger den senest tre måneder  

 inden udløbet af dens gyldighedsperiode.
 Udfærdiget i Beograd den 14.oktober 1967 i to originaleksemplarer på  

 fransk.
For Kongeriget Danmarks regering, Mogens Melchior Beograd, den 13.maj 1968 For Den socialistiske Forbundsrepublik  

 Jugoslaviens regering, Vasilije Dragovic 13.maj 1968. Beograd DK KONGERIGET DANMARK MINISTERIET FOR OFFENTLIGE ARBEJDER Fritaget for betaling af afgifter i medfør af art. 14 i overenskomsten  

 mellem Danmark og Jugoslavien.
 TILLADELSE Nr. ........................
 til international godskørsel mellem Danmark og Jugoslavien.
 Gyldig for 1 transport i året 1968.
 Transportudøver:
(Navn eller firma) ALMINDELIGE BESTEMMELSER.
 Nærværende kørselstilladelse indebærer ingen fravigelser fra de på den  

 kontraherende parts område anvendelige lovbestemmelser vedrørende transport.
 Indenrigstransport på den anden parts område er ikke tilladt.
 Nærværende tilladelse skal medfølge vognen under kørslen og forevises for  

 toldkontrollen ved ind.og udkørsel samt på forlangende af vedkommende  

 kontrolmyndigheder.
 Udleveret i.............................den.....................
DEN SOCIALISTISKE FORBUNDREPUBLIK JUGOSLAVIEN FORBUNDSSEKRETARIATET FOR STATSØKONOMI Fritaget for betaling af afgifter i medfør af art.14 i overenskomsten  

 mellem Jugoslavien og Danmark.
TILLADELSE til international godskørsel mellem Jugoslavien og Danmark.
 Gyldig for 1 transport i året 1968.
 Transportudøver:
(Navn eller firma) ALMINDELIGE BESTEMMELSER:
 Nærværende kørselstilladelse indebærer ingen fravigelser fra de på den  

 kontraherende parts område anvendelige lovbestemmelser vedrørende transport.
 Indenrigstransport på den anden parts område er ikke tilladt.
 Nærværende tilladelse skal medfølge vognen under kørslen og forevises for  

 toldkontrollen ved ind- og udkørsel samt på forlangende af vedkommende  

 kontrolmyndigheder.
(For Forbundssekretariatet for Statsøkonomi) Ved noteveksling af 13. og 15. maj 1968 mellem den danske ambassade i  

 Beograd og det jugoslaviske udenrigsministerium er der truffet aftale om  

 foreløbig anvendelse af overenskomsten med virkning fra den 1. juni 1968.
 Udenrigsministeriet, den 22.juli 1968.
 Poul Hartling.
