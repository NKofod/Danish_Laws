Fremsat den 17. december 2004 af Naser Khader (RV),  

 Elsebeth Gerner Nielsen (RV), Margrethe&nbsp  

 ;Vestager (RV),  

 Sophie Hæstorp Andersen (S), Anne-Marie Meldgaard (S) og Lone Møller (S) Forslag til folketingsbeslutning om  

 etablering af Center for Etniske Minoriteter og Sundhed (CEMISU) Folketinget pålægger regeringen at oprette et nationalt center  

 for etniske minoriteter og sundhed.
 Centeret skal medvirke til forbedring af  

 indsatsen vedrørende etniske minoriteters sundhed gennem styrkelse  

 af den tværfaglige forskning, undervisning og formidling om sundhed og  

 sygdomsårsager  

 samt sundhedsvæsenets indsats blandt etniske minoriteter.
 Centeret skal således:
  

 	  

 initiere og gennemføre  

 selvstændig forskning på internationalt niveau,   

 	  

 fremme og koordinere  

 dansk forskning på området, herunder udvikle og evaluere særlige tiltag i  

 sundhedsvæsenet,   

 	  

 medvirke til  

 undervisningsaktiviteter,   

 	  

 medvirke til  

 videnskabelig og almen formidling af danske og internationale  

 forskningsresultater vedrørende etniske minoriteter og sundhed og   

 	  

 medvirke til praktisk  

 forankring af sundhedsfremmende aktiviteter for etniske minoriteter.
 Centeret etableres pr. 1. juli 2005 i foreløbig 4 år med et  

 årligt budget på 2,5 mio. kr. til basisudgifter i 2005-2008.
 Centeret etableres og finansieres gennem Det Strategiske  

 Forskningsråd.
 Centeret bør placeres i tilknytning til et universitært  

 forskningsmiljø med lignende funktioner.
Bemærkninger til forslaget I kraft af de sidste årtiers indvandring rummer befolkningen i  

 dag mange og omfangsrige etniske grupper med forskellige sociale, kulturelle  

 og  

 sundhedsmæssige karakteristika.
Som det er set i mange andre lande, har  

 tilhørsforhold til etniske minoritetsgrupper også mange konsekvenser for  

 sundhed, sygelighed og sundheds- og sygdomsadfærd samt for sundhedsvæsenet og  

 dets personale.
Forskningen på dette område er i kraftig vækst over hele Europa,  

 men i Danmark er der fortsat kun sporadiske forskningsaktiviteter vedrørende  

 etnicitet og sundhed trods en stigende interesse for problemstillingerne  

 blandt  

 sundhedspersonale, sundhedsplanlæggere, administratorer og politikere.  

 Dokumentationen for problemernes karakter, udbredelse og årsager  og  

 ikke  

 mindst for deres løsninger  er fortsat helt utilstrækkelig.
Dermed  

 præges  

 debat og beslutninger af fordomme frem for viden og dokumentation.
De norske sundhedsmyndigheder har erkendt behovet og oprettet en  

 national kompetenceenhed for minoritetssundhed (NAKMI) i Oslo.
I Danmark har  

 der hidtil kun udviklet sig få, spredte og tilfældige videnskabelige  

 aktiviteter på området.
Forskningen har været koncentreret om sygdomsmønstre  

 og  

 kontaktmønstre med hensyn til mønstre for kontakt til sundhedsvæsenet for  

 forskellige grupper, psykiske traumer og meget specielle sygdomme samt  

 kontakt  

 og kommunikation mellem behandlere og patienter på tværs af sprogforskelle og  

 sygdomsopfattelser.
Forskningen, metodeudviklingen og videnopsamlingen er  

 bl.a.  

 placeret på Københavns Universitet (Institut for Folkesundhedsvidenskab,  

 Institut for Antropologi, Institut for Psykologi) og på andre  

 forskningsinstitutioner som Forskningsenheden for Almen Praksis i København,  

 Statens Institut for Folkesundhed, John F.
Kennedy Instituttet  Statens  

 øjenklinik, Forskningsenheden for Statistik ved Syddansk Universitet,  

 Videnscenter for Transkulturel Psykiatri, Rehabiliterings- og  

 Forskningscentret  

 for Torturofre (RCT) samt på enkelte sygehusafdelinger især i  

 hovedstadsområdet.  

 Der er således et stort udækket behov for  

 styrkelse af forskningen og koordination af de faglige kompetencer på området  

 gennem et mere langsigtet, samlende dansk initiativ  et dansk  

 forskningscenter  

 for etniske minoriteter og sundhed (CEMISU).
 Centerets forskning bør omfatte:
 1.  

 	  

 Etniske minoriteters  

 sundhed og sygdomsmønstre og forhold, som indvirker herpå.
 2.  

 	  

 Sundhedsvæsenets indsats  

 over for etniske minoriteter.
 3.  

 	  

 Sundhedsforhold  

 blandt særlige grupper.
 Centeret initierer og gennemfører egen forskning inden for de  

 skitserede temaer og medvirker til udvikling af andres forskning på området  

 gennem faglig vejledning og rådgivning og til opbygning af faglige netværk  

 for  

 danske og internationale forskere gennem regelmæssige forskningsseminarer og  

 faglige møder samt udveksling af informationer om forskningsinitiativer og  

 -aktiviteter  

 i landet.
 Centeret har en særlig støtte- og formidlingsfunktion for  

 forskere fra etniske minoritetsgrupper i Danmark med henblik på at fremme  

 deres  

 muligheder for at udvikle forskningsaktiviteter og  

 -kompetence på området.
 Centeret medvirker til undervisning af studerende og  

 færdiguddannede fra mange forskellige faggrupper og gennemfører indsamling af  

 resultater fra danske og internationale publikationer med henblik på  

 formidling  

 og rådgivning til danske og udenlandske forskere, til sundhedsvæsenet på  

 overordnet plan, til foreninger for etniske minoriteter samt til politikere  

 og  

 administrative forvaltninger.
Centeret foreslås oprettet inden for den normale  

 universitetsstruktur med en mindre gruppe fastansatte, herunder en  

 centerleder.  

 Derudover kunne tilknyttes en forskningskoordinator, en  

 forskningsmedarbejder,  

 en ph.d.-stipendiat, en skolarstipendiat samt en TAP-medarbejder  

 (bibliotekar/sekretær).  

 Ud over kernestaben bør der tilknyttes del- og heltidsansatte forskere  

 finansieret af eksterne bevillinger eller via deres primære ansættelse i  

 andre  

 institutioner.
Der bør etableres et fagligt centerråd med henblik på  

 rådgivning  

 og kontakt til andre relevante forskningsmiljøer i Danmark og internationalt.
Centeret bør placeres i tilknytning til et universitært  

 forskningsmiljø med lignende funktioner.
Ved den planlagte etablering af  

 Center  

 for Sundhed og Samfund i det tidligere Kommunehospitals bygninger i København  

 i  

 2005 vil en række af de relevante institutioner blive samlokaliseret, og  

 dermed  

 vil der skabes optimale forudsætninger for udvikling af et nærmere  

 tværinstitutionelt samarbejde vedrørende etniske minoriteter og sundhed.  

 CEMISU  

 kunne derfor placeres i tilknytning til Institut for Folkesundhedsvidenskab,  

 Københavns Universitet, som i forvejen rummer tværfaglige videnskabelige  

 aktiviteter vedrørende etniske minoriteter og sundhed.
Skriftlig fremsættelse Naser Khader  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om etablering af Center for Etniske Minoriteter og  

 Sundhed  

 (CEMISU).
(Beslutningsforslag nr.
B 109).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
