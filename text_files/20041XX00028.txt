Skriftlig fremsættelse (6. oktober 2004) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 ændring af lov om gennemførelse af Europol-konventionen og lov om ændring af  

 straffeloven, retsplejeloven, lov om konkurrence- og forbrugerforhold på  

 telemarkedet og lov om international fuldbyrdelse af straf m.v.  

 (Gennemførelse  

 af tillægsprotokoller til Europol-konventionen m.v.) (Lovforslag nr.
L 6).
 Lovforslaget har til formål at gennemføre de ændringer i  

 loven om gennemførelse af Europol-konventionen, som er nødvendige for  

 Danmarks  

 gennemførelse af tre protokoller, som Rådet (retlige og indre anliggender)  

 har  

 vedtaget i henholdsvis 2000, 2002 og 2003. I Det Europæiske Råds erklæring af  

 25. marts 2004 om bekæmpelse af terrorisme opfordres medlemsstaterne til at  

 gennemføre de nævnte protokoller til Europol-konventionen inden december  

 2004.
 Protokollerne vil medføre en række ændringer i de gældende  

 bestemmelser for Europol, som er en europæisk politienhed, hvis hovedopgave  

 det  

 er at forbedre effektiviteten hos medlemsstaternes politimyndigheder og  

 disses  

 samarbejde om forebyggelse og bekæmpelse af grov international kriminalitet.
 Ændringerne går navnlig ud på følgende:
1. Det nuværende Europolsamarbejde omfatter en række  

 nærmere angivne former for grov, grænseoverskridende kriminalitet.
Europols  

 kompetence omfatter også forskellige former for strafbare handlinger, der  

 udøves i tilknytning til de nævnte kriminalitetsformer, herunder bl.a.  

 hvidvaskning af penge.
Med 1. og 3. tillægsprotokol til Europol-konventionen  

 udvides Europols kompetence til at beskæftige sig med hvidvaskning af penge  

 til  

 generelt at omfatte sager om hvidvaskning af penge, dvs. uanset hvilken type  

 strafbart forhold det hvidvaskede udbytte stammer fra.
Herudover indebærer  

 den  

 3. tillægsprotokol, at Rådet med enstemmighed, og efter at sagen er behandlet  

 i  

 Europols Styrelsesråd, vil kunne beslutte at udvide Europols mandat til at  

 omfatte yderligere (og nye) former for alvorlig international kriminalitet.
2. Europols opgave er navnlig at sikre og lette  

 informationsudvekslingen mellem medlemsstaterne og i forhold til Europol selv  

 at indsamle, kombinere og analysere informationer.
Europol har i dag ikke  

 nogen  

 initiativret i forhold til medlemsstaterne.
Med 2. tillægsprotokol pålægges  

 medlemsstaterne imidlertid visse forpligtelser i relation til anmodninger fra  

 Europol om at iværksætte efterforskning.
Medlemsstaterne vil således skulle  

 behandle enhver anmodning fra Europol om at indlede, gennemføre eller  

 samordne  

 efterforskninger og tage sådanne anmodninger op til velvillig overvejelse.  

 Såfremt medlemsstaten beslutter ikke at efterkomme en anmodning, skal en  

 begrundet beslutning herom meddeles til Europol.
3. Ved EU-retshjælpskonventionen fra 2000 og rammeafgørelsen  

 om fælles efterforskningshold fra 2002 blev der indført regler om oprettelse  

 af  

 fælles efterforskningshold, hvor to eller flere medlemsstater ønsker at  

 gennemføre en fælles strafferetlig efterforskning.
Reglerne, som kun i meget  

 begrænset omfang har nødvendiggjort ændringer i dansk ret, blev gennemført  

 ved  

 lov nr. 258 af 8. maj 2002 om ændring af straffeloven, retsplejeloven, lov om  

 konkurrence- og forbrugerforhold på telemarkedet og lov om international  

 fuldbyrdelse af straf mv.
Imidlertid er der på nuværende tidspunkt ikke efter  

 Europol-konventionen adgang til at lade Europol-ansatte deltage i fælles  

 efterforskningshold i en støttefunktion.
Med 2. tillægsprotokol skabes det  

 nødvendige hjemmelsgrundlag herfor.
Når Europol-ansatte deltager i et fælles  

 efterforskningshold, deltager de på samme erstatnings- og strafferetlige  

 vilkår, som de politifolk der er hjemmehørende i den medlemsstat, hvor  

 efterforskningen foregår.
De er således ikke omfattet af den immunitet, som i  

 øvrigt gælder for Europol-ansatte.
Eventuelle straffesager mod  

 Europol-ansatte  

 vedrørende forhold begået i forbindelse med deltagelse i fælles  

 efterforskningshold vil således skulle behandles efter reglerne i  

 retsplejelovens kapitel 93 c om straffesager mod politipersonale.
For så vidt angår eventuelle klager over Europol-ansattes  

 adfærd i forbindelse med deltagelse i fælles efterforskningshold her i  

 landet,  

 foreslås det, at sådanne klager behandles efter reglerne i retsplejelovens  

 kapitel 93 b og d.
Det samme foreslås i relation til embedsmænd fra andre  

 medlemsstater, som i henhold til internationale instrumenter på området  

 deltager i fælles efterforskningshold i Danmark.
En eventuel disciplinærsag  

 vil  

 dog fortsat skulle behandles af Europol eller af den pågældende medlemsstats  

 kompetente  

 myndighed.
4. Efter Europol-konventionen sker al kontakt mellem  

 medlemsstaterne og Europol via den såkaldte nationale enhed.
Danmark udpegede  

 i  

 forbindelse med vedtagelsen af loven om gennemførelse af Europol-konventionen  

 Rigspolitichefen som national enhed.
Med 3. tillægsprotokol åbnes der  

 mulighed  

 for, at medlemsstaterne kan beslutte, at også andre udpegede kompetente  

 myndigheder (end Rigspolitichefen) kan have direkte kontakt med Europol.  

 Desuden åbnes der mulighed for, at andre udpegede kompetente myndigheder (end  

 Rigspolitichefen) kan få direkte adgang til at foretage søgninger i Europols  

 informationssystem.
Med lovforslaget er der ikke umiddelbart lagt op til  

 ændringer af den eksisterende ordning på området.
Justitsministeriet vil dog  

 efter en vedtagelse af lovforslaget drøfte navnlig spørgsmålet om  

 hensigtsmæssigheden af at benytte muligheden for at lade andre danske  

 politimyndigheder end den nationale enhed søge direkte i informationssystemet  

 med relevante myndigheder på området.
5. Efter de nuværende regler for oprettelse af  

 analysedatabaser til brug for den politimæssige efterforskning i  

 medlemsstaterne skal der foreligge en forudgående godkendelse af Europols  

 Styrelsesråd, eventuelt på baggrund af en udtalelse fra Den Fælles  

 Kontrolinstans,  

 før en analysedatabase kan oprettes.
Denne procedure ændres efter 3.  

 tillægsprotokol, idet Styrelsesrådet og Den Fælles Kontrolinstans fremover  

 først skal underrettes i forbindelse med oprettelsen af analysedatabasen,  

 hvorefter Den Fælles Kontrolinstans kan afgive en udtalelse til  

 Styrelsesrådet,  

 hvis det findes nødvendigt.
Styrelsesrådet kan til enhver tid kræve, at  

 Europols direktør ændrer eller lukker en given analysedatabase.
Herudover  

 indebærer 3. tillægsprotokol, at ikke blot Europols analytikere, men også  

 andre  

 deltagere i analysegruppen kan søge oplysninger i den pågældende database,  

 hvorimod det som hidtil er analytikerne, der har beføjelse til at indlæse  

 oplysninger i databasen og ændre sådanne oplysninger.
Endvidere åbnes der efter protokollen mulighed for, at der i  

 særlige tilfælde vil kunne deltage personer fra et tredjeland eller en  

 ekstern  

 organisation i arbejdet i en analysegruppe.
Disse personer vil dog alene  

 kunne  

 få adgang til fortrolige oplysninger i tilknytning til analysegruppens  

 arbejde,  

 såfremt en række betingelser er opfyldt, herunder bl.a. at der er indgået en  

 aftale mellem Europol og det pågældende tredjeland eller den eksterne  

 organisation, der indeholder bestemmelser om udveksling af personoplysninger  

 samt om fortrolighed af de udvekslede oplysninger.
Protokollen indebærer  

 desuden, at Europols direktør i undtagelsestilfælde, hvor det anses for  

 strengt  

 nødvendigt at videregive oplysninger for at beskytte de berørte  

 medlemsstaters  

 væsentlige interesser inden for rammen af Europols målsætninger eller for at  

 afværge en overhængende fare for kriminalitet, kan gøre undtagelse fra det  

 nugældende krav om, at vedkommende tredjeland eller organisation sikrer et  

 tilstrækkeligt højt beskyttelsesniveau.
Endvidere indebærer 3.  

 tillægsprotokol,  

 at der skabes grundlag for, at Europol kan behandle og opbevare modtagne  

 oplysninger i op til et halvt år med henblik på at afklare, om oplysningerne  

 er  

 relevante for Europols opgaver og således kan lagres i de registre, som  

 Europol  

 fører.
Endelig medfører 3. tillægsprotokol også ændringer af de  

 nuværende regler om registrering (logning) af søgninger i Europols registre,  

 hvorefter mindst hver tiende søgning  dog i informationssystemet hver  

 enkelt  

 søgning  efter personoplysninger skal registreres med henblik på at  

 kontrollere lovligheden af søgningen.
I protokollen fastsættes det, at  

 Europol  

 skal indføre relevante kontrolmekanismer, der gør det muligt at efterprøve  

 lovligheden af søgningerne i de edb-baserede datasamlinger.
6. Den 3. tillægsprotokol til Europol-konventionen  

 indebærer desuden en øget demokratisk kontrol med Europol, idet  

 Europa-Parlamentet skal høres i forbindelse med vedtagelsen af en række  

 administrative foranstaltninger.
Desuden kan Rådets formand eller dets  

 repræsentant, eventuelt bistået af Europols direktør, give møde for  

 Europa-Parlamentet for at drøfte generelle spørgsmål i forbindelse med  

 Europol.  

 Endvidere fastsættes det i protokollen, at der skal indføres regler om  

 almindelig aktindsigt i Europols dokumenter, hvor der i dag alene er mulighed  

 for registerindsigt, dvs. registreredes egenacces.
 7. Endelig indebærer 3. tillægsprotokol, at spørgsmål  

 om, hvilken national domstol i de enkelte medlemsstater der har kompetence  

 til  

 at behandle tvister angående Europols civilretlige ansvar i medfør af  

 Europol-konventionens artikel 39, fremover skal afgøres efter Rådets  

 forordning  

 nr. 44/2001 om retternes kompetence og om anerkendelse og fuldbyrdelse af  

 retsafgørelser på det civil- og handelsretlige område i stedet for efter  

 Bruxelles-konventionen, som det hidtil har været tilfældet.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
