Bekendtgørelse om attestering ved  

 privatpersoners  

 udførsel af lægemidler I medfør af § 38, stk. 1, i lov om apoteksvirksomhed, jf.  

 lovbekendtgørelse nr. 657 af 28. juli 1995, som ændret ved lov  

 nr. 1228 af 27. december 1996, fastsættes:
 § 1. Apotekerne skal udstede attester i henhold  

 til Schengenkonventionens artikel 75 til brug for privatpersoner, der ved  

 rejse mellem Schengenlandene medbringer lægemidler med euforiserende  

 stoffer, som personen anvender som led i medicinsk behandling, jf.  

 apotekerlovens § 11, stk. 1, nr. 8.
§ 2. Udstedelse af den i § 1 nævnte  

 attest på apoteket må kun ske på grundlag af en recept.
I  

 særlige tilfælde kan udstedelse af en attest dog ske på  

 grundlag af anden entydig dokumentation for en lægelig ordination.
 Stk. 2. En attest må kun omfatte ét  

 lægemiddel.
 § 3. Udstedelse af attester skal varetages af  

 apotekeren selv eller en person, som apotekeren har bemyndiget hertil.  

 Apotekeren kan kun bemyndige personer, der efter bekendtgørelse om  

 apoteker og apotekspersonale kan ekspedere og kontrollere recepter.
 Stk. 2. Efter udfærdigelse af en attest skal apoteket  

 ved påstempling og underskrift af apotekeren eller en af apotekeren  

 bemyndiget person på attesten bekræfte rigtigheden af de  

 oplysninger, som fremgår af attesten.
 Stk. 3. Apoteket skal sende en kopi af udstedte attester til  

 Sundhedsstyrelsen.
 § 4. Med bøde straffes den, der  

 overtræder § 2 eller § 3.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 5. Bekendtgørelsen træder i kraft den 7. april  

 2001.
