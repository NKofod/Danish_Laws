Lov  

 om ændring af lov om hjemmeværnet (Ændring af reglerne om uddannelse, udpegelse til  

 distriktsudvalg m.v.) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:
§ 1 I lov om hjemmeværnet, jf. lovbekendtgørelse nr. 80 af  

 12. februar 2004, foretages følgende ændringer:
 1.  

  

 I  

  

 § 1, stk. 1,  

  

 indsættes efter  

 »flyvevåbnet«: », herunder opgaver, der støtter myndigheder i disses  

 opgavevaretagelse«.
 2.  

  

 I  

  

 § 1  

  

 indsættes som  

  

 stk. 3:
»Stk. 3.  

  

 Hjemmeværnets frivillige, jf. § 7, er opdelt i en aktiv styrke og i en  

 reserve.« 3.  

  

 I  

  

 § 2, stk. 1,  

  

 indsættes efter  

 »hærhjemmeværnet,«: »herunder virksomhedshjemmeværnet,«.
 4.  

  

 I  

  

 § 2, stk. 4,  

  

 indsættes efter  

 »Hjemmeværnsledelsen«: », Marinehjemmeværnsinspektoratet,  

 Flyverhjemmeværnsinspektoratet«.
 5.  

  

 I  

  

 § 4, stk. 2,  

  

 ændres  

 »hjemmeværnskonsulenter« til: »informationschefer«.
 6.  

  

 I  

  

 § 7, stk. 1, nr. 3,  

  

 indsættes  

 efter »stk. 2,«: »og som«.
 7.  


  

 § 7,  

 stk. 1, nr. 4  

,  


  

 ophæves.
 Nr. 5 bliver herefter nr. 4.
 8.  

  

 I  

  

 §   


  

 7,  

 stk. 2,  

  

 indsættes efter »i landet,«: »kan«.
 9.  


  

 § 9, stk. 2  

  

 og  

  

 3,  

  

 affattes således:
 »Stk. 2.  

  

 Distriktsudvalgene  

 består af en formand og 4 til 10 medlemmer, der udpeges for 4 år ad gangen.  

 Formanden udpeges af forsvarsministeren, der også udpeger de øvrige medlemmer  

 efter indstilling fra hver af landets kommunalbestyrelser.
Stk. 3.  

  

 Der  

 indstilles et medlem pr. kommune til distriktsudvalget,  

 dog således at der indstilles mindst 4 medlemmer pr.  

 distriktsudvalg.
Flere medlemmer fra samme kommune kan indstilles, såfremt  

 kommunen  

 har et befolkningsgrundlag på mere end 100.000 indbyggere.« 10.  

  

 I  

  

 § 9  

  

 indsættes efter stk. 3 som nyt stykke:
»Stk. 4.  

  

 Distriktsområder  

 med en kommunesammensætning, der medfører indstilling af mere end 10  

 medlemmer,  

 skal opdeles i flere distriktsudvalg.« Stk. 4 og 5 bliver herefter stk. 5 og 6.
 11.  


  

 § 11  

  

 affattes således:
»§ 11  


.  

  

 Frivillige i hjemmeværnet skal  

 gennemføre en uddannelse i hjemmeværnet på 250-300 timer inden for de første  

 3  

 år, herunder en grunduddannelse på 100 timer som forudsætning for at få  

 udleveret våben.
Personer, der har gennemført værnepligtsuddannelse i det  

 militære forsvar, skal ikke gennemføre den i 1. pkt. anførte uddannelse.
 Stk. 2.  

  

 For at  

 forblive medlem af den aktive styrke skal frivillige i hjemmeværnet, der har  

 gennemført  

 uddannelsen som nævnt i stk. 1, forrette mindst 24 timers  

 funktionsrelateret  

 tjeneste årligt.
 Stk. 3.  

  

 Frivillige  

 i hjemmeværnets aktive styrke, som har  

 fået udleveret våben, skal bestå en årlig færdighedsprøve i våbenbetjening  

 samt  

 en kontrolskydning.
 Stk. 4.  

  

 Uddannelse  

 og tjeneste som nævnt i stk. 1-3 skal kontrolleres årligt.
 Stk. 5.  

  

 Hjemmeværnet kan indgå aftale med frivillige i hjemmeværnet om løsning af  

 særlige opgaver med udvidede krav til uddannelse og tjeneste.
Stk. 6.  

  

 Afgørelse  

 om, hvorvidt den enkelte frivillige opfylder kravet om uddannelse eller  

 tjeneste som nævnt i stk. 1-3, kan træffes af den nærmeste foresatte  

 chef,  

 hvis afgørelse kan påklages til dennes nærmeste foresatte chef.
Afgørelser  

 vedrørende  

 stk. 2 og 3 kan ikke indbringes for anden administrativ myndighed.« 12.  


  

 § 12, stk. 1, nr. 5  

,  


  

 affattes således:
 »5)  

 	  

 opbevare og  

 vedligeholde personlig udrustning, herunder våben og mundering, i  

 overensstemmelse  

 med de forskrifter, der er fastsat herfor,«.
 13.  

  

 I  

  

 § 12, stk. 2,  

  

 udgår »og ammunition«.
 14.  


  

 § 13, stk. 1,  

  

 affattes  

 således:
»Frivillige i hjemmeværnet er kun under krig eller andre  

 ekstraordinære forhold omfattet af reglerne i militær straffelov, militær  

 retsplejelov og militær disciplinarlov.« § 2 Stk.1.  

  

 Loven  

 træder i kraft den 15. april 2006.
 Stk. 2.  

  

 § 9,  

 stk. 2-4, som affattet ved denne lovs § 1, nr. 9 og 10, træder i  

 kraft den 1. januar 2007.
Givet på Amalienborg, den 5. april  

 2006 Under Vor Kongelige Hånd og Segl MARGRETHE R.
