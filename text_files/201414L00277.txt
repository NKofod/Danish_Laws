Betænkning afgivet af Miljøudvalget den 4. december 2014 Betænkning over Forslag til lov om ændring af lov om planlægning og lov om naturbeskyttelse og byggeloven (Forsøgsordning for kyst- og naturturisme, ophævelse af muligheden for at planlægge for lavenergibebyggelse i lokalplaner samt helårsbeboelse i sommerhuse i sommerhusområder på de 27 små øer m.v.) [af miljøministeren (Kirsten Brosbøl)]:
1. Ændringsforslag Der er stillet 8 ændringsforslag til lovforslaget.
Miljøministeren har stillet ændringsforslag nr. 2, 3 og 5-8. Enhedslistens medlemmer af udvalget har stillet ændringsforslag nr. 1 og 4, herunder om deling af lovforslaget.
2. Udvalgsarbejdet Lovforslaget blev fremsat den 13. november 2014 og var til 1. behandling den 20. november 2014. Lovforslaget blev efter 1. behandling henvist til behandling i Miljøudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og miljøministeren sendte den 5. september 2014 dette udkast til udvalget, jf. (folketingsåret 2013-14) MIU alm. del  bilag 461. Den 13. november 2014 sendte miljøministeren de indkomne høringssvar og et notat herom til udvalget.
Samråd Udvalget har stillet 1 spørgsmål til miljøministeren og klima-, energi- og bygningsministeren til mundtlig besvarelse.
Spørgsmålet forventes besvaret i et samråd med udvalget efter 2. behandling.
Spørgsmål Udvalget har stillet 24 spørgsmål til miljøministeren til skriftlig besvarelse, som denne har besvaret.
3. Indstillinger Udvalget vil stemme for ændringsforslag nr. 1 om deling af lovforslaget.
Et flertal i udvalget (V, S, DF, RV, LA og KF) indstiller de under A og B nævnte lovforslag til vedtagelse med de af miljøministeren stillede ændringsforslag.
Flertallet vil stemme imod ændringsforslag nr. 4 af Enhedslisten.
Et mindretal i udvalget (SF, EL, IA og Uffe Elbæk (UFG)) indstiller det under A nævnte lovforslag til forkastelse ved 3. behandling.
Mindretallet indstiller det under B nævnte lovforslag til vedtagelse.
Mindretallet vil stemme for de stillede ændringsforslag.
 Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag a Ændringsforslag om deling af lovforslaget Af et mindretal (EL), tiltrådt af et flertal (det øvrige udvalg):
 1) Lovforslaget deles i to lovforslag med følgende titler og indhold:
 A. »Forslag til lov om ændring af lov om planlægning og lov om naturbeskyttelse (Forsøgsordning for kyst- og naturturisme og ophævelse af muligheden for at planlægge for lavenergibebyggelse i lokalplaner m.v.)« omfattende § 1, nr. 1-6, 8 og 9, § 2 og § 4.
 B. »Forslag til lov om ændring af lov om planlægning og byggeloven (Helårsbeboelse i sommerhuse i sommerhusområder på de 27 små øer)« omfattende § 1, nr. 7, § 3 og § 4, stk. 1.
[Forslag om deling af lovforslaget] b Ændringsforslag til det under A nævnte lovforslag Til § 1 Af miljøministeren, tiltrådt af udvalget:
 2) I den under nr. 1 foreslåede § 5 ændres i stk. 5 »forsøg« til: »projekter«.
[Redaktionel ændring] Til § 2 3) I det under nr. 3 foreslåede § 78, stk. 4, 2. pkt., ændres »afgørelse« til: »afgørelser«.
[Redaktionel ændring] Til § 4 Af et mindretal (EL), tiltrådt af et mindretal (SF, IA og Uffe Elbæk (UFG)):
 4) I § 4 indsættes som stk. 3:
»Stk. 3. Loven ophæves den 31. december 2019.« [Indsættelse af udløbsklausul for forslagets bestemmelser om forsøgsordning for kyst- og naturturisme] c Ændringsforslag til det under B nævnte lovforslag Til § 1 Af miljøministeren, tiltrådt af udvalget:
 5) I den under nr. 7 foreslåede § 40 a ændres i stk. 2 »sommerhuset« til: »boligen«.
[Redaktionel ændring] Til § 3 6) Før nr. 1 indsættes som nyt nummer:
»01. I § 16, stk. 7, ændres »stk. 9 og 12« til: »stk. 9 og 14«.« [Konsekvensændring som følge af ændringsforslag nr. 7] 7) Nr. 1 affattes således:
 »1. I § 16 indsættes efter stk. 9 som nye stykker:
»Stk. 10. Anvendelse af et sommerhus til helårsbolig er ikke omfattet af kravet om byggetilladelse, hvis sommerhuset udlejes til helårsbeboelse i henhold til § 40 a, stk. 1, i lov om planlægning.
Udlejning til helårsbeboelse i henhold til § 40 a, stk. 1, i lov om planlægning vil i disse tilfælde ikke være at betragte som en væsentlig anvendelsesændring, der er omfattet af § 2, stk. 1, litra c.
Stk. 11. Bestemmelsen i stk. 10 finder alene anvendelse på sommerhuse i sommerhusområder beliggende på Agersø, Anholt, Askø inkl.
Lilleø, Avernakø, Barsø, Birkholm, Bjørnø, Baagø, Drejø, Egholm, Endelave, Fejø, Femø, Fur, Hjarnø, Hjortø, Lyø, Mandø, Nekselø, Omø, Orø, Sejerø, Skarø, Strynø, Tunø, Venø og Aarø.« Stk. 10-14 bliver herefter stk. 12-16.« [Konsekvensrykninger som følge af lov nr. 552 af 7. juni 2014] 8) Efter nr. 1 indsættes som nyt nummer:
»02. I § 16, stk. 14, der bliver stk. 16, ændres »stk. 1 og 10« til: »stk. 1 og 12«.« [Konsekvensændring som følge af ændringsforslag nr. 7] Bemærkninger Til nr. 1 Med ændringsforslaget deles lovforslaget i to.
Den del af forslaget, der omhandler de ændringer af lov om planlægning og byggeloven, som giver mulighed for helårsbeboelse i sommerhuse i sommerhusområderne på de 27 små øer, udskilles dermed til selvstændig behandling.
Til nr. 2 Der er tale om en redaktionel ændring, så ordlyden svarer til ordlyden i den foreslåede forsøgsbestemmelse i § 5, stk. 1.
Til nr. 3 Der er tale om en redaktionel ændring, så ordlyden svarer til den foreslåede ordlyd i lovforslagets § 2, nr. 2 svarende til den sædvanlige formulering af bestemmelser om klageadgang.
Til nr. 4 Med ændringsforslaget foreslås det, at lovforslagets bestemmelser om en forsøgsordning for kyst- og naturturisme automatisk bortfalder 5 år efter lovens ikrafttræden.
Til nr. 5 Der er tale om en redaktionel ændring, så ordlyden svarer til ordlyden i den foreslåede bestemmelse § 40 a i øvrigt, der svarer til ordlyden i paragrafferne om sommerhuse i kapitel 8, §§ 38 a-41, i lov om planlægning.
Til nr. 6 og 8 Der er tale om en konsekvensændring som følge af ændringsforslag nr. 7.
Til nr. 7 Der er tale om konsekvensændringer som følge af de rykninger, der er sket ved § 2 i lov nr. 552 af 2. juni 2014.
Yildiz Akdogan (S) Flemming Møller Mortensen (S) Jens Joel (S) John Dyrby Paulsen (S) Mette Reissmann (S) Torben Hansen (S) Simon Kollerup (S) Lone Loklindt (RV) fmd.
Lotte Rod (RV) Lisbeth Bech Poulsen (SF) Steen Gade (SF) Per Clausen (EL) Lars Dohn (EL) Johan Lund Olsen (IA) Uffe Elbæk (UFG) Erling Bonnesen (V) Anne-Mette Winther Christiansen (V) Henrik Høegh (V) Esben Lunde Larsen (V) Hans Christian Schmidt (V) Anni Matthiesen (V) nfmd.
Hans Christian Thoning (V) Eyvind Vesselbo (V) Pia Adelsteen (DF) René Christensen (DF) Mette Hjermind Dencker (DF) Hans Kristian Skibby (DF) Villum Christensen (LA) Daniel Rugholm (KF) Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 70 Bilagsnr.
