 Ref.: KFF B.15-1968, pkt. 1 og KFF B.3-1963, pkt. 4.
FORMÅL 1. Bestemmelsen har til formål at delegere beføjelser  

 til at meddele tjenestefrihed samt tilsikre ensartede forvaltningsregler.
GENERELT 2. Ud fra en almindelig interesse, der bl.a. hviler på  

 styrkelse af beredskabet, bør civilt personel opfordres til at melde sig til  

 hjemmeværnet (HJV) og dermed gennemgå den lovpligtige hjemmeværnsuddannelse.
MEDDELELSE AF TJENESTEFRIHED 3. Tjenestefrihed med henblik på deltagelse i HJV  

 kursusvirksomhed m.v. meddeles af tjenestestedernes chefer i overensstemmelse  

 med tjenestens tarv og omfatter ud over tjenestefrihed til deltagelse i  

 grunduddannelsen følgende aktiviteter: - uddannelse til  

 befalingsmand/-havende (HJV), - deltagelse i HJV-øvelser, specialuddannelse,  

 instruktørvirksomhed, konkurrencer m.v., såfremt relevante HJV myndigheder  

 fremsætter ønske herom, og - deltagelse i specialuddannelse og konkurrencer  

 ved forsvaret.
 4. Tjenestefrihed i henhold til ovenstående skal  

 meddeles til den lovpligtige hjemmeværnsuddannelse og  

 befalingsmands/-havendeuddannelse (HJV) og kan herudover meddeles menigt  

 personel i indtil 5 arbejdsdage pr. kalenderår og befalingsmænd/-havende i  

 indtil 10 arbejdsdage excl. de år, i hvilke grunduddannelse og  

 befalingsmands/-havendeuddannelsen finder sted.
 5. Såfremt tjenestefrihed af de pågældende ønskes  

 meddelt herudover, indstilles herom til Forsvarskommandoen (FKO).
 6. Tjenestefrihed medfører ikke afkortning i løn, og  

 medregnes i pensionsancienniteten, jvf. herved ref..
REGISTRERING 7. Meddelt tjenestefrihed registreres på stamkort for  

 civile.
