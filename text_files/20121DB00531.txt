Betænkning afgivet af Udvalget for Landdistrikter og Øer den 5. februar 2013 Betænkning over Forslag til folketingsbeslutning om udflytning af statslige arbejdspladser [af Dennis Flydtkjær (DF) m.fl.]:
1. Udvalgsarbejdet Beslutningsforslaget blev fremsat den 23. oktober 2012 og var til 1. behandling den 11. december 2012. Beslutningsforslaget blev efter 1. behandling henvist til behandling i Udvalget for Landdistrikter og Øer.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et flertal i udvalget (S, RV, SF og EL) indstiller beslutningsforslaget til forkastelse.
 Et mindretal i udvalget (V, DF, LA og KF) indstiller beslutningsforslag til vedtagelse uændret.
Det Konservative Folkeparti ønsker et Danmark i sammenhæng  et Danmark, hvor udvikling ikke kun foregår øst for Valby Bakke, men hvor udviklingen også afspejles i landdistrikterne.
Arbejdspladser er tæt sammenkoblet med udvikling og vækst.
Er der arbejde, er det også mere nærliggende at slå sig ned i lokalområdet.
Det skal være godt at bo og arbejde i alle dele af landet.
Men når regeringen fjerner statslige job fra provinsen og rykker dem til hovedstadsområdet, bliver Danmark skævt.
Og denne skævhed skal undgås.
 Det Konservative Folkeparti ønsker derfor, at ministeren sætter fokus på ikke bare at skabe job i yderområderne, men også at bevare de arbejdspladser, der er.
 Det Konservative Folkeparti bakker op om beslutningsforslaget fra Dansk Folkeparti, som pålægger regeringen at nedsætte en arbejdsgruppe, der kan komme med forslag til, hvordan man får udflyttet flere statslige arbejdspladser.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Annette Lind (S) nfmd.
Bjarne Laustsen (S) Jeppe Kofod (S) John Dyrby Paulsen (S) Lennart Damsbo-Andersen (S) Per Husted (S) Troels Ravn (S) Camilla Hersom (RV) Andreas Steenberg (RV) Lotte Rod (RV) Sanne Rubinke (SF) Steen Gade (SF) Özlem Sara Cekic (SF) Lars Dohn (EL) Henning Hyllested (EL) Erling Bonnesen (V) Eva Kjer Hansen (V) Hans Christian Schmidt (V) fmd.
Thomas Danielsen (V) Esben Lunde Larsen (V) Flemming Damgaard Larsen (V) Anni Matthiesen (V) Torsten Schack Pedersen (V) Mette Hjermind Dencker (DF) Karina Adsbøl (DF) Morten Marinus (DF) Bent Bøgsted (DF) Leif Mikkelsen (LA) Mai Henriksen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende B 15 Bilagsnr.
