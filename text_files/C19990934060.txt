Vejledning om privat oplagring af smør i henhold til Kommissionens forordning (EF) nr. 454/95 1. Indledning Denne vejledning orienterer om reglerne for ydelse af støtte  

 til privat oplagring af smør, der er fremstillet i Fællesskabets område, og  

 som  

 indlagres på frysehuse.
 Ydelse af støtte er betinget af, at der oprettes en  

 kontrakt.
 Enhver der er i besiddelse af et parti smør, er berettiget  

 til at søge om at få oprettet en kontrakt, som omfatter et eller flere  

 partier.  

 Ved et parti forstås en mængde smør af ensartet sammensætning og kvalitet,  

 som  

 vejer mindst 1.000 kg netto og er indlagret den samme dato på det samme  

 frysehus.
2. Produkter der ydes støtte til Der udbetales kun støtte til privat oplagring af smør, der  

 er fremstillet inden 28 dage forud for den oplagringsdag, der er anført i  

 kontrakten og som er dagen efter den dato, hvor partiet blev indlagret på  

 frysehuset.
 Desuden skal følgende betingelser være opfyldt:
usaltet smør skal have et vægtindhold af smørfedt på mindst  

 82%, og et vægtindhold af vand på højst 16%, saltet smør skal have et vægtindhold af smørfedt på mindst  

 80%, et vægtindhold af vand på højst 16%, samt et vægtindhold af salt på  

 højst  

 2%, smør, der er fremstillet i Danmark, skal være mærket med  

 smør af første kvalitet og opfylde kvalitetskravene i Bekendtgørelse nr.  

 461 af 9. juni 1995 om kvalitetsnormer og støtte for mælk og mejeriprodukter, smør, der er fremstillet i en anden medlemsstat, skal være  

 ledsaget af en erklæring, hvori det attesteres, at smørret opfylder denne  

 medlemsstats nationale kvalitetsklasse, jf. bilag II til forordningen, og at  

 smørret opfylder oplagringsbetingelserne i samme forordnings art. 10,  

 stk. 6, litra a, b, og d.
3. Produkter, der ikke ydes støtte til Der ydes ikke støtte til smør der er blevet afvist som interventionssmør,  

 fordi det ikke opfylder kvalitetskravene, eller, hvortil der ved fremstillingen er anvendt  

 fløde, som har været oplagret med støtte efter Fællesskabets regler om støtte  

 til privat oplagring af fløde og der kan ikke indgås kontrakt for  

 smør hvor der er ansøgt om støtte til direkte  

 forbrug, eller som ligger på toldoplag eller i frizone, jf.  

 Kommissionens forordning (EØF) nr. 565/80 af 4. marts 1980 om forudbetaling  

 af  

 eksportrestitutioner for landbrugsprodukter.
Såfremt smør, der er omfattet af  

 en kontrakt om privat oplagring, anbringes på toldoplag eller indbringes i  

 frizone, betragtes det som udlagret fra Fællesskabets geografiske område.
4. Ansøgning/kontrakt om  

 ydelse af støtte Når indlagringen af smørret er  

 tilendebragt sendes ansøgningens original og kopi 1 til EU-direktoratet  

 senest  

 30 dage efter datoen for indlagring på frysehuset.
 Er der tale om smør, der er  

 fremstillet i et andet medlemsland, et det en betingelse, at den under pkt. 2  

 nævnte erklæring indsendes sammen med anmodningen seneste 60 dage efter  

 datoen  

 for modtagelse af anmeldelsen.
 Ansøgningen skal indeholde følgende  

 oplysninger:
oplagerens navn og adresse, angivelse af det frysehus, hvor smørret er  

 oplagret, partinummer, produktionsdato for hvert enkelt parti, dato for indlagring af hvert enkelt parti på  

 frysehuset, smørrets klassifikation, nettovægten af det indlagrede kvantum smør, støttebeløbet, en erklæring fra oplageren om, at denne er  

 indforstået med at opfylde bestemmelserne, herunder navnlig de i forordning  

 454/95, art. 10, stk. 5 og stk. 6 samt art. 11 nævnte  

 oplagringsbetingelser som bestanddel af den kontrakt, der skal indgås.
 Ansøgningen skal være forsynet med  

 frysehusets daterede og underskrevne erklæring om, at have modtaget de  

 pågældende  

 mængder smør til oplagring på de datoer, der er anført i ansøgningen.
 EU-direktoratet kan efter anmodning  

 herom tillade, at forpligtelsen til at anføre indlagringsdatoen ikke gælder,  

 såfremt den ansvarlige for frysehuset forpligter sig til at føre et register,  

 hvori ovennævnte oplysninger indføres på indlagringsdagen.
Kopi 2 af ansøgningen (  

  

 rød)  

  

 sendes til Plantedirektoratets  

 lokale distriktskontor, som attestere rigtigheden af oplagerens og  

 frysehusets  

 oplysninger.
Herefter sendes kopien til EU-direktoratet.
Er alle betingelserne opfyldt,  

 bekræfter EU-direktoratet senest 30 dage efter modtagelsen, at anmeldelsen er  

 accepteret, således at den betragtes som en kontrakt.
Original vil blive  

 sendt  

 til virksomheden i underskrevet stand.
5. Krav til emballagen Hvert partis emballage skal være  

 mærket med følgende angivelser:
fremstillingsvirksomhedens godkendelsesnummer,  

 der identificerer produktionsvirksomheden- og medlemsstaten, fremstillingsdatoen, indlagringsdatoen, varepartiets nummer, påskriften saltet, hvis det er saltet smør, den nationale kvalitetsklasse (dvs. i Danmark  

 smør af første kvalitet), nettovægten.
6. Indlagring og  

 oplagringsperioden Indlagring kan ske fra og med den  

  

 1. april  

  

 til og med den  

  

 15. august  

  

 samme år.
Udlagring kan ske  

 fra og med den 16. august samme år.
Oplagringsperioden skal mindst være 90  

 dage og kan ikke overstige 210 dage.
Den første oplagringsdag er dagen efter  

 datoen for partiets indlagring på frysehus.
Den sidste oplagringsdag er dagen  

 før datoen for udlagring.
 Når markedssituationen inden for  

 Fællesskabet gør det nødvendigt, kan støttebeløbet samt indlagrings- og  

 udlagringsperioderne og den maksimale oplagringsperiode ændres i løbet af  

 året  

 for de kontrakter, der indgås.
Viser det sig ved udgangen af  

 oplagringsperiodens første 60 dage, at smørret har været udsat for en større  

 kvalitetsforringelse end opbevaring normalt medfører, kan Plantedirektoratets  

 lokale distriktskontor give oplageren tilladelse til for egen regning at  

 erstatte den mangelfulde mængde smør med en tilsvarende mængde smør, som  

 opfylder de betingelser, som er anført i denne vejledning.
Denne tilladelse  

 kan  

 kun gives én gang pr. vareparti.
7. Udlagring Udlagring omfatter hele varepartier,  

 eller, hvis EU-direktoratet har tilladt det, mindre enheder.
Dog kan  

 udlagring  

 kun omfatte en forseglet mængde, såfremt produktet er forseglet i henhold til  

 art. 11, stk. 6, litra a i forordning (EF) nr. 454/95.
 Inden udlagring påbegyndes, skal  

 kontrahenten fem hverdage inden give Plantedirektoratets lokale  

 distriktskontor  

 meddelelse om de varepartier, der skal udlagres.
8. Beregning af støtte Støtten fastsættes af Kommissionen og  

 udgør pr. ton smør eller smørækvivalent 24 ECU for de faste omkostninger 0,35 ECU pr. kontraktmæssig oplagringsdag for  

 omkostningerne ved kølelagring, et beløb pr. kontraktmæssig oplagringsdag, der  

 beregnes på grundlag af 91% af den interventionspris for smør, udtrykt i  

 national valuta, der gælder på dagen for den kontraktmæssige oplagrings  

 påbegyndelse, og en rentesats på 5% om året.
9.  

 Anmodning om udbetaling af støtte Anmodning om udbetaling af støtte  

 sendes til Plantedirektoratets lokale distriktskontor, der efter at have  

 udført  

 den fornødne kontrol, videresender anmodningen til EU-direktoratet, som  

 foretager udbetaling af støttebeløbet.
En anmodning må kun vedrøre en enkelt  

 oplagringskontrakt og skal indeholde følgende oplysninger:
oplagerens navn og adresse, en specificeret opgørelse vedrørende det smør,  

 der søges støtte til med angivelse af mængder, indlagringsdato og  

 udlagringsdatoer  

 for hvert enkelt parti, en beregning af det ansøgte støttebeløb, en erklæring  

 om, at det i anmodningen angivne kvantum smør ikke i oplagringsperioden har  

 været anbragt på toldoplag eller i frizone med henblik på udførsel indenfor  

 en  

 bestemt frist, jf. art. 5, stk. 1, i forordning (EØF) nr. 565/80 af 4.  

 marts 1980 om forudbetaling af eksportrestitutioner for landbrugsprodukter, oplysningerne skal attesteres af det pågældende  

 frysehus.
Støtten udbetales senest 120 dage efter den sidste  

 oplagringsdag, som er dagen før datoen for udlagring.
Beløbet vil blive  

 krævet  

 tilbagebetalt, såfremt direktoratet eller revisionsmyndighederne senere  

 konstaterer, at beløbet er udbetalt med urette.
10. Anmodning om udbetaling af forskud på støtte Når et parti smør har været oplagret i 60 dage, kan der  

 udbetales forskud på støtten, hvis der over for EU-direktoratet er stillet en  

 sikkerhed af samme størrelse som forskudsbeløbet, forhøjet med 10%.  

 Sikkerheden  

 skal stilles i form af en garanti i et pengeinstitut eller  

 forsikringsselskab,  

 der ligger i Danmark.
 Anmodningen sendes til EU-direktoratet, som udbetaler  

 forskuddet på beregning af en oplagringsperiode på 90 dage.
11. Regnskabs- og kontrolbestemmelser Oplageren skal føre en særlig konto over partier smør, der  

 er omfattet af en kontrakt oprettet i overensstemmelse med bestemmelserne i  

 denne vejledning.
 Oplageren skal sørge for, at smørret er lagret på en sådan  

 måde, at de kontrollerende myndigheder til enhver tid kan foretage kontrol af  

 smørret.
 Repræsentanter for Kommissionen, EU-direktoratet og  

 Plantedirektoratet har mod behørig legitimation adgang til lagre af smør, der  

 er omfattet af en kontrakt og, er berettiget til uden erstatning, at udtage  

 prøver i det omfang, det er nødvendigt af hensyn til kontrollen.
Disse repræsentanter har endvidere adgang til hos oplageren  

 at foretage kontrol af de oplysninger, som tjener til dokumentation for  

 udbetaling af støtten, herunder at efterse oplagerens forretningsbøger,  

 øvrige  

 regnskabsmateriale samt korrespondance m.v.
Det påhviler oplageren at yde den  

 bistand, der er nødvendig for foretagelse af kontrollen.
12. Retsgrundlag Rådets forordning (EØF) nr.804/68 af 27. juni 1968 med  

 senere ændringer om den fælles markeds ordning for mælk og mejeriprodukter.
 Kommissionens forordning (EF) nr. 454 af 28. februar 1995  

 med senere ændringer om gennemførelsesbestemmelser for interventioner på  

 markedet for smør og fløde.
 Kommissionens forordning (EF) nr. 340/96 af 26. februar 1996  

 med senere ændringer om fastsættelse af den i Rådets forordning (EØF) nr.  

 804/68 omhandlede støtte til privat oplagring af smør og fløde.
 Kommissionens forordning (EØF) nr. 2220/85 af 22. juli 1985  

 med senere ændringer om fælles gennemførelsesbestemmelser for ordningen for  

 sikkerhedsstillelse for landbrugsprodukter.
 Rådets forordning (EØF/EURATOM) nr. 1182/71 af 3. juni 1971  

 om fastsættelse af regler om tidsfrister, datoer og tidspunkter.
 Landbrugs- og Fiskeriministeriets bekendtgørelse nr. 461 af  

 9. juni 1995 om kvalitetsnormer og støtte for mælk og mejeriprodukter.
Instrukser Plantedirektoratets instruks.
