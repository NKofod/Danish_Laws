1. Gyldighedsområde og terminologi 1.1. Gyldighedsområde 1.2. Terminologi 2. Generelle bestemmelser.
2.1. Konverteringsformer 2.2. Udførelse af konverteringsoperationer 2.3. Gasleverandørens tilsyn 3. Stikledninger og husinstallationer frem til de  

 gasforbrugende apparater 3.1. Generelt 3.2. Ledningssystemet 3.3. Afspærringsindretninger og gasmåler 3.4. Apparattilslutning 3.5. Ventilations- og aftræksforhold 4. De-gasforbrugende apparater 4.1. Generelt 4.2. Klassificering af de gasforbrugende apparater 4.3. Krav til konvertering og godkendelse 4.4. Mærkning 5. Afprøvning og ibrugtagning 5.1. Tæthedsprøvning 5.2. Ibrugtagning af ledningsanlæg 5.3. Indregulering af gasforbrugende apparater 6. Henvisninger 1. Gyldighedsområde og terminologi 1.1. Gyldighedsområde 1.1.1. Disse retningslinier omhandler bestemmelser vedrørende konvertering  

 af gasinstallationer fra anvendelse med en gaskvalitet til en anden inden for  

 de installationsformer, der er omfattet af Lov nr. 250 af 8. juni 1978.
 1.1.2. Bestemmelserne omfatter såvel konvertering af gaskvaliteten inden  

 for samme gasfamilie som konvertering mellem gaskvaliteter fra en gasfamilie  

 til en anden.
 1.1.3. DGP kan i konkrete konverteringstilfælde, såfremt det ifølge  

 indvundne erfaringer skønnes påkrævet af sikkerhedsmæssige grunde, stille  

 supplerende krav eller skærpede krav til konverteringen.
 1.1.4. Disse retningslinier for konvertering af gasinstallationer træder i  

 kraft den 1. januar 1984.
1.2. Terminologi Med hensyn til den i disse retningslinier anvendte terminologi henvises  

 til pkt. 1.2. i Gasreglementets afsnit A.
Som supplement og præcisering skal  

 følgende fremhæves.
Gasleverandør.
Herved forstås en distributionsvirksomhed for gas,  

 registreret af DGP.
 Komponentleverandør (godkendelsesindehaver) Herved forstås firmaer,  

 registreret af DGP, som markedsfører godkendt gasmateriel på det danske  

 marked.
Gasfamilier Ved gasfamilier forstås grupper af gaskvaliteter med beslægtede  

 forbrændingsegenskaber.
 De opdeles i 1., 2. og 3. gasfamilie, idet kravene til gaskvaliteterne  

 inden for de 3 gasfamilier er fastsat i de af DGP udfærdigede  

 »Bestemmelser om gaskvaliteter« (Bilag 1A til Gasreglementet,  

 afsnit A).
 1. gasfamilie består af bygas, d.v.s. gas produceret  

 af kul eller olieprodukter og kendetegnet ved højt indhold af hydrogen  

 (brint). Endvidere af visse erstatningsgasser, godkendt af DGP, jfr.  

 ovennævnte bestemmelser om gaskvaliteter.
2. gasfamilie består af naturligt forekommende gas  

 (naturgas) væsentligst bestående af kulbrinten metan. 2. gasfamilie gruppe H  

 indeholder normalt 90-95 pct. metan, medens gruppe L normalt indeholder 80-85  

 pct. metan.
Endvidere af visse erstatningsgasser, godkendt af DGP, jfr.  

 ovennævnte bestemmelser om gaskvaliteter.
 3. gasfamilie består af kulbrinter, hovedsagelig  

 propan og butan og benævnes F-gas (flaskegas eller LPG).
 Kloakgas eller biogas består af brændbare gasser, produceret af affald,  

 gødning eller lignende.
 Hovedledning er en distributionsledning, der kan forsyne mere end en  

 stikledning.
 Stikledning er en ledning, der forbinder en hovedledning med en  

 husinstallation.
 Husinstallation er gasinstallationen efter stikledning til og med de  

 gasforbrugende apparater og deres aftrækssystem.
 Konvertering er en operation, hvor gasinstallationen, herunder de  

 gasforbrugende apparater, ombygges eller omstilles fra forsyning med en  

 gaskvalitet til en anden, evt. kombineret med ændring af  

 installationstrykket.
 Gastryk angives som overtryk i bar eller mbar.
 Installationstryk er gastrykket efter husinstallationens hovedhane eller  

 efter en evt. husregulator.
 Tilslutningstryk er gastrykket umiddelbart foran de gasforbrugende  

 apparater eller deres regulator.
Distributionsnet med maksimalt tilladeligt driftstryk X mbar er et distributionsnet, hvor det maksimale driftstryk under normale  

 forsyningsforhold ved enhver afgrening fra en hovedledning er X mbar.
Maksimalt tilladeligt driftstryk er højst mulige afgangstryk under drift fra regulator i  

 distributionsnettet, der forsyner den enkelte forbruger.
2. Generelle bestemmelser 2.1. Konverteringsformer 2.1.1. Det er kun tilladt at konvertere til en gaskvalitet, der opfylder  

 bestemmelserne i bilag 1A til Gasreglementets afsnit A »Bestemmelser om  

 gaskvaliteter«.
 Ved konvertering til en erstatningsgas inden for 1. eller 2. gasfamilie  

 skal gaskvaliteten godkendes af DGP.
 2.1.2. Ved konvertering af en husinstallation skal installationstrykket  

 fastsættes således, at de tilsluttede gasforbrugende apparater under normale  

 driftsforhold sikres det tilslutningstryk, som er nødvendigt for apparaternes  

 korrekte funktion.
 For installationer omfattet af Gasreglementet, afsnit A skal de i  

 nedenstående tabel angivne normer følges.
 2.1.3. Uanset bestemmelserne i 2.1.1. og 2.1.2. kan DGP godkende andre  

 gasarter eller andre trykniveauer under forudsætning af, at der iværksættes  

 foranstaltninger til sikring af korrekt funktion af de tilsluttede  

 gasforbrugende apparater.
For distributionsnet uden hus- eller målerregulator skal der forudses et  

 tryktab fra regulatoren, der forsyner nettet, til husinstallationens  

 hovedhane.
Regulatoren for sådanne systemer tillades derfor indstillet til et  

 maksimalt driftstryk, der er højere end installationstrykket.
 For 2. gasfamilie, gruppe H, gælder følgende begrænsninger:
 Dersom regulatorens afgangstryk, målt ved regulatorydelser mellem 10 pct.  

 og 100 pct., maksimalt er 26 mbar, kræves ikke yderligere foranstaltninger i  

 installationerne.
 Regulatorens maksimale afgangstryk, målt på samme måde, tillades hævet til  

 29 mbar, dersom samtlige apparater i installationerne er forsynet med  

 apparatregulatorer, der sikrer, at apparatets nominelle belastning ikke  

 overskrides med mere end 7,5 pct. ved et tilslutningstryk på 30 mbar.
2.2. Udførelse af konverteringsoperationer 2.2.1. Det påhviler gasleverandøren at tilrettelægge og styre  

 konverteringen af enhver gasinstallation inden for det forsyningsområde, der  

 ønskes konverteret.
 2.2.2. Den fysiske konvertering af installationer må kun udføres af  

 personale ansat hos gasleverandøren eller i en virksomhed, der har  

 autorisation i henhold til Lov nr. 250 af 8. juni 1978.
 2.2.3. Gasleverandøren kan stille krav om, at de personer, der skal udføre  

 konvertering af de gasforbrugende apparater, skal have gennemgået en speciel  

 uddannelse.
 2.2.4. Komponentleverandører kan foretage simple konverteringsoperationer,  

 jævnfør pkt. 4.3.2.8. i Gasreglementets afsnit C, herunder udskiftning af  

 konverteringskomponenter i overensstemmelse med apparatgodkendelsen under  

 medvirken af en autoriseret gasmester.
 Komponentleverandøren må uden medvirken af en autoriseret gasmester  

 udskifte leverede brugsgenstande, forudsat at der ikke sker anden ændring af  

 gasinstallationerne.
2.3. Gasleverandørens tilsyn 2.3.1. Gasleverandøren har pligt til at etablere en systematisk kontrol af  

 de udførte konverteringer af stikledninger og husinstallationer, herunder de  

 gasforbrugende apparater.
2.3.2. Alle stikledninger uden for bygninger skal efter konverteringen  

 systematisk undersøges ved lækagekontrol inden for en 3-årig periode efter  

 konverteringen.
Proceduren i forbindelse med lækagekontrollen skal  

 forhåndsgodkendes af DGP.
 2.3.3. Den systematiske kontrol af husinstallationer, der omfattes af  

 Gasreglementet afsnit A skal omfatte 20 pct. af installationerne.
 Kontrollen skal udføres i overensstemmelse med de i bilag 1 nævnte  

 retningslinier inden 1 måned efter konverteringen.
 Resultaterne af kontrollen skal løbende vurderes af DGP i samarbejde med  

 gasleverandøren, idet DGP på basis af disse vurderinger kan skærpe eller  

 lempe kontrolomfanget.
 2.3.4. For gasinstallationer omfattet af Gasreglementets afsnit A, hvor  

 konverteringen består i væsentlige installationsændringer, samt ved  

 installationer omfattet af Gasreglementet afsnit B-4, skal gasleverandørens  

 tilsyn foregå inden ejerens ibrugtagning af gasinstallationen.
 2.3.5. Gasleverandøren har pligt til at undersøge og vurdere de  

 gasinstallationer, hvorom der indberettes om fejl fra forbrugernes side, og  

 skal, såfremt det skønnes, at der foreligger fare, afbryde og plombere  

 gastilførslen til installationen.
3. Stikledninger og husinstallationer frem til de  

 gasforbrugende apparater 3.1. Generelt 3.1.1. Alle dele af en gasinstallation, herunder de anvendte rørmaterialer  

 og samlingsmetoder samt det monterede gasmateriel skal være egnet til den  

 efter konverteringen anvendte gaskvalitet, og gasinstallationens tæthed må  

 ikke kunne forringes som følge af pakningsmaterialernes udtørring eller  

 kvældning.
 3.1.2. Alle dele af en gasinstallation skal være egnet til det efter  

 konverteringen anvendte installationstryk, jfr. de almindelige bestemmelser i  

 Gasreglementets afsnit A.
3.2. Ledningssystemet 3.2.1. Enhver stikledning, inkl. tilslutning til hovedledning skal før  

 konvertering lokaliseres og registreres.
Stikledninger, som ikke anvendes,  

 skal fraskæres ved hovedledningen, med mindre gasleverandøren har formodning  

 om evt. fremtidig gasleverance.
 3.2.2. Tilstanden af alle dele af stikledningen uden for bygning skal  

 inden konverteringen vurderes ved en gennemført lækagekontrol, idet  

 proceduren for lækagekontrollen og acceptkriterierne for ledningens tilstand  

 på forhånd skal være godkendt af DGP.
 3.2.3. Hvis stikledningens indføring i bygning giver anledning til tvivl  

 om ledningens tilstand, specielt modstandsdygtighed over for jordsætninger  

 eller korrosion, skal gasledningens indføring i bygning omlægges i henhold  

 til pkt. 3.2.3. i Gasreglementet afsnit A og fortrinsvis ved anvendelse af  

 indføring over terræn.
 3.2.4. Tilstanden af de anvendte rør og rørsamlinger, specielt ved  

 murgennemføringer og i bygninger samt hensigtsmæssigheden af  

 husinstallationens ledningsføføring skal inden konverteringen være accepteret  

 af gasleverandøren.
3.3. Afspærringsindretninger og gasmåler 3.3.1. Efter konvertering af enhver gasinstallation skal det være muligt  

 effektivt at afspærre gasforsyningen ved hovedhanen samt ved enhver  

 forgrening til selvstændig forbrugerinstallation.
 3.3.2. Alle afspærringsindretninger skal afprøves for korrekt funktion,  

 lige som tilgængeligheden af hovedhanen skal opfylde kravene i pkt. 3.2.3.7.  

 i Gasreglementets afsnit A.
3.3.3. Gasmålere og deres tilslutning skal være egnet til gaskvaliteten og  

 installationstrykket efter konverteringen.
Utætte eller defekte gasmålere  

 skal udskiftes.
 Tilgængeligheden af gasmålere skal være som foreskrevet i pkt. 3.2.6.2,  

 Gasreglementets afsnit A.
3.4. Apparattilslutning 3.4.1. Hvor apparattilslutningen består af en fleksibel forbindelse i form  

 af slange, skal denne forbindelse opfylde kravene i pkt. 3.3.2.3. i  

 Gasreglementets afsnit A.
 Fleksible apparattilslutninger, f.eks. komfurslanger skal være af godkendt  

 type og må ikke være placeret på en måde, der giver risiko for termisk eller  

 mekanisk beskadigelse.
 3.4.2. Efter konverteringen skal gashaner med slanger være af en type, der  

 er forsynet med spærre i lukket stilling.
3.5. Ventilation og aftræksforhold 3.5.1. Frisklufttilførsel Efter konverteringen skal kravene til frisklufttilførsel i henhold til  

 pkt. 3.3.3.1.1. i Gasreglementets afsnit A være opfyldt.
 Gasleverandøren kan dog godkende størrelser af friskluftsåbninger, der  

 opfylder bestemmelser i henhold til Gasreglementet af 1969.
3.5.2. Rumaftræk Hvor der i opstillingsrum for gasforbrugende apparater findes kanaler til  

 rumaftræk, skal det kontrolleres, at disse ikke er blokeret af køkkenskabe,  

 forsænkede lofter, papir eller lignende.
 Er der udført moderniseringsarbejde i en sådan grad, at  

 ventilationsforholdene ikke er tilfredsstillende, skal gasleverandøren kræve  

 installation af åbninger i ydermur til sikring af luftfornyelse eller på  

 anden måde sikre fornøden ventilation.
3.5.3. Aftrækssystemet Efter konverteringen skal gasforbrugende apparater være forsynet med  

 aftræk i overensstemmelse med pkt. 3.3.3.2. i Gasreglementets afsnit A.
 Alle små gennemstrømningsvandvarmere uden aftræk skal forsynes med aftræk  

 til ventilationskanal eller skorsten som vilkår for anvendelse efter  

 konverteringen.
 Eksisterende aftrækssystemer fra gasforbrugende apparater skal i  

 forbindelse med konverteringen kontrolleres for korrekt funktion.
4. De gasforbrugende apparater 4.1. Generelt 4.1.1. Ved konvertering af gasforbrugende apparater skal den tilsluttede  

 sikkerhedsudrustning være godkendt af DGP, hvilket bl.a. indebærer, at alle  

 gasbrændere på nær løse kogeapparater og kogeblus på komfurer skal være  

 forsynet med overvågning af flammes tilstedeværelse.
 Gasbrændere skal være forsynet med effektiv automatisk afspærring og  

 fornøden styre- og sikkerhedsautomatik.
 Der henvises tillige til Gasreglementets afsnit C.
4.1.2. Efter konvertering skal de gasforbrugende apparater have en  

 fornøden sikkerhedsteknisk funktion, jfr. pkt. 4.3. om forudgående afprøvning  

 og godkendelse.
Alle apparater skal være forsynet med apparatregulator eller  

 på anden måde være konstrueret således, at apparatets sikkerhedstekniske  

 funktion er tilfredsstillende ved de i Gasreglementet omhandlede variationer  

 i tilslutningstryk og gaskvalitet.
 4.1.3. Efter konvertering må de gasforbrugende apparater ikke fungere  

 væsentligt dårligere end før konverteringen.
 Således må apparatets nominelle belastning normalt ikke nedsættes med mere  

 end 15 pct., lige som apparater med minimum-indstilling skal kunne  

 nedreguleres til mellem 15 og 35 pct. af den nominelle belastning.
4.2. Klassificering af de gasforbrugende apparater 4.2.1. De gasforbrugende apparater skal ved forhåndsregistrering være  

 klassificeret af gasleverandøren under hensyntagen til apparaternes mulighed  

 for anvendelse efter konverteringen.
4.2.2. Ved konvertering til naturgas (2. gasfamilie, gruppe H) anvendes  

 følgende klassificering Klasse A: Gasforbrugende apparater, typegodkendt af DGP i kategori I2H,  

 II12H, II2H3 eller III i overensstemmelse med Gasreglementets afsnit C.
 Klasse B: Gasforbrugende apparater, godkendt af DGP til naturgas med den  

 fornødne sikkerhedsudrustning, men uden anvendelig apparatregulator.
 Klasse C: Gasforbrugende apparater uden algas- eller multigasbrændere, med  

 den fornødne sikkerhedsudrustning, men uden anvendelig apparatregulator.
 Klasse D: Gasforbrugende apparater uden algas eller multigasbrændere og  

 uden den fornødne sikkerhedsudrustning.
 Klasse E: Specielle gasbrændere til erhverv eller industri.
 4.2.3. Ved konvertering til andre gaskvaliteter end naturgas fastsætter  

 DGP den anvendte klassificering.
4.3. Krav til konvertering og godkendelse 4.3.1. Gasforbrugende apparater skal være godkendt af DGP til anvendelse  

 efter konverteringen, idet konvertering skal udføres i henhold til en  

 godkendt vejledning.
 4.3.2. Ved konvertering til naturgas gælder følgende bestemmelser med  

 grundlag i den i pkt. 4.2.2. nævnte klassificering.
 4.3.3. De tekniske data for den konstruktive udførelse og den godkendte  

 indreguleringsmetode skal for hver enkelt type gasmateriel samles i en  

 konverteringsmanual.
 Denne konverteringsmanual skal godkendes af DGP.
4.4. Mærkning 4.4.1. Alle konverterede gasforbrugende apparater skal efter  

 konverteringen mærkes med den gasart, hvortil de er konverteret samt  

 angivelse af den indregulerede nominelle belastning angivet i kW ved øvre  

 brændværdi.
 Ved konvertering til naturgas skal apparaterne således forsynes med et  

 tydeligt mærkeskilt »Konverteret til naturgas«.
 4.4.2. Alle gasforbrugende apparater, der ikke konverteres skal af  

 gasleverandøren forsynes med en tydelig mærkning, der angiver, at apparatet  

 ikke må benyttes til den efter konverteringen anvendte gas.
5. Afprøvning og ibrugtagning 5.1. Tæthedsprøvning 5.1.1. Nyetablerede eller reparerede stikledninger skal enten  

 tæthedsprøves, jævnfør bestemmelser i Gasreglementets afsnit A eller  

 lækageundersøges efter ibrugtagning.
 5.1.2. Alle husinstallationer inkl. gasmåleren skal før eller umiddelbart  

 efter konverteringen tæthedsprøves, idet der skal anvendes følgende  

 prøvetryk:
 5.1.3. Foretages væsentlige ledningsændringer, skal installationen  

 tæthedsprøves i henhold til bestemmelserne i pkt. 4.2. i Gasreglementet,  

 afsnit A.
 5.1.4. Ved konverteringsoperationer, hvor der udføres ændringer på de  

 gasførende dele, eksempelvis ved udskiftninger af komponenter, skal  

 gastætheden kontrolleres ved overpensling med sæbevand eller lignende ved  

 installationens driftstryk.
5.2. Ibrugtagning af ledningsanlæg 5.2.1. Ved ibrugtagning af ledningsanlæg skal anlæggene udluftes, indtil  

 den korrekte gaskvalitet er fremme ved ethvert tilsluttet gasforbrugende  

 apparat.
 5.2.2. Det skal kontrolleres, at gastrykket i installationen ligger inden  

 for de angivne tolerancer, idet regulerings- og sikkerhedsindretninger skal  

 indreguleres i henhold til pkt. 4.3.3. i Gasreglementets afsnit A.
 5.2.3. Utætte ledningsanlæg må ikke tages i brug.
5.3. Indregulering af de gasforbrugende apparater Indregulering af de gasforbrugende apparater skal udføres i  

 overensstemmelse med pkt. 4.4. i Gasreglementet, afsnit A.
 Ved distributionsnet med maksimalt driftstryk mellem 26 og 29 mbar skal  

 indregulering af gasblæseluftbrændere baseres på et tilslutningstryk på min.  

 26 mbar.
6. Henvisninger Gasreglementets, afsnit A »Almindelige og generelle bestemmelser for  

 mindre gasinstallationer« Gasreglementets, afsnit C »Generelle bestemmelser vedrørende  

 godkendelse af gasmateriel« Gasreglementets, afsnit B-4 »Installationsforskrifter for store  

 gasfyrede anlæg«.
Ministeriet for offentlige arbejder Den 20. december 1983 Bilag 1 Gasleverandørens tilsyn har primært til formål at afklare deciderede  

 fejltagelser i forbindelse med konverteringen, at afhjælpe disse samt vurdere  

 gasinstallationens sikkerhed ud fra en helhedsbetragtning.
 Følgende arbejdsoperationer må karakteriseres som minimum for at opfylde  

 ovennævnte forpligtelser:
 1. En visuel kontrol af hele installationen for at  

 fastslå, om generelle installationsprincipper, fastsat ved konverteringen, er  

 respekteret.
 2. En kontrol af installationens tæthed.
 3. En kontrol af installationstrykket.
 4. En kontrol af tilstedeværelsen af de fornødne  

 friskluftåbninger og aftræksmuligheder fra de monterede gasforbrugende  

 apparater.
 5. En kortvarig funktionsprøve af de gasforbrugende  

 apparater.
