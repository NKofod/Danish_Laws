Cirkulæreskrivelse om opslag af ledige stillinger og lønnede hverv i staten (Til samtlige ministerier m.v.) I.
Om opslag af stillinger og hverv.
l.
På given foranledning skal man henstille, at ledige stillinger og  

 lønnede hverv i staten besættes efter offentligt opslag, medmindre det drejer  

 sig om vikariater, ferieafløsning eller tilsvarende kortvarig beskæftigelse.
 Offentligt opslag bør finde sted, selv om vedkommende hverv eller stilling  

 forudsætter deltidsbeskæftigelse.
I tilfælde, hvor arbejdet eller kvalifikationskravene til indehaveren er  

 af en så speciel karakter, at offentligt opslag ikke kan antages at fremkalde  

 egnede ansøgere, kan offentligt opslag dog undlades.
Offentligt opslag kan  

 ligeledes undlades i tilfælde, hvor der i lovgivningen eller i medfør heraf  

 er fastsat særlige regler om udpegning, f.eks. til nævn og råd.
2. Inden der træffes bestemmelse om opslag af en  

 stilling eller senest samtidig med opslaget, samt når opslag undlades på grund af  

 ansættelsens varighed, jfr. ovenfor under 1, må der rettes henvendelse til  

 det lokale offentlige arbejdsformidlingskontor, hvis der er grundlag for at  

 antage, at dette vil kunne anvise egnet arbejdskraft.
 3. Opslaget bør indeholde oplysning om, hvilken  

 ansættelsesform og aflønning der finder anvendelse for pågældende stilling  

 eller hverv (overenskomstvilkår, efter særlig kontrakt, tjenestemandslignende  

 vilkår osv.).
 I tilfælde, hvor flere ansættelsesformer vil kunne anvendes ved  

 stillingens besættelse, f.eks. enten på tjenestemandsvilkår eller  

 overenskomstvilkår, bør dette fremgå af opslaget.
Med hensyn til opslagets indhold i øvrigt, ansøgningsfrister og fornyet  

 opslag bør bestemmelserne i bekendtgørelse af 2. juli 1973 om opslag af  

 tjenestemandsstillinger, §§ 9-10 og 13-14, anvendes i det omfang, bestemmelserne er anvendelige pa andre  

 ansættelsesformer end tjenestemandsansættelse.
 4. Reglerne i pkt. 1-3 medfører ingen ændring i  

 bestående administrative bestemmelser, kollektive aftaler og overenskomster,  

 der er fastsat af eller indgået med finansministeriet eller efter  

 bemyndigelse fra finansministeriet.
II.
Andre bestemmelser.
 5. Opmærksomheden henledes på pkt. 1 i  

 budgetministeriets (nu finansministeriets) cirkulære af 28. november 1973 om  

 angivelse af krav til forudgående uddannelse i opslag af  

 tjenestemandsstillinger og om udfærdigelse af betingelser med hensyn til  

 forudgående uddannelse i henhold til tjenestemandslovens § 4.
 6. Endvidere henledes opmærksomheden på, at opslag bør  

 finde sted, når en tjenestemandsstilling besættes gennem midlertidig tjeneste  

 i højere stilling, og hvor det må forventes, at den midlertidige tjeneste vil  

 strække sig over et ikke ganske kortvarigt tidsrum, jfr. cirkulæreskrivelse  

 af 7. marts 1973 angående aftale om betaling m.v. til tjenestemænd i staten,  

 folkeskolen og folkekirken under midlertidig tjeneste i højere stilling, pkt.  

 1, sidste afsnit.
 7. For tjenestemandsstillingers vedkommende henvises i  

 øvrigt til bekendtgørelse nr. 401 af 2. juli 1973 om opslag af  

 tjenestemandsstillinger i staten.
 Det bemærkes, at forskellige bestemmelser om opslag senere vil blive søgt  

 samarbejdet.
P.
M.
V.
