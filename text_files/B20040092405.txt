 Bekendtgørelse om pas m.v.
 I medfør af § 1, stk. 1-2, § 3,  

 stk. 1, § 4, stk. 1, § 5, stk. 1, og § 7 i lov  

 om  

 pas til danske statsborgere m.v., jf. lovbekendtgørelse nr. 586 af 1.  

 september  

 1986, som ændret ved § 6 i lov nr. 386 af 20. maj 1992, § 6 i lov  

 nr.  

 288 af 12. maj 1999, § 2 i lov nr. 1103 af 29. december 1999, § 12  

 i  

 lov nr. 433 af 31. maj 2000 og § 2 i lov nr. 387 af 28. maj 2003, og  

 kongelig anordning nr. 418 af 13. december 1952 om pastvang fastsættes:
Kapitel 1 Pastvang samt ud- og indrejse § 1.  

  

 Danske statsborgere kan udrejse  

 til og indrejse fra Finland, Island, Norge og Sverige uden at være i  

 besiddelse  

 af pas eller anden rejselegitimation.
 § 2.  

  

 I øvrigt skal danske statsborgere  

 ved udrejse fra og ankomst til landet være i besiddelse af pas.
Stk. 2.  

  

 Børn under 15 år kan dog udrejse  

 af landet og indrejse hertil uden at være i besiddelse af eget pas, såfremt  

 de  

 rejser sammen med deres forældre, plejeforældre eller andre dem nærstående  

 personer, hvis pas de inden den 1. oktober 2004 er optaget i.
Endvidere kan  

 Rigspolitichefen i særlige tilfælde tillade ud- og indrejse for danske  

 statsborgere,  

 uanset at vedkommende ikke kan legitimere sig ved pas.
§ 3.  

  

 Ind- og udrejse over grænsen til et land, der ikke er tilsluttet  

 Schengenkonventionen, må, medmindre andet er fastsat i medfør af  

 Schengenkonventionens  

 artikel 3, stk. 1, 2. pkt., alene finde sted ved de  

 grænseovergangssteder  

 (havne og lufthavne), der er godkendt af ministeren for flygtninge,  

 indvandrere  

 og integration, og alene inden for disses åbningstid.
Politiet kan i helt  

 særlige tilfælde efter Rigspolitichefens nærmere bestemmelse tillade indrejse  

 og udrejse uden for de i stk. 1 nævnte grænseovergangssteder.
 Stk. 2.  

  

 Ved  

 Schengenkonventionen forstås i denne bekendtgørelse konvention af 19. juni  

 1990  

 om gennemførelse af Schengenaftalen af 14. juni 1985 om gradvis ophævelse af  

 kontrollen ved de fælles grænser.
Kapitel 2 Udstedelse af pas § 4.  

  

 Politiet udsteder pas til danske  

 statsborgere, som opholder sig her i landet, og gyldigheden for pas forlænges  

 af politiet.
Stk. 2.  

  

 Til danske statsborgere, der  

 opholder sig i udlandet, kan pas udstedes, og gyldighedstiden for pas  

 forlænges  

 af danske diplomatiske og konsulære repræsentationer.
Nærmere regler herom  

 fastsættes af udenrigsministeren.
 Stk. 3.  

  

 Til danske  

 statsborgere, der opholder sig i  

 udlandet, kan der endvidere efter tilladelse i hvert enkelt tilfælde fra  

 Rigspolitichefen udstedes EU-nødpas (ETD) af udenlandske diplomatiske eller  

 konsulære repræsentationer.
Stk. 4.  

  

 En dansk statsborger, der  

 tillige er statsborger i et andet land, kan få udstedt pas.
Den pågældendes  

 udenlandske pas inddrages eller annulleres ikke i den anledning.
 § 5.  

  

 Pas udstedes kun lydende på en  

 enkelt person, dog med undtagelse af de i §§ 20-23 nævnte tilfælde.
§ 6.  

  

 Pasansøgeren skal personligt til  

 politiet indlevere en af vedkommende udfyldt og underskrevet  

 pasansøgningsblanket, der udleveres af politiet, samt et vellignende  

 fotografi  

 af ansøgeren (portrætbillede i halvprofil uden hovedbeklædning) i størrelse  

 35  

 x  

 45 mm, hvor hovedet  

 måler 25-  

 35 mm  

 i  

 højden.
Fotografiet skal være holdbart, egnet til indscanning og uden  

 stempler,  

 huller eller andre beskadigelser.
 Stk. 2.  

  

 Politiet  

 kan tillade, at ansøgeren bærer hovedbeklædning på det i stk. 1 nævnte  

 fotografi,  

 hvis ansøgeren af religiøse grunde anmoder herom.
 § 7.  

  

 Ved indlevering af  

 pasansøgningen skal ansøgeren godtgøre sin  

 identitet ved forevisning af det sidst udstedte pas.
 Stk. 2.  

  

 Er  

 pasansøgeren ikke i besiddelse af et tidligere udstedt pas, skal ansøgeren  

 forevise original dåbs-, navne eller fødselsattest samt billedlegitimation.
 Stk. 3.  

  

 Fremgår  

 ansøgerens personnummer ikke tydeligt af de i stk. 1 og 2 anførte  

 dokumenter, skal der tillige forevises et legitimationspapir udstedt af en  

 offentlig myndighed, hvoraf ansøgerens personnummer tydeligt fremgår.
 Stk. 4.  

  

 Fremgår  

 ansøgerens nu anvendte navn ikke af de i stk. 1-3 anførte dokumenter,  

 har  

 ansøgeren pligt til på forlangende at dokumentere navneændringen ved  

 forevisning af vielsesattest, navnebevis eller dokumentation for anmeldelse  

 til  

 vielsesmyndigheden eller folkeregistret.
§ 8.  

  

 De  

 i § 7 nævnte krav til dokumentation for pasansøgerens identitet kan  

 fraviges, hvis politiet kender pasansøgeren, eller hvis pasansøgeren godtgør  

 sin identitet ved besvarelse af kontrolspørgsmål.
I særlige tilfælde kan  

 pasansøgeren i stedet godtgøre sin identitet ved, at en person, der kan  

 godtgøre sin egen identitet, jf. § 7, møder sammen med ansøgeren og  

 skriftligt bevidner, at ansøgeren er den, ansøgeren udgiver sig for at være  

 (vitterlighedsvidne).
 Stk. 2.  

  

 Politiet  

 kan om nødvendigt kræve, at ansøgeren, uanset om § 7 er opfyldt, godtgør  

 sin identitet i overensstemmelse med stk. 1 i nærværende bestemmelse.
 § 9.  

  

 Politiet kan om nødvendigt afkræve pasansøgeren nærmere dokumentation for  

 vedkommendes danske indfødsret.
 § 10.  

  

 Passet udstedes lydende på  

 ansøgerens fulde navn efter personnavneloven bestående af samtlige fornavne,  

 mellemnavne og efternavne, hvis det er muligt inden for de givne antal  

 positioner,  

 der findes i politiets index-register, jf. § 11, stk. 2.
 § 11.  

  

 Mellemnavn anmeldt og registreret  

 i Det Centrale Personregister som adresseringsmellemnavn i medfør af  

 bekendtgørelse om folkeregistrering kan på pasansøgerens begæring anføres i  

 passet.
Stk. 2.  

  

 Hvis fornavn/mellemnavn,  

 herunder adresseringsmellemnavn, jf. stk. 1, samt efternavn tilsammen er  

 for langt til brug ved maskinel udskrivning fra politiets indexregister,  

 dannes  

 et pasnavn indeholdende efternavn, mens fornavn/mellemnavn i nødvendigt  

 omfang  

 forkortes til 1. bogstav.
Eventuelle forkortelser foretages i sidste  

 fornavn/mellemnavn,  

 derefter i næstsidste og så fremdeles.
På pasansøgerens begæring kan  

 forkortelser  

 i fornavn/mellemnavn foretages i en anden rækkefølge, dog således at mindst  

 et  

 fornavn skrives fuldt ud.
§ 12.  

  

 Samtidig med pasansøgningens  

 indgivelse skal pasansøgeren i politiets påsyn udfylde underskriftsrubrikken  

 på  

 et særligt kort.
Er dette ikke muligt, fordi pasansøgeren på grund af alder  

 eller sygdom ikke kan skrive, kan politiet tillade fravigelse af  

 underskriftskravet.
 § 13.  

  

 En pasindehaver, der efter  

 passets udstedelse har skiftet navn, er berettiget til at få udstedt nyt pas.  

 Passet udstedes mod sædvanlig betaling efter § 4 a i pasloven.
Stk. 2.  

  

 En pasindehaver, der  

 dokumenterer, at passet på grund af fejl ved udstedelsen eller ved  

 pasblanketten lider af væsentlige mangler, der må tilregnes den pasudstedende  

 myndighed, er berettiget til at få manglerne udbedret eller at få udstedt nyt  

 pas.
Et sådant pas udstedes uden betaling efter § 4 a i pasloven.  

 Foretages der ombytning til et nyt pas, er pasindehaveren forpligtet til at  

 aflevere det fejlbehæftede pas til politiet, samt til på politiets  

 forlangende  

 at indgive ny ansøgning om pas efter reglerne i §§ 6-12. Pasindehaverens  

 dokumenterede udgifter til fremskaffelse af fotografi refunderes.
Passet  

 udstedes med en gyldighedstid svarende til det fejlbehæftede pas.
Stk. 3.  

  

 Bliver et pas beskadiget eller  

 slidt i et sådant omfang, at stempler, foto eller tekst, herunder numre og  

 datoer, ikke kan kontrolleres på stedet, eller er passet i øvrigt behæftet  

 med  

 væsentlige mangler, skal indehaveren anmode om at få udstedt nyt pas, inden  

 nye  

 rejser foretages.
Passet udstedes mod sædvanlig betaling efter § 4 a i  

 pasloven.
 Stk. 4.  

  

 Erklærer en pasansøger, at et  

 bestilt pas ikke er modtaget, skal pasansøgeren indgive ny ansøgning om pas  

 efter reglerne i §§ 6-12. Passet udstedes uden betaling efter paslovens  

 § 4 a, og pasansøgerens dokumenterede udgifter til fremskaffelse af  

 fotografi refunderes.
Kapitel 3 Ekstra pas § 14.  

  

 Justitsministeren eller efter  

 dennes bemyndigelse politimesteren eller i København politidirektøren kan  

 tillade, at der udstedes et ekstra pas til en ansøger, der dokumenterer eller  

 skriftligt erklærer, at vedkommendes pas er indleveret eller skal indleveres  

 til visering i anledning af en forestående rejse, og at ansøgeren, førend  

 passet kan tilbageleveres, skal foretage en eller flere rejser til udlandet.
Stk. 2.  

  

 Det er en betingelse for  

 udstedelsen af ekstra pas, at det vil medføre betydelig ulempe eller  

 økonomisk  

 tab for den pågældende, hvis udstedelse af ekstra pas nægtes.
Politiet kan  

 forlange  

 skriftlig dokumentation herfor.
Udstedelsen af ekstra pas i medfør af denne  

 bestemmelse kan normalt ikke ske alene i anledning af turistrejser.
 Stk. 3.  

  

 Under tilsvarende betingelser kan  

 justitsministeren eller efter dennes bemyndigelse politimesteren eller i  

 København politidirektøren tillade, at der udstedes et ekstra pas til en  

 person,  

 hvis pas er forsynet med viseringer eller indrejsestempler, som kan medføre  

 nægtelse af indrejse i det land, som pasansøgeren agter at rejse til.
 Stk. 4.  

  

 Ekstra pas skal afleveres til  

 politiet efter benyttelsen.
§ 15.  

  

 Ekstra pas udstedes med en  

 gyldighedstid, der er afhængig af rejsens eller rejsernes varighed, dog ikke  

 ud  

 over to år.
Ekstra pas udstedes mod sædvanlig betaling efter § 4 a i  

 pasloven og mod indgivelse af sædvanlig pasansøgning.
 § 16.  

  

 Til danske statsborgere, der  

 opholder sig i udlandet, kan ekstra pas efter §§ 14-15 udstedes efter  

 tilladelse i hvert enkelt tilfælde fra Rigspolitichefen.
Kapitel 4 Personer under 18 år § 17.  

  

 Er  

 pasansøgeren under 18 år og ugift, skal forældremyndighedens  

 indehaver eller indehavere ved underskrift på ansøgningsblanketten meddele  

 samtykke til pasudstedelsen.
 Stk. 2.  

  

 Er barnet undergivet fælles  

 forældremyndighed, er samtykke fra den ene forældremyndighedsindehaver dog  

 tilstrækkeligt, hvis den anden ved fravær, sygdom eller andre særlige grunde  

 er  

 forhindret i at samtykke.
Stk. 3.  

  

 Er det ikke muligt at opnå  

 samtykke efter stk. 1-2, kan politimesteren eller i København  

 politidirektøren tillade, at pas udstedes uden sådant samtykke, når ganske  

 særlige omstændigheder taler for pasudstedelsen.
Opholder barnet sig i  

 udlandet, kan Rigspolitichefen under de samme betingelser tillade udstedelse  

 af  

 pas til det pågældende barn.
 § 18.  

  

 Forældremyndighedsindehavere, der  

 afgiver samtykke i medfør af § 17, stk. 1, samt personer, der  

 erklærer at være eneindehaver af forældremyndigheden over et barn, er  

 forpligtet til på forlangende at dokumentere de afgivne oplysninger.
 § 19.  

  

 Et barn under 15 år med  

 selvstændigt pas eller selvstændig særlig rejselegitimation kan af den eller  

 dem, der har  

 forældremyndigheden  

 over barnet, kræves slettet af andre personers pas, hvori barnet inden den 1.  

 oktober 2004 er optaget, jf. paslovens § 2 a.
Stk. 2.  

  

 En anmodning om sletning  

 indgives skriftligt til politiet på det sted, hvor indehaveren eller  

 indehaverne af forældremyndigheden har bopæl.
Anmodningen skal være  

 underskrevet  

 af den eller dem, der har forældremyndigheden over barnet, og skal være  

 ledsaget  

 af dokumentation for, at den eller de pågældende har forældremyndigheden over  

 barnet.
Barnets pas skal forevises ved indgivelsen af anmodningen.
 Stk. 3.  

  

 Hvis den eller de personer, der  

 anmoder om sletning, har bopæl i udlandet, indgives anmodningen om sletning  

 til  

 Rigspolitichefen gennem den nærmeste stedlige repræsentation.
 Stk. 4.  

  

 Det pas, hvori et barn ønskes  

 slettet, kan midlertidigt inddrages med henblik på sletning.
 Stk. 5.  

  

 Afgørelse om sletning kan ikke  

 indbringes for anden administrativ myndighed.
Kapitel 5 Fællespas § 20.  

  

 Fællespas kan udstedes for en  

 enkelt rejse til udlandet:
1)  

 	  

 til elever og lærere  

 ved universiteter, skoler, seminarier, højskoler eller lignende  

 institutioner,  

 såfremt rejsen er organiseret af vedkommende læreanstalts eller institutions  

 ledelse, 2)  

 	  

 til medlemmer af en  

 forening, institution eller lignende og medlemmernes nærmeste pårørende,  

 medmindre det på grund af rejsens formål, ledernes personlige forhold eller  

 af  

 andre grunde findes betænkeligt at udstede fællespas, samt 3)  

 	  

 i andre tilfælde,  

 hvor særlige grunde taler herfor.
 Stk. 2.  

  

 Rejselederen, der skal være  

 fyldt 21 år, skal være i besiddelse af almindeligt dansk pas.
 § 21.  

  

 Ansøgning om udstedelse af  

 fællespas, der skal indleveres af rejselederen personligt, skal indeholde  

 oplysning om rejsens bestemmelsessted og formål og skal være ledsaget af en  

 fortegnelse i 4 eksemplarer over samtlige personer, der ønskes optaget i  

 passet, med angivelse af disses fulde navn (samt for personer, der bærer  

 giftenavn, tillige eget efternavn), bopæl, fødselsdag og -år, fødested,  

 personnummer og statsborgerlige forhold.
 Stk. 2.  

  

 For rejsedeltagere, der er under  

 18 år og ugifte, gælder bestemmelserne i § 17, stk. 1-3, og  

 § 18. Underskrifterne indleveres af rejselederen sammen med ansøgningen.
 Stk. 3.  

  

 Oplysningerne i ansøgningen om  

 deltagernes identitet og statsborgerlige forhold samt om samtykke fra  

 indehavere af forældremyndighed over rejsedeltagere under 18 år skal  

 bekræftes  

 af rejselederen.
 Stk. 4.  

  

 Politiet kan forlange, at  

 ansøgningen ledsages af en kopi af hver af rejsedeltagernes dåbs-, navne-  

 eller  

 fødselsattest vedhæftet fotografi af rejsedeltageren.
 § 22.  

  

 Fællespas kan kun udstedes for  

 danske statsborgere, jf. dog § 23. Under normale omstændigheder kan  

 fællespas kun udfærdiges for mindst 5 og højst 50 personer.
Stk. 2.  

  

 Af fællespasset skal fremgå, at  

 det er gyldigt for tilbagerejse til Danmark, ligesom tid og sted for udrejse  

 og  

 tilbagerejse til Danmark angives.
Fællespasset skal tillige indeholde de i  

 § 21, stk. 1, nævnte oplysninger for samtlige rejsedeltagere samt  

 oplysning om rejsens bestemmelsessted og formål.
 § 23.  

  

 Personer under 21 år, der er  

 bosat her i landet, og som har opholdstilladelse som statsløs eller i henhold  

 til §§ 7-8 i udlændingeloven, vil med tilladelse fra Udlændingestyrelsen  

 i  

 hvert enkelt tilfælde kunne optages i danske fællespas, jf. § 22.
Kapitel 6 Gyldighedstid og betaling m.v.
 § 24.  

  

 For personer, som er fyldt 18 år,  

 udstedes pas med en gyldighedstid på 10 år fra udstedelsesdatoen, jf. dog  

 stk. 4 samt § 27, stk. 2.
 Stk. 2.  

  

 Er pasansøgeren mellem 5 og 18  

 år, udstedes passet med en gyldighedstid på 5 år fra udstedelsesdatoen, jf.  

 dog  

 stk. 4 samt § 27, stk. 2.
 Stk. 3.  

  

 For børn under 5 år udstedes pas  

 med en gyldighedstid, der under normale omstændigheder ikke overstiger 2 år  

 fra  

 udstedelsesdatoen, jf. dog stk. 4 samt § 27, stk. 2.
 Stk. 4.  

  

 Når særlige omstændigheder taler  

 for det, kan der fastsættes en kortere gyldighedstid end anført i  

 stk. 1-3.
 § 25.  

  

 Gyldighedstiden for et pas, der  

 er udløbet inden for de sidste to år, eller som udløber inden for kort tid,  

 kan  

 forlænges, hvis det ikke vil være muligt at udstede nyt pas til indehaveren.
 Stk. 2.  

  

 Forlængelsen, der sker ved  

 påtegning, gives kun for det tidsrum, som er påkrævet af hensyn til rejsens  

 varighed, og ikke ud over et år.
 Stk. 3.  

  

 Gyldighedstiden for et pas kan  

 kun i ganske særlige tilfælde forlænges mere end en gang.
 § 26.  

  

 Der må ikke udtages blade fra  

 passet eller indsættes nye blade deri.
 § 27.  

  

 I gyldighedsperioden kan  

 pasindehaveren kun få udstedt nyt pas, hvis det tidligere pas annulleres af  

 politiet, eller såfremt det på fyldestgørende måde godtgøres, at passet er  

 bortkommet.
 Stk. 2.  

  

 Indgives ansøgning om nyt pas  

 inden for 3 måneder før gyldighedstidens udløb, tillægges den resterende  

 gyldighedstid, beregnet i hele antal måneder, gyldighedstiden på det nye pas.
 Stk. 3.  

  

 Såfremt pasindehaveren  

 sandsynliggør, at han har en væsentlig interesse i fortsat at kunne benytte  

 viseringer i det gamle pas, forsynes siderne med de pågældende viseringer med  

 henvisning til det nye pas med angivelse af dets nummer samt tid og sted for  

 dets udstedelse.
 Stk. 4.  

  

 Nyt pas udstedes efter reglerne  

 i §§ 6-12 og mod sædvanlig betaling efter § 4 a i pasloven.
 § 28.  

  

 Efter ansøgning kan der udstedes  

 et provisorisk pas, når det ikke vil være muligt at udstede et nyt pas eller  

 forlænge gyldighedstiden for et eksisterende pas.
Stk. 2.  

  

 Et provisorisk pas udfærdiges på  

 en særlig blanket og gives kun for det tidsrum, som er påkrævet af hensyn til  

 rejsens varighed, og ikke ud over et år.
Det provisoriske pas skal afleveres  

 efter benyttelsen.
Stk. 3.  

  

 Et provisorisk pas udstedes mod  

 sædvanlig betaling efter § 4 a i pasloven.
Indgiver ansøgeren samtidig  

 ansøgning om et nyt pas, betales der dog alene for et pas.
Udstedelsesdatoen  

 i  

 det nye pas fastsættes til datoen for udstedelsen af det provisoriske pas.
 § 29.  

  

 Rigspolitichefen kan tillade, at der til en dansk statsborger, der opholder  

 sig  

 i udlandet, efter ansøgning udstedes et EU-nødpas (ETD) af en udenlandsk  

 diplomatisk eller konsulær repræsentation, hvis ansøgerens pas er bortkommet  

 eller er midlertidigt utilgængeligt, og ansøgeren befinder sig på et sted,  

 hvor  

 der ikke er en tilgængelig dansk diplomatisk eller konsulær repræsentation,  

 der  

 kan udstede pas.
 Stk. 2.  

  

 Det er en  

 betingelse for meddelelse af tilladelse til udstedelse af et EU-nødpas (ETD),  

 at det udfærdiges på en særlig blanket, at det kun gives for det tidsrum, som  

 er påkrævet af hensyn til rejsens varighed, og at det kun giver ret til en  

 enkelt rejse til Danmark eller til det land, hvor ansøgeren har fast bopæl,  

 eller i særlige tilfælde til et andet land.
Kapitel 7 Kontrol- og straffebestemmelser § 30.  

  

 Den, der driver hotel,  

 sommerhotel, gæstgiveri, pensionat, herberg, vandrehjem eller lejrplads, skal  

 indføre overnattende danske gæster, der er fyldt 16 år, i en autoriseret  

 gæsteprotokol med angivelse af fulde navn, stilling og bopæl.
Logigiveren  

 skal  

 kræve dokumentation for identitetsoplysningerne.
 Stk. 2.  

  

 Logigiveren skal sørge for, at  

 protokollen udfyldes tydeligt med blæk, kuglepen eller maskinskrift.  

 Protokollen skal opbevares i 2 år, efter at den er skrevet ud.
Stk. 3.  

  

 Udgiften til køb af protokoller  

 afholdes af vedkommende logigiver.
Oplysning om, hvor protokollerne kan  

 købes,  

 fås hos politiet.
 § 31.  

  

 Overtrædelse af § 2,  

 stk. 1, § 3, stk. 1, 1. pkt., og § 30, stk. 1 og 2,  

 straffes med bøde eller fængsel indtil 6 måneder.
 Stk. 2.  

  

 På Færøerne  

 og i Grønland straffes overtrædelse af § 2, stk. 1, § 3,  

 stk. 1, 1. pkt., og § 30, stk. 1 og 2, med bøde, hæfte eller  

 under skærpende omstændigheder fængsel indtil 6 måneder.
Kapitel 8 Ikrafttræden § 32.  

  

 Bekendtgørelsen træder i kraft  

 den 1. oktober 2004.
 Stk. 2.  

  

 B  

 ekendtgørelse nr. 166 af 25. februar 1997 om pas m.v. med  

 senere ændringer ophæves.
 Stk. 3.  

  

 § 11,  

 stk. 1, i bekendtgørelse nr. 575 af 27. august 1987 om pas m.v. finder  

 fortsat anvendelse på pas, der er udstedt før den 1. marts 1997.
 § 33.  

  

 § 19  

 gælder ikke for Færøerne og Grønland.
