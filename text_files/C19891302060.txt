 Retsgrundlaget for Det europæiske økonomiske Fællesskabs ordning om ydelse  

 af støtte til skummetmælk til foderbrug fremgår af bilag 1.
1. Administration Danske Mejeriers Fællesorganisation, Frederiks Alle 22, 8000 Århus C,  

 varetager på EF-direktoratets vegne administrationen af bestemmelserne om  

 ydelse af støtte til skummetmælk til foderbrug og til skummetmælkspulver,  

 hvoraf der fremstilles skummetmælk til foderbrug.
2. Definitioner 2.1.  I henhold til Fællesskabets bestemmelser om støtte til  

 skummetmælk, der anvendes til foderbrug, forstås ved:
a.
Mælk: Det ved malkning af en eller flere køer fremkomne produkt, til  

 hvilket der intet er tilsat, og som kun er blevet frataget en del af  

 fedtstofferne.
b.
Kærnemælk: Biprodukt fra forarbejdningen af sur eller syrnet mælk eller  

 fløde til smør.
c.
Skummetmælk: Mælk eller kærnemælk med et fedtindhold på højst 1,0%.
d.
Skummetmælkspulver: Mælk eller kærnemælk i pulverform med et  

 fedtindhold på højst 11,0%.
 2.2.  Ved ydelse af støtte til skummetmælk til foderbrug svarer  

 100,0 liter skummetmælk til 103,0 kg skummetmælk.
3. Registrering Mejerivirksomheder, der ønsker at opnå støtte til skummetmælk til  

 foderbrug, skal være registreret hos Danske Mejeriers Fællesorganisation.
4. Anvendelse af støtten Støttebeløb, der ydes i henhold til de i denne vejledning indeholdte  

 bestemmelser, skal anvendes til nedsættelse af den pris, som modtagere af  

 støtteberettiget skummetmælk til foderbrug betaler for mælken.
5. Støttens størrelse og omfang 5.1.  Støtte til skummetmælk, som anvendes til foderbrug, og til  

 skummetmælkspulver, hvoraf der fremstilles skummetmælk, som anvendes til  

 foderbrug, ydes med de af Fællesskabsmyndighederne til enhver tid fastsatte  

 støttesatser.
 5.2.  En mejerivirksomhed kan for et kalenderår maksimalt få  

 støtte til en mængde skummetmælkspulver anvendt til fremstilling af  

 skummetmælk til foderbrug svarende til 40% af den mængde skummetmælk til  

 foderbrug, som ikke hidrører fra skummetmælkspulver, og som virksomheden  

 modtog støtte til for det foregående kalenderår.
6. Erklæringer De i pkt. 3 omhandlede virksomheder skal fra samtlige modtagere af  

 støtteberettiget skummetmælk til foderbrug indhente erklæring om, at mælken  

 udelukkende anvendes til opfodring i modtagerens egen bedrift.
Erklæringen  

 skal afgives på en særlig formular, der rekvireres hos Danske Mejeriers  

 Fællesorganisation.
Den enkelte erklæring skal opbevares af virksomheden i  

 mindst 2 år, efter at leverancer af skummetmælk i henhold til erklæringen er  

 ophørt.
7. Krav til skummetmælk Den i pkt. 5.1 nævnte støtte til skummetmælk ydes til denatureret  

 skummetmælk, såfremt følgende betingelser er opfyldt.
a.
Der må ikke tidligere være udbetalt støtte til skummetmælken.
b.
Skummetmælken skal i mejeriet mindst underkastes rensning,  

 pasteurisering og køling.
c.
Det maksimale indhold af fedt må i skummetmælken ikke overstige 1,0%.  

 Såfremt fedtindholdet overskrider det fastsatte maksimumsindhold med mindre  

 end 25%, kan støtten dog ydes under den forudsætning, at det gennemsnitlige  

 tal for det pågældende mejeri i de 6 måneder, der ligger forud for  

 konstateringen af overskridelsen, er lavere end det fastsatte  

 maksimumsindhold.
d.
Den mælk og kærnemælk, der indgår som bestanddel af skummetmælken, må  

 ikke være fortyndet, især ikke med vand eller valle, på en måde, som ikke er  

 forenelig med normalt anvendte produktionsmetoder.
 e. 1. Skummetmælken skal indeholde mindst 8,75% fedtfrit mælketørstof.
 2. Kærnemælk skal dog indeholde mindst 8,00% fedtfrit  

 mælketørstof.
 3. Såfremt produktionen af udenatureret sød eller  

 syrnet skummetmælk henholdvis kærnemælk på et mejeri (driftssted) konstateres  

 at have et gennemsnitligt indhold af fedtfrit mælketørstof, som overstiger de  

 under nr. 1 og 2 nævnte minimumsværdier, anvendes de konstaterede højere  

 gennemsnitsværdier som minimumsværdier for mejeriet (driftsstedet) i stedet  

 for de under nr. 1 og 2 angivne.
 4. For skummetmælks vedkommende anvendes de under nr.  

 1 og 3 nævnte minimumsværdier dog ikke, såfremt tørstofindholdet ligger under  

 det krævede minimumsindhold, og det af analyser fremgår, at skummetmælken  

 ikke er fortyndet.
5. For kærnemælks vedkommende anvendes de under nr. 2  

 og 3 nævnte minimumsværdier dog ikke, såfremt tørstofindholdet af berettigede  

 tekniske årsager er lavere end det krævede minimumsindhold af fedtfrit  

 tørstof, men dog udgør 4% eller derover.
I dette tilfælde nedsættes støtten i  

 forhold til den støtte, der ydes til kærnemælk, proportionalt efter forholdet  

 mellem det faktiske indhold af fedtfrit mælketørstof og den gældende  

 minimumsværdi, jfr. nr. 2 og 3.
f.
Skummetmælken skal denatureres efter en af følgende metoder:
1. Syrning.
Skummetmælken anses for syrnet, når dens  

 surhedsgrad målt efter metoden a.
Soxhlet-Henkel ikke er under 20 grad SH.
b.
Dornic ikke er under 45 grad Dornic.
c.
Kriusher ikke er under 50 grad N.
2. Tilsætning af mindst 10 kg koncentreret valle for  

 hver 100 kg skummetmælk.
Vallen er koncentreret, når dens vægtfylde er mindst  

 den samme som skummetmælkens vægtfylde.
8. Krav til skummetmælkspulver og skummetmælk fremstillet heraf 8.1.  Den i pkt. 5, nævnte støtte ydes til skummetmælkspulver,  

 såfremt følgende betingelser er opfyldt:
a.
Skummetmælkspulveret må ikke indeholde pulver, der er fremstillet af  

 kærnemælk.
b.
Det maksimale indhold af fedt i skummetmælkspulveret må ikke overstige  

 7,0%.
c.
Skummetmælken, som produceres under anvendelse af skummetmælkspulveret,  

 skal opfylde kravene angivet i pkt. 7.
d.
Der må ikke tidligere være udbetalt støtte til skummetmælkspulveret.
e.
Senest 5 arbejdsdage før anvendelse af et kvantum skummetmælkspulver  

 til det omhandlede formål skal virksomheden give det pågældende distrikt  

 under Statskontrollen med Mejeriprodukter og Æg m.m. skriftlig underretning  

 herom.
 8.2.  Ydelse af støtte til det i pkt. 8.1, nævnte  

 skummetmælkspulver er betinget af, at mejerivirksomheden i en periode på 4  

 uger fra afslutningen af produktion af skummetmælk under anvendelse af  

 skummetmælkspulver ikke sælger skummetmælkspulver til intervention.
 8.3.  Såfremt det konstateres, at skummetmælkspulver, som  

 anvendes til fremstilling af skummetmælk til foderbrug, har et vandindhold på  

 mere end 5,0%, ydes støtten kun til en mængde, som svarer til den anvendte  

 mængde reduceret med 1% for hver yderligere 0,2% vandindhold.
9. Udbetaling af støtte 9.1.  Anmodningen om udbetaling af støtte fremsættes over for  

 Fællesorganisation på en særlig formular til indberetning vedrørende støtte  

 til skummetmælk og skummetmælkspulver til foderbrug.
Formularen rekvireres  

 hos Fællesorganisationen.
En indberetning kan kun vedrøre leveringer af  

 skummetmælk i een kalenderuge.
 9.2.  EF-direktoratet udbetaler til den støtteberettigede  

 virksomheder for hver uge et foreløbigt støttebeløb på grundlag af den i pkt.  

 9.1, nævnte indberetning og de af Fællesskabsmyndighederne til enhver tid  

 fastsatte støttebeløb.
10. Renteberegning ved tilbagebetaling af støtte Tilbagebetales støttebeløb, der er modtaget uretmæssigt, ikke inden en  

 fastsat frist til EF-direktoratet, skal der betales rente fra fristens udløb.  

 Dette gælder dog kun, såfremt der samtidig med tilbagebetalingskravet gives  

 underretning om pligten til at betale rente.
Renten udgør 1,3% månedlig og  

 pålægges for hver påbegyndt måned fra fristens udløb.
11. Kontrol 11.1.  Repræsentanter for EF-direktoratet og for Statskontrollen  

 med Mejeriprodukter og Æg m.m. har mod behørig legitimation adgang til de i  

 pkt. 3 omhandlede virksomheder samt til bedrifter, som aftager skummetmælk  

 m.v., og er berettiget til uden erstatning at udtage prøver af  

 foderskummetmælk, foderskummetmælkpulver og denatureringmidler.
Disse  

 repræsentanter er endvidere berettiget til at efterse varebeholdninger,  

 forretningsbøger, øvrige regnskabsmateriale samt korrespondance m.v.
Det  

 påhviler virksomheder og bedrifter at yde den bistand, der er nødvendig for  

 foretagelse af kontrollen.
 11.2.  Rigtigheden af de oplysninger, der skal danne grundlag for  

 udbetaling af støtte, kan forlanges bekræftet af statsautoriseret eller  

 registreret revisor.
12. Anke Afgørelser, der træffes af EF-direktoratet i henhold til denne vejledning,  

 kan indankes for landbrugsministeriet.
Bilag 1 Retsgrundlag Rådsforordning nr. 804/68 af 27. juni 1968 om den fælles markedsordning  

 for mælk og mejeriprodukter, senest ændret ved forordning nr. 1109/88 af 25.  

 april 1988.
 Rådsforordning nr. 986/68 af 15. juli 1968 om fastsættelse af almindelige  

 regler for ydelse af støtte til skummetmælk og skummetmælkspulver til  

 foderbrug, senest ændret ved forordning nr. 548/87 af 23. februar 1987.
 Kommissionsforordning nr. 1105/68 af 27. juli 1968 om  

 gennemførelsesbestemmelser for ydelse af støtte til skummetmælk til  

 foderbrug, senest ændret ved forordning nr. 2721/87 af 10. september 1987.
 Bekendtgørelse nr. 567 af 16. november 1984 om ydelse af støtte til  

 skummetmælk til foderbrug.
