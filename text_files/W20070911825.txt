Landsskatteretskendelse vedr.
Omkostningsgodtgørelse - ikke  

 sagkyndig bistand Klagen skyldes, at regionen ikke har imødekommet dele af klagerens  

 ansøgning om omkostningsgodtgørelse for udgifter til sagkyndig bistand, da B  

 (herefter benævnt repræsentanten) ikke er anset for sagkyndig.
Landsskatterettens afgørelse Klageren har ansøgt om  

 omkostningsgodtgørelse for 100 % af i alt 73.804 kr. (ekskl. moms).
 Regionen har ikke godkendt  

 omkostningsgodtgørelse med 46.054 kr. (ekskl. moms).
 Landsskatteretten stadfæster  

 regionens afgørelse.
Sagens oplysninger Klageren fik med  

 Landsskatterettens kendelse af 16. december 2004 medhold i overvejende grad i  

 sin klage over ToldSkat, Region Xs afgørelse.
 Klageren ansøgte den 29.  

 august 2005 om omkostningsgodtgørelse for 100 % af i alt 73.804 kr. (ekskl.  

 moms) for udgifter til sagkyndig bistand.
 Af det ansøgte beløb udgør  

 27.750 kr. (ekskl. moms) udgifter til sagkyndig bistand ydet af C  

 Landboforening.  

 Af de 27.750 kr. (ekskl. moms) udgør de 24.750 kr. (ekskl. moms) udgifter til  

 sagkyndig bistand ydet i forbindelse med klagerens sag i Landsskatteretten,  

 og  

 3.000 kr. (ekskl. moms) vedrører en klage til Told- og Skattestyrelsen.
 De resterende 46.054 kr.  

 (ekskl. moms) vedrører udgifter til sagkyndig bistand i forbindelse med  

 klagerens sag i Landsskatteretten ydet af repræsentanten.
 Repræsentanten er gift med  

 klageren.
Regionens afgørelse Regionen har afvist at yde  

 omkostningsgodtgørelse for den del af klagerens udgifter til sagkyndig  

 bistand,  

 der er ydet af repræsentanten svarende til 46.054 kr. (ekskl. moms).
 Repræsentanten kan ikke anses  

 for at være i besiddelse af en sådan personlig uddannelse eller praktiske  

 erfaringer i behandling af skatte- og afgiftssager, som kræves jf. § 1, stk.  

 1,  

 i bekendtgørelse nr. 578 af 8. juli 2002 om oplysninger om udgifter til  

 sagkyndig bistand.
 Regionen har ydet  

 omkostningsgodtgørelse med 100 % af den del af klagerens udgifter til  

 sagkyndig  

 bistand, der vedrører sagen i Landsskatteretten, svarende til 24.750 kr.  

 (ekskl.  

 moms), ydet af C Landboforening.
 For den del af udgifterne der  

 vedrører sagen i Told- og Skattestyrelsen er der ydet omkostningsgodtgørelse  

 med 50 %, svarende til 1.500 kr. (ekskl. moms), ydet af C Landboforening, da  

 Told- og Skattestyrelsen ikke har truffet endelig afgørelse, og der således  

 er  

 tale om en á conto udbetaling.
Klagerens påstand og argumenter Klageren har fremsat påstand  

 om, at der godkendes omkostningsgodtgørelse med 100 % af 46.054 kr. (ekskl.  

 moms) for udgifter til sagkyndig bistand ydet af repræsentanten.
 Repræsentantens formelle  

 kvalifikationer lever ikke fuldt op til de faggrupper, der er nævnt som  

 sagkyndige rådgivere i bekendtgørelse nr. 578 af 8. juli 2002 om oplysninger  

 om  

 udgifter til sagkyndig bistand, men hans reelle kvalifikationer, som fremgår  

 af  

 korrespondancen i sagen, gør, at han må anses som sagkyndig.
Repræsentantens breve i sagen  

 blev endvidere anvendt af C Landboforening som bilag.
Hvis han ikke havde  

 forfattet disse breve, skulle C Landboforening selv have forfattet dem til en  

 væsentlig højere timetakst.
Landsskatterettens bemærkninger og begrundelse Af skattestyrelseslovens § 33  

 A, stk. 1 (nu skatteforvaltningslovens § 52, stk. 1) fremgår følgende:
Der ydes en godtgørelse på  

 50 pct. af de udgifter, som en person omfattet af § 33 B ifølge regning skal  

 betale eller har betalt til sagkyndig bistand m.v. som nævnt i § 33 C i de  

 sager, som er nævnt i § 33 D.
Dog ydes en godtgørelse på 100 pct., såfremt  

 den  

 pågældende person i sagen har fået fuldt medhold eller medhold i overvejende  

 grad. Af bekendtgørelse nr. 578 af  

 8. juli 2002 om oplysninger om udgifter til sagkyndig bistand (nu  

 bekendtgørelse  

 nr. 958 af 10. oktober 2005), udstedt med hjemmel i skattestyrelseslovens §  

 33  

 G (nu skatteforvaltningslovens § 58), fremgår følgende af § 1 om kredsen af  

 sagkyndige bistandsydere:
For at opnå godtgørelse af  

 udgifter til sagkyndig bistand skal bistanden være ydet af advokat,  

 statsautoriseret eller registreret revisor, en konsulent i driftsøkonomi, jf.  

 §  

 1 i lov om tilskud til jordbrugets konsulentvirksomhed, et medlem af  

 Foreningen  

 Danske Revisorer eller af en person, der kan ligestilles hermed.
For så vidt  

 angår den sidste gruppe skal den pågældende sagkyndige kunne dokumentere  

 personlig uddannelse og praktisk erfaring i behandling af skatte- eller  

 afgiftssager. Repræsentanten har ikke  

 dokumenteret at være i besiddelse af en sådan personlig uddannelse eller  

 praktisk erfaring i behandling af skatte- eller afgiftssager, at han kan  

 ligestilles med kredsen af sagkyndige bistandsydere i bekendtgørelsens § 1,  

 1.  

 pkt.
 Indholdet af den  

 korrespondance i sagen, som repræsentanten har udarbejdet, kan således ikke  

 danne  

 grundlag for en vurdering af hans uddannelsesmæssige baggrund og praktiske  

 erfaring i behandling af skatte- eller afgiftssager.
 Det er derfor med rette, at  

 regionen ikke har godkendt omkostningsgodtgørelse for de af klageren afholdte  

 udgifter på 46.054 kr. (ekskl. moms) til sagkyndig bistand ydet af  

 repræsentanten.
 Den påklagede afgørelse  

 stadsfæstes.
