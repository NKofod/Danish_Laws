 I bygningsreglement 1982 foretages følgende ændringer:
1.1, stk. 2, 1. punktum affattes således:
»Reglementet finder anvendelse på de i byggelovens § 2 omhandlede  

 byggearbejder mv., medmindre andet er bestemt i kap. 13 og med undtagelse af  

 de i stk. 3 nævnte småhuse.« Som nyt stk. 3 indføjes:
 »Reglementet gælder ikke for småhuse, dvs.
- huse med en bolig til helårsbeboelse, enten som fritliggende  

 eenfamiliehuse eller som helt eller delvis sammenbyggede enfamiliehuse  

 (dobbelthuse, rækkehuse, kædehuse, gruppehuse o.l.), - sommerhuse i sommerhusområder, kolonihavehuse og campinghytter samt - garager, carporte, udhuse, drivhuse o.l. mindre bygninger og  

 bebyggelser, som opføres i tilknytning til fritliggende eller sammenbyggede  

 enfamiliehuse eller sommerhuse.« 1.3 affattes således:
»Kommunalbestyrelsen må ikke give byggetilladelse, før den har  

 konstateret, at byggeriet ikke er i strid med følgende anden lovgivning: By-  

 og landzonelov, kommuneplanlov, lov om sommerhuse og campering,  

 naturfredningslov, bygningsfredningslov, skovlov, sandflugtslov,  

 miljøbeskyttelseslov, vandforsyningslov, arbejdsmiljølov, lov om offentlige  

 veje, privatvejslov, sanerings og byfornyelseslove, lov om midlertidig  

 boligregulering, lov om bygningsmæssige civilforsvarsforanstaltninger, lov om  

 varmeforsyning og brandlov.« 1.6, stk. 5 udgår.
 Stk. 6  bliver herefter stk. 5.
6.7 Tilføjelse af nyt afsnit:
»6.7.6 Isoleringsmaterialer Stk. 1.  Isoleringsmaterialer skal være ubrændbare.  

 Konstruktioner, hvori der indgår brændbare isoleringsmaterialer, kan dog  

 anvendes, når de er godkendt af boligministeriet.
 Stk. 2.  Følgende konstruktioner, hvori indgår  

 celleplast som varmeisolering, kan anvendes uden godkendelse:
a. hule mure, terrændæk og krybekælderdæk, b. tagkonstruktioner, hvor cellplast anvendes ovenpå konstruktioner, der  

 er udført mindst som BD-bygningsdel 30.
Stk. 3.  I beboelsesbygninger og andre bygninger, der  

 kan opføres efter samme brandmæssige bestemmelser, kan ydervægge, som  

 varmeisoleres indvendig eller udvendig med celleplast, udføres uden  

 godkendelse, når højden fra terræn til underkant redningsåbning i øverste  

 udnyttede etage ikke er mere end 10,8 m.
Det er en betingelse, at a. celleplasten er dækket med mindst klasse 1 beklædning, b. celleplasten opdeles i felter af højst 50 kvadratmeter samt ud for  

 etageadskillelser og brandcelleafgrænsende vægge.
Opdelingen skal foretages  

 med mindst F-bygningsdel 30 i tæt forbindelse med beklædningen.
Konstruktioner med celleplast må dog ikke anvendes på vægge i  

 flugtveje.« Tabellen side 116:
 I tabellen ændres k-værdien for ydervægge med vægt over 100  

 kg/kvadratmeter, der begrænser rum, som forudsættes opvarmet til mindst 18  

 grader C, fra »0,40« til »0,35«.
 Denne bestemmelse træder først i kraft den 1. april 1986.
10.2.2, stk. 9 e og f Bestemmelserne udgår.
10.2.2, stk. 11 affattes således:
»Små lukkede ildsteder kan forsynes med håndbetjente røgspjæld, der i  

 lukket tilstand sikrer et frit gennemstrømningsareal på mindst 20  

 kvadratcentimeter.« 10.2.4, stk. 10 affattes således: Ved installation af centralvarmekedler med oliebrænder  

 eller gasblæseluftbrænder skal brænderen indreguleres.
 Røgtabet må under drift ikke overstige 12%. Sodtallet må for oliebrændere  

 ikke overstige 2. Røggassens kulmonoxidindhold (kulilte) må for  

 gasblæseluftbrændere og blåflammebrændere ikke overstige 0,05%.
Indregulering skal også finde sted ved udskiftning.' 10.4.5, stk. 1, 2, 3 og 4 udgår.
Nyt stk. 1 affattes således:
»Små stålskorstene skal være godkendt af boligministeriet.« Stk. 5-7 bliver herefter stk. 2-4.
 Denne bestemmelse træder først i kraft den 1. april 1986 for de  

 stålskorstene, som hidtil ikke har skullet godkendes.
 Som nyt 12.2, stk. 10, indsættes:
»Varmeanlæg skal enten dimensioneres udfra en maksimal  

 fremløbstemperatur på 60 grader C ved -12 grader C ude, eller anlægget skal  

 være forberedt, så den samme virkning kan opnås uden væsentlige indgreb i  

 huset og installationer.« Stk. 10  bliver herefter stk. 11.
 Denne bestemmelse træder i kraft den 1. januar 1987.
 13.9.5, stk. 5.
 I 1. punktum ændres »4 uger« til »2 uger«.
 Som nyt stk. 6 indsættes:
»Kommunalbestyrelsen skal undersøge, om det anmeldte byggearbejde er  

 i strid med følgende anden lovgivning: By- og landzonelov, kommuneplanlov,  

 lov om sommerhuse og campering, naturfredningslov, bygningsfredningslov,  

 skovlov, sandflugtslov, miljøbeskyttelseslov, vandforsyningslov,  

 arbejdsmiljølov, lov om offentlige veje, privatvejslov, lov om varmeforsyning  

 og brandlov.« Stk. 6-8 bliver herefter stk. 7-9.
Bilag 2 Bilaget udgår.
 Bestemmelserne i nærværende tillæg træder i kraft straks, medmindre der i  

 de enkelte bestemmelser er fastsat en senere ikrafttrædelsesdato.
 En sådan senere ikrafttrædelsesdato er fastsat i kap. 8 vedrørende ændring  

 af tabellen side 116, kap. 10.4.5, stk. 1, og kap. 12.2, stk. 10.
 Boligministeriet, byggestyrelsen, den 1. april 1985.
 Yderligere eksemplarer af dette tillæg kan købes hos Direktoratet for  

 Statens Indkøb, Bredgade 20, 1260 København K.
Ad 1.1, stk. 2, 1. pkt. og 1.1, stk. 3 Ændringerne er en konsekvens af gennemførelsen af det samtidigt udsendte  

 bygningsreglement for småhuse. »Småhuse« er afgrænset på samme måde  

 som i bygningsreglement for småhuse. Ændringen medfører, at de bestemmelser i  

 bygningsreglement 1982, som omhandler småhuse, udgår af reglementet.
Ad 1.3 og 1.6, stk. 5 Ændringerne vedr. kommunernes lovgennemgang er en konsekvens af den ved  

 lov nr. 193 af 9. maj 1984 gennemførte ændring af lovens paragraf 16, stk. 3  

 som følge af håndhævelsesudvalgets betænkning nr. 981/1983. I 1.3. er  

 herefter opregnet de love, som kommunerne skal gennemgå, inden  

 byggetilladelse udstedes, for at konstatere, om byggearbejdet er i strid med  

 den anførte lovgivning.
Se tillige nedenfor om bilag 2.
 Baggrunden for, at 1.6, stk. 5, udgår, er, at kommunernes lovgennemgang  

 efter lovændringen skal ske inden udstedelse af byggetilladelse, og altså  

 ikke længere evt. tillige før udstedelse af ibrugtagningstilladelse.
Ad 6.7.6 Både i bygningsreglement 1987 og i bygningsreglement for småhuse indføres  

 nu regler om anvendelse af celleplast til isoleringsformål.
 Baggrunden herfor er følgende:
 I de seneste år har interessen for anvendelse af celleplast til  

 isoleringsformål, herunder specielt efterisolering, været stigende.  

 Materialet har i mange år traditionelt været brugt til fx hulmursisolering,  

 men de nye anvendelser går især på udførelse af isoleringssystemer til  

 efterisolering af ydervægge, indvendigt såvel som udvendigt, og til  

 efterisolering i tagkonstruktioner og etageadskillelser.
 I begyndelsen af 1981 blev de første godkendelser af isoleringselementer  

 med celleplast udstedt, og siden er der udstedt en række godkendelser af  

 konstruktioner til udvendig og indvendig isolering af ydervægge.
 Der har i denne forbindelse vist sig et behov for bestemmelser i  

 bygningsreglementet, som dels fastslår, at isoleringsmaterialer skal være  

 ubrændbare, og at anvendelsen af konstruktioner, hvori indgår celleplast,  

 derfor i visse tilfælde kræver godkendelse og dels angiver, hvorledes  

 celleplast kan anvendes uden, at der skal foreligge en godkendelse fra  

 boligministeriet.
 Med de nye bestemmelser indføres i bygningsreglementets kapitel 6 et nyt  

 afsnit, 6.7.6 om anvendelsen af isoleringsmaterialer.
 De nye bestemmelser fastslår som udgangspunkt, at isoleringsmaterialer til  

 bygningsisolering skal være ubrændbare.
 Konstruktioner - herunder isoleringssystemer - hvori der indgår brændbare  

 isoleringsmaterialer som celleplast, kræver generelt en MK-godkendelse.  

 Undtaget fra godkendelse er dog anvendelse af celleplast til varmeisolering  

 anvendt på forskellige nærmere specificerede måder.
De i stk. 2 angivne anvendelser dækker almindelig praksis.
Der angives  

 ikke nogen umiddelbar mulighed for anvendelse af celleplast i hulrum i  

 etageadskillelser eller i »svømmende gulvkonstruktioner«.
Sådan  

 anvendelse er henvist til særlig godkendelse.
 I stk. 2 angives tillige, at celleplast kan anvendes uden MK-godkendelse  

 til isolering i tagrum adskilt med mindst BD-bygningsdel 30 fra underliggende  

 rum.
I stk. 3 angives betingelserne for at anvende celleplast til  

 varmeisolering af ydervægge uden særlig MK-godkendelse.
Det angives således,  

 hvilke bygningskategorier celleplastisolering kan udføres i, bygningernes  

 største højde, samt at sådan isolering ikke må anvendes i flugtveje.  

 Endvidere angives, hvorledes isoleringen skal afdækkes på overfladen samt  

 opdeles i felter.
Det bemærkes, at bestemmelserne alene giver mulighed for  

 udførelse af vægisolering uden MK-godkendelse, hvorimod loftsisolering kun  

 kan udføres på grundlag af godkendte systemer.
De angivne bygningskategorier omfatter beboelsesbygninger med et  

 etageareal indenfor håndstigeredningshøjden (max. 10,8 m fra terræn til  

 underkant af redningsåbning i øverste udnyttede etage). Andre  

 bygningskategorier, som ifølge bygningsreglementet tillades udført som  

 beboelsesbygninger med hensyn til de brandmæssige forhold, omfattes også af  

 bestemmelserne.
For sådanne bygninger, som tillades udført som enfamiliehuse,  

 henvises til bestemmelserne i bygningsreglement for småhuse.
Celleplasten kræves generelt afdækket på overfladen med mindst klasse 1  

 beklædning uanset hvilket overfladekrav, der i øvrigt stilles for den givne  

 bygning ifølge bygningsreglementet.
Der stilles til gengæld ikke særlige krav  

 til celleplastens brandmæssige egenskaber.
Beklædningen skal udføres i  

 mekanisk fast forbindelse med vægkonstruktionen bagved isoleringen.  

 Opdelingen med F-bygningsdel 30 kan udføres ved at erstatte celleplasten i et  

 100 mm bredt bælte med ubrændbart isoleringsmateriale, fx, mineraluld i  

 pladeform.
Ad kapitel 8, tabellen side 116 For at indsnævre forskellen i kravet til isoleringsevnen for tunge og  

 lette ydervægge, er k-værdien for de tunge ydervægge ændret fra 0,40 til  

 0,35. Byggestyrelsen vil fortsat følge udviklingen med henblik på at vurdere,  

 om k-værdien på et senere tidspunkt bør yderligere nedsættes for de tunge  

 ydervægge.
Ad 10.2.2, stk. 9 e og f I bygningsreglement for småhuse er det fundet forsvarligt at lade  

 afstandskravene til gulv udgå, idet ildstedet vil være omfattet af det  

 generelle krav om, at varmeafgivelsen ikke må medføre temperaturer højere end  

 80 grader C på brædbare materialer.
Der gennemføres herved samme ændring i  

 1982-bygningsreglementet.
Ad 10.2.2, stk. 11 Da der har været et behov for at kunne forsyne små lukkede ildsteder med  

 håndbetjente røgspjæld, har byggestyrelsen fundet det forsvarligt at tillade  

 sådanne spjæld, når spjældet ikke kan lukke helt, men sikrer et frit  

 gennemstrømningsareal på mindst 20 kvadratcentimeter.
Ad 10.2.4, stk. 10 Med udviklingen af blåflammebrændere og anvendelse af gasblæseluftblændere  

 har det været nødvendigt at supplere den gældende bestemmelse med krav  

 specielt for disse brændere.
Ad 10.4.5, stk. 1, 2, 3 og 4 Byggestyrelsen har besluttet at udelade bestemmelserne i 10.4.5., stk. 1,  

 2, 3 og 4 og i stedet stille krav om, at alle stålskorstene skal være  

 godkendt af boligministeriet.
Ad 12.2, stk. 10 En tilsvarende bestemmelse er indført i bygningsreglement for småhuse for  

 at opnå energibesparelse og for at muliggøre varmeforsyning fra flere  

 forskellige forsyningskilder.
Da de samme forhold gør sig gældende for andre  

 bygningskategorier, indføres bestemmelsen derfor også i bygningsreglement  

 1982.
Ad 13.9.5, stk. 5 Den hidtidige frist på 4 uger for kommunalbestyrelsen til at gøre  

 indsigelse nedsættes til 2 uger.
 Herved bringes anmeldelsesordningen for landbrugets avls- og  

 driftsbygninger i overensstemmelse med den anmeldelsesordning, der er indført  

 for garager, carporte og andre lignende mindre bygninger på højst 50  

 kvadratmeter i bygningsreglement for småhuse.
Ad 13.9.5, stk. 6 Kommunalbestyrelsen har pligt til indenfor 2 ugers fristen at undersøge,  

 om det anmeldte byggearbejde er i strid med den i bestemmelsen nævnte anden  

 lovgivning.
 Herved bringes anmeldelsesordningen for landbrugets avls- og  

 driftsbygninger i overensstemmelse med anmeldelsesordningen for garager,  

 carporte og lignende mindre bygninger i småhusreglementet.
 Det er byggestyrelsens opfattelse, at retshåndhævelsen af den i  

 bestemmelsen nævnte anden lovgivning herved vil blive styrket.
Kommunernes gennemgang af anden lovgivning må ske inden 2 ugers fristens  

 udløb, og såfremt projektet findes stridende mod anden lovgivning, må  

 kommunen inden 2 ugers fristens udløb gøre indsigelse imod, at byggeriet  

 startes.
Såfremt byggeriet alligevel påbegyndes, kan kommunen meddele påbud  

 om standsning af byggearbejdet.
Ad bilag 2 Bilaget erstattes af byggestyrelsens vejledning om kommunalbestyrelsens  

 lovgennemgang i byggesager.
Vejledningen vedrører såvel bygningsreglement  

 1982 som bygningsreglement for småhuse og indeholder en gennemgang af hvilke  

 bestemmelser i de i 1.3. nævnte love, der er relevante i forbindelse med  

 kommunernes lovgennemgang.
Vejledningen indeholder tillige en orientering om  

 adgangen til at udstede deltilladelser som lovfæstet ved den lov nr. 193 af  

 9. maj 1984 gennemførte ændring af paragraf 16, stk. 1, 3. pkt.
Vejledningen  

 udsendes særskilt til kommunerne.
