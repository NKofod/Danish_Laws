 Børnebidrag fastsat fra det tidspunkt, hvor barnet var fraflyttet  

 moderens bopæl, uanset barnet ikke straks tog ophold hos faderen.
 Faderen klagede over, at Københavns Overpræsidium havde pålagt moderen at  

 betale normalbidraget til barnets underhold med virkning fra tidspunktet,  

 hvor barnet tog ophold hos ham.
Ifølge faderens forklaringer var barnet blevet forvist fra moderens bopæl  

 13. juli 1987, hvorefter barnet først boede hos faderens forældre og dernæst  

 tog ophold hos faderen.
Faderen oplyste endvidere at have refunderet sine  

 forældres udgifter vedrørende barnet.
 Moderen forklarede, at barnet fraflyttede hendes bopæl den 21. juli 1987  

 og frem til sommeren 1988 opholdt sig hos faderens forældre, der ikke havde  

 plejetilladelse.
 Ifølge folkeregistrets registreringer blev barnet pr. 29. december 1987  

 tilmeldt på faderens bopæl, og barnet havde ved en samtale i Københavns  

 Overpræsidium den 11. maj 1987 oplyst, at han boede hos faderen.
 Civilretsdirektoratet lagde ved afgørelsen vægt på disse forhold og fandt  

 det således rettest, særligt ud fra moderens oplysning om, at barnet ikke  

 havde boet hos hende siden 21. juli 1987, at moderen pålagdes at betale  

 bidrag til barnets underhold fra denne dato og indtil videre, idet det  

 bemærkedes, at fastsættelse af bidrag i øvrigt kun når særlige omstændigheder  

 taler derfor, kan ske for en tid, der ligger mere end et år forud for  

 fremsættelsen af ansøgningen om bidrag.
