Fremsat den 1. marts 2002 af  

 beskæftigelsesministeren (Claus Hjort Frederiksen) Forslag til Lov om ændring af lov om aktiv  

 socialpolitik og  

 integrationsloven (Ændring af reglerne om ret til kontanthjælp,  

 introduktionsydelse m.v.) § 1 I lov om aktiv socialpolitik, jf. lovbekendtgørelse nr. 614 af 26.  

 juni 2001, foretages følgende ændringer:
 1. § 3, stk. 3, affattes således:
 »Stk. 3. Hjælp til forsørgelse anses for  

 vedvarende, hvis den er ydet i mere end ½ år eller må  

 påregnes at ville vare mere end ½ år.«.
 2. I § 3, stk. 4, 2. pkt., ændres »3  

 år« til: »7 år«.
 3. I § 3, stk. 4, 3. pkt., ændres  

 »3-års-fristen« til: »7 års-fristen«.
 4. I § 3 indsættes efter stk. 4 som nyt  

 stykke:
»Stk. 5. Personer, der er omfattet af Den Nordiske Konvention  

 om social bistand og tjenester, kan ikke hjemsendes, hvis de lovligt har boet  

 her i landet i mere end de sidste 3 år.
Personer, der er omfattet af  

 Den Europæiske Konvention om social og sundhedsmæssig hjælp  

 af 11. december 1953, kan kun hjemsendes i henhold til bestemmelserne i denne  

 konvention.«.
 Stk. 5 bliver herefter stk. 6.
 5. § 3, stk. 5, der bliver stk. 6, affattes  

 således:
»Stk. 6. Ved afgørelser efter stk. 4, 1. pkt.,  

 lægges bl.a. vægt på, 1)	om udlændingen er gift og samlever med en dansk statsborger,  

 en flygtning eller en udlænding, der lovligt har boet her i landet med  

 henblik på varigt ophold i mere end 7 år, 2)	varigheden af opholdet her i landet, 3)	helbredsmæssige forhold, 4)	den familiemæssige og øvrige tilknytning til landet i  

 forhold til hjemlandet, og 5)	om en person, der har påtaget sig at forsørge  

 udlændingen, overholder eller burde overholde denne pligt.«.
 6. Overskriften til kapitel 4 affattes således:
»Kapitel 4 Kontanthjælp, starthjælp og aktivering«.
 7. § 11, stk. 1, affattes således:
 »Kommunen yder hjælp i form af kontanthjælp,  

 starthjælp og aktivering.«.
 8. I § 11 indsættes som stk. 3-5:
»Stk. 3. Retten til kontanthjælp er tillige betinget af,  

 at ansøgeren har opholdt sig her i riget i sammenlagt 7 år inden  

 for de seneste 8 år.
I beregningen af opholdstiden indgår  

 perioder, hvor ansøgeren har opholdt sig lovligt her i riget.
Ophold i  

 udlandet i perioder på sammenlagt højst 2 måneder pr.  

 kalenderår i forbindelse med ferie, studierejser, tjeneste- og  

 forretningsrejser m.v. ligestilles med ophold her i riget, hvis personen har  

 beholdt sin bopæl i Danmark.
 Stk. 4. Kravet om, at ansøgeren skal have opholdt sig  

 her i riget i sammenlagt 7 år inden for de seneste 8 år,  

 gælder ikke for EU/EØS-borgere, i det omfang disse efter  

 EU-retten er berettigede til hjælpen.
Stk. 5. Kommunen træffer afgørelse om retten til  

 forsørgelse i form af kontanthjælp eller starthjælp.  

 Ansøgeren har pligt til at bidrage med oplysninger, der er  

 nødvendige for at afgøre, hvilken hjælp ansøgeren  

 er berettiget til.
Hvis personen ikke kan dokumentere, at opholdskravet i  

 stk. 3 eller 4 er opfyldt, yder kommunen starthjælp.«.
 9. I §§ 20, stk. 1, 21 og 24 ændres  

 »kontanthjælp« til: »kontanthjælp eller starthjælp«.
 10. I § 25, stk. 1, 1. pkt., ændres  

 »Hjælpen« til: »Kontanthjælpen«.
 11. § 25, stk. 5, affattes således:
»Stk. 5. En person, der alene har forsørgelsespligt  

 over for børn, der opholder sig i udlandet, kan kun få 7.711 kr.  

 efter stk. 1, nr. 2, hvis den pågældende kan dokumentere  

 forsørgelsespligten, og at den pågældende faktisk opfylder  

 forsørgelsespligten.
Dette gælder dog ikke for  

 EU/EØS-borgere, i det omfang disse efter EU-retten er berettigede til  

 hjælpen, eller for personer, der er omfattet af bilaterale  

 overenskomster.«.
 12. I § 25 indsættes som stk. 6-8:
»Stk. 6. Starthjælpen udgør et månedligt  

 beløb på 1)	4.231 kr. for gifte og samlevende, der er fyldt 25 år, 2)	5.103 kr. for enlige, der er fyldt 25 år, 3)	4.231 kr. for personer under 25 år, som ikke bor hos en eller  

 begge forældre, og 4)	2.103 kr. for personer under 25 år, som bor hos en eller begge  

 forældre.
Stk. 7. En person, der modtager starthjælp, får  

 udbetalt et forsørgertillæg, hvis personen har  

 forsørgelsespligt over for et barn under 18 år.  

 Forsørgertillægget udgør for enlige 1.276 kr. pr.  

 måned og for gifte og samlevende 1.058 kr. pr. måned.
Der kan  

 højst ydes 1 forsørgertillæg pr. barn, når begge  

 forældre bor sammen med barnet.
Der kan højst ydes 2  

 forsørgertillæg pr. husstand.
Til en husstand medregnes  

 ansøgeren, dennes ægtefælle eller samlever og  

 hjemmeværende børn under 18 år, der har fast ophold i  

 boligen.
Hvis et barn under 18 år selv har ansvar for at  

 forsørge en ægtefælle eller et barn, betragtes det ikke  

 som hørende til en forældres husstand.
Hvis der er flere end 2  

 børn i husstanden, beregnes forsørgertillægget for de 2  

 yngste.
Stk. 8. Forsørgertillæg udbetales til indehaveren  

 af forældremyndigheden.
Hvis begge forældre har  

 forældremyndigheden og tilhører samme husstand, udbetales  

 tillægget til moderen.
Det er en betingelse for udbetaling af  

 forsørgertillæg, at barnet har ophold her i riget eller et andet  

 EU/ EØS-land.«.
 13. I § 26, stk. 1, udgår »eller  

 § 28«.
 14. I § 26, stk. 1, indsættes som 2.  

 pkt.:
 »Hvis en person, der modtager starthjælp, er gift  

 eller samlevende med en person, der modtager kontanthjælp,  

 nedsættes starthjælpen dog således, at de to  

 forsørgelsesydelser sammenlagt svarer til det beløb, der ville  

 være modtaget, såfremt begge havde modtaget  

 starthjælp.«.
 15. I § 27, stk. 1, ændres »Hjælpen  

 udgør« til: »For personer, der opfylder betingelserne i § 11,  

 stk. 3 eller 4, udgør hjælpen«.
 16. I § 27 a indsættes som 2. pkt.:
 »For personer, der ikke opfylder betingelserne i  

 § 11, stk. 3 eller 4, kan hjælpen pr. måned  

 højst udgøre et beløb, der svarer til  

 starthjælpen.«.
 17. § 28 ophæves.
 18. I § 31, stk. 1, ændres »hjælpen  

 efter § 25 eller § 28« til: »kontanthjælpen efter  

 § 25«.
 19. I § 31, stk. 1, indsættes efter 1.  

 pkt.:
 »For personer, der modtager starthjælp, ses der bort  

 fra 28 kr. pr. udført arbejdstime.«.
 20. I § 34, stk. 3, nr. 2, ændres »nr. 3 og  

 4« til: »nr. 3 og 4, og stk. 6, nr. 3 og 4«, og i nr. 3,  

 udgår »og § 28«.
 21. § 36, stk. 1, 2. pkt., affattes  

 således:
 »Kontanthjælpen skal dog mindst udgøre 30,72  

 kr. pr. aktiveringstime, og starthjælpen skal mindst udgøre  

 26,39 kr. pr. aktiveringstime.«.
 22. I § 47, stk. 3, indsættes som nr.  

 5:
 »5)	Starthjælp efter § 25, stk. 6, dog med fradrag for  

 eventuelle arbejdsindtægter m.v., jf. §§ 58 og 59.«.
 23. I § 47 indsættes efter stk. 3 som nyt  

 stykke:
 »Stk. 4. For revalidender, der modtager starthjælp efter  

 § 25, stk. 6, erstatter denne ydelse revalideringsydelsen efter  

 denne lov.«.
 Stk. 4 bliver herefter stk. 5.
 24. I § 101, stk. 1, ændres  

 »kontanthjælpsmodtager« til: »kontanthjælpsmodtager eller  

 starthjælpsmodtager«.
 25. I § 106 indsættes efter 1. pkt.:
 »Kommunen afholder dog fuldt ud udgifter til hjælp i  

 særlige tilfælde efter kapitel 10 til personer, der modtager  

 starthjælp.«.
 26. § 109, stk. 1, nr. 1, affattes  

 således:
 »1)	§§ 25 og 26 om hjælp til forsørgelse og  

 særlig hjælp til visse persongrupper.«.
§ 2 I integrationsloven, jf. lovbekendtgørelse nr. 643 af 28. juni  

 2001, foretages følgende ændringer:
 1. § 27 affattes således:
 »§ 27. Den månedlige introduktionsydelse svarer til den  

 starthjælp, der kan ydes efter reglerne i § 25, stk. 6-8, i  

 lov om aktiv socialpolitik. § 26, stk. 1, 2. pkt., i lov om aktiv  

 socialpolitik finder tilsvarende anvendelse.
 Stk. 2. Udlændinge, der er varetægtsfængslet  

 eller indsat til afsoning i fængsel eller arresthus, modtager en  

 særlig ydelse efter de regler, der fastsættes efter § 29,  

 nr. 2, i lov om aktiv socialpolitik.
 Stk. 3. En udlænding, der modtager introduktionsydelse,  

 og som har høje boligudgifter eller stor forsørgerbyrde, kan  

 særskilt eller i forbindelse med udbetaling af introduktionsydelse  

 få en særlig støtte efter § 34 i lov om aktiv  

 socialpolitik og de regler, der fastsættes i medfør af denne  

 bestemmelse.«.
 2. § 27 a ophæves.
 3. § 27 b ophæves.
 4. § 28 affattes således:
 »§ 28. Hvis udlændingen og dennes ægtefælle  

 har en samlet indtægt, der mindst svarer til det beløb, som den  

 eller de pågældende ville kunne modtage efter § 27, kan der  

 ikke udbetales introduktionsydelse.
 Stk. 2. Reglerne om indtægter m.v., jf. § 30, i lov  

 om aktiv socialpolitik og arbejdsindtægter, jf. § 31, i lov om  

 aktiv socialpolitik i forhold til personer, der modtager starthjælp,  

 finder tilsvarende anvendelse for udlændinge, der modtager  

 introduktionsydelse.
 Stk. 3. Reglerne om feriegodtgørelse og andre  

 indtægter m.v., jf. §§ 32 og 33 i lov om aktiv socialpolitik  

 finder tilsvarende anvendelse.«.
 5. § 28 a ophæves.
 6. § 29 affattes således:
 »§ 29. For udlændinge, der som led i  

 introduktionsprogrammet, jf. kapitel 4, aktiveres i jobtræning, jf.  

 § 23, stk. 2, nr. 2, virksomhedspraktik, herunder individuel  

 jobtræning, jf. § 23, stk. 2, nr. 2, eller særligt  

 tilrettelagt aktiverende forløb, hvori indgår perioder med  

 jobtræning eller virksomhedspraktik, herunder individuel  

 jobtræning, finder §§ 35, 36 og 37 om særlige ydelser under  

 aktivering til personer, der modtager starthjælp, i lov om aktiv  

 socialpolitik tilsvarende anvendelse.
 Stk. 2. § 18 i lov om aktiv socialpolitik finder  

 tilsvarende anvendelse.«.
 7. I § 30, stk. 1, udgår »27 a,« og  

 »§ 29, stk. 2,« ændres til: »§ 29, stk. 1,«.
 8. Kapitel 6 a ophæves.
 9. § 45, stk. 2-6, ophæves og i stedet  

 indsættes:
 »Stk. 2. Staten refunderer 75 pct. af kommunernes udgifter til  

 introduktionsydelser, jf. kapitel 5, og til særlige ydelser og  

 særlig støtte efter § 27, stk. 2 og 3.
 Stk. 3. Staten refunderer 75 pct. af kommunernes udgifter til  

 hjælp i særlige tilfælde, jf. kapitel 6.
 Stk. 4. Staten yder i den 3-årige introduktionsperiode,  

 jf. § 16, stk. 4, et grundtilskud på 3.270 kr. pr.  

 måned, for hver udlænding omfattet af introduktionsprogrammet,  

 jf. § 16. Grundtilskuddet ydes til dækning af sociale merudgifter  

 og generelle udgifter i medfør af kapitel 3 og 4 til udlændinge  

 og udbetales til den kommune, der er ansvarlig for integrationsindsatsen.
Stk. 5. Staten yder til den kommune, der er ansvarlig for  

 integrationsindsatsen, et tilskud på 6.134 kr. pr. måned  

 for 1)	hver udlænding, der modtager aktivering under  

 introduktionsprogrammet, jf. § 23, og 2)	hver mindreårig uledsaget asylansøger med  

 opholdstilladelse efter udlændingeloven, der er bosat i  

 kommunen.
 Stk. 6. Der ydes ikke tilskud til kommunen efter stk. 5,  

 nr. 1, for de udlændinge, der er omfattet af § 16,  

 stk. 6.
 Stk. 7. Tilskuddet efter stk. 5, nr. 2, ydes, indtil den  

 mindreårige uledsagede asylansøger fylder 18 år, eller den  

 pågældendes forældre får lovligt ophold her i landet.  

 Der kan for denne persongruppe ikke samtidig ydes tilskud efter stk. 5,  

 nr. 1 eller stk. 8 eller 9.«.
 Stk. 7-11 bliver herefter stk. 8-12.
 10. I § 45, stk. 9, der bliver stk. 10,  

 udgår »bortset fra udlændinge omfattet af stk. 3«.
 11. I § 45, stk. 11, der bliver stk. 12, og  

§ 46, stk. 2, ændres »stk. 5-9« til:  

 »stk. 4-10«.
 12. § 48 affattes således:
 »§ 48. De beløb, der er anført i § 45,  

 stk. 4-10, er fastsat i 2001-niveau og reguleres fra og med 2002  

 én gang årligt den 1. januar med satsreguleringsprocenten efter  

 lov om en satsreguleringsprocent.«.
§ 3 Stk. 1. Loven træder i kraft den 1. juli 2002, jf. dog  

 stk. 2-4.
Stk. 2. § 1, nr. 1-5 gælder ikke for  

 udlændinge, der inden lovens ikrafttræden havde lovligt ophold  

 her i landet og har været indberettet til Den Sociale Sikringsstyrelse  

 efter de hidtil gældende regler.
Disse er fortsat omfattet af de hidtil  

 gældende regler.
Stk. 3. § 1, nr. 6-26 har virkning for personer, der  

 lovligt tager ophold her i riget efter lovens ikrafttræden.
De hidtil  

 gældende regler gælder for personer, der har lovligt ophold her i  

 riget ved lovens ikrafttræden.
Personer, der efterfølgende tager  

 ophold uden for riget, er omfattet af § 1, nr. 8. § 1, nr. 17, og  

 § 1, nr. 26, gælder ikke for udlændinge, der inden lovens  

 ikrafttræden modtog hjælp efter § 28. Disse udlændinge  

 er fortsat omfattet af den hidtil gældende regel.
Stk. 4. § 2, nr. 1-8 har virkning for  

 udlændinge, som kommunalbestyrelsen overtager ansvaret for, jf.  

 integrationslovens § 4, fra og med den 1. juli 2002. De  

 udlændinge, som kommunalbestyrelsen overtager ansvaret for, jf.  

 integrationslovens § 4, før den 1. juli 2002, er omfattet af de  

 hidtil gældende regler.
For udlændinge, der er omfattet af  

 introduktionsprogrammet, og som kommunalbestyrelsen har overtaget ansvaret  

 for før den 1. juli 2002, udgør grundtilskuddet efter  

 § 45, stk. 4, 4.256 kr. pr. måned.
Bestemmelserne i § 2,  

 nr. 9-12, træder først i kraft den 1. januar 2003.
Bemærkninger til lovforslaget Almindelige bemærkninger Forslaget indeholder følgende  

 hovedelementer:
1.	Stramning af hjemsendelsesbestemmelserne i lov om aktiv  

 socialpolitik 2.	Opholdskrav for at være berettiget til kontanthjælp 3.	Afskaffelse af ret til forsørgersats for personer, der alene  

 har forsørgelsespligt over for børn, der opholder sig i  

 udlandet 4.	Starthjælp indeholdende forsørgertillæg og  

 samordnede regler for gifte og samlevende blandt andet hvad angår  

 fradrag i hjælpen 5.	Særlige regler for reduktion i starthjælp som  

 følge af indtægter fra almindeligt arbejde 6.	Starthjælpsmodtagere bevarer starthjælpen i stedet for  

 revalideringsydelse under revalidering 7.	Principperne for starthjælp anvendes tilsvarende for  

 introduktionsydelsen 1. Lovforslagets baggrund og indhold Regeringen præsenterede den 17. januar 2002 sit  

 udlændingeudspil »En ny udlændingepolitik«, som hviler på 3  

 grundlæggende hensyn:
 Udlændingepolitikken skal respektere Danmarks internationale  

 forpligtelser.
 Antallet af udlændinge, der kommer til Danmark, skal  

 begrænses, og der skal stilles skærpede krav til  

 selvforsørgelse.
De flygtninge og indvandrere, der bor i Danmark, skal integreres  

 bedre og komme hurtigere i arbejde.
Tilskyndelsen til selv at søge  

 arbejde skal derfor styrkes.
 Regeringens udlændingeudspil indeholder på den  

 baggrund en række initiativer på udlændinge- og  

 integrationsområdet.
De lovgivningsinitiativer, som følger af  

 regeringens udlændingeudspil, omfatter samtidigt fremsatte lovforslag  

 fra integrationsministeren, undervisningsministeren og  

 beskæftigelsesministeren.
Der henvises til disse.
 Nærværende lovforslag indeholder forslag til  

 ændringer af lov om aktiv socialpolitik og lov om integration af  

 udlændinge i Danmark.
Det er regeringens opfattelse, at udlændinge som  

 udgangspunkt ikke skal forsørges af det offentlige.
I nogle  

 tilfælde er det dog nødvendigt at fravige dette princip.
 Der er efter de nugældende regler ikke krav om, at  

 man skal have opholdt sig lovligt i landet i en længere periode for at  

 modtage kontanthjælp eller introduktionsydelse.
Regeringen foreslår, at der indføres nye  

 principper for ret til kontanthjælp, så kun personer, der har  

 opholdt sig her i riget i mindst 7 år ud af de sidste 8 år, har  

 ret til fuld kontanthjælp.
De personer, der ikke opfylder  

 opholdskravet, men i øvrigt opfylder betingelserne i loven, har ret  

 til starthjælp.
Kun personer, der fremover kommer til Danmark, vil  

 være omfattet af de nye regler.
Dette gælder for såvel  

 udlændinge som danskere.
2. Beskrivelse af ændringerne i de enkelte love 2.1. Lov om aktiv socialpolitik Enhver, der opholder sig lovligt her i landet, har ret til  

 kontanthjælp, hvis pågældende i øvrigt opfylder  

 betingelserne.
Med forslaget indføres en ny ydelse, starthjælp,  

 som udbetales til personer, der ikke har haft lovligt ophold her i riget i  

 mindst 7 år af de sidste 8 år.
 Starthjælpen sikrer, at personer, der ikke er  

 berettiget til kontanthjælp, som minimum får en hjælp  

 svarende til de SU-satser, som udgør studerendes  

 forsørgelsesgrundlag.
Det indgår i forslaget, at grænsen for det  

 indtægtsuafhængige loft i § 34 i lov om aktiv socialpolitik  

 nedsættes fra 80 pct. til 70 pct. af dagpengeloftet.
Således vil  

 starthjælpsmodtagere uafhængigt af tidligere indtægter  

 kunne modtage støtte, i det omfang denne støtte ikke sammen med  

 ansøgerens øvrige nettoindtægter - herunder  

 kontanthjælp - overstiger 70 pct. af dagpengemaksimum.
For  

 kontanthjælpsmodtagere er grænsen ca. 80 pct. svarende til  

 forsørgersatsen.
Forslaget kræver ikke lovændring, men  

 foreslås ændret i bekendtgørelsen om særlig  

 støtte.
2.2. Integrationsloven Integrationsloven omfatter udlændinge med lovligt  

 ophold i Danmark.
Ved udlændinge forstås flygtninge og  

 indvandrere, jf. integrationslovens §§ 54-56. Loven gælder ikke  

 for udlændinge, der er statsborgere i et andet nordisk land eller er  

 statsborgere i et land, der er tilsluttet Det Europæiske  

 Fællesskab eller er omfattet af aftalen om Det Europæiske  

 Økonomiske Samarbejde, eller er omfattet af Det Europæiske  

 Fællesskabs regler om visumfritagelse og om ophævelse af  

 indrejse- og opholdsbegrænsninger i forbindelse med arbejdskraftens  

 frie bevægelighed, etablering og udveksling af tjenesteydelser m.v.
 Udlændinge, der er omfattet af  

 introduktionsprogrammet, kan modtage introduktionsydelse, hvis de i  

 øvrigt opfylder betingelserne herfor.
Integrationslovens regler om introduktionsydelse svarer  

 til reglerne om kontanthjælp i lov om aktiv socialpolitik.
Med  

 lovforslaget om ændring af reglerne om kontanthjælp i lov om  

 aktiv socialpolitik vil personer, der ikke har opholdt sig i riget i  

 sammenlagt 7 år inden for de seneste 8 år, modtage  

 starthjælp.
Som konsekvens heraf vil udlændinge, der er  

 berettiget til introduktionsydelse, skulle modtage en introduktionsydelse,  

 der svarer til den starthjælp, der fastsættes i lov om aktiv  

 socialpolitik, hvorfor der i integrationsloven gennemføres tilsvarende  

 ændringer som efter lov om aktiv socialpolitik.
 Der gælder særlige finansieringsbestemmelser  

 for de kommunale udgifter til introduktionsydelse mv. for udlændinge,  

 der er omfattet af integrationsloven.
 De kommunale udgifter til introduktionsydelse dækkes  

 via henholdsvis refusion og et generelt grundtilskud pr. udlænding, der  

 er omfattet af integrationsloven.
Grundtilskuddet efter de gældende regler er 4.256  

 kr. pr. måned (2001-niveau). Grundtilskuddet til mindreårige  

 uledsagede asylansøgere, som kommunen vælger at tilbyde et  

 introduktionsprogram, samt til udlændinge anbragt i døgnophold,  

 udgør 2.075 kr. pr. måned (2001-niveau). Som konsekvens af de  

 ændrede ydelser foretages en tilpasning af de grundtilskud, der ydes  

 til dækning af kommunernes generelle integrationsudgifter og til  

 dækning af den del af introduktionsydelsen, som ikke refunderes.
Det  

 foreslås således, at tilskuddet vil være 3.270 kr.
Der indføres et særligt programtilskud til  

 kommuner, der modtager uledsagede flygtningebørn.
Sidstnævnte  

 har til formål at sikre kommuner, der modtager uledsagede  

 flygtningebørn, dækning for ekstra udgifter til tilsyn og  

 rådgivning m.v.
 Refusionsprocenten for kommunale udgifter efter  

 integrationslovens kapitel 6 (hjælp i særlige tilfælde)  

 nedsættes fra 100 pct. til 75 pct. med henblik på at sikre en  

 større sammenhæng mellem ansvar og finansiering af udgiften.
I sammenhæng hermed forenkles refusionsreglerne,  

 så den generelle refusionssats på 75 pct. også gælder  

 for kommunernes udgifter til introduktionsydelser til uledsagede  

 flygtningebørn og til udlændinge anbragt i døgnophold.  

 Det grundtilskud, som kommunerne modtager for udlændinge i denne  

 persongruppe, vil til gengæld ikke længere være nedsat, men  

 i stedet have samme størrelse som tilskuddet for alle andre  

 udlændinge omfattet af integrationsloven.
Nedsættelsen af  

 refusionssatsen for denne persongruppe medfører således ikke  

 merudgifter for den enkelte kommune, og formålet med forslaget er alene  

 at sikre en enklere administration.
 De ændrede refusions- og tilskudsbestemmelser  

 træder af administrative årsager først i kraft den 1.  

 januar 2003.
3. Beskrivelse af den gældende ordning på  

 integrationsområdet Oversigt over ændrede refusions- og tilskudssatser for  

 kommunerne Gældende regler Forslag Grundtilskud (2001-niveau) kr. pr. måned 4.256 3.270* Grundtilskud (2001-niveau) kr. pr. måned til  

 mindreårige uledsagede asylansøgere som kommunen vælger at  

 tilbyde et introduktionsprogram samt til udlændinge anbragt i  

 døgnophold 2.075 3.270* Refusion af introduktionsydelse 75 pct.
 75 pct.
Refusion af introduktionsydelse til mindreårige  

 uledsagede asylansøgere og til udlændinge anbragt i  

 døgnophold 100 pct.
 75 pct.
Refusion af udgifter til hjælp i særlige  

 tilfælde 100 pct.
 75 pct.
 *	For de udlændinge, som kommunalbestyrelsen har  

 overtaget ansvaret for før den 1. juli 2002 vil grundtilskuddet  

 være 4.256 (2001-niveau).
4. Forholdet til internationale konventioner Det er et grundlæggende hensyn i regeringens  

 udlændingepolitik, at Danmarks forpligtelser efter internationale  

 konventioner skal overholdes.
Dette fremgår af regeringens udspil af  

 17. januar 2002 til »En ny udlændingepolitik«, og regeringen har derfor  

 ved udformningen af dette lovforslag tillagt det stor vægt, at de  

 internationale konventioner overholdes.
 Det er regeringens opfattelse, at de foreslåede nye  

 regler om indførelse af nye principper for ret til kontanthjælp  

 er i fuld overensstemmelse med Danmarks internationale forpligtelser.
 En række internationale konventioner er  

 indgået i regeringens overvejelser om udformningen af de  

 foreslåede regler om kontanthjælp.
 Efter artikel 23 i flygtningekonventionen skal de  

 kontraherende stater med hensyn til offentlig hjælp og  

 understøttelse indrømme flygtninge, der lovligt bor inden for  

 deres område, samme behandling som deres egne statsborgere.  

 Flygtningekonventionens bestemmelser er alene relevant for flygtninge, der  

 har opnået opholdstilladelse i henhold til konventionen, jf.  

 udlændingelovens § 7, stk. 1, og § 8.
 De foreslåede regler indebærer, at enhver  

 person, der ikke opfylder betingelsen for ret til fuld kontanthjælp ved  

 ophold her i landet i mindst 7 ud af de seneste 8 år, vil være  

 omfattet af reglerne om ret til en lavere ydelse i form af starthjælp  

 eller introduktionsydelse, såfremt personen i øvrigt opfylder  

 betingelserne herfor.
Det følger heraf, at der med de foreslåede  

 regler vil gælde samme regler om hjælp til forsørgelse for  

 nyankomne udlændinge, herunder nyankomne flygtninge, som for danske  

 statsborgere, der efter et udlandsophold vender tilbage til Danmark.
Reglerne  

 sikrer således flygtninge samme behandling som danske statsborgere i  

 overensstemmelse med konventionens artikel 23.
 Dette gælder ligeledes flygtninge, der efter at have  

 opholdt sig her i riget i sammenlagt 7 ud af de seneste 8 år har  

 opnået ret til fuld kontanthjælp.
Dertil kommer, at de nye regler har til formål at  

 understøtte regeringens målsætning om at få flere i  

 arbejde og færre på offentlig forsørgelse.
Dette  

 gælder danske statsborgere, og det gælder nyankomne  

 udlændinge, herunder flygtninge.
Med de foreslåede regler sikrer  

 regeringen, at der er de nødvendige økonomiske incitamenter for  

 såvel danske statsborgere som for udlændinge til at søge  

 arbejde og dermed komme i beskæftigelse.
Lovforslaget styrker dermed  

 flygtninges integration på arbejdsmarkedet.
Samtidig tager reglerne i  

 integrationsloven højde for den særlige situation, som  

 flygtninge befinder sig i, idet der tilbydes en permanent bolig inden for 3  

 måneder, intensiv danskundervisning og særlig aktivering.
 Det er på den baggrund regeringens opfattelse, at de  

 foreslåede regler er i overensstemmelse med kravet i artikel 23 i  

 flygtningekonventionen om samme behandling af flygtninge og egne statsborgere  

 med hensyn til offentlig hjælp og understøttelse.
 Efter FN s konvention om økonomiske, sociale og  

 kulturelle rettigheder anerkender staterne blandt andet ethvert menneskes ret  

 til social tryghed (artikel 9) og ret til en tilstrækkelig levefod  

 (artikel 11). Endvidere forpligter de deltagende stater sig til at garantere  

 de i konventionen anførte rettigheder uden forskelsbehandling af nogen  

 art i henseende til race, hudfarve, køn, sprog, religion, politisk  

 eller anden anskuelse, national eller social herkomst, formueforhold,  

 fødsel eller anden stilling (artikel 2).
Det er regeringens opfattelse, at de foreslåede  

 regler sikrer enhver de rettigheder vedrørende social tryghed og en  

 tilstrækkelig levefod, som følger af konventionen.
De  

 foreslåede regler sikrer enhver person, der er berettiget til  

 hjælp efter de nye satser i 7-årsperioden, en hjælp som  

 minimum svarer til satserne for statens uddannelsesstøtte, som  

 udgør studerendes forsørgelsesgrundlag.
Dertil kommer, at  

 bestemmelserne i § 81 i lov om aktiv socialpolitik og i § 35 i  

 integrationsloven bibeholdes.
Dette indebærer, at personer, herunder  

 udlændinge, der er omfattet af de nye satser, vil have adgang til at  

 få dækket rimeligt begrundede enkeltudgifter, såfremt den  

 pågældendes egen afholdelse af udgifterne i afgørende grad  

 vil vanskeliggøre den pågældendes og dennes families  

 muligheder for at klare sig i fremtiden.
Endvidere vil udlændinge, der  

 er omfattet af integrationsloven, efter § 34 i denne lov i et vist  

 omfang have adgang til at få dækket nærmere bestemte  

 udgifter, som skyldes udlændingens deltagelse i  

 introduktionsprogrammet.
Der følger endvidere af FN s konvention om  

 afskaffelse af alle former for racediskrimination en generel pligt for  

 deltagerstaterne til at forbyde og afskaffe alle former for  

 racediskrimination og sikre ethvert menneskes ret til lighed for loven,  

 uanset race, hudfarve eller national eller etnisk oprindelse.
Denne pligt  

 gælder blandt andet med hensyn til retten til social tryghed og sociale  

 ydelser, jf. herved konventionens artikel 5, litra e), nr. iv).
Det bemærkes hertil, at de foreslåede regler  

 gælder for enhver udlænding og dansk statsborger, uanset  

 personens race, hudfarve eller nationale eller etniske oprindelse.
Dertil  

 kommer, at de foreslåede regler varetager et sagligt formål,  

 nemlig at øge beskæftigelsen blandt personer, der er på  

 offentlig forsørgelse, ved at sikre, at det kan betale sig at arbejde.  

 På denne måde styrker de foreslåede regler også  

 udlændinges integration på arbejdsmarkedet og dermed deres  

 samlede integration i det danske samfund.
 Det er på den baggrund regeringens opfattelse, at de  

 foreslåede regler er i overensstemmelse med FN s konvention om  

 afskaffelse af alle former for racediskrimination.
 Det bemærkes afslutningsvis, at Den Europæiske  

 Menneskerettighedskonvention ikke indeholder bestemmelser om ret til social  

 tryghed og social beskyttelse.
5. Lovforslagets konsekvenser Regeringens finanslovsforslag for 2002-2005 er budgetteret  

 ud fra det nuværende retsgrundlag på  

 udlændingeområdet, og udgiftsskønnet er baseret på  

 det antal flygtninge og familiesammenførte, der forventes i 2002-2005  

 med den gældende udlændingelovgivning.
Regeringens udlændingeudspil vil medføre  

 besparelser i kraft af henholdsvis stramning af udlændingelovgivningen,  

 stramning af forsørgelseskravene og indførelse af nye regler  

 for introduktionsydelse og kontanthjælp.
Disse ændringer  

 indbudgetteres i tilknytning til regeringens finanslovsforslag for 2003.
 I det følgende er der redegjort for de  

 økonomiske og administrative konsekvenser af lovforslaget, for  

 så vidt angår de isolerede virkninger ved indførelse af de  

 nye regler for kontanthjælp og introduktionsydelse.
 Det økonomiske skøn er baseret på  

 Integrationsministeriets skøn over antallet af opholdstilladelser de  

 kommende år og er behæftet med en vis usikkerhed - bl.a. som  

 følge af usikkerhed om udviklingen i de flygtningeproducerende lande,  

 og da det erfaringsmæssigt er vanskeligt at forudse den fremtidige  

 aktivitetsudvikling på udlændingeområdet.
Det skal yderligere bemærkes, at de følgende  

 økonomiske skøn alene omfatter besparelsen ved  

 indførelse af de nye regler for kontanthjælp og  

 introduktionsydelse og de direkte afledte merudgifter i forhold boligsikring,  

 forældrebetaling for daginstitutioner og administrative merudgifter mv.  

 Beregningen viser således den isolerede effekt af ændringerne af  

 ydelserne.
Den samlede effekt af udlændingeudspillet, jf. ovenfor, vil  

 blive indbudgetteret i forbindelse med finanslovsforslaget for 2003.
Finanslovsforslaget for 2002 er baseret på, at i alt  

 13.625 helårspersoner modtager introduktionsydelse.
Da  

 nedsættelsen af introduktionsydelsen alene har virkning for  

 udlændinge, som kommunalbestyrelserne overtager ansvaret for efter den  

 1. juli 2002, vil besparelsen på introduktionsydelsen være  

 stigende de første tre år herefter.
Det vil således  

 først være i 2006, at samtlige helårspersoner omfattet af  

 integrationsloven vil modtage den nedsatte ydelse.
Det skønnes  

 på denne baggrund, at nedsættelsen af introduktionsydelsen  

 isoleret set vil medføre offentlige besparelser i 2002 på 25  

 mio. kr.
For 2003 og 2004 udgør de umiddelbare besparelser henholdsvis  

 185 og 360 mio. kr. stigende til 500 mio. kr. ved fuld indfasning.
Indførelsen af starthjælp i lov om aktiv  

 socialpolitik for personer, der kommer til landet efter 1. juli 2002, og som  

 ikke har haft ophold i Danmark i mindst 7 år inden for de sidste 8  

 år, vil på sigt medføre besparelser på de offentlige  

 udgifter til kontanthjælp.
Da hovedparten af de udlændinge, der  

 kommer til landet, først modtager starthjælp efter endt  

 introduktionsprogram, dvs. efter 3 år, vil besparelserne dog  

 først slå tydeligt igennem fra 2005 og være endeligt  

 indfaset i 2010. I årene frem til 2005 vil besparelsen på de  

 offentlige udgifter til kontanthjælp alene hidrøre fra det  

 mindre antal danske statsborgere, der genindvandrer efter nogle års  

 ophold i udlandet, og som efterfølgende søger om hjælp  

 til forsørgelse.
Det skønnes, at indførelsen af  

 starthjælp i lov om aktiv socialpolitik isoleret set vil medføre  

 en mindreudgift på 1 mio. kr. i 2002, stigende til 5 mio. kr. i 2004,  

 mens den offentlige besparelse ved fuld indfasning i 2010 forventes at  

 udgøre 680 mio. kr.
Dette skøn er baseret på en antagelse  

 om, at i alt 12.800 helårspersoner vil modtage starthjælp i 2010.  

 Det skal bemærkes, at det lange tidsperspektiv betyder, at de  

 skønnede besparelser er forbundet med betydelig usikkerhed.
Nedsættelsen af introduktionsydelsen og  

 indførelsen af starthjælp betyder, at kommunerne ikke skal  

 indbetale ATP-bidrag for de personer, der modtager de nye ydelser.
Det  

 skønnes foreløbig, at den samlede besparelse på udgiften  

 til ATP bidrag, for personer, der modtager introduktionsydelse eller  

 starthjælp, i 2010 vil udgøre i alt 40 mio. kr.
 Lovforslaget indebærer endvidere en afskaffelse af  

 retten til forsørgersats for personer, der alene har  

 forsørgelsespligt over for børn, der opholder sig i udlandet.  

 Besparelsen som følge af denne ændring skønnes at  

 udgøre 8 mio. kr. i 2002, 27 mio. kr. i 2003 og 35 mio. kr. i 2004 for  

 derefter at stabilisere sig på 36 mio. kr. i de efterfølgende  

 år.
Lovforslaget indebærer endvidere en ændring af  

 reglerne for hjemsendelse.
Personer kan således efter gældende  

 regler hjemsendes fra Danmark, hvis de har modtaget hjælp efter lov om  

 aktiv socialpolitik i mere end 1 år eller påregnes at ville  

 modtage hjælp i mere end 1 år.
Efter forslaget skal en person  

 kunne hjemsendes efter ½ år.
Besparelsen som følge af denne  

 ændring skønnes at udgøre 0,5 mill. kr. i 2002, 4 mio.  

 kr. i 2003, 5 mill. kr. i 2004, for derefter at stabilisere sig på 6  

 mio. kr. årligt i de efterfølgende år.
Lovforslaget indebærer endelig, at fradraget for  

 arbejdsindkomst for de personer, der modtager introduktionsydelse eller  

 starthjælp, forhøjes fra 11,50 kr. pr. arbejdstime, som  

 gælder for kontanthjælpsmodtagere, til 28 kr. pr. time.  

 Forhøjelsen af timefradraget for arbejdsindkomst vil fremme den  

 enkeltes tilskyndelse til at supplere introduktionsydelsen/starthjælpen  

 med løn fra et deltidsarbejde, og forslaget må således  

 formodes at medføre en besparelse på de offentlige udgifter.
Der  

 er dog betydelige vanskeligheder forbundet med at foretage en konkret  

 beregning heraf.
Forslaget skønnes derfor foreløbig alene  

 udgiftsneutralt.
Nedsættelsen af introduktionsydelsen og  

 indførelsen af starthjælp indebærer ikke kun besparelser,  

 men må på visse områder også forventes at  

 medføre en række afledte offentlige udgifter.
Det skønnes  

 således, at nedsættelsen af ydelserne vil medføre en  

 offentlig merudgift til boligsikring på 4 mio. kr. i 2002, og i de  

 efterfølgende år henholdsvis 25 mio. kr. og 48 mio. kr.
De  

 offentlige udgifter til det særlige boligtillæg (den  

 foreslåede § 27, stk. 3, i integrationsloven og § 34 i  

 lov om aktiv socialpolitik) forventes at stige med 0,3 mio. kr. i 2003 og med  

 0,6 mio. kr. i 2004. For så vidt angår fripladser til  

 daginstitutioner skønnes der merudgifter for 1 mio. kr. i 2002,  

 stigende til 6 mio. kr. i 2003 og 11 mio. kr. i 2004.
Nedsættelsen af introduktionsydelsen og  

 indførelsen af starthjælpen kan desuden forventes at føre  

 til en mindre stigning i udgifterne til hjælp i særlige  

 tilfælde.
Det skønnes dog, at der kun vil blive tale om en  

 begrænset merudgift.
Oversigt over skønnede besparelser og afledte udgifter (mio.  

 kr.) Mio. kr.
2002 2003 2004 2010 Isolerede besparelser Mindreudgift til introduktionsydelse 25 185 360 500 Mindreudgift til kontanthjælp 1 3 5 680 Mindreudgift til ATP af introduktionsydelse 1 7 14 20 Mindreudgift til ATP af kontanthjælp 0 0 0,1 20 Forsørgerudgift til børn i udlandet 8 27 35 36 Hjemsendelser 0,5 4 5 6 Afledte merudgifter Boligstøtte 4 25 48 140 Særlig støtte (boligudgifter) 0 0,3 0,6 2,0 Fripladser i daginstitution 1 6 11 30 Samlet besparelse 30 195 360 1.090 5.1 Kommunaløkonomiske konsekvenser 5.1.1. Integrationsloven De kommunale udgifter til introduktionsydelse dækkes  

 fuldt ud af staten.
Staten refunderer 75 pct. af kommunernes udgifter til  

 introduktionsydelse.
Herudover bliver kommunerne kompenseret via et generelt  

 grundtilskud pr. udlænding, der er omfattet af integrationsloven.  

 Grundtilskuddet ydes til dækning af de 25 pct. af introduktionsydelsen,  

 som ikke refunderes, og til dækning af kommunernes generelle  

 integrationsudgifter.
Som konsekvens af, at kommunernes udgifter til  

 introduktionsydelse falder som følge af lovforslaget, nedsættes  

 grundtilskuddet svarende til faldet i introduktionsydelsen.
Kommunerne vil  

 dog fortsat modtage det hidtidige, højere grundtilskud for de  

 udlændinge, de har overtaget ansvaret for før 1. juli 2002.  

 Ændringen af ydelserne er således udgiftsneutral for  

 kommunerne.
Refusionsprocenten for kommunale udgifter til hjælp  

 i særlige tilfælde nedsættes fra 100 pct. til 75 pct. med  

 henblik på at sikre en større sammenhæng mellem ansvar og  

 finansiering af udgiften.
Da de kommunale udgifter efter integrationsloven er  

 omfattet af budgetgarantien, kompenseres kommunerne for ændringerne via  

 en regulering af budgetgarantien.
I sammenhæng med lovforslagets omlægning af  

 satserne for introduktionsydelse gennemføres desuden en  

 regelforenkling af refusionsreglerne, så den generelle refusionssats  

 på 75 pct. også gælder for kommunernes udgifter til  

 introduktionsydelser til uledsagede flygtningebørn og til  

 udlændinge anbragt i døgnophold.
Det grundtilskud, som  

 kommunerne modtager for udlændinge i denne persongruppe, vil til  

 gengæld ikke længere være nedsat, men i stedet have samme  

 størrelse som tilskuddet for alle andre udlændinge omfattet af  

 integrationsloven.
Nedsættelsen af refusionssatsen for denne  

 persongruppe medfører således ikke merudgifter for den enkelte  

 kommune.
Formålet med forslaget er alene at sikre en enklere  

 administration.
5.1.2. Lov om aktiv socialpolitik Starthjælpen finansieres af stat og kommune med  

 halvdelen til hver.
De kommunale udgifter til starthjælp er omfattet af  

 budgetgarantien.
Kommunerne kompenseres således for ændringer i  

 udgifterne via en regulering af budgetgarantien.
Refusionsprocenten nedsættes for udgifter til  

 hjælp i særlige tilfælde efter kapitel 10 til personer, der  

 modtager starthjælp.
Den nedsættes fra 50 pct. til 0 pct. med  

 henblik på at sikre en større sammenhæng mellem ansvar og  

 finansiering af udgiften.
Kommunernes udgifter til hjælp i  

 særlige tilfælde reguleres via bloktilskud.
 De økonomiske konsekvenser skal forhandles med de  

 kommunale parter.
5.2. Økonomiske og administrative konsekvenser for  

 erhvervslivet Forslaget har ikke økonomiske eller administrative  

 konsekvenser for erhvervslivet.
5.3. Miljømæssige konsekvenser Forslaget har ikke miljømæssige  

 konsekvenser.
5.4. Forholdet til EU-retten I det omfang, der stilles bopælskrav, kan EU-retten  

 for visse persongrupper føre til det resultat, at bopælskravet  

 anses for opfyldt, hvis pågældende har EU/EØS  

 statsborgerskab og har haft bopæl i et EU/EØS land.
Således gælder kravet om, at ansøgeren  

 skal have opholdt sig her i riget i sammenlagt 7 år inden for de  

 seneste 8 år, ikke for EU/EØS-borgere, i det omfang disse efter  

 EU-retten er berettigede til hjælpen.
Der henvises således til  

 Rådets forordning nr. 1612/68/EØF af 15. oktober 1968 om  

 arbejdskraftens frie bevægelighed inden for Fællesskabet og den  

 tilhørende EØS-aftale.
Efter EF-domstolens praksis har  

 selvstændigt erhvervsdrivende tilsvarende rettigheder som arbejdstagere  

 efter forordning nr. 1612/68/EØF af 15. oktober 1968, således at  

 7 års kravet ikke alene omfatter arbejdstagere, men også  

 selvstændigt erhvervsdrivende.
Der henvises til bemærkningerne  

 til § 1.
Den del af lovforslaget, der vedrører individuel  

 jobtræning og revalidering, vurderes at ligge inden for rammerne af de  

 godkendelser, som blev givet af EU-Kommissionen i statsstøttesag nr.
N  

 501/99 jobtræning og individuel jobtræning, og den del, der  

 vedrører revalidering, vurderes at ligge inden for rammerne af den  

 godkendelse, der blev givet af EU-Kommissionen i statsstøttesag nr.
N  

 117/98 anmeldelse af lov om aktiv socialpolitik.
5.5. Administrative konsekvenser For så vidt angår de administrative  

 konsekvenser, vil lovforslaget indebære en administrativ merbelastning  

 for kommunerne som følge af, at der i overgangsperioden frem til 2005  

 skal udbetales introduktionsydelse efter to forskellige regelsæt.
Det  

 skal dog bemærkes, at lovforslaget samtidig medfører en generel  

 regelforenkling for kommunerne, idet bestemmelserne om introduktions- og  

 kontanthjælpsydelserne fremover vil være samlet i lov om aktiv  

 socialpolitik.
Lovforslaget skønnes samlet derfor ikke at  

 medføre administrative merudgifter for kommunerne.
Der skønnes at blive administrative meropgaver for  

 den Sociale Sikringsstyrelse som følge af en forventet fordobling af  

 antal sager vedr. hjemsendelse.
Det skønnes, at merudgiften vil  

 udgøre 245.000 kr. årligt.
Positive konsekvenser/ mindreudgifter Negative konsekvenser/ merudgifter Økonomiske konsekvenser for stat, kommuner og  

 amtskommuner Ændringen af reglerne for introduktionsydelse og  

 kontanthjælp vil i 2002-2004 medføre en samlet statslig  

 mindreudgift på henholdsvis 30, 195, og 360 mio. kr.
Ved fuld  

 indfasning af reglerne i 2010 forventes en statslig mindreudgift på  

 1.090 mio. kr. Ændringen af ydelserne har ingen økonomiske  

 konsekvenser for kommunerne.
Ændringen af ydelserne må forventes at  

 medføre afledte merudgifter til boligstøtte, det særlige  

 boligtillæg og til fripladsordninger i daginstitution.
Merudgifterne er  

 indregnet i den samlede statslige mindreudgift.
Der må desuden  

 forventes en begrænset merudgift til hjælp i særlige  

 tilfælde.
Økonomiske konsekvenser for erhvervslivet Ingen Ingen Administrative konsekvenser for stat, kommuner og  

 amtskommuner Forslaget skønnes samlet ikke at medføre  

 administrative merudgifter for kommunerne.
Lovforslaget indebærer  

 på kort sigt en vis administrativ merbelastning for kommunerne som  

 følge af, at der i en overgangsperiode skal udbetales  

 introduktionsydelse efter to forskellige regelsæt.
Lovforslaget  

 medfører dog samtidig en generel regelforenkling for kommunerne, idet  

 bestemmelserne om introduktions- og kontanthjælpsydelserne samles i lov  

 om aktiv socialpolitik.
Jf. overfor Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Der henvises til afsnittet ovenfor om forholdet til  

 EU-retten.
Forslaget om starthjælp ligger inden for rammerne af  

 statsstøttesag nr.
N 501/99.
6. Hørte myndigheder og organisationer Samtidig med fremsættelsen høres  

 følgende myndigheder og organisationer:
Landsarbejdsrådet Funktionærernes og Tjenestemændenes  

 Fællesråd De Samvirkende Invalideorganisationer SALA Arbejdsmarkedsstyrelsen Amtsrådsforeningen i Danmark Amnesty International Dansk Arbejdsgiverforening Dansk Flygtningehjælp Datatilsynet De Etniske Minoriteters Landsorganisation Det Danske Center for Menneskerettigheder Dokumentations- og Rådgivningscentret om  

 Racediskrimination Frederiksberg Kommune Kommunernes Landsforening Københavns Kommune Landsorganisationen i Danmark Mellemfolkeligt Samvirke Nævnet for Etnisk Ligestilling Rigspolitichefen Rådet for Etniske Minoriteter Bemærkninger til lovforslagets enkelte  

 bestemmelser Til § 1 Til nr. 1 Hvis en udlænding, der ikke er omfattet af  

 undtagelsesbestemmelserne i lovens § 3, stk. 2, nr. 2 eller 3,  

 får behov for vedvarende hjælp, afgør Den Sociale  

 Sikringsstyrelse, om udlændingen skal hjemsendes, jf. § 3,  

 stk. 4, 1. pkt.
Hjælp til forsørgelse anses efter den  

 gældende bestemmelse i § 3, stk. 3, for vedvarende, hvis den  

 er ydet i mere end 1 år eller må påregnes at ville vare  

 mere end 1 år.
Det har vist sig uhensigtsmæssigt, at der skal  

 gå et helt år, inden hjælp til forsørgelse betragtes  

 som vedvarende, idet det ofte på et langt tidligere tidspunkt kan  

 konstateres, om pågældende vil blive i stand til at  

 forsørge sig selv eller ej inden for en rimelig periode.
Regeringen  

 foreslår derfor, at hjælp til forsørgelse anses for  

 vedvarende, hvis den er ydet i mere end ½ år eller må  

 påregnes at ville vare mere end ½ år.
Der kan således ske  

 indberetning til Den Sociale Sikringsstyrelse efter ½ år.
Til nr. 2 og 3 Sikringsstyrelsen kan efter den gældende bestemmelse  

 i § 3, stk. 4, 2. pkt., ikke træffe afgørelse om  

 hjemsendelse efter lov om aktiv socialpolitik, hvis udlændingen med  

 henblik på varigt ophold lovligt har boet her i landet i mere end de  

 sidste 3 år.
Sikringsstyrelsen skal i forbindelse med afgørelsen  

 inddrage en række kriterier, jf. § 3, stk. 5,  

 vedrørende udlændingens tilknytning til Danmark.  

 Udlændingens opholdsret bortfalder, jf. udlændingelovens  

 § 18, hvis Den Sociale Sikringsstyrelse beslutter, at den  

 pågældende skal hjemsendes.
Regeringen finder, at man skal kunne klare sig uden  

 offentlig forsørgelse, når man som udlænding opholder sig  

 i Danmark.
Derfor vil regeringen - inden for rammerne af Danmarks  

 internationale forpligtelser - udvide adgangen til at hjemsende  

 udlændinge af forsørgelsesmæssige årsager.
Det  

 foreslås at udvide adgangen til hjemsendelse, således at den  

 tidsmæssige grænse for, hvornår hjemsendelse kan ske,  

 udvides fra 3 år til 7 år.
Det vil betyde, at Den Sociale  

 Sikringsstyrelse ikke kan træffe afgørelse om hjemsendelse, hvis  

 udlændingen med henblik på varigt ophold lovligt har boet her i  

 landet i mere end de sidste 7 år.
Muligheden for hjemsendelse kommer  

 hermed til at omfatte en større gruppe end i dag.
Til nr. 4 I forhold til borgere fra en lang række lande findes  

 der konventionsmæssige begrænsninger, således at der kun  

 kan ske hjemsendelse inden for en kortere årrække end 7 år.  

 Således sætter Den Nordiske Konvention om social bistand og  

 tjenester en grænse på 3 års lovlig bopæl, hvorefter  

 der ikke kan ske hjemsendelse, og Den Europæiske Konvention om social-  

 og sundhedsmæssig hjælp af 11. december 1953 opererer som  

 udgangspunkt med en 5 års grænse for statsborgere fra lande, der  

 er omfattet af konventionen.
Til nr. 5 Det foreslås, at der ved vurderingen af, om en  

 udlænding skal hjemsendes, tillige sker en forhøjelse fra 3 til  

 7 år af den periode, som en ægtefælle eller samlever skal  

 have boet i landet.
 Bestemmelsen svarer iøvrigt til gældende  

 § 3, stk. 5.
Til nr. 6 og 7 Forslaget er en konsekvensændring som følge  

 af forslaget om indførelse af en starthjælp, jf. nr. 12.
Til nr. 8 Til stk. 3:
Som led i regeringsudspillet om en ny  

 udlændingepolitik foreslår regeringen, at retten til fuld  

 kontanthjælp fremover skal være betinget af, at ansøgeren  

 har opholdt sig her i riget i sammenlagt mindst 7 ud af de sidste 8 år  

 forud for ansøgningen.
Riget omfatter Danmark, Færøerne  

 og Grønland.
Ansøgeren kan således efter forslaget i  

 løbet af de sidste 8 år have opholdt sig i 1 år uden for  

 rigets grænser, uden at miste retten til kontanthjælp.
Ophold i  

 udlandet i perioder på sammenlagt op til 2 måneders varighed i  

 løbet af et kalenderår medfører ikke fradrag ved  

 beregningen af opholdstiden i § 11, stk. 3 eller 4. Således  

 vil udlandsophold ved afholdelse af ferier og deltagelse i studie-, tjeneste  

 og forretningsrejser normalt ikke medføre fradrag ved beregningen af  

 opholdstiden, forudsat at personen har bevaret sin faste bopæl i riget.  

 Efter lov nr. 426 af 31. maj 2000 om Det Centrale Personregister (CPR-loven)  

 registreres alle, der har lovligt ophold i Danmark, på deres  

 bopæl eller faste opholdssted.
Som en følge heraf registreres  

 indrejse til og udrejse fra Danmark i CPR.
For Grønland gælder  

 tilsvarende bestemmelser om registrering efter lov om folkeregistrering.  

 Færøerne har egen selvstændig  

 folkeregistreringslovgivning.Ved vurderingen af, om en person har haft ophold  

 i Danmark eller Grønland, er der i lovforslaget taget udgangspunkt i,  

 hvorvidt den pågældende har været registreret i CPR  

 på en adresse i Danmark eller Grønland - det vil sige, om den  

 pågældende har haft bopæl eller fast opholdssted.
Dette  

 udgangspunkt vil dog skulle fraviges, hvis der er grunde, som fører  

 til et andet resultat.
Registrering i CPR vil således ikke i sig selv give  

 en ret til at modtage kontanthjælp.
Kommunerne vil dermed altid skulle  

 foretage en selvstændig vurdering af, om der efter reglerne i  

 lovforslagets § 1, nr. 8, skal ydes kontanthjælp eller  

 starthjælp til en given person.
Registrering i CPR vil imidlertid i  

 mange tilfælde kunne indgå som et væsentligt element i  

 denne vurdering. 7 års periodens start skal fastlægges for danske  

 eller udenlandske statsborgere, der har opholdt sig uden for landets  

 grænser i de seneste 7 år.
Den regnes for alle fra tidspunktet  

 for pågældendes registrering som indrejst i CPR.
 Personer, der lovligt har opholdt sig her i riget i mere  

 end 7 år inden for en 8 års periode, vil opfylde 7 års  

 kravet.
 Til stk. 4:
Kravet om, at ansøgeren skal have opholdt sig her i  

 riget i sammenlagt 7 år inden for de seneste 8 år, gælder  

 ikke for EU/EØS-borgere, i det omfang disse efter EU-retten er  

 berettigede til hjælpen.
Der henvises til Rådets forordning nr.  

 1612/68/EØF af 15. oktober 1968 om arbejdskraftens frie  

 bevægelighed inden for Fællesskabet og den tilhørende  

 EØS-aftale.
Efter EF-domstolens praksis har selvstændigt  

 erhvervsdrivende tilsvarende rettigheder som arbejdstagere efter forordning  

 nr. 1612/68/EØF af 15. oktober 1968. 7 års kravet omfatter  

 således ikke arbejdstagere og selvstændigt erhvervsdrivende.  

 Efter forslaget gælder 7 års kravet heller ikke for danske  

 statsborgere, der er omfattet af nævnte forordning fx danske  

 statsborgere, der opholder sig som arbejdstagere i et EU/EØS-land.
 Til stk. 5:
 Bestemmelsen omhandler dokumentation for opfyldelse af  

 opholdskravet.
Kommunen vil ved et opslag i CPR i mange tilfælde  

 umiddelbart kunne afgøre, om ansøgeren må antages at  

 opfylde opholdskravet.
Ved benyttelsen af CPR er det imidlertid vigtigt at  

 være opmærksom på CPR-lovens regler om registrering af  

 indrejse, udrejse og bopæl i Danmark, idet der i dette regelsæt  

 f.eks. tillades fraværsperioder fra landet på op til 6  

 måneder uden, at pågældende har pligt til at oplyse  

 kommunen herom.
For det andet er det vigtigt at være opmærksom  

 på, at oplysningerne i CPR som hovedregel er baseret på  

 ansøgerens egne indberetninger til kommunen.
Giver de oplysninger, der er i kommunens besiddelse, fx  

 skatteoplysninger, kommunen anledning til at betvivle, at opholdskravet er  

 opfyldt, har ansøgeren pligt til at bidrage med den fornødne  

 dokumentation, som kan være dokumentation fra fx ATP, SE-registrering,  

 bankoplysninger og andet.
Således fraviges officialprincippet,  

 således at det påhviler ansøgeren at skaffe de  

 nødvendige oplysninger.
Kan eller ønsker pågældende  

 ikke at efterkomme kommunens forlangende, eller viser dokumentationen ikke  

 med tilstrækkelig sikkerhed, at pågældende opfylder  

 betingelserne for at modtage den almindelige kontanthjælp, udbetaler  

 kommunen starthjælp.
 Under forudsætning af, at fiskere og  

 langturschauffører m.fl. har fast bopæl her i riget, vil de  

 opfylde 7 års betingelsen, selv om de pågældende i  

 arbejdsmedfør måtte opholde sig i en væsentlig del af  

 deres tid i udlandet.
Til nr. 9 og 10 Ændringerne er konsekvensændringer som  

 følge af nr. 8.
Til nr. 11 Efter lov om aktiv socialpolitik kan en  

 kontanthjælpsmodtager, der alene har børn i udlandet, få  

 kontanthjælp på forsørgersats, hvis den  

 pågældende kan dokumentere forsørgelsespligten, samt at  

 den pågældende rent faktisk opfylder forsørgelsespligten.  

 Det er i praksis vanskeligt at kontrollere disse forhold, og der er forskel  

 på hvilken dokumentation, de enkelte kommuner kræver.
Regeringen  

 foreslår derfor reglerne ændret, således at  

 ydelsesmodtagere ikke længere kan få forsørgersats, hvis  

 de pågældende alene har forsørgelsespligt over for  

 børn, der opholder sig i udlandet. 7.711 kr. er i 2001 niveau.
Reglen  

 gælder ikke i det omfang, det følger af Rådets forordning  

 1612/68 af 15. oktober 1968 og den tilhørende EØS-aftale.  

 Således fraviges den foreslåede bestemmelse i § 25,  

 stk. 5, for arbejdstagere og selvstændigt erhvervsdrivende, der  

 efter denne forordning og EØS-aftalen er omfattet af dansk lovgivning  

 om social bistand.
Det er en forudsætning, at også børnene  

 bor i et EU/EØS land.
Denne undtagelse gælder også danske  

 statsborgere, der har opholdt sig i EU/EØS lande som arbejdstagere  

 eller selvstændigt erhvervsdrivende og efter EU-retten fortsat skal  

 betragtes som sådanne på afgørelsestidspunktet.
Også  

 her er det en betingelse, at barnet opholder sig inden for EU/EØS  

 området, herunder Danmark.
Dette betyder, at der fortsat kan udbetales  

 kontanthjælp efter § 25, stk. 1, nr. 1, i disse  

 tilfælde.
Det samme gælder personer, der er omfattet af  

 bilaterale overenskomster, som giver samme rettigheder.
Til nr. 12 Der foreslås indført særlige  

 starthjælpssatser.
Udmålingen af disse bryder med de hidtidige  

 principper på kontanthjælpsområdet.
Som hidtil er der særlige satser for unge under 25  

 år.
Som noget nyt foreslås forskellige satser for enlige og  

 gifte/samlevende, og der foreslås indført et  

 forsørgertillæg, der har 2 forskellige satser.
Der  

 indføres et husstandsbegreb vedrørende dette  

 forsørgertillæg, og der kan højst udbetales 1  

 forsørgertillæg pr. barn, når barnet bor hos begge  

 forældre på fælles bopæl.
Der kan højst  

 udbetales 2 forsørgertillæg pr. husstand.
Tildeling af  

 forsørgertillæg er betinget af forsørgerpligten og ikke  

 af, om børnene bor hos starthjælpsmodtageren.
Det foreslås, at en husstand efter denne lov  

 afgrænses sådan, at den højst består af 2 voksne,  

 hvor den ene eller begge er forældre til barnet, og hvor det for  

 samlevende gælder, at de lever i et ægteskabslignende forhold.  

 Hvis et barn bor hos begge forældre, kan det højst udløse  

 et forsørgertillæg.
Hvis et barn kun bor hos den ene  

 forældre, vil barnet kunne udløse forsørgertillæg  

 til begge forældre.
Hvis et barn under 18 år selv har ansvaret  

 for at forsørge en ægtefælle eller et barn, indgår  

 det ikke i forældrenes husstand i relation til retten til  

 forsørgertillæg.
Dette betyder, at et barn under 18 år,  

 der bor med sit eget barn hos en eller begge forældre, vil blive  

 betragtet som en selvstændig husstand og hermed kunne få  

 forsørgertillæg, hvis betingelserne i øvrigt er opfyldt.  

 Forældre, søstre og brødre og andre familiemedlemmer, som  

 har fast ophold i boligen sammen med forsørgeren, betragtes ikke som  

 husstand til denne i relation til retten til  

 forsørgertillæg.
De nye satser for gifte og samlevende tager udgangspunkt i  

 SU-satserne for unge udeboende.
For enlige tager de udgangspunkt i  

 kontanthjælpssatserne for unge udeboende i lov om aktiv socialpolitik.  

 Satserne for unge under 25 år svarer til SU-satserne.
 Reglerne for, hvornår en person kan anses for  

 samlevende, følger reglerne i lov om børnetilskud og  

 forskudsvis udbetaling af børnebidrag og lov om social pension.
Da der højst kan udbetales 2  

 forsørgertillæg pr. husstand, foreslås det udbetalt til  

 den, der har forældremyndigheden over barnet - ved fælles  

 forældremyndighed til barnets moder.
Herved følges principperne  

 i lov om en børnefamilieydelse.
 Det foreslås endvidere, at forsørgere af de  

 yngre børn i husstanden har forrang frem for forsørgere af de  

 ældre børn i husstanden, hvad angår retten til  

 forsørgertillæg.
Det er en betingelse for udbetaling af  

 forsørgertillæg, at barnet har ophold her i riget eller et andet  

 EU/EØS land.
Til starthjælpsmodtagere vil der således ikke  

 kunne udbetales forsørgertillæg, hvis barnet har ophold uden for  

 riget eller uden for et andet EU/EØS land, selv om personen har  

 bidragpligt over for barnet.
 Forslaget er et led i regeringens udspil »En Ny  

 Udlændingepolitik«.
Til nr. 13 Ændringen er en konsekvensændring af  

 ophævelsen af § 28, jf. nr. 17.
Til nr. 14 Forslaget til § 26, stk. 1, 2. pkt., indeholder  

 også nye principper i forhold til de hidtidige regler.
 Hvis en person, der modtager starthjælp, er gift  

 eller samlevende med en person, der modtager kontanthjælp,  

 nedsættes starthjælpen, således at de 2  

 forsørgelsesydelser sammenlagt svarer til det beløb, der ville  

 være modtaget, såfremt begge havde modtaget starthjælp.
Det vil sige, at ydelsen alene reduceres hos  

 starthjælpsmodtageren.
Der udløses således ikke en  

 udbetaling til starthjælpsmodtageren, hvis ægtefællens  

 kontanthjælp overstiger det dobbelte af det, den pågældende  

 ville være berettiget til i starthjælp.
 Hvis starthjælpsmodtagerens ydelse gange 2  

 overstiger kontanthjælpsmodtagerens ydelse, udløses der  

 starthjælp med det beløb, starthjælpen gange 2 overstiger  

 kontanthjælpen med.
Til nr. 15 Til personer, der ikke har ret til folkepension her i  

 landet, fordi de ikke har været her i et tilstrækkeligt antal  

 år, svarer kontanthjælpssatsen efter § 27 i dag til det  

 månedlige beløb, der ydes til en gift folkepensionist uden andre  

 indtægter end folkepensionen.
Det betyder, at satserne efter § 27  

 er lavere end voksensatserne på kontanthjælp.
Med de  

 foreslåede lavere satser for personer, der er omfattet af  

 starthjælpen, overstiger de nugældende satser i § 27  

 imidlertid starthjælpssatserne, hvorfor det foreslås at betinge  

 modtagelse af hjælp efter § 27 af samme opholdskrav som for  

 kontanthjælp i øvrigt.
Personer, der ikke opfylder  

 opholdskravet, som er fyldt 60 år, og som ikke kan få social  

 pension på grund af betingelserne for optjening, modtager  

 starthjælp efter de sædvanlige satser.
Til nr. 16 Efter de gældende regler i § 27 a kan  

 hjælpen til personer, der ikke modtager fuld førtidspension  

 efter lov om social pension på grund af betingelserne om optjening, pr.  

 måned højst udgøre det beløb, der ville kunne  

 udbetales, hvis ansøgeren havde været berettiget til fuld  

 førtidspension.
Da satserne for starthjælp er lavere end satserne  

 for kontanthjælp, foreslås det at betinge modtagelse af  

 hjælp efter § 27 a af samme opholdskrav som for kontanthjælp  

 i øvrigt.
Det foreslås derfor, at personer, der ikke opfylder  

 opholdskravet, og som ikke modtager fuld førtidspension efter lov om  

 social pension på grund af betingelserne om optjening, maksimalt kan  

 opnå starthjælp efter de sædvanlige satser.
Til nr. 17 Efter de gældende regler i § 28 i lov om aktiv  

 socialpolitik kan der undtagelsesvis ydes hjælp til udlændinge,  

 der har søgt asyl eller familiesammenføring, men endnu ikke har  

 fået afgjort deres ansøgning om opholdstilladelse her i landet,  

 hvis de efter udlændingeloven har ret til at opholde sig her i landet,  

 mens deres ansøgning behandles.
Der kan ligeledes ydes hjælp til  

 personer, der er meddelt afslag på asyl eller  

 familiesammenføring, når det efter udlændingeloven  

 påhviler dem at udrejse af landet.
 Hjælpen udgør efter de gældende regler  

 7.656 kr. pr. måned for personer, der har forsørgerpligt over  

 for børn, og 5.469 kr. pr. måned for andre personer.
 Det er en betingelse for hjælpen, at det ikke  

 påhviler udlændingemyndighederne at afholde udgifterne til  

 forsørgelsen efter reglerne i udlændingeloven.
Det foreslås, at disse persongrupper fremover skal  

 modtage starthjælp, idet de ikke vil opfylde 7 års kravet.
Der  

 vil derfor ikke længere være behov for en bestemmelse, der  

 omfatter disse persongrupper.
Det vil fortsat være en betingelse for at  

 yde en udlænding hjælp efter lov om aktiv socialpolitik, at det  

 ikke påhviler udlændingemyndighederne at afholde udgifterne til  

 forsørgelsen efter reglerne i udlændingeloven.
Til nr. 18 og 19 Har ansøgeren eller ægtefællen  

 arbejdsindtægter eller indtægter som led i aktivering eller andre  

 beskæftigelsesfremmende foranstaltninger, ses der ved beregningen af  

 hjælpen bort fra 11,50 kr. pr. udført arbejdstime.
Det  

 beløb, der samlet kan ses bort fra, kan ikke beregnes på  

 grundlag af mere end 160 timer pr. måned pr. person.
Denne bestemmelse skal fortsat gælde for  

 kontanthjælpsmodtagere.
For personer, der er berettiget til  

 starthjælp, foreslås et fradrag på 28 kr. pr. udført  

 arbejdstime.
Herved fremmes tilskyndelsen til at tage arbejde - herunder  

 også deltidsarbejde.
Forslaget er et led i regeringens udspil »En Ny  

 Udlændingepolitik«.
Til nr. 20 Personer, der opfylder betingelserne for at modtage  

 kontanthjælp, og som har høje boligudgifter eller stor  

 forsørgerbyrde, kan særskilt eller i forbindelse med udbetaling  

 af kontanthjælp få en særlig støtte.
Inden kommunen  

 giver støtte, skal det undersøges, om der kan skaffes en  

 rimelig, billigere bolig.
Støtten beregnes på baggrund af  

 boligudgifterne og antal hjemme- og udeboende børn efter regler, der  

 er fastsat i en bekendtgørelse.
Unge under 25 år, der får kontanthjælp,  

 kan i medfør af § 34, stk. 3, nr. 2, ikke få særlig  

 støtte.
Det foreslås, at dette også skal gælde for  

 unge under 25 år, der får starthjælp.
 Ændringen i § 34, stk. 3, nr. 3 er en  

 konsekvensændring af ophævelsen af § 28, jf. nr. 17.
Til nr. 21 Efter den gældende § 36 udbetaler kommunen en  

 hjælp, der beregnes efter § 25 til personer i individuel  

 jobtræning.
Hjælpen skal dog mindst udgøre 30,72 kr. pr.  

 aktiveringstime.
I 2002 PL udgør dette beløb 34,48 kr.
For  

 personer på reduceret hjælp kan dette minimumsbeløb  

 sætte en begrænsning på antallet af aktiveringstimer.
Med de nye satser for starthjælp, der er lavere end  

 kontanthjælpssatserne, ville dette minimumsbeløb medføre  

 en generel begrænsning af antal aktiveringstimer.
Det foreslås  

 derfor at sætte minimumsbeløbet ned, således at det vil  

 være muligt at aktivere starthjælpsmodtagere i 37 timer om ugen.  

 Dette beløb udgør 26,39 kr. pr. time i 2002 PL.
Til nr. 22 og 23 Det foreslås, at personer, der modtager  

 starthjælp, alene kan modtage starthjælp i stedet for  

 revalideringsydelse under revalidering.
Forslaget er et led i regeringens  

 udspil »En Ny Udlændingepolitik«.
Til nr. 24 Forslaget er en konsekvensændring som følge  

 af forslaget om indførelse af en starthjælp, jf. nr. 12.
Til nr. 25 De lavere satser for starthjælp kan utilsigtet  

 medføre øget anvendelse af dækning af udgifter i  

 særlige tilfælde efter reglerne i kapitel 10 i lov om aktiv  

 socialpolitik.
For at imødegå en sådan udvikling  

 foreslås det, at statsrefusionen på 50 procent af disse kommunale  

 udgifter falder bort, for så vidt angår hjælp til  

 starthjælpsmodtagere.
Således vil hjælp i særlige  

 tilfælde fremover være en ren kommunal udgift, når der er  

 tale om personer med starthjælp.
Til nr. 26 Ændringen er en konsekvensændring af  

 ophævelsen af § 28, jf. nr. 17.
Til § 2 Til nr. 1 Integrationsloven omfatter udlændinge med lovligt  

 ophold i Danmark.
Ved udlændinge forstås i denne lov flygtninge  

 og indvandrere, jf. integrationslovens §§ 54-56. Loven gælder ikke  

 for udlændinge, der er statsborgere i et andet nordisk land eller er  

 statsborgere i et land, der er tilsluttet Det Europæiske  

 Fællesskab eller er omfattet af aftalen om Det Europæiske  

 Økonomiske Samarbejde, eller er omfattet af Det Europæiske  

 Fællesskabs regler om visumfritagelse og om ophævelse af  

 indrejse- og opholdsbegrænsninger i forbindelse med arbejdskraftens  

 frie bevægelighed, etablering og udveksling af tjenesteydelser m.v.
Udlændinge, der er omfattet af  

 introduktionsprogrammet, kan modtage introduktionsydelse, hvis de i  

 øvrigt opfylder betingelserne herfor.
Personer, der ikke er omfattet  

 af integrationsloven, kan modtage kontanthjælp, hvis de i øvrigt  

 opfylder betingelserne herfor.
 Som konsekvens af de foreslåede nye regler om  

 starthjælp til personer, der ikke har opholdt sig her i riget i  

 sammenlagt mindst 7 ud af de sidste 8 år forud for ansøgningen,  

 skal der ske tilsvarende ændringer i reglerne om introduktionsydelse,  

 idet personkredsen omfattet af integrationsloven ikke opfylder opholdskravet.  

 Det foreslås på den baggrund, at de gældende satser for  

 introduktionsydelsen følger satserne for starthjælp i lov om  

 aktiv socialpolitik.
 Efter de gældende bestemmelser er der i  

 integrationsloven særlige regler om beregning af introduktionsydelse,  

 jf. § 27, om fradrag for arbejdsindtægter, jf. § 28,  

 særlige ydelser til udlændinge, der er  

 varetægtsfængslet eller indsat til afsoning i fængsel, jf.  

 § 27 b og om særlig støtte til personer, der har  

 høje boligudgifter eller stor forsørgerbyrde, jf. § 28 a.  

 Lov om aktiv socialpolitik indeholder på tilsvarende vis beregning af  

 ydelser m.v. til kontanthjælpsmodtagere.
Med henblik på at lette den kommunale sagsbehandling  

 og sikre, at der ikke opstår fortolkningstvivl som følge af  

 forskellig ordlyd i de enkelte bestemmelser i de to love, foreslås det,  

 at integrationsloven ikke længere skal indeholde selvstændige  

 regler om beregning af introduktionsydelse, og at der i stedet henvises til  

 de relevante bestemmelser i lov om aktiv socialpolitik.
Dette  

 indebærer, at der for så vidt angår størrelsen af  

 introduktionsydelsen henvises til reglerne i § 25, stk. 6-8, om  

 starthjælp i lov om aktiv socialpolitik.
Endvidere ophæves  

 §§ 27 b og 28 a i integrationsloven, og der henvises i den  

 foreslåede § 27, stk. 2 og 3, til de tilsvarende regler i lov  

 om aktiv socialpolitik.
For så vidt angår udlændinge, der  

 er omfattet af den foreslåede § 27, stk. 2, modtager disse  

 udlændinge en særlig ydelse og dermed ikke introduktionsydelse.  

 Dette indebærer, at de pågældende udlændinge ikke  

 skal tilbydes aktivering, jf. lovens § 23, stk. 1, hvorefter der  

 alene skal tilbydes aktivering til udlændinge, som modtager  

 introduktionsydelse.
Til nr. 2 Ophævelsen af § 27 a er en konsekvens af, at  

 personer, der er fyldt 60 år, og som ikke er berettiget til pension  

 efter lov om social pension, og som ikke opfylder det foreslåede  

 opholdskrav efter forslaget om ændring af lov om aktiv socialpolitik,  

 skal have starthjælp efter § 25, stk. 6-8, i lov om aktiv  

 socialpolitik.
Til nr. 3 Der er tale om en konsekvensændring som følge  

 af forslagets § 2, nr. 1.
Til nr. 4 Hvis en person, der modtager introduktionsydelse, er gift  

 eller samlevende med en person, der modtager kontanthjælp,  

 nedsættes introduktionsydelsen, således at de 2  

 forsørgelsesydelser sammenlagt svarer til det beløb, der ville  

 være modtaget, såfremt begge havde modtaget  

 introduktionsydelse.
Det vil sige, at ydelsen alene reduceres hos modtageren af  

 introduktionsydelse.
Der udløses således ikke en udbetaling til  

 modtageren af introduktionsydelse, hvis ægtefællens  

 kontanthjælp overstiger det dobbelte af det, den pågældende  

 ville være berettiget til i introduktionsydelse.
 Hvis introduktionsydelsen gange 2 overstiger  

 kontanthjælpsmodtagerens ydelse, udløses der introduktionsydelse  

 med det beløb, introduktionsydelsen gange 2 overstiger  

 kontanthjælpen med.
 Ændringerne er således en konsekvens af, at  

 reglerne om indtægter m.v. for personer, der modtager  

 introduktionsydelse, følger de regler om indtægter m.v. i  

 forhold til personer, der modtager starthjælp, som er fastsat i lov om  

 aktiv socialpolitik.
Til nr. 5 Der er tale om en konsekvensændring som følge  

 af forslagets § 2, nr. 1.
Til nr. 6 Ændringen er en konsekvens af, at reglerne om  

 særlige ydelser under aktivering til personer, der modtager  

 introduktionsydelse, følger de regler om særlige ydelser under  

 aktivering i forhold til personer, der modtager starthjælp, som er  

 fastsat i lov om aktiv socialpolitik.
Til nr. 7 Der er tale om en konsekvensændring som følge  

 af forslagets § 2, nr. 1.
Til nr. 8 Efter gældende regler indbetaler kommunalbestyrelsen  

 ATP-bidrag for udlændinge, der modtager en månedlig ydelse, der  

 mindst udgør 10.245 kr. for en udlænding, der har  

 forsørgerpligt over for mindreårige børn, og for andre  

 mindst 7.711 kr.
Med de foreslåede satser for introduktionsydelsen vil  

 kommunalbestyrelsen ikke længere skulle indbetale ATP-bidrag, hvorfor  

 lovens kapitel 6 a foreslås ophævet.
Til nr. 9 Bestemmelsen omhandler de foreslåede ændringer  

 af visse finansieringsbestemmelser i integrationsloven.
De foreslåede ændringer indebærer, jf.  

 den foreslåede affattelse af § 45, stk. 3, at refusionen af  

 kommunernes udgifter til hjælp i særlige tilfælde  

 nedsættes fra 100 pct. til 75 pct.
Formålet hermed er at sikre en  

 bedre overensstemmelse mellem beslutningsansvar og finansiering.
De samlede  

 udgifter til hjælp i særlige tilfælde udgjorde i 2001 119,5  

 mio. kr.
Som konsekvens af de nye satser for introduktionsydelse  

 foreslås det, jf. den foreslåede affattelse af § 45,  

 stk. 4, at nedsætte det grundtilskud, der ydes til kommunerne til  

 dækning af generelle integrationsudgifter, og den del af ydelsen som  

 ikke refunderes, fra 4.256 kr. til 3.270 kr. pr. måned for hver  

 udlænding, der er omfattet af introduktionsprogrammet.
Satserne er  

 fastsat i 2001-niveau og udgør i 2002-niveau henholdsvis 4.371 kr. og  

 3.358 kr. pr. måned.
Kommunerne vil, jf. den foreslåede  

 overgangsbestemmelse, dog fortsat modtage det hidtidige grundtilskud på  

 4.256 kr. (2001-niveau) for de udlændinge, som kommunen har overtaget  

 ansvaret for før 1. juli 2002, og hvis introduktionsydelse derfor vil  

 være uændret af lovforslaget.
Endelig indebærer ændringerne, jf. den  

 foreslåede affattelse af § 45, stk. 5, at kommunerne fremover  

 får et fast programtilskud på 6.134 kr. (2001-niveau) pr.  

 måned for alle mindreårige uledsagede flygtningebørn i  

 kommunen, indtil barnet bliver 18 år.
Det bemærkes i den  

 forbindelse, at Integrationsministeriet samtidig med fremsættelsen af  

 nærværende lovforslag fremsætter forslag til lov om  

 ændring af udlændingeloven og ægteskabsloven med flere  

 love.
Integrationsministeriets lovforslag indebærer bl.a., at  

 mindreårige uledsagede asylansøgere, der efter de gældende  

 regler meddeles opholdstilladelse efter udlændingelovens § 9, stk. 2,  

 nr. 4, fremover skal  meddeles opholdstilladelse efter udlændingelovens  

 § 9 c, stk. 1. Mindreårige uledsagede asylansøgere, der efter de  

 gældende regler meddeles opholdstilladelse efter udlændingelovens  

 § 7, vil fortsat blive meddelt opholdstilladelse efter denne bestemmelse.  

 På den baggrund er det af lovtekniske grunde fundet mest  

 hensigtsmæssigt i den foreslåede bestemmelse i integrationslovens  

 § 45, stk. 5, nr. 2, alene at henvise til en »mindreårig uledsaget  

 asylansøger med opholdstilladelse efter udlændingeloven«.
Herved  

 skal forstås en mindreårig uledsaget asylansøger, der  

 efter de gældende regler i udlændingeloven ville være  

 meddelt opholdstilladelse efter udlændingelovens § 7 eller § 9, stk. 2,  

 nr. 4.
Refusionen for introduktionsydelse til mindreårige  

 uledsagede flygtningebørn og udlændinge anbragt i  

 døgnophold ændres fra 100 pct. til den generelle  

 refusionsprocent på 75 pct., men da der fremover også kan ydes et  

 fuldt grundtilskud til denne persongruppe, medfører dette ikke  

 merudgifter for kommunerne.
Formålet er alene at sikre en enklere  

 administration.
Til nr. 10 Det foreslås, at kommunerne ved udløbet af  

 den 3-årige introduktionsperiode også modtager et tilskud for  

 uledsagede flygtningebørn og udlændinge anbragt i  

 døgnophold.
Til nr. 11 Der er tale om konsekvensændringer.
Til nr. 12 Der er tale om en konsekvensændring.
Til § 3 Til stk. 1 Loven træder i kraft den 1. juli 2002.
Til stk. 2 Det foreslås, at bestemmelserne om hjemsendelse ud  

 fra et indrettelsessynspunkt ikke skal gælde for udlændinge, der  

 inden lovens vedtagelse havde lovligt ophold her i landet og har været  

 indberettet til Den Sociale Sikringsstyrelse efter de hidtidige regler.
Denne  

 persongruppe vil være omfattet af de hidtil gældende regler.
Hvis  

 udlændingen med henblik på varigt ophold lovligt har boet her i  

 landet i mere end de sidste 3 år, kan der ikke træffes  

 afgørelse om hjemsendelse.
Til stk. 3 Det foreslås, at lovens øvrige bestemmelser  

 får virkning for personer, der lovligt tager ophold her i riget efter  

 lovens ikrafttræden.
Det betyder, at personer, der tilmeldes  

 folkeregistret - dvs. opnår både fast bopæl og ophold - her  

 i riget, vil være omfattet af de nye bestemmelser.
 Personer, der har lovligt ophold her i riget ved lovens  

 ikrafttræden, er ikke omfattet af § 1, nr. 8. Personer, der  

 efterfølgende tager ophold uden for riget, er omfattet af § 1,  

 nr. 8.
 Således vil personer, der opholder sig i riget  

 på ikrafttrædelsestidspunktet, ikke være omfattet af de nye  

 regler, selv om de ikke ved lovens ikrafttræden har opholdt sig i riget  

 i 7 år inden for de seneste 8 år.
 Hvis en person tager ophold i udlandet og vender tilbage  

 til Danmark igen og får behov for hjælp efter lov om aktiv  

 socialpolitik, vil pågældende være omfattet af  

 ovennævnte 7 års regel.
 Alle danske og udenlandske statsborgere, der har ophold i  

 udlandet ved lovens ikrafftræden, vil være omfattet af 7  

 års reglen, når de tager ophold i riget efter lovens  

 ikrafttræden.
Det vil sige, at hvis en person ikke har haft fast og  

 lovligt ophold i riget før, vil pågældende være  

 omfattet af 7 års reglen.
Hvis en person har haft ophold i riget  

 tidligere, må kommunen undersøge, om pågældende  

 på et tidligere tidspunkt har opfyldt 7 årskravet.
Til stk. 4 Loven skal have virkning for udlændinge, som  

 kommunalbestyrelsen overtager ansvaret for, jf. integrationslovens § 4,  

 fra og med den 1. juli 2002. Dette indebærer, at de udlændinge,  

 som kommunen har overtaget ansvaret for inden den 1. juli 2002 og som er  

 berettiget til introduktionsydelse, vil være omfattet af de hidtidige  

 gældende regler.
De ændrede refusionssatser, der efter  

 lovforslaget skal træde i kraft den 1. januar 2003, vil gælde for  

 alle udlændinge omfattet af loven.
Bilag Lovforslaget sammenholdt med gældende lov Gældende formulering Lovforslaget § 1 I lov om aktiv socialpolitik, jf. lovbekendtgørelse  

 nr. 614 af 26. juni 2001, foretages følgende ændringer:
§ 3. - - - Stk. 2. - - - Stk. 3. Hjælp til forsørgelse anses for  

 vedvarende, hvis den er ydet i mere end 1 år eller må  

 påregnes at ville vare mere end 1 år.
 1. § 3, stk. 3, affattes således:
 »Stk. 3. Hjælp til forsørgelse anses for  

 vedvarende, hvis den er ydet i mere end ½ år eller må  

 påregnes at ville vare mere end ½ år.«.
Stk. 4. Hvis en udlænding, der ikke er omfattet af  

 stk. 2, nr. 2 eller 3, får behov for vedvarende hjælp,  

 afgør Den Sociale Sikringsstyrelse, om udlændingen skal  

 hjemsendes.
Sikringsstyrelsen kan dog ikke træffe afgørelse om  

 hjemsendelse efter denne lov, hvis udlændingen med henblik på  

 varigt ophold lovligt har boet her i landet i mere end de sidste 3 år.  

 For udlændinge, der har været omfattet af integrationsloven og  

 ikke har fået tidsubegrænset opholdstilladelse, regnes  

 3-års-fristen i 2. pkt. først fra det tidspunkt, hvor  

 introduktionsperioden er afsluttet.
 2. I § 3, stk. 4, 2. pkt., ændres »3  

 år« til: »7 år«.
 3. I § 3, stk. 4, 3. pkt., ændres »3-  

 års-fristen« til: »7 års-fristen«.
 4. I § 3 indsættes efter stk. 4 som nyt  

 stykke:
»Stk. 5. Personer, der er omfattet af Den Nordiske Konvention  

 om social bistand og tjenester, kan ikke hjemsendes, hvis de lovligt har boet  

 her i landet i mere end de sidste 3 år.
Personer, der er omfattet af  

 Den Europæiske Konvention om social og sundhedsmæssig hjælp  

 af 11. december 1953, kan kun hjemsendes i henhold til bestemmelserne i denne  

 konvention.«.
 Stk. 5 bliver herefter stk. 6.
Stk. 5. Ved afgørelser efter stk. 4, 1. pkt.,  

 lægges bl.a. vægt på 1)	om udlændingen er gift og samlever med en dansk statsborger,  

 en flygtning eller en udlænding, der lovligt har boet her i landet med  

 henblik på varigt ophold i mere end 3 år, 5. § 3, stk. 5, der bliver stk. 6, affattes  

 således:
»Stk. 6. Ved afgørelser efter stk. 4, 1. pkt.,  

 lægges bl.a. vægt på, 1)	om udlændingen er gift og samlever med en dansk statsborger,  

 en flygtning eller en udlænding, der lovligt har boet her i landet med  

 henblik på varigt ophold i mere end 7 år, 2)	varigheden af opholdet her i landet, 2)	varigheden af opholdet her i landet, 3)	helbredsmæssige forhold, 3)	helbredsmæssige forhold, 4)	den familiemæssige og øvrige tilknytning til landet i  

 forhold til hjemlandet, og 4)	den familiemæssige og øvrige tilknytning til landet i  

 forhold til hjemlandet, og 5)	om en person, der har påtaget sig at forsørge  

 udlændingen, overholder eller burde overholde denne pligt.
 5)	om en person, der har påtaget sig at forsørge  

 udlændingen, overholder eller burde overholde denne pligt.«.
Kapitel 4 6. Overskriften til kapitel 4 affattes således:
»Kapitel 4 Kontanthjælp og aktivering »Kontanthjælp, starthjælp og  

 aktivering«.
 § 11. Kommunen yder hjælp i form af kontanthjælp  

 og aktivering.
Stk. 2. - - - 7. § 11, stk. 1, affattes således:
 »Kommunen yder hjælp i form af kontanthjælp,  

 starthjælp og aktivering.«.
 8. I § 11, indsættes som stk. 3-5:
»Stk. 3. Retten til kontanthjælp er tillige betinget af,  

 at ansøgeren har opholdt sig her i riget i sammenlagt 7 år inden  

 for de seneste 8 år.
I beregningen af opholdstiden indgår  

 perioder, hvor ansøgeren har opholdt sig lovligt her i riget.
Ophold i  

 udlandet i perioder på sammenlagt højst 2 måneder pr.  

 kalenderår i forbindelse med ferie, studierejser, tjeneste- og  

 forretningsrejser m.v. ligestilles med ophold her i riget, hvis personen har  

 beholdt sin bopæl i Danmark.
 Stk. 4. Kravet om, at ansøgeren skal have opholdt sig  

 her i riget i sammenlagt 7 år inden for de seneste 8 år,  

 gælder ikke for EU/EØS-borgere, i det omfang disse efter  

 EU-retten er berettigede til hjælpen.
Stk. 5. Kommunen træffer afgørelse om retten til  

 forsørgelse i form af kontanthjælp eller starthjælp.  

 Ansøgeren har pligt til at bidrage med oplysninger, der er  

 nødvendige for at afgøre, hvilken hjælp ansøgeren  

 er berettiget til.
Hvis personen ikke kan dokumentere, at opholdskravet i  

 stk. 3 eller 4 er opfyldt, yder kommunen starthjælp«.
 § 20. Personer under 30 år skal have tilbud om  

 aktivering senest efter en sammenhængende periode med 13 ugers  

 kontanthjælp.
Stk. 2. - - - 9. I §§ 20, stk. 1, 21 og 24 ændres  

 »kontanthjælp« til: »kontanthjælp eller starthjælp«.
§ 25. Hjælpen udgør et månedligt  

 beløb på 10. I § 25, stk. 1, 1. pkt., ændres  

 »Hjælpen« til: »Kontanthjælpen«.
1)	10.245 kr. for personer, der er fyldt 25 år, og som har  

 forsørgelsespligt over for børn, 2)	7.711 kr. for andre personer, der er fyldt 25 år, 3)	4.969 kr. for personer under 25 år, der ikke bor hos en eller  

 begge forældre, og 4)	2.195 kr. for personer under 25 år, som bor hos en eller begge  

 forældre.
Stk. 2. - - - Stk. 3. - - - Stk. 4. - - - Stk. 5. En person, der alene har forsørgelsespligt over  

 for børn, der opholder sig i udlandet, kan kun få 10.245 kr.  

 efter stk. 1, nr. 1, hvis den pågældende kan dokumentere  

 forsørgelsespligten, og at den pågældende faktisk opfylder  

 forsørgelsespligten.
 11. § 25, stk. 5, affattes således:
»Stk. 5. En person, der alene har forsørgelsespligt  

 over for børn, der opholder sig i udlandet, kan kun få 7.711 kr.  

 efter stk. 1, nr. 2, hvis den pågældende kan dokumentere  

 forsørgelsespligten, og at den pågældende faktisk opfylder  

 forsørgelsespligten.
Dette gælder dog ikke for  

 EU/EØS-borgere, i det omfang disse efter EU-retten er berettigede til  

 hjælpen, eller for personer, der er omfattet af bilaterale  

 overenskomster.«.
 12. I § 25 indsættes som stk. 6-8:
»Stk. 6. Starthjælpen udgør et månedligt  

 beløb på 1)	4.231 kr. for gifte og samlevende, der er fyldt 25 år, 2)	5.103 kr. for enlige, der er fyldt 25 år, 3)	4.231 kr. for personer under 25 år, som ikke bor hos en eller  

 begge forældre, og 4)	2.103 kr. for personer under 25 år, som bor hos en eller begge  

 forældre.
Stk. 7. En person, der modtager starthjælp, får  

 udbetalt et forsørgertillæg, hvis personen har  

 forsørgelsespligt over for et barn under 18 år.  

 Forsørgertillægget udgør for enlige 1.276 kr. pr.  

 måned og for gifte og samlevende 1.058 kr. pr. måned.
Der kan  

 højst ydes 1 forsørgertillæg pr. barn, når begge  

 forældre bor sammen med barnet.
Der kan højst ydes 2  

 forsørgertillæg pr. husstand.
Til en husstand medregnes  

 ansøgeren, dennes ægtefælle eller samlever og  

 hjemmeværende børn under 18 år, der har fast ophold i  

 boligen.
Hvis et barn under 18 år selv har ansvar for at  

 forsørge en ægtefælle eller et barn, betragtes det ikke  

 som hørende til en forældres husstand.
Hvis der er flere end 2  

 børn i husstanden, beregnes forsørgertillægget for de 2  

 yngste.
Stk. 8. Forsørgertillæg udbetales til indehaveren  

 af forældremyndigheden.
Hvis begge forældre har  

 forældremyndigheden, udbetales tillægget til moderen.
Det er en  

 betingelse for udbetaling af forsørgertillæg, at barnet har  

 ophold her i riget eller et andet EU/ EØS-land.«.
 § 26. Hjælpen til ægtepar beregnes som summen af  

 de beløb, som hver af ægtefællerne er berettiget til efter  

 § 25 eller § 28.
Stk. 2. - - - 13. I § 26, stk. 1, udgår »eller  

 § 28« 14. I § 26, stk.1, indsættes som 2. pkt.:
 »Hvis en person, der modtager starthjælp, er gift  

 eller samlevende med en person, der modtager kontanthjælp,  

 nedsættes starthjælpen dog således, at de to  

 forsørgelsesydelser sammenlagt svarer til det beløb, der ville  

 være modtaget, såfremt begge havde modtaget  

 starthjælp.«.
§ 27. Hjælpen udgør et månedligt  

 beløb, der svarer til, hvad der ydes en gift folkepensionist uden  

 andre indtægter end folkepensionen, til personer, 1)	der er fyldt 60 år, og 2)	som ikke kan få social pension på grund af betingelserne  

 om optjening.
 15. I § 27, stk. 1, ændres
»Hjælpen udgør« til: »For personer, der opfylder  

 betingelserne i § 11, stk. 3 eller 4, udgør  

 hjælpen«.
Stk. 2. Til børn under 18 år af de personer, der  

 er nævnt i stk.1, og som ikke er berettiget til børnetilskud,  

 ydes en månedlig støtte på 1.897 kr.
Der ydes et  

 støttebeløb pr. familie uanset antallet af børn.
§ 27 a.
Hjælpen til personer, der ikke modtager fuld  

 førtidspension efter lov om social pension på grund af  

 betingelserne om optjening, kan pr. måned højst udgøre  

 det beløb, der ville kunne udbetales, hvis ansøgeren havde  

 været berettiget til fuld førtidspension.
 16. I § 27 a indsættes som 2. pkt.:
 »For personer, der ikke opfylder betingelserne i  

 § 11, stk. 3 eller 4, kan hjælpen pr. måned  

 højst udgøre et beløb, der svarer til  

 starthjælpen.«.
§ 28. Der kan undtagelsesvis ydes hjælp til  

 udlændinge, der har søgt asyl eller familiesammenføring,  

 men endnu ikke har fået afgjort deres ansøgning om  

 opholdstilladelse her i landet, hvis de efter udlændingeloven har ret  

 til at opholde sig her i landet, mens deres ansøgning behandles.
Der  

 kan ligeledes ydes hjælp til personer, der er meddelt afslag på  

 asyl eller familiesammenføring, når det efter  

 udlændingeloven påhviler dem at udrejse af landet.
 17. § 28 ophæves.
Stk. 2 Hjælpen efter stk. 1 udgør 7.000 kr.  

 pr. måned for personer, der har forsørgelsespligt over for  

 børn, og 5.000 kr. pr. måned for andre personer.
Ydelserne efter  

 1. pkt. kan dog ikke overstige den forsørgelsesydelse, som en person  

 ville være berettiget til efter denne lov eller lov om social  

 pension.
 Stk. 3. Det er en betingelse for hjælpen, at det ikke  

 påhviler udlændingemyndighederne at afholde udgifterne til  

 forsørgelsen efter reglerne i udlændingeloven.
§ 31. Har ansøgeren eller ægtefællen  

 arbejdsindtægter eller indtægter som led i aktivering eller andre  

 beskæftigelsesfremmende foranstaltninger, ses der ved beregningen af  

 hjælpen efter § 25 eller § 28 bort fra 10,24 kr. pr.  

 udført arbejdstime.
Det beløb, der samlet kan ses bort fra, kan  

 ikke beregnes på grundlag af mere end 160 timer pr. måned pr.  

 person.
 18. I § 31, stk. 1, ændres »hjælpen  

 efter § 25 eller § 28« til: »kontanthjælpen efter  

 § 25«.
 19. I § 31, stk. 1, indsættes efter  

 1. pkt.:
 »For personer, der modtager starthjælp, ses der bort  

 fra 28 kr. pr. udført arbejdstime.«.
Stk. 2. For personer, der ikke har en fastsat arbejdstid,  

 beregnes timetallet ud fra indtægten divideret med den  

 omregningsfaktor, som er fastsat efter lov om arbejdsløshedsforsikring  

 m.v.
Socialministeren fastsætter regler for omregningen.
§ 34. - - - Stk. 2. - - - Stk. 3. Følgende personer kan ikke få  

 særlig støtte:
 20. I § 34, stk. 3, nr. 2, ændres »nr. 3 og  

 4« til: »nr. 3 og 4, og stk. 6, nr. 3 og 4«, og i nr. 3,  

 udgår »og § 28«.
 1)	Ægtepar, der er omfattet af § 13, stk. 6.
 2)	Personer under 25 år, som får hjælp efter  

 § 25, stk. 1, nr. 3 og 4.
 3)	Personer, der får hjælp efter § 27 og  

 § 28.
 4)	Personer, der modtager orlovsydelse efter lov om  

 børnepasningsorlov.
 Stk. 4. Socialministeren fastsætter regler for  

 beregningen af støtten efter stk. 1, herunder regler om  

 begrænsning af støtten og fradrag for indtægter.
 § 36. Til personer i individuel jobtræning udbetaler  

 kommunen en hjælp, der beregnes efter § 25. Hjælpen skal dog  

 mindst udgøre 30,72 kr. pr. aktiveringstime.
Stk. 2. - - - 21. § 36 , stk. 1, 2. pkt., affattes  

 således:
 »Kontanthjælpen skal dog mindst udgøre 30,72 kr. pr.  

 aktiveringstime, og starthjælpen skal mindst udgøre 26,39 kr.  

 pr. aktiveringstime.«.
§ 47. - - - Stk. 2. - - - Stk. 3. Økonomisk hjælp til revalidering kan  

 omfatte:
 1)	Revalideringsydelse efter § 52, dog med fradrag af eventuelle  

 arbejdsindtægter m.v., jf. §§ 58 og 59.
 22. I § 47, stk. 3, indsættes som nyt  

 nr. 5:
 »5)	Starthjælp efter § 25, stk. 6, dog med fradrag for  

 eventuelle arbejdsindtægter m.v., jf. §§ 58 og 59.«.
 2)	Helt eller delvis løntilskud efter § 62.
 3)	Særlig støtte efter §§ 63 og 64.
 4)	Støtte til at etablere selvstændig virksomhed efter  

 § 65.
 Stk. 4. Revalidenden bevarer sit hidtidige  

 forsørgelsesgrundlag under forrevalideringen både i  

 virksomhedsrevalidering og i anden revalidering.
 23. I § 47 indsættes efter stk. 3 som nyt  

 stykke:
 »Stk. 4. For revalidender, der modtager starthjælp efter  

 § 25, stk. 6, erstatter denne ydelse revalideringsydelsen efter  

 denne lov.«.
 Stk. 4 bliver herefter stk. 5.
 § 101. Kommunen betaler en præmie på 50.000 kr.  

 til offentlige arbejdsgivere, der ansætter en  

 kontanthjælpsmodtager i en varig stilling på  

 overenskomstmæssige løn- og ansættelsesvilkår  

 på fuld tid, jf. § 48 a i lov om en aktiv  

 arbejdsmarkedspolitik.
Stk. 2. - - - 24. I § 101, stk. 1, ændres  

 »kontanthjælpsmodtager« til: »kontanthjælpsmodtager eller  

 starthjælpsmodtager«.
 § 106. Staten refunderer 50 pct. af en kommunes udgifter til  

 hjælp i særlige tilfælde efter kapitel 10. Staten  

 refunderer 50 pct. af en kommunes udgifter til efterlevelseshjælp efter  

 kapitel 10 a.
 25. I § 106 indsættes efter 1. pkt.:
 »Kommunen afholder dog fuldt ud udgifter til hjælp i særlige  

 tilfælde efter kapitel 10 til personer, der modtager  

 starthjælp.«.
 § 109. En gang årligt den 1. januar reguleres med  

 satsreguleringsprocenten efter lov om en satsreguleringsprocent de  

 beløb, der er nævnt i:
 26. I § 109, stk. 1, nr. 1, affattes  

 således:
 »1)	§§ 25 og 26 om hjælp til forsørgelse og  

 særlig hjælp til visse persongrupper.«.
 1)	§§ 25, 26 og 28 om hjælp til forsørgelse og  

 særlig hjælp til visse persongrupper.
 2)	§ 27, stk. 2, om et støttebeløb til familier  

 med børn under 18 år.
 3)	§ 30 om indtægtsfradrag for ægtepar omfattet af  

 § 26, stk. 2.
 4)	§ 31 om fradrag for arbejdsindtægter m.v.
 5)	§ 36 om beskæftigelsestillæg og timebeløb  

 under aktivering.
 6)	§ 52, stk. 4, om grænsen for halv  

 revalideringsydelse og tillæg.
 7)	§ 79, stk. 3, om mindstebeløb for ATP-  

 beregning.
 8)	(Ophævet).
 9)	§ 100, stk. 2, om rådighedsbeløb.
 10)	(Ophævet).
 11)	§ 85 a om efterlevelseshjælp.
 Stk. 2. Den maksimale timeløn efter § 35 reguleres  

 procentuelt i overensstemmelse med den gennemsnitlige regulering af de  

 offentlige lønskalaer.
 Stk. 3. Socialministeren bekendtgør størrelsen  

 af de regulerede beløb.
§ 2 I integrationsloven, jf. lovbekendtgørelse nr. 643 af 28. juni  

 2001, foretages følgende ændringer:
 1. § 27 affattes således:
 § 27. Den månedlige introduktionsydelse  

 udgør for enlige personer højst 7.711 kr. pr. person og for  

 personer, der har forsørgelsespligt over for mindreårige  

 børn, højst 10.245 kr. pr. person.
 Stk. 2. Introduktionsydelsen til ægtepar beregnes som  

 summen af de beløb, som hver af ægtefællerne er berettiget  

 til efter stk. 1.
»§ 27. Den månedlige introduktionsydelse svarer til den  

 starthjælp, der kan ydes efter reglerne i § 25, stk. 6-8, i  

 lov om aktiv socialpolitik. § 26, stk. 1, 2. pkt., i lov om aktiv  

 socialpolitik finder tilsvarende anvendelse Stk. 2. Udlændinge, der er varetægtsfængslet  

 eller indsat til afsoning i fængsel eller arresthus, modtager en  

 særlig ydelse efter de regler, der fastsættes efter § 29,  

 nr. 2, i lov om aktiv socialpolitik.
 Stk. 3. Hvis udlændingens ægtefælle ikke er  

 omfattet af loven og har valgt ikke at udnytte sine arbejdsmuligheder, jf.  

 § 25, stk. 6, 3. pkt., beregnes introduktionsydelsen til  

 udlændingen efter reglen i § 27, stk. 1, med et tillæg  

 på 2.398 kr.
 Stk. 4. En person, der alene har forsørgelsespligt over  

 for børn, der opholder sig i udlandet, kan kun få  

 introduktionsydelse som forsørger efter stk. 1, hvis den  

 pågældende kan dokumentere forsørgelsespligten, og at den  

 pågældende faktisk opfylder forsørgelsespligten.
 Stk. 5. Introduktionsydelsen efter stk. 1 kan ikke  

 overstige den forsørgelsesydelse, som en person ville være  

 berettiget til efter lov om aktiv socialpolitik.
 Stk. 3. En udlænding, der modtager introduktionsydelse,  

 og som har høje boligudgifter eller stor forsørgerbyrde, kan  

 særskilt eller i forbindelse med udbetaling af introduktionsydelse  

 få en særlig støtte efter § 34 i lov om aktiv  

 socialpolitik og de regler, der fastsættes i medfør af denne  

 bestemmelse.«.
§ 27 a.
Udlændinge, der er fyldt 60 år, og som  

 ikke er berettiget til pension efter lov om social pension, modtager en  

 særlig introduktionsydelse, der svarer til, hvad der ydes en gift  

 folkepensionist uden andre indtægter end pensionen. § 28 finder  

 tilsvarende anvendelse.
 2. § 27 a ophæves.
Stk. 2. Til børn under 18 år af de  

 udlændinge, der er nævnt i stk. 1, og som ikke er berettiget  

 til børnetilskud, ydes en månedlig støtte på 2.072  

 kr.
Der ydes ét støttebeløb pr. familie uanset antallet  

 af børn.
§ 27 b.
Udlændinge, der er varetægtsfængslet  

 eller indsat til afsoning i fængsel eller arresthus, modtager en  

 særlig ydelse.
 3. § 27 b ophæves.
 Stk. 2. Indenrigsministeren fastsætter regler om  

 beregning af den særlige ydelse efter stk. 1 og om fradrag for  

 indtægter.
 4. § 28 affattes således:
 § 28. Hvis udlændingen og dennes ægtefælle  

 har en samlet indtægt, der mindst svarer til det beløb, som den  

 eller de pågældende ville kunne modtage efter reglerne i  

 §§ 27, 27 a og 28 a, kan der ikke udbetales introduktionsydelse.
 »§ 28. Hvis udlændingen og dennes ægtefælle  

 har en samlet indtægt, der mindst svarer til det beløb, som den  

 eller de pågældende ville kunne modtage efter § 27, kan der  

 ikke udbetales introduktionsydelse.
 Stk. 2. Har udlændingen andre indtægter end  

 arbejdsindtægter og indtægter som led i aktivering eller andre  

 beskæftigelsesfremmende foranstaltninger, trækkes disse fra  

 introduktionsydelsen.
 Stk. 2. Reglerne om indtægter m.v., jf. § 30, i lov  

 om aktiv socialpolitik og arbejdsindtægter, jf. § 31, i lov om  

 aktiv socialpolitik i forhold til personer, der modtager starthjælp,  

 finder tilsvarende anvendelse for udlændinge, der modtager  

 introduktionsydelse.
Stk. 3. Har udlændingen arbejdsindtægter eller  

 indtægter som led i aktivering eller andre  

 beskæftigelsesfremmende foranstaltninger, ses der ved beregningen af  

 introduktionsydelsen efter § 27, stk. 1, bort fra 11,20 kr. pr.  

 udført arbejdstime.
Det beløb, der samlet kan ses bort fra, kan  

 ikke beregnes på grundlag af mere end 160 timer pr. måned pr.  

 person.
For personer, der ikke har en fastsat arbejdstid, finder § 31,  

 stk. 2, i lov om aktiv socialpolitik anvendelse.
 Stk. 3. Reglerne om feriegodtgørelse og andre  

 indtægter m.v., jf. §§ 32 og 33 i lov om aktiv socialpolitik  

 finder tilsvarende anvendelse.«.
 Stk. 4. Har udlændingens ægtefælle  

 indtægter, og er ægtefællen ikke berettiget til at modtage  

 introduktionsydelse, trækkes indtægterne fra udlændingens  

 introduktionsydelse, i det omfang indtægterne overstiger det  

 beløb, som ægtefællen ville kunne modtage efter § 27,  

 stk. 1, jf. dog stk. 5.
Stk. 5. Har udlændingens ægtefælle  

 arbejdsindtægter eller indtægter som led i aktivering eller andre  

 beskæftigelsesfremmende foranstaltninger, ses der ved beregningen efter  

 stk. 4 bort fra 11,20 kr. pr. udført arbejdstime.
Stk. 3, 2.  

 og 3. pkt. finder tilsvarende anvendelse.
 Stk. 6. §§ 32 og 33 i lov om aktiv socialpolitik finder  

 tilsvarende anvendelse.
§ 28 a.
En udlænding, der modtager introduktionsydelse,  

 jf. § 27, og som har høje boligudgifter eller stor  

 forsørgerbyrde, kan særskilt eller i forbindelse med udbetaling  

 af introduktionsydelse få en særlig støtte.
 5. § 28 a ophæves.
 Stk. 2. Inden kommunalbestyrelsen giver støtte, skal  

 det undersøges, om der kan skaffes en rimelig, billigere bolig.
Stk. 3. Der kan ikke ydes særlig støtte efter  

 stk. 1 til udlændinge, der er omfattet af § 27, stk. 3,  

 udlændinge, der modtager orlovsydelse efter lov om  

 børnepasningsorlov, og udlændinge under 25 år, der ikke  

 har forsørgelsespligt over for mindreårige børn.
En  

 gravid kvinde under 25 år kan dog modtage den særlige  

 støtte, når hun har passeret 12. svangerskabsuge.
 Stk. 4. Indenrigsministeren fastsætter regler om  

 beregning af støtten efter stk. 1, herunder om begrænsning  

 af støtten og fradrag for indtægter.
 6. § 29, affattes således:
§ 29. Til udlændinge, der som led i  

 introduktionsprogrammet, jf. kapitel 4, aktiveres i jobtræning, jf.  

 § 23, stk. 2, nr. 2, udbetaler arbejdsgiveren  

 overenskomstmæssig løn.
Hvis arbejdet ikke er omfattet af en  

 overenskomst, er lønnen den sædvanlige for tilsvarende arbejde.  

 Offentlige arbejdsgivere kan dog højst udbetale 90,44 kr. pr. time  

 eksklusive feriepenge m.v. i løn.
 »§ 29. For udlændinge, der som led i  

 introduktionsprogrammet, jf. kapitel 4, aktiveres i jobtræning, jf.  

 § 23, stk. 2, nr. 2, virksomhedspraktik, herunder individuel  

 jobtræning, jf. § 23, stk. 2, nr. 2, eller særligt  

 tilrettelagt aktiverende forløb, hvori indgår perioder med  

 jobtræning eller virksomhedspraktik, herunder individuel  

 jobtræning, finder §§ 35, 36 og 37 om særlige ydelser under  

 aktivering til personer, der modtager starthjælp, i lov om aktiv  

 socialpolitik tilsvarende anvendelse.
Stk. 2. En udlænding, der aktiveres i  

 virksomhedspraktik, herunder individuel jobtræning, jf. § 23,  

 stk. 2, nr. 2, modtager en introduktionsydelse, der beregnes efter  

 §§ 27, 27 a og 28. Ydelsen skal dog mindst udgøre 33,57 kr. pr.  

 aktiveringstime.
Ud over introduktionsydelsen modtager udlændingen et  

 beskæftigelsestillæg på 11,20 kr. pr. aktiveringstime.
 Stk. 2. § 18 i lov om aktiv socialpolitik finder  

 tilsvarende anvendelse.«.
 Stk. 3. En udlænding, der deltager i et særligt  

 tilrettelagt aktiverende forløb, hvori indgår perioder med  

 jobtræning eller virksomhedspraktik, herunder individuel  

 jobtræning, modtager i disse perioder løn efter stk. 1  

 eller introduktionsydelse og tillæg efter stk. 2.
 Stk. 4. § 18 i lov om aktiv socialpolitik finder  

 tilsvarende anvendelse.
 § 30. Kommunalbestyrelsen skal nedsætte  

 introduktionsydelsen med indtil 30 pct. i forhold til den i henhold til  

 §§ 27, 27 a, 28 og § 29, stk. 2, beregnede ydelse, hvis en  

 udlænding, der alene har ledighed som problem, uden rimelig grund  

 udebliver fra deltagelse i en eller flere dele af introduktionsprogrammet.  

 Udebliver en udlænding, der har problemer ud over ledighed, uden  

 rimelig grund fra deltagelse i en eller flere dele af  

 introduktionsprogrammet, kan kommunalbestyrelsen nedsætte ydelsen med  

 indtil 30 pct.
Stk. 2. - - - 7. I § 30, stk. 1, udgår »27 a,« og  

 »§ 29, stk. 2,« ændres til: »§ 29, stk. 1,«.
Kapitel 6 a 8. Kapitel 6 a ophæves.
Bidrag til Arbejdsmarkedets  

 tillægspension § 39 a. - - - § 45. - - - 9. § 45, stk. 2-6, ophæves og i stedet  

 indsættes:
 Stk. 2. Staten refunderer 75 pct. af kommunernes udgifter til  

 introduktionsydelser, jf. kapitel 5, og til særlig støtte efter  

 § 28 a.
 »Stk. 2. Staten refunderer 75 pct. af kommunernes udgifter til  

 introduktionsydelser, jf. kapitel 5, og til særlige ydelser og  

 særlig støtte efter § 27, stk. 2 og 3.
Stk. 3. Uanset bestemmelsen i stk. 2 afholder staten en  

 kommunes udgifter til introduktionsydelser og til særlig støtte  

 efter § 28 a til udlændinge, jf. § 133 i lov om social  

 service, som Stk. 3. Staten refunderer 75 pct. af kommunernes udgifter til  

 hjælp i særlige tilfælde, jf. kapitel 6.
1)	inden 12 måneder efter datoen for meddelelse af  

 opholdstilladelse på grund af en betydelig og varigt nedsat  

 funktionsevne anbringes i døgnophold, dog kun indtil udlændingen  

 i en sammenhængende periode på 2 år har klaret sig selv,  

 eller 2)	er meddelt opholdstilladelse efter udlændingelovens § 7  

 eller § 9, stk. 2, nr. 4, som mindreårige uledsagede  

 asylansøgere, dog længst indtil udlændingen fylder 18  

 år eller udlændingens forældre får lovligt ophold her  

 i landet.
 Stk. 4. Staten afholder kommunernes udgifter til hjælp i  

 særlige tilfælde, jf. kapitel 6, til særlige ydelser efter  

 §§ 27 a og 27 b og til ATP-bidrag efter kapitel 6 a.
 Stk. 4. Staten yder i den 3-årige introduktionsperiode,  

 jf. § 16, stk. 4, et grundtilskud på 3.270 kr. pr.  

 måned, for hver udlænding omfattet af introduktionsprogrammet,  

 jf. § 16. Grundtilskuddet ydes til dækning af sociale merudgifter  

 og generelle udgifter i medfør af kapitel 3 og 4 til udlændinge  

 og udbetales til den kommune, der er ansvarlig for  

 integrationsindsatsen.
Stk. 5. Staten yder i den 3-årige introduktionsperiode,  

 jf. § 16, stk. 4, et grundtilskud på 4.256 kr. pr.  

 måned for hver udlænding omfattet af introduktionsprogrammet, jf.  

 § 16, til dækning af sociale merudgifter og generelle udgifter i  

 medfør af kapitel 3 og 4 til udlændinge til den kommune, der er  

 ansvarlig for integrationsindsatsen.
For udlændinge omfattet af  

 stk. 3, § 16, stk. 6, § 27 a og § 27 b og for  

 udlændinge, der opfylder betingelserne for at modtage social pension i  

 henhold til lov om social pension, er tilskuddet efter 1. pkt. dog alene  

 2.075 kr. pr. måned til dækning af de generelle udgifter.  

 Tilskuddet udbetales til den pågældende udlændings  

 bopælskommune.
Stk. 5. Staten yder til den kommune, der er ansvarlig for  

 integrationsindsatsen, et tilskud på 6.134 kr. pr. måned  

 for 1)	hver udlænding, der modtager aktivering under  

 introduktionsprogrammet, jf. § 23, og 2)	hver mindreårig uledsaget asylansøger med  

 opholdstilladelse efter udlændingeloven, der er bosat i kommunen.
Stk. 6. Staten yder et tilskud på 6.134 kr. pr.  

 måned for hver udlænding, der modtager aktivering under  

 introduktionsprogrammet, jf. § 23, til den kommune, der er ansvarlig for  

 integrationsindsatsen.
Der ydes ikke tilskud til kommunen for de  

 udlændinge, der er omfattet af § 16, stk. 6.
 Stk. 6. Der ydes ikke tilskud til kommunen efter stk. 5,  

 nr. 1, for de udlændinge, der er omfattet af § 16,  

 stk. 6.
Stk. 7. - - - Stk. 7. Tilskuddet efter stk. 5, nr. 2, ydes, indtil den  

 mindreårige uledsagede asylansøger fylder 18 år, eller den  

 pågældendes forældre får lovligt ophold her i landet.  

 Der kan for denne persongruppe ikke samtidig ydes tilskud efter stk. 5,  

 nr. 1 eller stk. 8 eller 9.«.
 Stk. 7-11 bliver herefter stk. 8-12.
Stk. 8. - - - Stk. 9. Staten yder til den kommune, der ved udløbet af  

 den 3-årige introduktionsperiode, jf. § 16, stk. 4, har  

 ansvaret for introduktionsprogrammet, et tilskud for hver udlænding,  

 der har været omfattet af programmet bortset fra udlændinge  

 omfattet af stk. 3. Tilskuddet er for den enkelte udlænding 3.192  

 kr., 2.147 kr. og 1.046 kr. pr. måned i henholdsvis det 1. år,  

 det 2. år og det 3. år efter udløbet af  

 introduktionsperioden.
Tilskuddet udbetales til den pågældende  

 udlændings bopælskommune.
Stk. 10. - - - 10. I § 45, stk. 9, der bliver stk. 10,  

 udgår »bortset fra udlændinge omfattet af stk. 3«.
 Stk. 11. Indenrigsministeren kan fastsætte nærmere  

 regler om udbetaling af de i stk. 5-9 fastsatte tilskud og om  

 vilkårene herfor.
 11. I § 45, stk. 11, der bliver stk. 12, og  

 § 46, stk. 2, ændres »stk. 5-9« til:  

 »stk. 4-10«.
 12. § 48 affattes således:
 § 48. De beløb, der er anført i § 27,  

 stk. 1 og 3, § 27 a, stk. 2, § 28, stk. 3 og 5,  

 § 29, stk. 2, § 39 a, stk. 3, § 45, stk. 5-9,  

 og § 59, stk. 3 og 4, er fastsat i 2001-niveau og reguleres fra og  

 med 2002 én gang årligt den 1. januar med  

 satsreguleringsprocenten efter lov om en satsreguleringsprocent.
Stk. 2. - - - »§ 48. De beløb, der er anført i § 45,  

 stk. 4-9, er fastsat i 2001-niveau og reguleres fra og med 2002  

 én gang årligt den 1. januar med satsreguleringsprocenten efter  

 lov om en satsreguleringsprocent.«.
