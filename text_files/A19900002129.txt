Herved bekendtgøres lov om en værdipapircentral, jf.  

 lovbekendtgørelse nr. 475 af 8. august 1988, med de ændringer, der følger af  

 lov nr. 158 af 15. marts 1989 Indledende bestemmelser § 1.  Udstedelse af aktier og obligationer m.v., der  

 noteres på Københavns Fondsbørs, (fondsaktiver), sker gennem en  

 værdipapircentral, der registrerer fondsaktiverne og disses omsætning.
Stk. 2.  Udstedelse af udenlandske aktier og  

 obligationer m.v., der noteres på Københavns Fondsbørs, kan registreres som  

 fondsaktiver efter stk. 1, såfremt dette ønskes af den udenlandske udsteder.  

 Bestemmelserne i lov om aktieselskaber og lov om investeringsforeninger om  

 bestyrelsens oplysningspligt, pligt til at afholde omkostninger og valg af  

 kontoførende institut gælder også ved registrering af udenlandske aktier,  

 konvertible obligationer og andele i investeringsinstitutter i  

 Værdipapircentralen.
Finanstilsynet kan fastsætte nærmere regler om  

 registrering af udenlandske aktier og obligationer m.v.
 Stk. 3.  Industriministeren kan tillade registrering af  

 andre lignende aktiver.
§ 2.  Værdipapircentralen er en privat selvejende  

 institution.
De nærmere regler om Værdipapircentralen og dens virksomhed  

 fastsættes af centralens bestyrelse i en vedtægt, der godkendes af  

 industriministeren.
Ledelse § 3.  Værdipapircentralen ledes af en bestyrelse på  

 indtil 13 medlemmer og en direktion.
Stk. 2.  Industriministeren udnævner for tre år ad  

 gangen formanden for bestyrelsen og de øvrige bestyrelsesmedlemmer, jf. dog §  

 4. Af medlemmerne udnævnes fire efter indstilling fra organisationer, der  

 repræsenterer udstederne af fondsaktiverne, fire efter indstilling fra  

 organisationer, der repræsenterer de i § 6, nr. 2 og 4, nævnte kontoførende  

 institutter, og et efter indstilling fra Danmarks Nationalbank.
Et af  

 medlemmerne udnævnes med særligt henblik på at varetage interesser for ejerne  

 af fondsaktiverne.
For medlemmerne skal udnævnes stedfortrædere.
 § 4.  Værdipapircentralens arbejdstagere har ret til i  

 overensstemmelse med stk. 2-5 at vælge 2 medlemmer af bestyrelsen og  

 stedfortrædere for disse blandt centralens arbejdstagere.
 Stk. 2.  Mindst halvdelen af arbejdstagerne skal stemme  

 for en beslutning om at udnytte retten efter stk. 1. Beslutningen meddeles  

 skriftligt bestyrelsen.
Stk. 3.  Arbejdstagernes valg af bestyrelsesmedlemmer og  

 stedfortrædere sker ved skriftlig og hemmelig afstemning.
Medlemmerne  

 indtræder i bestyrelsen 1 måned efter, at denne har fået skriftlig meddelelse  

 om de pågældendes navn og bopæl.
 Stk. 4.  De bestyrelsesmedlemmer, der vælges af  

 arbejdstagerne, udpeges for 3 år ad gangen blandt de arbejdstagere, der i det  

 sidste år før valget har været ansat i Værdipapircentralen.
 Stk. 5.  Industriministeren fastsætter regler om:
 § 5.  Bestyrelsen ansætter direktionen og sørger for,  

 at Værdipapircentralens virksomhed udøves forsvarligt i overensstemmelse med  

 loven og Værdipapircentralens vedtægter.
 Stk. 2.  Direktionen varetager den daglige ledelse af  

 Værdipapircentralen i overensstemmelse med bestyrelsens retningslinier og  

 anvisninger.
Adgangen til at foretage registrering § 6.  Ret til at foretage registrering i  

 Værdipapircentralen på dennes vegne og med retsvirkning i henhold til §§ 8-16  

 (kontoførende institut) tilkommer:
 § 6 a.  Udenlandske værdipapircentraler, som er under  

 offentligt tilsyn, kan efter Finanstilsynets godkendelse foretage  

 registreringer i Værdipapircentralen på dennes vegne og med retsvirkning i  

 henhold til §§ 8-16 (udlandscentral).
 § 7.  Industriministeren fastsætter regler om  

 grundlaget for og fremgangsmåden ved registrering og om godkendelse af  

 personer, der som ansatte i Værdipapircentralen eller de kontoførende  

 institutter kan udføre de med registreringen forbundne opgaver.
 Stk. 2.  Industriministeren kan fastsætte nærmere regler  

 om registrering af begrænsede rettigheder over fondsaktiver samt regler om  

 Værdipapircentralens eller kontoførende institutters adgang til at opkræve  

 gebyrer for forvaltning af fondsaktiver og for registreringen vedrørende  

 disse.
 Retsvirkninger af registrering m.v.
 § 8.  Rettigheder over registrerede fondsaktiver skal  

 registreres i Værdipapircentralen for at opnå beskyttelse mod retsforfølgning  

 og aftaleerhververe.
 Stk. 2.  Den aftale eller retsforfølgning, der skal  

 kunne fortrænge en ikke registreret ret, skal selv være registreret, og en  

 erhverver ifølge aftale skal være i god tro ved anmeldelsen til det  

 kontoførende institut.
 Stk. 3.  Registreringens retsvirkninger regnes fra  

 anmeldelsen til det kontoførende institut, jf. dog § 11. Anmeldelse samme dag  

 af indbyrdes modstridende rettigheder betragtes som foretaget samtidig.
 § 9.  Såfremt det kontoførende institut er i tvivl med  

 hensyn til faktiske eller retlige forhold af betydning for registreringen,  

 eller nogen over for dette gør gældende, at den påtænkte registrering vil  

 krænke hans rettigheder, skal instituttet foretage en foreløbig registrering.  

 Værdipapircentralen træffer herefter beslutning om, hvorledes den endelige  

 registrering kan ske.
§ 10.  Værdipapircentralen giver meddelelse om  

 registreringen til den eller de efter registeret berettigede og til  

 anmelderen.
Der gives meddelelse om eventuelle hindringer for registreringen.  

 Ved ændring eller udslettelse gives så vidt muligt meddelelse til den efter  

 registeret berettigede.
 Stk. 2.  Det kontoførende institut kan efter aftale med  

 Værdipapircentralen udsende meddelelser på Værdipapircentralens vegne.
 Stk. 3.  Finanstilsynet kan fastsætte regler om, at der  

 i visse tilfælde ikke skal gives meddelelse.
§ 11.  Når registrering af en aftale om rettigheder  

 over fondsaktiver er endeligt gennemført i Værdipapircentralen, kan en  

 godtroende erhverver ifølge registreret aftale ikke mødes med nogen  

 indsigelse mod gyldigheden af den førstnævnte aftale.
Dog bevares den  

 indsigelse, at aftalen er ugyldig som følge af falsk eller voldelig tvang.
 § 12.  §§ 15-18 i lov om gældsbreve finder tilsvarende  

 anvendelse over for skyldneren ifølge fondsaktiver, som svarer til  

 omsætningsgældsbreve, således at endelig registrering i Værdipapircentralen  

 træder i stedet for ihændehavelse af gældsbrevet.
 § 13.  Værdipapircentralen fastsætter regler om  

 udbetaling.
Stk. 2.  Betaler Værdipapircentralen eller et  

 kontoførende institut på dennes vegne i god tro til den, som ifølge  

 registeret er berettiget til at modtage betalingen, frigøres  

 Værdipapircentralen, selv om den pågældende manglede ret til at modtage  

 betalingen eller var umyndig.
Dette gælder dog ikke, såfremt den efter  

 registeret berettigede støtter sin ret på en aftale, som er ugyldig som følge  

 af falsk eller voldelig tvang.
 § 13 a.  Industriministeren kan fastsætte regler om  

 registrering af ejendomsret til fondsaktiver, som ikke tilhører overdrageren.
Stk. 2.  Er sælgeren et kontoførende institut, kan dette  

 gøre adkomst til et fondsaktiv betinget af købesummens betaling inden en  

 nærmere af industriministeren fastsat frist.
Betalingsforbeholdet bortfalder  

 uden udsendelse af meddelelse efter § 10, såfremt overdrageren ikke gør sit  

 forbehold gældende inden udløbet af den i 1. pkt. nævnte frist.
 Stk. 3.  Det kan på kontoen registreres, at kontohaver  

 ikke er ejer af fondsaktiverne.
 § 14.  Krav på betaling i henhold til registrerede  

 fondsaktiver forældes efter lovgivningens almindelige regler.
§ 15.  Såfremt det kontoførende institut bliver  

 opmærksom på fejl i det registrerede, anmoder det Værdipapircentralen om at  

 ændre registreringen.
Forinden ændringen foretages, skal den eller de efter  

 registeret berettigede have lejlighed til at udtale sig.
 Stk. 2.  Værdipapircentralen kan udslette rettigheder,  

 der åbenbart er ophørt.
§ 16.  Såfremt der på en konto i Værdipapircentralen  

 er registreret rettigheder, der må antages at have mistet deres betydning,  

 eller rettigheder, som er over 20 år gamle, og som sandsynligvis er ophørt,  

 eller hvortil der efter al sandsynlighed ikke findes nogen berettiget, kan  

 Værdipapircentralen ved bekendtgørelse i Statstidende med et varsel af tre  

 måneder indkalde mulige indehavere af de pågældende rettigheder.
Endvidere  

 skal den eller de, der i registeret er angivet som berettiget, særskilt  

 underrettes ved anbefalet brev.
Melder der sig ingen inden fristens udløb,  

 skal Værdipapircentralen udslette rettigheden.
 Stk. 2.  Industriministeren kan fastsætte nærmere regler  

 til gennemførelse af stk. 1.
§ 17.  Værdipapircentralen er erstatningspligtig for  

 tab som følge af fejl i forbindelse med registrering, ændring eller  

 udslettelse af rettigheder på konti i Værdipapircentralen eller udbetalinger  

 herfra, selv om fejlen er hændelig.
Har skadelidte forsætligt eller uagtsomt  

 medvirket til fejlen, kan erstatningen nedsættes eller bortfalde.
 Stk. 2.  Har det kontoførende institut medvirket til  

 fejlen, kan Værdipapircentralen hos dette kræve den udbetalte erstatning  

 godtgjort helt eller delvis.
 Stk. 3.  En godtroende erhverver, der som følge af  

 bestemmelsen i § 11, 2. pkt., ikke erhverver ret over de registrerede  

 fondsaktiver, kan kræve det lidte tab erstattet af Værdipapircentralen.
Kontoudskrifter § 18.  Der udfærdiges periodiske kontoudskrifter til  

 ejere af registrerede fondsaktiver.
Kontoudskriften angiver de fondsaktiver,  

 for hvilke de pågældende er registreret som ejere på datoen for udskriften.  

 Tilsvarende udfærdiges udskrifter til indehavere af begrænsede rettigheder  

 over registrerede fondsaktiver.
§ 19.  På enhver konto skal registreres det  

 kontoførende institut.
Det kontoførende institut har adgang til på  

 Værdipapircentralens vegne at udfærdige udskrift af kontoen.
Udskrifter skal  

 udfærdiges til en efter registeret berettiget, såfremt han anmoder derom.
 Stk. 2.  Efter nærmere regler, fastsat af  

 industriministeren, kan Arbejdsmarkedes Tillægspension, Lønmodtagernes  

 Dyrtidsfond, den sociale pensionsfond, Kongeriget Danmarks Hypotekbank og  

 Finansforvaltning, postgirokontoret, statsanstalten for livsforsikring,  

 Garantifonden for Danske Optioner og Futures samt forsikringsselskaber og  

 pensionskasser direkte i Værdipapircentralen indhente oplysninger om egne  

 beholdninger samt gennem denne til de kontoførende institutter overføre  

 meddelelser om salg.
 § 20.  Industriministeren fastsætter nærmere regler om  

 udfærdigelse af kontoudskrifter efter § 18, om kontoudskriftens indhold og om  

 registrering af det kontoførende institut.
Finansiering § 21.  Udgifterne ved Værdipapircentralens oprettelse  

 og virksomhed dækkes ved bidrag fra de myndigheder, institutter og selskaber,  

 der udsteder fondsaktiver, og fra de kontoførende institutter.
De nærmere  

 regler fastsættes i Værdipapircentralens vedtægter.
 Stk. 2.  Værdipapircentralen kan opkræve gebyr for  

 særlige ekspeditioner.
 § 22.  Værdipapircentralens årsregnskab skal  

 underskrives af bestyrelsen og direktionen. Årsregnskabet revideres af en  

 statsautoriseret revisor, som udpeges af Finanstilsynet efter indstilling fra  

 bestyrelsen. Årsregnskabet offentliggøres.
Klage over registrering § 23.  Klage over en afgørelse om registrering,  

 ændring eller udslettelse af rettigheder i Værdipapircentralen kan indbringes  

 for centralens klageafdeling.
Dette gælder dog ikke erstatningskrav.
Stk. 2.  Klageafdelingen varetages af en eller flere  

 personer, der udnævnes af industriministeren, og som skal opfylde  

 betingelserne for at blive udnævnt til dommer.
Industriministeren udnævner  

 tillige stedfortrædere.
Stk. 3.  Klage i henhold til stk. 1 indgives til  

 klageafdelingen inden fire uger efter, at meddelelse efter § 10 er afsendt.  

 Klageafdelingen har til brug for klagens behandling adgang til alle  

 oplysninger vedrørende sagen i Værdipapircentralen og i det kontoførende  

 institut.
Klageafdelingen træffer en begrundet afgørelse, som tilstilles  

 parterne.
 Stk. 4.  Klageafdelingen kan afvise at behandle klager,  

 der skønnes åbenbart grundløse.
 Stk. 5.  Klageafdelingen er i sin virksomhed uafhængig  

 af instruktioner om den enkelte sags behandling og afgørelse.
Stk. 6.  De nærmere regler for klageafdelingens  

 virksomhed fastsættes af industriministeren.
Der kan fastsættes regler om  

 betaling af gebyr for klagebehandlingen og om offentliggørelse af  

 klageafdelingens afgørelser.
 § 24.  Klage efter § 23 kan indgives af:
§ 25.  De af klageafdelingen trufne afgørelser kan  

 inden to uger efter, at afgørelsen er meddelt vedkommende, indbringes for  

 Østre Landsret.
Indbringelsen sker ved indgivelse af kæreskrift til  

 klageafdelingen.
Reglerne om kæremål i borgerlige sager finder med de  

 fornødne tillempelser anvendelse på indbringelsen for og behandlingen ved  

 landsretten.
 Stk. 2.  Sager, der efter §§ 23 og 24 kan indbringes for  

 klageafdelingen, kan kun indbringes for domstolene efter stk. 1.
 Stk. 3.  Justitsministeriet kan tillade, at landsrettens  

 afgørelser påkæres til Højesteret under samme betingelser, som gælder for  

 landsrettens afgørelser i anledning af en kære over en byretsafgørelse.
Tilsyn § 26.  Finanstilsynet fører tilsyn med, at  

 Værdipapircentralens forretningsgang og kontrol- og sikringsforanstaltninger  

 er betryggende. § 29, stk. 2 og 3, finder tilsvarende anvendelse.
 Stk. 2.  Finanstilsynet fører ligeledes tilsyn med, at  

 de kontoførende institutter, der omfattes af § 6, nr. 2-6, har betryggende  

 forretningsgang og kontrol- og sikringsforanstaltninger. § 29, stk. 2 og 3,  

 finder tilsvarende anvendelse.
 Stk. 3.  Værdipapircentralen dækker Finanstilsynets  

 udgifter ved tilsyn efter denne lov.
 § 27.  Såfremt Finanstilsynet finder, at  

 Værdipapircentralen eller et kontoførende institut ikke overholder  

 bestemmelserne i denne lov bortset fra § 32, stk. 1, og § 33, i  

 Værdipapircentralens vedtægter eller i regler udstedt i medfør af denne lov,  

 meddeler tilsynet Værdipapircentralen eller det pågældende institut pålæg om  

 de foranstaltninger, der skal foretages.
 § 28.  Finanstilsynets afgørelser i henhold til loven  

 kan senest fire uger efter, at afgørelsen er meddelt den pågældende,  

 indbringes for Industriministeriets Erhvervsankenævn.
 § 29.  Registertilsynet fører tilsyn med, at der ikke  

 sker overtrædelse af lov om private registre m.v., af bestemmelser, der er  

 fastsat i medfør heraf, eller af § 32, stk. 1, og § 33. Tilsynet påser  

 herunder af egen drift eller efter klage fra en registreret, at  

 Værdipapircentralen anvendes i overensstemmelse med de nævnte love og  

 bestemmelser.
 Stk. 2.  Tilsynet kan af Værdipapircentralen, af et  

 kontoførende institut eller af de af § 19, stk. 2, omfattede institutioner  

 kræve enhver oplysning, der er af betydning for dets virksomhed, herunder til  

 afgørelse af, om et forhold falder ind under denne lov eller lov om private  

 registre.
 Stk. 3.  For så vidt angår Værdipapircentralen, de  

 kontoførende institutter og de af § 19, stk. 2, omfattede institutioner, har  

 tilsynets medlemmer og personale til enhver tid mod behørig legitimation uden  

 retskendelse adgang til alle lokaler, hvorfra Værdipapircentralens registre  

 administreres eller kan benyttes, samt til de lokaler, hvor registeret eller  

 de tekniske hjælpemidler opbevares eller anvendes.
Stk. 4.  Såfremt registertilsynet finder, at  

 Værdipapircentralen eller et kontoførende institut ikke overholder § 32, stk.  

 1, og § 33, meddeler tilsynet Værdipapircentralen eller det pågældende  

 institut pålæg om de foranstaltninger, der skal foretages.
Registertilsynets  

 pålæg kan ikke indbringes for anden administrativ myndighed.
Særlige bestemmelser § 30.  Statspræmieobligationer registreres ikke i  

 Værdipapircentralen.
 § 31.  Industriministeren kan efter indstilling fra  

 Værdipapircentralen bestemme, at nærmere angivne værdipapirer ikke omfattes  

 af loven, uanset om disse ved udstedelsen eller senere optages til notering  

 på Københavns Fondsbørs.
 § 31 a.  Industriministeren kan tillade, at  

 børsnoterede aktieselskaber eller investeringsforeninger, der tillige er  

 noteret på en udenlandsk fondsbørs, udgiver et dokument som bevis for aktien  

 eller investeringsandelen, i det omfang det kræves efter reglerne i det  

 pågældende land.
 § 32.  Værdipapircentralen må ikke afgive oplysninger  

 til andre end de kontoførende institutter og udlandscentraler undtagen i de  

 tilfælde, der omhandles i denne lov.
 Stk. 2.  Industriministeren kan bestemme, at  

 Værdipapircentralen i nærmere bestemt omfang skal afgive oplysning til en  

 offentlig myndighed.
 § 33.  Værdipapircentralen må kun foretage  

 registrering i det omfang, registreringen er et naturligt led i den normale  

 drift af centralen.
Straf og rettighedsfratagelse § 34.  Borgerlig straffelovs §§ 144, 146, 148, 150-152  

 og 154-157 finder tilsvarende anvendelse på dem, der virker i  

 Værdipapircentralens tjeneste, eller som er ansat i et kontoførende institut,  

 og som har medvirket ved registrering eller udfærdigelse af kontoudskrift.
 § 35.  Den, der ikke efterlever påbud i henhold til §  

 27 eller § 29, stk. 4, straffes med bøde eller hæfte.
 Stk. 2.  Er overtrædelsen af et påbud foretaget af et  

 kontoførende institut som sådant, kan der pålægges dette straf af bøde.
 Stk. 3.  I forskrifter, der udstedes af  

 industriministeren i medfør af denne lov, kan der fastsættes straf af bøde  

 for overtrædelse af bestemmelser i forskrifterne.
 § 36.  Finder Finanstilsynet, at et kontoførende  

 institut, der omfattes af § 6, nr. 2-6, groft tilsidesætter sine  

 forpligtelser efter denne lov eller pålæg meddelt i henhold til § 27, kan  

 tilsynet fratage det pågældende institut retten til at virke i henhold til §§  

 6 og 19.
Ikrafttrædelses- og overgangsbestemmelser § 37.  Loven træder i kraft den 1. juli 1980, jf. dog  

 § 38.
 Stk. 2.  Industriministeren fastsætter, fra hvilket  

 tidspunkt udstedelse af fondsaktiver skal ske gennem Værdipapircentralen.
 Stk. 3.  Efter regler, der fastsættes af  

 industriministeren, indkaldes cirkulerende børsnoterede værdipapirer til  

 registrering i centralen.
 Stk. 4.  Efter det i indkaldelsen angivne tidspunkt kan  

 renter og andet udbytte af indkaldte værdipapirer kun hæves mod samtidig  

 registrering.
§ 38.  For udstedelse og registrering af børsnoterede  

 aktier og konvertible gældsbreve og af andele i investeringsforeninger sættes  

 loven i kraft ved bekendtgørelse. (* 1) § 39.  (Ophævet) § 40.  Loven gælder ikke for værdipapirer udstedt på  

 Færøerne og i Grønland, men kan sættes i kraft for sådanne værdipapirer ved  

 kongelig anordning.
Der kan heri fastsættes afvigelser fra lovens  

 bestemmelser, som landsdelenes særlige forhold gør påkrævet. (* 2) § 41.  (Ophævet).
Industriministeriet, den 16. januar 1990 Anne Birgitte Lundholt / Jens Anthon Vestergaard (* 1) Loven er sat i kraft for børsnoterede aktier og konvertible  

 gældsbreve og andele i investeringsforeninger ved Industriministeriets  

 bekendtgørelse nr. 67 af 10. februar 1988.
