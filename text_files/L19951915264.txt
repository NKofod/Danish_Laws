 I henhold til artikel 30, bogstav a), i konventionen om social sikring  

 mellem Kongeriget Danmark og Staten Israel indgået den 3. juli 1995 har de  

 kompetente myndigheder:
for Danmark, socialministeriet for Israel, arbejds- og socialministeriet aftalt de følgende bestemmelser:
ALMINDELIGE BESTEMMELSER Artikel 1 1. Ved anvendelse af denne administrative aftale  

 betyder ordet »konvention« konventionen om social sikring mellem  

 Kongeriget Danmark og Staten Israel underskrevet i Jerusalem den 3. juli  

 1995.
 2. I denne aftale har de udtryk, der er nævnt i  

 artikel 1 i konventionen, den betydning, der er tillagt dem i den nævnte  

 artikel.
Artikel 2 Forbindelsesorganer 1. De følgende er udpeget som forbindelsesorganer i  

 henhold til artikel 30, bogstav d), i konventionen:
 2. Forbindelsesorganerne skal aftale de nødvendige  

 blanketter til gennemførelse af konventionen og den administrative aftale.
 3. Hvis den person, som en sag vedrører, ikke  

 fremlægger en nødvendig blanket, skal den institution, som anmoder om  

 blanketten, indhente blanketten fra den kompetente institution i det andet  

 kontraherende land gennem forbindelsesorganet i det andet kontraherende land.
Artikel 3 Kompetente institutioner De kompetente institutioner, jf. artikel 1, bogstav e), i konventionen er  

 opført i bilaget til denne aftale.
GENNEMFØRELSE AF AFSNIT II I KONVENTIONEN DEN LOVGIVNING DER SKAL ANVENDES Artikel 4 1. Ved udstationering i henhold til konventionens  

 artikel 8, a), 1. punktum, afgiver den institution i det kontraherende land,  

 hvis lovgivning skal finde anvendelse, på anmodning en attestation af fastsat  

 varighed, til dokumentation for, at arbejdstageren og arbejdsgiveren med  

 hensyn til den arbejdsopgave, der er tale om, forbliver omfattet af dette  

 lands lovgivning.
Attestation gives I Danmark af Direktoratet for Social Sikring og Bistand I Israel af the National Insurance Institute, Jerusalem Attestationen afgives på en blanket, jf. artikel 2 i denne aftale.
 2. Arbejdstageren skal indgive et eksemplar af  

 blanketten, der er udstedt i henhold til stk. 1, til den kompetente  

 institution i det kontraherende land, til hvis område arbejdstageren er  

 udstationeret.
 3. De institutioner, der er nævnt i stk. 1, skal  

 underrette hinanden om udstedelse af en sådan dokumentation.
4. Samtykke til at forblive omfattet af lovgivningen i  

 det kontraherende land, hvorfra en arbejdstager er udstationeret, som nævnt i  

 konventionens artikel 8, a), 2. punktum, skal indhentes af arbejdsgiveren.  

 Samtykke indhentes gennem den institution, hvis lovgivning fortsat skal finde  

 anvendelse.
Dette gælder også ved anvendelse af konventionens artikel 10.  

 Samtykke gives i Danmark af Direktoratet for Social Sikring og Bistand i Israel af the National Insurance Institute, Jerusalem Samtykke indføres i udstationeringsblanketten.
GENNEMFØRELSE AF AFSNIT III I KONVENTIONEN FØDSEL OG BARSELDAGPENGE Artikel 5 1. Når artikel 12 i konventionen bringes i anvendelse  

 af en institution fra et af de kontraherende lande, skal den person, som  

 sagen vedrører, forevise dokumentation for de perioder tilbagelagt efter  

 lovgivningen i det andet kontraherende land, som der anmodes om bliver taget  

 i betragtning.
Denne dokumentation udstedes af:
i Danmark: den seneste bopælskommune i Israel: National Insurance Institute, Jerusalem 2. Når den person, sagen vedrører, ikke foreviser en  

 sådan dokumentation, kan den kompetente institution indhente dokumentationen  

 fra den kompetente institution i det andet kontraherende land, jf. stk. 1.
 3. Dokumentationen skal udstedes på en blanket, jf.  

 artikel 2 i denne aftale.
Artikel 6 1. Ved fødsel under midlertidigt ophold, jf.  

 konventionens artikel 11, skal den kompetente institution i det land, hvor  

 kvinden er sikret, udstede en attest, hvori det bekræftes, at kvinden i  

 henhold til dette lands lovgivning er sikret ret til hospitalsbehandling i  

 forbindelse med fødsel.
Attesten sendes på begæring til opholdslandets  

 institution eller til den sikrede.
 2. Konventionens artikel 11, stk. 2, forstås således,  

 at under et midlertidigt ferieophold eller lignende har en kvinde kun ret til  

 fødselshjælp ifølge opholdslandets lovgivning, såfremt fødslen finder sted  

 uden for det tidsrum, hvor den med rimelighed kunne forudses.
GENNEMFØRELSE AF AFSNIT IV I KONVENTIONEN ARBEJDSSKADE OG ERHVERVSSYGDOMME Artikel 7 Når en arbejdsulykke indtræder eller en erhvervssygdom først  

 diagnosticeres på det andet kontraherende lands område, end det hvor den  

 kompetente institution er beliggende, skal sådan ulykke eller sygdom anmeldes  

 i overensstemmelse med den fremgangsmåde, som er fastsat i den lovgivning,  

 der administreres af den kompetente institution.
Anmeldelsen skal indgives  

 til den kompetente institution.
Artikel 8 Den kompetente institution skal have adgang til at indhente enhver lægelig  

 og anden dokumentation, som institutionen anser for nødvendig for  

 behandlingen af et krav, fra myndigheder og institutioner i det anden  

 kontraherende land.
Artikel 9 Når institutionen i et kontraherende land, til hvilken en erhvervssygdom  

 er anmeldt i henhold til artikel 6 i denne aftale, konstaterer at skadelidte  

 senest har udført beskæftigelse, som sandsynligvis har forårsaget denne  

 erhvervssygdom, på det andet kontraherende lands område, skal institutionen  

 fremsende anmeldelsen og alle tilhørende dokumenter til det andet  

 kontraherende land med begrundelse for afgørelsen.
Artikel 10 1. Når forværring af en erhvervssygdom indtræder på  

 det andet kontraherende lands område, end det hvor institutionen fra hvilken  

 skadelidte har modtaget eller modtager ydelser er beliggende, skal  

 forværringen anmeldes i overensstemmelse med den fremgangsmåde, som er  

 fastlagt i den lovgivning, som administreres af den nævnte institution.  

 Anmeldelsen skal indgives til den institution, fra hvilken skadelidte har  

 modtaget eller modtager ydelser.
 2. Den institution, hvorfra skadelidte har modtaget  

 eller modtager ydelser, skal være berettiget til at indhente al tilgængelig  

 information fra myndigheder og institutioner i det andet kontraherende land  

 om enhver aktivitet, som med sandsynlighed menes at have fremkaldt eller  

 forværret erhvervssygdommen, og som er udført på det andet kontraherende  

 lands område efter den første udbetaling af ydelser.
 3. Når artikel 15, bogstav b), i konventionen finder  

 anvendelse, og den institution, fra hvilken skadelidte har modtaget eller  

 modtager ydelser som følge af en erhvervssygdom, konstaterer, at den ikke  

 skal være forpligtet til at afholde udgifter som følge af nogen forværring af  

 erhvervssygdommen, skal institutionen forsyne den kompetente institution i  

 det andet kontraherende land med detaljer vedrørende denne beslutning og al  

 lægelig og anden dokumentation for den erhvervssygdom, der tidligere er  

 konstateret.
Artikel 11 Den kompetente institution skal underrette ansøgeren skriftligt om dens  

 afgørelse vedrørende ansøgning om ydelser i anledning af arbejdsulykker og  

 erhvervssygdomme.
Artikel 12 Naturalydelser ved midlertidigt ophold 1. I tilfælde som nævnt i artiklerne 13 - 16 i  

 konventionen, skal der til institutionen i det land, hvor skaden indtraf,  

 indgives en attest udstedt af den kompetente institution til dokumentation  

 af, at skadelidte er omfattet af den lovgivning, der skal anvendes.
2. Hvor der i forbindelse med en arbejdsskade, som  

 indtræffer i et af de kontraherende lande, er et behov for andet end akut  

 sygdomsbehandling, jf. konventionens artikel 16, kan den kompetente  

 institution, under hvis lovgivning den skadelidte henhører, indgå en aftale  

 om fortsat sygebehandling mv. med den kompetente institution i det land, hvor  

 arbejdsskaden indtraf.
Udgifterne til en sådan fortsat behandling afholdes af  

 den kompetente institution, under hvis lovgivning den arbejdsskadede  

 henhører.
GENNEMFØRELSE AF AFSNIT V I KONVENTIONEN FAMILIEYDELSER Artikel 13 Dobbelt udbetaling af familieydelser I tilfælde hvor en institution i et kontraherende land har grund til at  

 antage, at artikel 20 i konventionen kan bringes i anvendelse, skal den  

 informere den kompetente institution i det andet kontraherende land gennem  

 forbindelsesorganet i det andet kontraherende land.
GENNEMFØRELSE AF AFSNIT VI I KONVENTIONEN YDELSER VED ALDERS-, INVALIDE- OG FØRTIDSPENSION OG BEGRAVELSESHJÆLP Artikel 14 Når det fremgår af en ansøgning, der er indgivet til en kompetent  

 institution i et af de kontraherende lande om ydelser efter dette lands  

 lovgivning, at den forsikrede person har været omfattet af lovgivningen i det  

 andet kontraherende land, skal ansøgningen ligeledes betragtes som en  

 ansøgning om ydelser efter sidstnævnte lands lovgivning.
Artikel 15 Ansøgning om ydelse skal indgives til den kompetente institution i det  

 kontraherende land, på hvis område ansøgeren er bosat, i overensstemmelse med  

 den fremgangsmåde, som er fastlagt i den lovgivning, som administreres af  

 denne institution.
Datoen for indgivelse af ansøgningen til den nævnte  

 institution anses tillige for at være dato for indgivelse af ansøgning til  

 institutionen i det andet kontraherende land.
Fremgangsmåde ved ansøgning Artikel 16 1. Den kompetente institution i et af de kontraherende  

 lande, som modtager en ansøgning om ydelser efter det andet kontraherende  

 lands lovgivning, skal uden ophold sende ansøgningsskemaet til det andet  

 kontraherende lands forbindelsesorgan.
 2. Den kompetente institution i det førstnævnte  

 kontraherende land skal sammen med ansøgningsskema fremsende al tilgængelig  

 dokumentation, som sidstnævnte institution måtte ønske for at fastslå  

 ansøgerens rettigheder.
 3. Hver af de kompetente institutioner skal fastslå  

 ansøgerens rettigheder og underrette den anden institution om afgørelsen.
 4. Det ansøgningskema, som er nævnt i stk. 1 - 2, skal  

 udfærdiges i overensstemmelse med bestemmelsen i artikel 2 i denne aftale.
Artikel 17 1. Ansøgning om begravelseshjælp efter en israelsk  

 statsborger, som dør under ophold i Israel, men som havde bopæl i Danmark og  

 var omfattet af den danske sygesikring, sendes til afdødes bopælskommune.
 2. Ansøgning om begravelseshjælp efter en israelsk  

 statsborger, som dør under ophold i Israel, men som efter konventionens  

 artiklerne 8, 9 og 10 var sikret under dansk lovgivning, sendes til  

 Sundhedsministeriet.
 3. Oplysning om hvilken dokumentation, som skal  

 vedlægges ansøgningen om begravelseshjælp, kan indhentes i bopælskommunen  

 eller Sundhedsministeriet.
FORSKELLIGE BESTEMMELSER Artikel 18 Lægeundersøgelse og administrativ kontrol 1. Den kompetente institution i et kontraherende land  

 skal, indenfor de betingelser og grænser som er fastlagt i den lovgivning,  

 som den administrerer, efter anmodning forsyne forbindelsesorganet i det  

 andet kontraherende land med enhver tilgængelig lægelig eller anden  

 dokumentation for en ansøgers invaliditet.
 2. Når den kompetente institution i et af de  

 kontraherende lande kræver, at en ansøger, som har ophold eller er bosat på  

 det andet kontraherende lands område, skal gennemgå yderligere lægelig  

 undersøgelse, skal forbindelsesorganet, efter anmodning fra  

 forbindelsesorganet i det førstnævnte land, sørge for, at en sådan  

 undersøgelse bliver gennemført i overensstemmelse med de bestemmelser, det  

 administrerer og for den institutions regning, som anmoder om undersøgelsen.  

 Resultatet af en sådan undersøgelse skal afgives på en blanket, jf. artikel 2  

 i denne aftale.
 3. Beløb som følge af gennemførelse af bestemmelsen i  

 stk. 2 skal refunderes så hurtigt som muligt, efter modtagelse af detaljeret  

 redegørelse for omkostningerne.
4. Når en ansøger om eller en modtager af en ydelse i  

 henhold til lovgivningen i et af de kontraherende lande opholder sig eller er  

 bosat i det andet kontraherende land, skal en administrativ kontrol udføres -  

 såfremt den kompetente institution anmoder derom - enten gennem  

 forbindelsesorganerne eller direkte gennem den tilsvarende institution i det  

 andet kontraherende land, på hvis område ansøgeren eller ydelsesmodtageren  

 opholder sig eller er bosat, i henhold til lovgivningen i sidstnævnte  

 kontraherende land.
Denne kontrol udføres vederlagsfrit.
 5. De kompetente institutioner skal desuden informere  

 hinanden om omstændigheder, som er af betydning for afgørelse af ret til  

 pension, og vedlægge relevante lægelige dokumenter, eventuelt - om nødvendigt  

 - efter ansøgeren ved sin underskrift har givet samtykke til videregivelse af  

 lægelige oplysninger.
 6. De kompetente institutioner skal underrette  

 hinanden om de afgørelser, der træffes i løbet af behandlingen af en sag om  

 pension.
Artikel 19 Statistik Forbindelsesorganerne udveksler statistiske oplysninger om de  

 udbetalinger, der er foretaget til det andet kontraherende land.
Artikel 20 Udbetaling af ydelser Kontantydelser i henhold til et kontraherende lands lovgivning til  

 modtagere, som opholder sig eller er bosat i det andet kontraherende land,  

 skal udbetales direkte til modtagerne.
De israelske og danske  

 forbindelsesorganer skal dog have adgang til at aftale andre fremgangsmåder  

 for udbetaling af sådanne ydelser.
Artikel 21 Bistand til oversættelse Forbindelsesorganerne skal, om nødvendigt, bistå hinanden ved oversættelse  

 til engelsk af ansøgninger og andre dokumenter, der er skrevet på deres  

 respektive officielle sprog.
Artikel 22 Ikrafttrædelse Denne administrative aftale har virkning fra samme dato som konventionen  

 træder i kraft og har samme varighed som konventionen.
 Til bekræftelse af foranstående har undertegnede, der dertil er behørigt  

 bemyndiget, underskrevet denne administrative aftale.
Udfærdiget i tre eksemplarer i  

 Jerusalem, den 3. juli 1995, på engelsk, hebraisk og dansk som alle har  

 samme gyldighed.
