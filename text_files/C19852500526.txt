 1. Formål.
 Formålet med disse bestemmelser er at fastlægge forsvarets  

 bygningstjenestes ansvar som Forsvarsministeriets faglige myndighed på  

 følgende områder:
- bygge- og anlægsvirksomhed, - vedligeholdelse af forsvarets arealer, anlæg, bygninger og  

 bygningstekniske anlæg, - ejendomsforvaltning og - sager vedrørende fysisk planlægning m.v.
 2. Bygge- og anlægsvirksomhed.
Forsvarets Bygningstjeneste er ansvarlig for den økonomiske og tekniske  

 gennemførelse af - nybyggeri, - anlægsarbejder, - saneringsarbejder og - større ombygningsarbejder.
 Disse arbejder omfatter alle projekter, hvortil udgiftsgrundlaget  

 tilvejebringes ved tilslutning fra de bevilgende myndigheder for hvert enkelt  

 projekt.
 På grundlag af et af den overordnede forvaltningsmyndighed udarbejdet og  

 af Forsvarsministeriet godkendt programgrundlag tilvejebringer Forsvarets  

 Bygningstjeneste det nødvendige bevillingsmateriale til brug ved projektets  

 forelæggelse.
 Forsvarets Bygningstjeneste varetager - medmindre der i det enkelte  

 tilfælde måtte være truffet anden bestemmelse - forvaltningsopgaverne for  

 etablissementer, der ikke er afleveret til andre af forsvarets myndigheder,  

 f.eks. bygninger og anlæg under opførelse, arealer i erhvervelsesperioden  

 samt rømmede etablissementer i en udbygnings- og saneringsperiode.
 Det påhviler Forsvarets Bygningstjeneste at udarbejde brandmaterielplan  

 for og at anskaffe brandslukningsmateriel til bygninger.
Ejendoms- og brugsplaner for forsvarets etablissementer udarbejdes,  

 fordeles og ajourføres af Forsvarets Bygningstjeneste.
Brugsplaner skal  

 indeholde de for anvendelse og administration af etablissementet nødvendige  

 oplysninger.
Planerne udformes efter forhandling med de overordnede  

 forvaltningsmyndigheder.
 3. Vedligeholdelse af forsvarets bygninger og anlæg m.v.
 Det påhviler Forsvarets Bygningstjeneste inden for anviste økonomiske  

 rammer at holde forsvarets etablissementer i god vedligeholdelsesstand.
 De overordnede forvaltningsmyndigheder fastsætter efter forhandling med  

 Forsvarets Bygningstjeneste de årlige økonomiske rammer for almindelig  

 vedligeholdelse af etablissementerne.
 De overordnede forvaltningsmyndigheder godkender efter forhandling med  

 forsvarets bygningstjeneste årlige indstillinger om bygningsforslagsarbejder  

 (større istandsættelses- og mindre ombygningsarbejder).
 Midler til almindelig vedligeholdelse og bygningsforslagsarbejder stilles  

 til rådighed for forsvarets bygningstjeneste ved finansårets begyndelse.
 4. Ejendomsforvaltning.
Forsvarets bygningstjeneste varetager ejendomsforvaltningen, der i  

 hovedsagen omfatter - overdragelse af fast ejendom ved erhvervelse og afståelse, - forretninger i forbindelse med ekspropriationer, - oprettelse af lejemål og forpagtningsaftaler vedrørende fast ejendom, - forvaltning af skovarealer, - behandling af servitutsager, - ejendoms- og boligadministration.
Forsvarets Bygningstjeneste udarbejder på grundlag af Forsvarministeriets  

 principbeslutning det fornødne materiale til brug ved forelæggelse for de  

 bevilgende myndigheder i sager vedrørende erhvervelse og afståelse af ejendom  

 ved køb, salg og ekspropriation.
Forsvarets Bygningstjeneste bemyndiges,  

 efter at bevillingstilsagn er opnået, til at gennemføre de pågældende  

 dispositioner, herunder at varetage forsvarets interesser i  

 ekspropriationssager.
 Lejemål vedrørende fast ejendom til brug for forsvaret etableres ved  

 Forsvarets Bygningstjenestes foranstaltning efter forhandling med vedkommende  

 militære myndigheder.
Forsvarets Bygningstjeneste udlejer eller bortforpagter efter indstilling  

 fra den overordnede forvaltningsmyndighed eller fra den  

 kommandantskabsforvaltende myndighed arealer m.v., der midlertidigt ikke  

 benyttes af forsvaret.
Sager om lejemål kan efter Forsvarets  

 Bygningstjenestes skøn på grundlag af en vurdering af økonomiske omfang og  

 særlig omstændigheder iøvrigt forelægges for Forsvarsministeriet.
 Forsvarets Bygningstjeneste forestår forvaltning af forsvarets  

 skovarealer.
 Forsvarets Bygningstjeneste varetager efter drøftelse med den overordnede  

 forvaltningsmyndighed forsvarets interesser i forbindelse med pålægning og  

 ophævelse af servitutter.
 Forsvarets Bygningstjeneste varetager almindelige administrative  

 forretninger, herunder spørgsmål vedrørende ejendomsvurderinger, betaling af  

 skatter og afgifter, vej- og kloakspørgsmål m.v.
 Forsvarets Bygningstjeneste varetager vedligeholdelse af forsvarets  

 tjeneste- og lejeboliger efter de af Finansministeriet til enhver tid  

 fastsatte bestemmelse herom, ligesom bygningstjenesten beregner boligbidrag  

 ved generelle revisioner af disse samt meddeler kommandantskaberne de ændrede  

 bidrag.
 Ved oprettelse af nye tjeneste- eller lejeboliger samt ved større  

 ændringer i eksisterende boliger foranlediger Forsvarets bygningstjeneste  

 boligen vurderet efter gældende bestemmelser.
 Sager vedrørende oprettelse og nedlæggelse samt ændringer i standard eller  

 omfang af forsvarets boliger skal forelægges Forsvarsministeriet efter  

 drøftelse med eller indstilling fra den overordnede forvaltningsmyndighed.
 Forsvarets Bygningstjeneste er anvisende myndighed for egne boliger samt  

 lejeboliger, der udlejes til personer uden tilknytning til forsvaret, og for  

 landbrugsboliger.
 5. Fysisk planlægning m.v.
Forsvarets Bygningstjeneste forestår forhandlinger med civile myndigheder  

 på dette område, der i hovedsagen vedrører - lov om lands- og regionplanlægning, - lov om regionplanlægning i hovedstadsområdet, - lov om kommuneplanlægning, - lov om by- og landzoner, - lov om miljøbeskyttelse, - lov om varmeforsyning, - lov om naturfredning samt - lov om bygningsfredning.
 Den overordnede forvaltningsmyndighed inddrages i behandlingen af sager af  

 nævnte karakter med henblik på afklaring af sagernes brugermæssige aspekter  

 m.v.
 Hvis Forsvarets Bygningstjeneste eller den overordnede  

 forvaltningsmyndighed skønner, at en afgørelse i sager inden for disse  

 områder bør fremmes til klageinstans, forelægger Forsvarets Bygningstjeneste  

 sagen for forsvarsministeriet.
 Hvis sagen påklages af modparten, eller særlige forhold i øvrigt gør sig  

 gældende, forelægges sagen ligeledes for Forsvarsministeriet.
II.
Love og bestemmelser for forsvaret, 15. hæfte,  

 Kommandantskabsforvaltning med tillæg A, B, C, D, E og F ophæves.
 Opmærksomheden henledes på, at visse regler på det nævnte område er  

 optaget i »Forsvarskommandobestemmelser«.
 Hans Engell.
 Rettelser:
 1. Kundgørelse for Forsvaret B. 24-1950 udgår.
2. I Kundgørelse for Forsvaret B. 28-1983, pkt. 5,  

 litra O, nr. 1, ændres »1984« til »1985«.
