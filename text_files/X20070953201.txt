Havnebygning  teleudbydere -  

 sendemaster Spørgsmål Svar Ad 1. Ja.
Se  

 sagsfremstilling og begrundelse.
 Ad 2. Bortfalder  

 som følge af besvarelsen af spørgsmål 1. Se sagsfremstilling og begrundelse.
 Ad 3. Bortfalder  

 som følge af besvarelsen af spørgsmål 1. Se sagsfremstilling og begrundelse.
 Ad 4. Bortfalder  

 som følge af besvarelsen af spørgsmål 1. Se sagsfremstilling og begrundelse.
Ad 5. Nej.
Se  

 sagsfremstilling og begrundelse.
Beskrivelse af de faktiske forhold X Havn A/S er et  

 skattefritaget havneselskab i medfør af selskabsskattelovens § 3, stk. 1, nr.  

 4, der driver erhvervshavnene i byerne X og Y.
X Havn A/S har endvidere et  

 datterselskab, hvori havneselskabets skattepligtige aktiviteter drives.
Dette  

 selskab er et normalt beskattet selskab.
Administration af X Havn A/S  

 foretages  

 af B A/S, der er moderselskab til X Havn A/S.
B A/S er et normalt beskattet  

 selskab.
Baggrunden for  

 denne anmodning om bindende svar er en henvendelse fra A til X Havn A/S,  

 hvoraf  

 det fremgår, at A ønsker at anvende bygninger beliggende på Y havn til  

 opsætning af sendemaster.
A har i den forbindelse forsøgt at finde andre  

 nærliggende  

 arealer til sendemaster, men uden held.
 Kommunalbestyrelsen  

 (teknisk udvalg) i kommunen har behandlet A's ansøgning og har udstedt  

 byggetilladelse til sendemasten.
De pågældende  

 bygninger, hvorpå sendemasterne monteres kan ikke særskilt matrikuleres eller  

 kun med meget store omkostninger udmatrikuleres fra havnens øvrige arealer,  

 hvorfor det ikke er muligt at placere arealerne og dermed sendemasterne i det  

 skattepligtige datterselskab.
Der er heller ikke egnede bygninger i det  

 skattepligtige selskab, hvorpå masterne kan monteres.
Efter A's  

 sædvanlige praksis betales der et vederlag for anvendelsen af bygningerne  

 enten  

 på årsbasis eller som et engangsbeløb for perioden.
Perioden er  

 erfaringsmæssigt på 5 til 10 år.
Vederlaget for en 10-årig periode vil i den  

 konkrete situation udgøre omkring kr. 50.000, hvis det udbetales som et  

 engangsbeløb.
Om lovgrundlaget  

 for opsætning af sendemaster har repræsentanten oplyst, at A's ret til at  

 anvende bygninger til opsætning af sendemaster hviler på lovbekendtgørelse  

 nr.  

 681 af 23. juni 2004 om etablering og fælles udnyttelse af master til  

 radiokommunikationsformål m.v.
Lovbekendtgørelsen indeholder dels  

 bestemmelser  

 af ren national karakter og dels implementeringen af 3 EU-direktiver fra  

 2002.
 Det fremgår  

 således af lovbekendtgørelsens § 10 at:
"Ejere af  

 master, bygninger og konstruktioner omfattet af § 1, stk. 2, nr. 2 og 3, skal  

 imødekomme anmodninger om adgang til opsætning af antennesystemer på den  

 pågældende mast, bygning eller konstruktion." Lovbekendtgørelsen  

 § 1, stk. 2, nr. 2 og 3 lyder således:
 "2) Adgang  

 til at opsætte antennesystemer på bygninger og andre høje konstruktioner på  

 mere  

 end 2 etager, hvor bygningens ydervægge eller tag er hævet med mere end  

 8,5 meter  

 over terræn, og hvor  

 kommunalbestyrelsen har givet tilladelse hertil efter de i medfør af  

 byggelovens  

 § 8, stk. 1, nr. 3 fastsatte regler.
3) Adgang til at  

 opsætte antennesystemer på andre høje konstruktioner end de i nr. 2  

 omhandlede  

 herunder siloer, vindmøller og master, der ikke anvendes til  

 radiokommunikationsformål  

 (elmaster, lysmaster m.v.), i det omfang disse konstruktioners højde er  

 større  

 end byggelovens højdebegrænsninger." X Havn A/S kan  

 ikke afvise opsætningen af sendemaster på havneselskabets arealer med mindre  

 dette er i strid med kommuneplaner, planloven og eventuel miljølovgivning og  

 lignende.
Herudover skal der foreligge en tilladelse fra landzone- og  

 bygningsmyndigheder, hvilket der som nævnt gør i den konkrete sag.
 Såfremt ejeren  

 af bygningen nægter adgang til ejendommen, kan landzone- eller  

 bygningsmyndigheden  

 udstede påbud om opsætning, jf. lovbekendtgørelsens § 18.
 Dermed får  

 betalingen en erstatningslignende karakter.
 Hvis X Havn A/S  

 nægter opsætning af sendemaster på arealerne i X eller Y, vil A således med  

 myndighedernes bistand have mulighed for at gennemføre en form for delvis  

 ekspropriation af de relevante bygninger, og vederlaget får dermed karakter  

 af  

 erstatning ved ekspropriation.
Dermed bør  

 hverken aftalen med A eller vederlaget medføre skattepligt for X Havn A/S, da  

 vederlaget  

 reelt er betaling for den reducerede brugsret X Havn A/S derefter har.
Dette  

 vederlag vil ifølge repræsentanten blive brugt til havnens formål.
Spørgers eventuelle opfattelse ifølge anmodning og bemærkninger til  

 sagsfremstilling Repræsentanten har  

 bemærket, at den skattemæssige problemstilling er, at X Havn A/S i medfør af  

 selskabsskattelovens § 3, stk. 1, nr. 4 skal anvende havneselskabets  

 indtægter  

 til havnens formål.
Imidlertid er X  

 Havn A/S nu i den situation, at man ikke kan nægte A at opstille master til  

 brug for radiokommunikation, hvilket ud fra et samfundshensyn heller ikke vil  

 være hensigtsmæssigt.
Havneselskabet råder over bygninger, der er velegnede  

 til  

 formålet, og det er generelt set mere hensigtsmæssigt at placere sådanne  

 master  

 i erhvervsområder end i boligområder.
Herudover er arealerne i X og Y så  

 store,  

 at det kan være vanskeligt at opnå en fornuftig sendedækning til såvel  

 havnene  

 som andre telekunder uden at gøre brug af arealerne.
 A har  

 tilkendegivet at Y havn ikke kan opnå en ordentlig UMTS dækning, hvis ikke  

 sendemasten er placeret på havnens arealer, men det kan ikke afvises at også  

 andre telekunder kan have glæde af sendemasten.
 Repræsentanten  

 har påpeget, at det naturligvis også er essentielt for X Havn A/S og for  

 havnens  

 brugere, at der er en god og tidssvarende radiodækning i området, da  

 telekommunikation og herunder brug af mobiltelefoni er vigtig for  

 virksomheden.
Vedrørende de  

 stillede spørgsmål har repræsentanten bemærket, at den konkrete årsag til  

 forespørgslen  

 er henvendelsen fra A vedrørende Y havn.
Da det imidlertid er åbenbart, at  

 såvel A som andre teleudbydere på grund af bygningernes karakter og  

 arealernes  

 størrelse vil ønske at anvende såvel arealer i X havneområdet som arealer i Y  

 havneområdet fremover, er spørgsmålene stillet med henblik på besvarelse af  

 begge muligheder, ligesom der ønskes svar på, om det er relevant at  

 sendedækningen  

 helt eller delvist omfatter havnenes områder eller på grund af sin placering  

 alene har til hensigt at dække naboområder.
 Det er  

 repræsentantens opfattelse, at sendemaster, der tillige dækker havnenes eget  

 behov for mobiltelefoni vil være omfattet af havneformålet i  

 selskabsskattelovens § 3, stk. 1, nr. 4, da mobiltelefonidækning er et  

 vigtigt  

 element i en havns infrastruktur.
Det er endvidere  

 repræsentantens opfattelse, at da opsætningen af sendemasterne har karakter  

 af  

 et offentligt pålæg, og da nægtelse kan medføre påbud om opsætning, er der  

 tale  

 om en udefra kommende omstændighed, der ikke kan påvirke X Havn A/S  

 skattefrihed.
Sendemasterne er således ikke en aktivitet, der drives af  

 havneselskabet eller kan kontrolleres, erhverves eller sælges af  

 havneselskabet.
 Herudover vil  

 erstatningen, der reelt har karakter af ekspropriationserstatning, alene  

 blive  

 brugt til havneformål.
SKATs indstilling og begrundelse Det følger af  

 selskabsskatteloven § 3, stk. 1, nr. 4, 1. pkt., at havne der er åbne for  

 offentlig trafik er undtaget fra skattepligt, når havnens indtægter, bortset  

 fra normal forrentning af en eventuel indskudskapital, ifølge vedtægtsmæssig  

 bestemmelse udelukkende kan anvendes til havnens eller værkets formål.
 Videre følger  

 det af selskabsskatteloven § 3, stk. 1, nr. 4, 2. pkt., at betingelserne i 1.  

 pkt. er opfyldt, selv om en havn udøver aktivitet, der falder uden for  

 formålet,  

 såfremt disse aktiviteter udøves i et skattepligtigt datterselskab.
 Skattefritagelsen  

 for havne er betinget, men fuldstændig.
Af  

 ligningsvejledningen afsnit S.A.3.1 følger det, at havne er fritaget for  

 skattepligt, såfremt indkomsten hidrører fra den aktivitet, der ifølge § 3,  

 stk. 1, nr. 4 betinger den fuldstændige skattefritagelse.
Udøver havnen  

 derimod  

 aktiviteter, som går ud over formålet, er havnen ikke blot skattepligtige af  

 indkomsten heraf, men af den samlede indkomst.
 Efter  

 lovbestemmelsen er det således en betingelse for skattefriheden, at der er  

 tale  

 om en havn, og dette indebærer, at såfremt der udøves aktiviteter, der ikke  

 kan  

 karakteriseres som sædvanlig havnedrift, vil skattefriheden bortfalde.
Efter en  

 objektiv ordlydsfortolkning af bestemmelsen er der lagt snævre rammer for den  

 hjemlede skattefritagelse for havne.
Det følger af bemærkningerne til  

 selskabsskatteloven § 3, stk. 1, nr. 4, i FT 1959/60, tillæg A, sp. 1051, at  

 grundlaget for skattefritagelsen for private havne er, at der ikke forfølges  

 privatøkonomiske eller erhvervsmæssige interesser.
En subjektiv fortolkning  

 af  

 bestemmelsen må derfor også medføre, at det kun er aktiviteter, der naturligt  

 henhører under egentlig havnedrift, der kan udøves inden for rammerne af § 3,  

 stk. 1, nr. 4, mens andre sideordnede aktiviteter vil bevirke, at havnen ikke  

 er omfattet af skattefritagelsen.
 Denne  

 fortolkning er i overensstemmelse med § 3, stk. 1, nr. 4, 2. pkt., der netop  

 anviser, at sideordnede aktiviteter kan udøves i et skattepligtigt  

 datterselskab.
 Som SKAT ser  

 det, vil det forhold, at A og andre teleudbyderes mod vederlag opstiller  

 sendemaster på bygninger og arealer tilhørende X Havn A/S som udgangspunkt  

 medføre, at X Havn A/S mister sin betingede og fuldstændige skattefrihed  

 efter  

 selskabsskatteloven § 3, stk. 1, nr. 4, idet denne aktivitet ikke naturligt  

 henhører under egentlig havnedrift.
 SKAT finder  

 imidlertid, at bestemmelserne i lovbekendtgørelse nr. 681 af 23. juni 2004 om  

 etablering og fælles udnyttelse af master til radiokommunikationsformål m.v.  

 efter en konkret samlet vurdering fører til et andet resultat.
 Det følger  

 således af § 10 i den nævnte lov, at ejere af bygninger m.v. på mere end 2  

 etager, hvor bygningens m.v. ydervægge eller tag er hævet mere end  

 8,5 meter  

 over terræn, skal imødekomme  

 anmodninger om adgang til opsætning af antennesystemer på den pågældende  

 bygning m.v., såfremt kommunalbestyrelsen har givet tilladelse hertil i  

 medfør  

 af byggelovens regler.
 Af samme lovs §  

 11 følger det, at landzonemyndigheden m.v. kan udstede påbud om at give  

 adgang  

 til opsætning af antennesystemer på de ovennævnte bygninger m.v.
 Videre følger  

 det af § 12, at i de tilfælde hvor der er tvist om betalingen for den aftalte  

 eller påbudte adgang til opsætning af antennesystemer, skal ejeren som  

 minimum  

 have fuld erstatning.
Lovens kapitel 4  

 omhandler ekspropriation.
Der kan således iværksættes ekspropriation med  

 henblik  

 på at sikre adgang til udnyttelse af arealer m.v., hvorpå der kan opsættes  

 master eller antennesystemer til radiokommunikationsformål.
 Som SKAT ser  

 det, har vederlaget X Havn A/S modtager fra A og andre teleudbydere - som  

 modydelse  

 for at A og andre teleudbydere opstiller sendemaster på bygninger og arealer  

 tilhørende X Havn A/S - et erstatningslignende træk, når der henses til det  

 civilretlige grundlag i lovbekendtgørelse nr. 681 af 23. juni 2004. Under  

 disse  

 særegne omstændigheder finder SKAT, at X Havn A/S ikke forfølger  

 privatøkonomiske eller erhvervsmæssige interesser, der er i modstrid med  

 selskabsskatteloven § 3, stk. 1, nr. 4, 1. pkt.
 På den baggrund  

 indstilles det, at spørgsmål 1 besvares med ja og spørgsmål 5 med nej.  

 Spørgsmål 2, 3 og 4 bortfalder som følge af besvarelsen af spørgsmål 1.
Skatterådets afgørelse og begrundelse Skatterådet  

 tiltrådte SKATs indstilling og begrundelse.
