(2. udskast) 2. udkast Vejledning om udarbejdelse af delplaner og projekter for  

 varmeforsyningsanlæg af regional betydning 1. Indledning Denne vejledning skal ses i forlængelse af energistyrelsens vejledning 1:  

 Kortlægning og vejledning 2: Oplæg til delplaner.
Vejledningen må endvidere  

 ses i sammenhæng med vejledning 3: Kommunale delplaner.
Vejledningen  

 udarbejdes i energistyrelsen og foreligger i et første udkast, december 1980.
 Vejledning 1.
 I vejledning 1 gives der anvisninger på, hvorledes kommunalbestyrelserne  

 kan tilrettelægge kortlægningen af varmeforsyningsforholdene.
 Vejledning 2.
 I vejledning 2 gives anvisninger på, hvorledes kommunalbestyrelserne kan  

 udarbejde oplæg til delplaner indeholdende forsyningsalternativer for de  

 områder, for hvilke det kan komme på tale at planlægge kollektiv  

 varmeforsyning på basis af naturgas og/eller overskudsvarme.
 Endvidere gives anvisninger på, hvorledes amtsrådet kan foretage en  

 sammenfatning af oplæggene for en flerhed af kommuner, som tilsammen udgør et  

 potentielt forsyningsopland.
 Vejledning 3.
 I vejledning 3 gives anvisninger på, hvorledes kommunalbestyrelserne kan  

 udarbejde delplaner for lokal udbygning af kollektive  

 varmeforsyningssystemer.
Delplan for anlæg af regional betydning Nærværende vejledning giver anvisninger på, hvorledes amtsrådet med  

 udgangspunkt i kortlægning, kommunale oplæg til delplaner samt  

 varmeplandirektiver kan udarbejde delplaner for anlæg af regional betydning.  

 Det vil typisk dreje sig om regionale naturgasfordelingsledninger eller  

 regionale transmissionsledninger for varmt vand og de hertil hørende anlæg.
 Såfremt der foreligger en regional (amtskommunal) sammenfatning af  

 delplanoplæg vil sammenfatningen udgøre et væsentligt grundlag for  

 udarbejdelse af forslag til regional delplan.
Projekt for anlæg af regional betydning Vejledningen indeholder endvidere en oversigt over de elementer, der skal  

 indgå ved udarbejdelse af projekt for anlæg af regional betydning.
Dette  

 afsnits indhold vil senere indgå i en mere generel vejledning om udarbejdelse  

 af projekter.
 I mange tilfælde vil udarbejdelsen af et projekt for regionale anlæg  

 overvejende omfatte en detaillering af linjeføringer samt supplerende  

 høringer og forhandlinger med henblik på interesseafklaring.
Samarbejde om plan- og projektudarbejdelse Udarbejdelsen af forslag til delplan for regionale anlæg foretages i et  

 tæt og koordineret samarbejde mellem amtsrådet og vedkommende  

 kommunalbestyrelser samt forsyningsselskaber.
Det eller de  

 forsyningsselskaber, som forudsættes at forestå bygningen af anlæggene,  

 afgiver nødvendige oplysninger til brug for planudarbejdelsen og forudsættes  

 som forsyningsansvarligt selskab at bidrage til udarbejdelsen af de  

 projekter, hvorigennem planen virkeliggøres.
 2. Lovmæssig baggrund.
Regionale delplaner Ifølge § 14 i energiministeriets bekendtgørelse (* 1) om administration af  

 kapitel 3 i lov om varmeforsyning, kan energiministeren pålægge amtsrådet i  

 samarbejde med berørte kommunalbestyrelser og forsyningsselskaber at  

 udarbejde forslag til delplan, der kan danne grundlag for gennemførelse af  

 varmeforsyningsprojekter for anlæg af regional betydning, herunder regionale  

 naturgasfordelingsledninger eller transmissionsledninger for varmt vand m.v.  

 Som led i delplanudarbejdelsen kontaktes en række myndigheder m.v. med  

 henblik på afklaring af delplanens forhold til berørte lovgivninger og  

 sektorinteresser.
Godkendelse Når delplanforslaget har været til høring i berørte kommunalbestyrelser og  

 forsyningsselskaber og samtidig været fremlagt til offentligt gennemsyn  

 sendes det med de modtagne kommentarer samt amtsrådets stillingtagen hertil  

 til ministerens godkendelse, jfr. energiministeriets bekendtgørelse nr. 506  

 af 24. november 1980 og cirkulære af samme dato, om administration af kapitel  

 3 i lov om varmeforsyning.
Kommunalbestyrelser og amtsråd skal ifølge § 13 i  

 lov om varmeforsyning virke for den godkendte delplans gennemførelse.
Projekter for regionale anlæg Ifølge § 14, stk. 2 i loven kan energiministeren efter forhandling med de  

 kommunale organisationer bestemme, at godkendelse af projekter til  

 realisering af planer i visse tilfælde gives af amtsrådet.
Dette vil være  

 hensigtsmæssigt i de tilfælde, hvor amtsrådet er planmyndighed.
Ekspropriation/Etablering Når der foreligger et godkendt projekt, kan der, såfremt det er af  

 væsentlig betydning for etableringen af det omhandlede kollektive  

 varmeforsyningsanlæg, foretages ekspropriation til fordel for anlægget,  

 hvorefter etablering af anlægget kan finde sted.
 Energistyrelsen er i færd med at udarbejde en bekendtgørelse om  

 godkendelse af projekter for kollektive varmeforsyningsanlæg m.v., som  

 fastlægger de nærmere regler bl.a. vedrørende godkendelse af projekter af  

 regional betydning.
 3. Rammer for udarbejdelse af delplaner og projekter.
Grundlag Grundlaget for fastsættelse af forudsætninger for udarbejdelse af  

 delplaner (varmeplandirektiver) udgøres bl.a. af kommunal kortlægning og  

 kommunale oplæg til delplan, amtsrådenes sammenfatning heraf, samt amtsrådets  

 vurdering af delplanoplæggets forudsætninger om byggeriets udvikling,  

 affaldsplanlægning m.v. jfr. § 5 i bekendtgørelse om administration af  

 kapitel 3 i lov om varmeforsyning.
Oplæg til delplaner De kommunale oplæg til delplaner indeholder forsyningsalternativer for de  

 områder i kommunen, hvor det kan komme på tale at planlægge for kollektiv  

 forsyning, baseret på naturgas og/eller overskudsvarme.
For opstillede  

 forsyningsalternativer belyses de energimæssige konsekvenser, ligesom de  

 investeringsmæssige overslag forbundet med etablering af distributionsnet og  

 stik belyses.
Sammenfatning af oplæg Såfremt flere kommuner eller dele heraf tilsammen udgør et muligt  

 forsyningsopland for en fordelingsledning, kan energiministeren til brug for  

 direktivforhandlingerne anmode amtsrådet om at foretage en sammenfatning af  

 de kommunale forsyningsalternativer.
Sammenfatningen omfatter såvel de  

 energimæssige som de investeringsmæssige forhold herunder investeringerne i  

 de regionale forsyningsanlæg.
Lokalisering Sammenfatningen indeholder endvidere forslag til lokalisering af  

 overordnede regionale anlæg.
Disse lokaliseringsforslag udarbejder amtsrådet  

 i samarbejde med kommunalbestyrelserne og berørte forsyningsselskaber.
Amtsrådet må i denne forbindelse redegøre for lokaliseringsforslagenes  

 forhold til anden sektorplanlægning samt til regionplanlægningen.
Forslagene  

 vil ofte i væsentligt omfang allerede være indarbejdet i forslag til  

 regionplan.
Varmeplandirektiver Varmeplandirektiverne til kommunalbestyrelser og amtsråd udstedes af  

 energiministeren efter forhandling med de berørte kommunalbestyrelser,  

 amtsråd samt forsyningsselskaber.
Direktiverne kan blandt andet fastlægge de  

 forsyningsmæssige, tidsmæssige, økonomiske og proceduremæssige forudsætninger  

 for delplanudarbejdelse.
Forsyningsoplande Når direktivforhandlingerne for den regionale delplan er afsluttet, vil  

 det samtidig fremgå hvilke kommuner, der må påregne at skulle udarbejde  

 kommunale delplaner med henblik på forsyning fra den omhandlede regionale  

 forsyningsledning.
I direktivet kan det fastlægges, hvilke geografiske områder  

 (forsyningsoplande) det regionale ledningsanlæg skal kunne forsyne, herunder  

 linieføring samt de overordnede tidsmæssige rammer herfor.
Direktivet kan  

 angive, hvorledes ledningsanlæggets kapacitet afklares, herunder hvorledes  

 hensyn til fremtidig udvidelse af forsyningsområder tilgodeses.
 4. Forholdet mellem kommunal og regional delplan samt  

 projekt.
Beslutningsgrundlag Et udarbejdet delplanforslag skal tjene som beslutningsgrundlag for såvel  

 kommunale, amtskommunale som statslige myndigheder, ligesom det indeholder  

 rammer for forsyningsselskabernes virksomhed.
Godkendelse Delplanerne udformes, så det i den statslige godkendelsesfase kan  

 vurderes, hvorvidt en realisering af planerne vil føre til de ønskede  

 energipolitiske mål og hvorvidt dette vil ske indenfor de investeringsmæssige  

 rammer, som opstilles for energiområdet.
Koordinering Samtidig udformes delplanerne, så der er mulighed for at vurdere, om  

 delplaner, der vedrører samme hovedforsyningskilde, energimæssigt og  

 tidsmæssigt er koordinerede.
 Arealanvendelsesplanlægning m.v.
 Eventuelle konflikter i forbindelse med delplanernes realisering i forhold  

 til anden kommunal eller regional planlægning samt øvrige berørte interesser  

 må afklares eller belyses ved delplanlægningen.
Kommunale - regionale delplaner De regionale delplaner bliver bindeleddet mellem flere kommunale  

 delplaner.
Af hensyn til den hastende planlægning må det forventes, at visse  

 regionale delplaner vil blive godkendt inden de tilhørende kommunale  

 delplaner er færdigudarbejdede.
Det betyder, at de regionale delplaner må  

 udformes således, at sammenhængen med grundlaget for udarbejdelse af de  

 kommunale delplaner klart fremgår.
Projektrammer Endelig er den regionale delplan ramme for projekter vedrørende regionale  

 ledningsanlæg m.v.
Derfor må delplanerne indeholde en oversigtlig økonomisk  

 belysning af de projekter, som skal udarbejdes for at realisere delplanen.
 De energimæssige og økonomiske bindinger, som ligger til grund for den  

 pågældende planlægning, bør afspejles i delplanen således, at rammerne for  

 projektudarbejdelse er entydige.
Projekter - ekspropriationsgrundlag Projekterne må tilsvarende udformes så den godkendende myndighed kan påse,  

 at projektet er i overensstemmelse med delplanen og således, at det danner et  

 tilstrækkeligt grundlag for ekspropriationsforretninger, arealafståelse,  

 servitutpålæg og etablering af anlæg.
 Indholdet i en regional delplan.
 5.1. Opdeling.
Beslutnings- og administrationsgrundlag Delplaner skal som nævnt tjene som beslutningsgrundlag for berørte  

 kommunalbestyrelser og amtsråd samt for energiministeriet (godkendelse af  

 delplaner). I godkendelsesfasen foretages en nærmere fastlæggelse af de  

 elementer af planen, som er særligt relevante for gennemførelse af  

 energimæssige målsætninger og som skal være bindende retningslinier for  

 planens realisering.
 For at sikre en klar struktur i - og anvendelse af - planmaterialet, bør  

 dette disponeres i følgende tre hovedelementer:
- forudsætninger (forudsætningsdel) - redegørelse (redegørelsesdel) - retningslinier (bindende del) Nedenfor er indholdet i de tre opdelinger nærmere beskrevet i afsnittene  

 5.2, 5.3 og 5.4.
 5.2. Forudsætningsdel.
Varmeplandirektivet I forudsætningsdelen redegøres kort for den til grund liggende  

 kortlægning, oplæg til delplaner samt for varmeplandirektivet og de heri  

 nærmere angivne geografiske, energimæssige og tidsmæssige forudsætninger  

 m.v., som skal lægges til grund for delplanudarbejdelsen.
Anlæg-, forsyningsoplande og tidsrammer Det kan her anføres hvilke regionale anlæg, der indenfor givne tidsrammer  

 forudsættes etableret med henblik på forsyning med naturgas eller  

 overskudsvarme/kraftvarme i bestemte kommuner.
Det kan være forudsat i  

 direktivet, at planlægningen tager udgangspunkt i angivne linieføringer og  

 lokaliseringer af overordnede anlæg.
Samarbejdsformer Endvidere kan forudsatte samarbejdsformer mellem myndigheder og  

 forsyningsselskaber i den efterfølgende etableringsfase angives.
 5.3. Redegørelsesdel.
 Med udgangspunkt i forudsætningerne må der i redegørelsesdelen gives en  

 beskrivelse af selve indholdet i forslaget til delplan, af begrundelser for  

 valg og afvejninger samt af konsekvenserne ved gennemførelse af forslaget.
 5.3.1. Anlæg.
 Delplanen må indeholde en beskrivelse af, hvilke anlæg, der omfattes af  

 planen.
Naturgas For naturgasplanlægningen kan den f.eks. vedrøre fordelingsledninger,  

 afgreninger, måler- og regulatorstationer m.v.
Overskudsvarme Vedrører delplanen udnyttelse af overskudsvarme, der berører flere  

 kommuner, kan der være tale om transmissionsledninger, varmevekslerstationer  

 m.v.
 5.3.2. Kapacitet.
Forsyningsoplande, -anlæg Med udgangspunkt i forsyningsoplandet med tilknyttede energibehov må det  

 fastlægges, hvilke forsyningskapaciteter, der er afsat for at kunne klare en  

 forsyning af de forskellige forsyningsområder, herunder redegøres for  

 trykniveau for naturgasledninger og temperaturniveau fra  

 transmissionsledninger vedrørende udnyttelse af overskudsvarme.
I forbindelse med fastlæggelse af kapaciteten må der redegøres for, om der  

 indgår potentielle fremtidige udvidelser af f.eks. forsyningsoplandet.
Det  

 kan også anføres, at fremtidige udvidelser af forsyningsoplandet forudsætter  

 etablering af nye anlæg.
Større enkeltforbrugere Der kan videre redegøres for, hvordan større enkeltforbrugere påregnes  

 tilsluttet, og i hvilken udstrækning der er kapacitet til en fremtidig  

 tilslutning af fremtidige storforbrugere.
Tilsvarende skal der tages højde  

 for mulige/forventede ændringer i forbrugsmønstrets sammensætning.  

 Redegørelsen for kapacitetskrav skal give grundlag for i godkendelsesfasen at  

 fastlægge den nødvendige minimumskapacitet.
 5.3.3. Forsyningssikkerhed.
Det må belyses, hvilke overvejelser omkring forsyningssikkerhed, der er  

 forudsat ved udarbejdelse af delplanen.
F.eks. kan det være forudsat, at de  

 ledningsanlæg, som etableres indenfor den af delplanen omfattede  

 tidshorisont, på et senere tidspunkt påregnes ringforbundet, eller at der  

 senere etableres lagerfaciliteter, spidslastcentraler eller lignende.
 5.3.4. Linjeføring.
Grov-tracee I delplanen skal der fastlægges en linjeføring (grovtracee) for  

 ledningsanlæg m.v.
For naturgas drejer det sig f.eks. om fordelingsledninger,  

 afgreninger m.v.
Ligeledes må lokaliseringen af tilhørende anlæg som  

 M/R-stationer, varmevekslerstationer m.v. fastlægges.
I denne forbindelse må der redegøres for de nødvendige arealreservationer  

 m.v.
For naturgasfordelingsledninger reserveres en korridor af 50 m's bredde  

 indenfor hvilken den nøjagtige linjeføring (fintracee) og sikkerhedszoner  

 fastlægges som led i projektudarbejdelsen.
Endvidere reserveres arealer til  

 de tilhørende overjordiske anlæg og installationer.
Kort Linjeføringen for ledningsanlæggene og lokalisering af anlæg indtegnes på  

 kort (f.eks. 1: 25.000 og 1: 4.000).
 5.3.5. Forholdet til region- og kommuneplanlægningen.
Arealanvendelsesplanlægning Lokaliseringen af den regionale delplans anlæg med tilhørende  

 arealreservationer er samtidig et regionplananliggende.
Delplanen må derfor  

 redegøre for, om de omhandlede anlægs placering - såvel linjeføringer som  

 større anlægs lokalisering - omfattes af foreliggende forslag til regionplan,  

 eller om delplanens lokaliseringsforslag adskiller sig så væsentligt fra  

 regionplanforslagets, at en særskilt stillingtagen hertil synes nødvendig.
 Efter en regionplangodkendelse må eventuelle afvigelser mellem delplanens  

 lokaliseringsforslag og regionplanens retningslinjer herfor på tilsvarende  

 måde vurderes særskilt, herunder om delplanen bør ledsages af forslag til  

 regionplantillæg.
 Når amtsrådet indsender delplanforslaget til godkendelse skal høringssvar  

 fra berørte myndigheder være vedlagt, jfr. bl.a. bilag 1.
 I relation til kommuneplanlægningen må der redegøres for kommunens  

 vurdering af, om der skal udarbejdes lokalplan for anlæg, der indgår i  

 delplanen, og om der i den forbindelse er behov for ændringer i § 15-rammer  

 (jfr. kommuneplanloven).
 5.3.6. Forholdet til andre sektor- og arealinteresser.
Høring/forhandling Der må redegøres for hvilke andre myndigheder, og interesser, der vil  

 blive berørt af delplanen, og hvis forhåndsudtalelse, tilladelse eller  

 godkendelse vil være nødvendig.
For at undgå, at efterfølgende myndighedsbehandling stiller sig hindrende  

 for delplanens realisering eller stiller krav om ændringer i planen, må der  

 inden delplangodkendelsen gennem forhandling og høring skabes en afklaring af  

 delplanens forhold til andre lovgivningsområder og interesser.
I den  

 udstrækning afklaringer ikke har kunnet opnås, må der redegøres for,  

 hvorledes udestående problemer og konflikter efterfølgende tilstræbes løst.
 Afklaringen bør være så vidtgående, at der kun resterer problemer affødt  

 af en efterfølgende detaljering i projektfasen.
 Bilag 1.
 I bilag 1 er der er givet en oversigt over de myndigheder, det kan komme  

 på tale at høre, samt de sektorinteresser, som skal være afklarede i  

 forbindelse med delplanudarbejdelsen.
 5.3.7. Tidsmæssige forhold.
Tidsrammer for projekt og anlæg Med udgangspunkt i de tidsrammer, der i direktivet er lagt for  

 delplanudarbejdelse og etablering af forsyning, må den regionale delplan  

 indeholde en tidsplan for udbygningen af anlæggene, der opfylder disse  

 overordnede tidsrammer.
Af tidsplanen må det fremgå, hvorledes delplanen  

 opfølges af projektudarbejdelse og realisering, samt hvornår det forudsættes,  

 at der vil kunne ske en forsyning af de forsyningsoplande, som indgår i den  

 samlede kommunale og regionale delplanlægning for forsyningsoplandet.
 5.3.8. Investeringsoverslag.
Justering af investeringsoverslag Det samlede investeringsbehov må belyses.
I forbindelse med udarbejdelse  

 af oplæg til delplaner og amtsrådets sammenfatning heraf er der udarbejdet  

 investeringsoverslag for de regionale anlæg.
I denne fase vil der, med mindre  

 der foretages væsentlige ændringer, således ofte være tale om en ajourføring  

 og justering af disse investeringsoverslag.
Opsplitning på hovedkomponenter og tid Der må foretages en opdeling af investeringerne på de enkelte  

 hovedkomponenter.
Endvidere må investeringerne så vidt muligt opgøres på de  

 enkelte år.
 5.3.9. Forhold vedrørende organisation og finansiering.
Bygherre - Driftsherre Det må fremgå hvilken bygherre, der forudsættes at etablere anlægget, samt  

 hvilken driftsherre, der forudsættes at forestå driften af det etablerede  

 anlæg.
Principaftaler I delplanen må der redegøres for, om der mellem aftagere og leverandører  

 af naturgas og/eller overskudsvarme foreligger principaftaler, vedrørende den  

 fremtidige forsyning.
Blandt andet må det selskab, som forudsættes at forestå  

 bygningen af anlæggene, overfor amtsrådet fremlægge erklæring om, at  

 selskabet på nærmere vilkår vil medvirke til at udarbejde projekter samt  

 etablere og drive anlæg, som omfattes af delplanen.
Finansiering I forbindelse hermed skal forsyningsselskabet redegøre for, hvordan  

 anlægsinvesteringerne forudsættes finansieret.
 5.3.10. Beskæftigelse.
Beskæftigelsesvirkninger Delplanen bør indeholde en analyse af de beskæftigelsesmæssige virkninger  

 forbundet med planens realisering.
Belysningen af de beskæftigelsesmæssige  

 virkninger må omfatte:
 1. En opgørelse over arbejdskraftbehovet i delplanens  

 forskellige gennemførelsesfaser.
 2. En redegørelse for, hvordan det påviste behov for  

 arbejdskraft vil kunne imødekommes.
Arbejdskraftbehov Arbejdskraftbehovet opgøres for relevante typer af arbejdskraft  

 (uddannelseskategorier) på grundlag af enhedstal for forventet  

 arbejdstidsforbrug til udførelse af bestemte anlægsopgaver.
Kontakt til arbejdsmarkedsnævn For at sikre imødekommelsen af det påviste arbejdskraftbehov bør  

 opgørelsen heraf fremsendes til høring i det stedlige arbejdsmarkedsnævn,  

 således at nævnets bemærkninger og eventuelle forslag til  

 uddannelsesinitiativer eller lignende kan indgå i det udarbejdede forslag til  

 delplan.
 5.4. Retningslinier.
Godkendelsens indhold For at lette den påfølgende godkendelse af delplanen samt bidrage til, at  

 den godkendte delplan kan fremstå som et entydigt plangrundlag for  

 projektudarbejdelse og efterfølgende administration, udarbejdes i  

 delplanforslaget - f.eks. i et kort indledende hovedafsnit - et ekstrakt af  

 de elementer af redegørelsesdelen, der påregnes fastlagt som bindende  

 retningslinier for planens realisering.
 Energiministeriets fastlæggelse af bindende retningslinier omfatter alene:
Øvrige forhold godkendes ikke af energiministeriet alene, f.eks. fordi  

 forholdet hører hjemme i et andet ministerielt regi, som derfor må udtale sig  

 forpligtende herom.
Som hovedregel vil andre berørte ministeriers synspunkter  

 - eventuelt efter forhandling - blive indarbejdet i energiministeriets  

 samlede godkendelse af delplanen.
 Øvrige ministerier og styrelser vil overfor  

 energistyrelsen/energiministeriet bidrage til godkendelsen med forpligtende  

 udtalelser om bl.a.
- Investeringsramme for delplaners realisering - Finansieringsmuligheder - Forholdet til areal- og miljølovgivning I det omfang de pågældende forhold reguleres af en kommunal eller  

 amtskommunal kompetence vil den centrale myndighedsbehandling finde sted med  

 baggrund i den lokale eller regionale sagsbehandling.
Godkendelsesprocessen I godkendelsesprocessen foretages en vurdering af delplanmaterialets  

 redegørelsesdele - dels i relation til overordnede  

 målsætninger/forudsætninger, dels i relation til tilgrænsende  

 delplanudarbejdelser og endelig vurderes redegørelsens datagrundlag og  

 metodik.
Denne vurdering forberedes i energistyrelsen, idet dog samme kreds  

 af ministerier og styrelser, som deltog i udformningen og koordineringen af  

 det til grundliggende varmeplandirektiv, inddrages i godkendelsesarbejdet,  

 for så vidt angår deres respektive sagsområder.
 Godkendelsesprocessen kan tillige indebære forhandling mellem  

 energiministeriet/energistyrelsen og berørte kommunalbestyrelser og amtsråd,  

 f.eks. om ændring af dele af det fremsendte delplanforslag.
Vurderingen munder ud i en godkendelsesskrivelse fra energiministeriet til  

 den regionale planlægningsmyndighed.
Godkendelsen kan indeholde formulerede  

 forbehold eller vilkår og/eller positiv angivelse af bestemte elementer i  

 planmaterialet, som godkendes.
Projektudarbejdelsen sker herefter på grundlag af delplanen samt  

 energiministeriets godkendelsesskrivelse.
I et projekt sker en detaljering og  

 supplering af elementer indeholdt i delplanen, jfr. nedenstående afsnit 6.
6. Indholdet i et projekt Hvor en godkendt delplan ikke umiddelbart er bindende for grundejere,  

 udgør et godkendt projekt grundlaget for at etablere et anlæg, herunder for  

 at foretage de nødvendige ekspropriationer, arealafståelser, servitutpålæg  

 m.v.
Øget detaljeringsniveau Forslag til projekter for de anlæg, der forudsættes etableret for at  

 realisere en godkendt delplan, vil i princippet skulle indeholde en  

 beskrivelse af de samme forhold som delplanen, idet dog detaljeringsniveauet  

 ofte vil være væsentligt højere.
Eventuel henvisning til delplan For de emner i delplanen, som ikke nødvendigvis skal uddybes og  

 detailleres, kan der i projektmaterialet foretages en henvisning hertil.
 I projekthåndbog for naturgasdistributionsanlæg udarbejdet for  

 Handelsministeriets Naturgas-Distributionsudvalg (HMNDU) og i ASME-guiden med  

 danske tillægsbestemmelser, er der givet en række data og vejledninger til  

 brug ved projektering af naturgasfordeling- og distributionsnet.
 Nedenfor gives en kort oversigt over nogle af de hovedemner, der skal  

 indgå ved myndighedernes godkendelse af projekter i henhold til  

 varmeforsyningsloven.
 6.1. Forudsætningsdel.
Forudsætningsdelen indeholder et resumee af de detaljerede geografiske,  

 energimæssige, tidsmæssige og økonomiske forudsætninger, som er fastlagt i  

 den godkendte delplan (retningslinier i sammenhæng med  

 godkendelsesskrivelsen), og som skal lægges til grund ved udarbejdelsen af  

 projektet.
Projektets forudsætningsdel vil dog ofte kunne bestå i en  

 udtømmende henvisning til den godkendte delplan.
 6.2. Projektets indhold.
Projektet skal omhandle de elementer, som er beskrevet ovenfor i  

 delplanen.
I projektet vil de enkelte elementer imidlertid blive behandlet i  

 detaljer således, at der skabes et egentligt grundlag for ekspropriation,  

 arealerhvervelse m.v. samt for gennemførelse af anlægget.
Dette medfører, at der som led i projektudarbejdelsen indhentes en række  

 forhåndsudtalelser eller lignende fra forskellige myndigheder.
I bilag 2 er  

 der vist en oversigt over, hvilke lovgivningsområder og myndigheder der kan  

 komme på tale.
 Endelig må det fremgå af projektbeskrivelsen, hvorledes de selvstændigt  

 behandlede emner vurderes i forhold til den foreliggende plan, herunder om  

 eventuelle uoverensstemmelser mellem plan og projekt er ubetydelige, eller om  

 de er så væsentlige, at de forudsætter en ændring af planen.
 Nedenfor beskrives stikordsmæssigt nogle af de forhold, der må uddybes i  

 projektet i forhold til delplanen.
6.3. Forsyningssikkerhed Her tænkes på overvejelser om ringforbindelser, dimensionering,  

 reserveforsyning, lagerfaciliteter m.v.
 6.4. Ledningsføring og arealreservationer.
Fintracee med nøjagtig angivelse af ledningens placering i traceen, krav  

 til arbejdszoner, sikkerhedszoner og nedgravningsdybder.
Eventuelle ændringer  

 af disse forhold kan kun ske i ekspropriationsforretningen eller ved fornyet  

 projektgodkendelse.
Eventuel lokalplangennemførelse og/eller ændring af §  

 15-ramme påbegyndes.
Det bemærkes, at ekspropriation ikke kan ske før  

 lokalplan er udarbejdet, i tilfælde af behov for lokalplan.
Materialet skal  

 være så endeligt, at ekspropriationsmateriale kan udarbejdes på grundlag  

 heraf.
 Tidsfølgen for projektets realisering skal være så præcis og detaljeret,  

 at det fremgår, hvornår de enkelte tilhørende forsyningsområder kan påregnes  

 forsynet.
 6.5. Investeringsbehov og finansieringsforudsætninger.
 Projektet skal indeholde en nøje plan for investeringsbehovet totalt og  

 fordelt på de enkelte år i udbygningsperioden, ligesom den påtænkte  

 finansiering af projektet skal fremgå.
Bilag I Nedenstående giver en oversigt over de lovgivningsområder m.v., i forhold  

 til hvilke der i delplanudarbejdelsen må ske en principiel afklaring:
Fredningslovgivning Vejlovgivning Vandløbslovgivning Zonelovgivning Miljølovgivning Råstoflovgivning Elforsyningslovgivning Landbrugslovgivning Skovlovgivning Telelovgivning Gartneriinteresser Forsvaret DSB/privatbaner Lands- og regionsplanlovgivning Kommuneplanlovgivning Delplanforslaget bør ledsages af høringssvar indhentet som led i  

 afklaringen af planforslagets forhold til ovennævnte lovgivningsområder.
Bilag II I den udstrækning høringer m.v. i forbindelse med delplanudarbejdelsen  

 ikke er tilstrækkelig for den egentlige gennemførelse af planen må der -  

 forinden projektet kan godkendes - indhentes forhåndsudtalelser og lignende i  

 henhold til nedenstående lovgivning, myndighedsområder m.v.:
Fredningslovgivningen Råstoflovgivningen Miljølovgivningen Skovlovgivningen Lands-, region- og kommuneplanlovgivningen Zonelovgivningen Landbrugslovgivningen Vejlovgivningen Vandløbslovgivningen Vandforsyningslovgivningen Elforsyning Telekommunikation Anden ledningsført forsyning Danske Statsbaner/privatbaner Forsvaret Byggelovgivningen Arbejdsmiljølovgivningen Brandmyndigheder Søterritorietilladelser (* 1) Nr. 506 af 24. november 1980 Særlig note:
Der henvises til »Forsyningskatalog 85« samt notater, som supplerer/uddyber vejledningen.
