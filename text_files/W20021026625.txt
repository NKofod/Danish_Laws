 Der blev  

 klaget over, at der ikke blev foretaget en gynækologisk undersøgelse ved  

 indlæggelsen, at der ikke blev draget behandlingsmæssige konsekvenser af det  

 forhold, at blodprøver ved indlæggelsen viste et forhøjet antal hvide  

 blodlegemer og CRP, at lægerne iværksatte behandling med Sulfametizol, uden  

 at  

 de med sikkerhed havde konstateret en urinvejsinfektion, at der ikke blev  

 draget behandlingsmæssige konsekvenser af det forhold, at der ved en  

 ultralydsundersøgelse blev påvist væske i bughulen og at der ikke blev fulgt  

 op  

 på det forhold, at der blev rejst mistanke om betændelse i blindtarmen, samt  

 at  

 der blev iværksat behandling med Pentrexyl og Elyzol, uden at der var stillet  

 nogen sikker diagnose, ligesom behandlingen med Sulfametizol blev indstillet.
Klage  

 over manglende gynækologisk undersøgelse af kvindelig patient med mavesmerter For så vidt angik klagen over den manglende gynækologiske  

 undersøgelse fandt nævnet, at to overlæger havde handlet under almindelig  

 anerkendt faglig standard ved deres behandling af patienten, idet de med  

 deres  

 erfaring burde have foretaget eller ordineret en gynækologisk undersøgelse  

 med  

 henblik på at afgrænse de mulige diagnoser, som kunne være årsag til  

 symptomerne.
Nævnet oplyste, at en gynækologisk eller endetarmsundersøgelse  

 kan hjælpe til diagnostiske overvejelser, men diagnose vil almindeligvis  

 kunne  

 stilles på ydre fund og sygehistorien.
Ultralydsscanning, gynækologisk eller  

 endetarmsundersøgelse er en vigtig del af undersøgelsen, idet udfyldninger  

 ofte  

 lader sig afsløre herved.
Det er endvidere muligt herved at afgøre, om der i  

 stedet skulle foreligge en lidelse i de kvindelige kønsorganer.
 Det var nævnets opfattelse, at diagnosen blindtarmsbetændelse i  

 visse situationer kan stilles uden gynækologisk eller endetarms undersøgelse,  

 men ved senkomplikationer og ved afgrænsning overfor andre sygdomme er  

 undersøgelserne vigtig ved akutte sygdomstilfælde i maveregionen.
 Det fremgik af sagen, at patienten igennem tre dage havde haft  

 ukarakteristiske symptomer, uden at der blev foretaget en gynækologisk eller  

 endetarms undersøgelse.
 Nævnet fandt ikke grundlag for at kritisere den øvrige  

 behandling af patienten.
