 I medfør af § 1 og § 2 i lov om anvendelse af visse af De europæiske  

 Fællesskabers retsakter om ind- og udførsel af varer, jf. lovbekendtgørelse  

 nr. 267 af 11. april 1988 og efter aftale med industriministeren, samt § 1,  

 stk. 1 og 2, § 5 og § 16, stk. 6-8, om administration af Det europæiske  

 økonomiske Fællesskabs forordninger om markedsordninger for landbrugsvarer  

 m.v., jf. lovbekendtgørelse nr. 731 af 13. november 1987, fastsættes:
 § 1.  Til indførsel af de i bilaget med »x«  

 angivne varer med oprindelse i vedkommende landegruppe kræves  

 indførselstilladelse.
 Stk. 2.  Hvor der ved varerne i bilaget er angivet en  

 tidsperiode, gælder kravet om indførselstilladelse kun, såfremt indførslen  

 finder sted inden for den angivne periode.
§ 2.  Tilladelse til indførsel af varer meddeles af  

 EF-Direktoratet.
Udstedelsen foretages på grundlag af brugstariffens  

 vareopdeling.
 Stk. 2.  EF-Direktoratet fastsætter nærmere bestemmelser  

 om benyttelse, form og indhold af de i stk. 1 omhandlede  

 indførselstilladelser.
§ 3.  Fortoldning af varer, til hvis indførsel  

 tilladelse efter § 1 er fornøden, må kun ske mod fremlæggelse af  

 indførselstilladelse udfærdiget af EF-Direktoratet.
Varepartiets  

 indførselsværdi og -mængde skal være afskrevet på tilladelsen.
Afskrivningen  

 kontrolleres og afstemples af toldvæsenet.
 Stk. 2.  EF-Direktoratet fastsætter de bestemmelser,  

 efter hvilke de af § 1 omfattede varer undtagelsesvis kan indføres uden  

 fremlæggelse af indførselstilladelse.
 § 4.  Ansvaret for, at en vareindførsel foregår i  

 overensstemmelse med reglerne i denne bekendtgørelse og de bestemmelser, der  

 er fastsat i medfør heraf, påhviler den person eller virksomhed, for hvis  

 regning indførslen finder sted.
 § 5.  Til gennemførelse af den i denne bekendtgørelse  

 omhandlede kontrol er EF-Direktoratet berettiget til af importørerne at kræve  

 sådan nærmere oplysning og dokumentation, som måtte findes fornøden.
 § 6.  Den, der overtræder eller forsøger at overtræde  

 bestemmelserne i denne bekendtgørelse, straffes med bøde i medfør af § 2,  

 stk. 4, i lov om anvendelse af visse af De europæiske Fællesskabers retsakter  

 om ind- og udførsel af varer, jf. lovbekendtgørelse nr. 267 af 11. april  

 1988, medmindre højere straf er forskyldt efter borgerlig straffelovs §§  

 161-163, jf. § 2, stk. 1, og § 16, stk. 6 og 8, i lov om administration af  

 Det europæiske økonomiske Fællesskabs forordninger om markedsordninger for  

 landbrugsvarer m.v., jf. lovbekendtgørelse nr. 731 af 13. november 1987, med  

 mindre højere straf er forskyldt efter § 16, stk. 7.
 § 7.  Denne bekendtgørelse træder i kraft ved  

 offentliggørelsen i Lovtidende, og har virkning fra den 1. oktober 1988.
