Detailforhandling af levnedsmidler fra levnedsmiddelkiosk,  

 levnedsmiddelbod, levnedsmiddelvogn og levnedsmiddelflåde er omfattet af  

 bestemmelserne i miljøministeriets bekendtgørelse nr. 121 af 28. marts 1980  

 om detailforhandling af levnedsmidler.
Opmærksomheden skal dog henledes på,  

 at bekendtgørelsens kapitel 3 alene vedrører levnedsmiddeludsalg samt  

 restaurationer og lignende.
 Levnedsmiddelkiosker, -boder, -vogne og -flåder er  

 detailforhandlingsvirksomheder, der er defineret i § 3 i bekendtgørelse nr.  

 121. Opmærksomheden skal specielt henledes på, at en levnedsmiddelvogn, der  

 er forsynet med ekspeditionsåbning til det fri, sidestilles med en  

 levnedsmiddelbod eller en levnedsmiddelkiosk, når den placeres stationært.
I levnedsmiddelboder, -vogne og -flåder kan der foregå en tilvirkning af  

 levnedsmidler.
Opmærksomheden skal i denne forbindelse henledes på § 2, stk.  

 3, i bekendtgørelse nr. 121, hvori nærmere er angivet, hvad der i henhold til  

 detailforhandlingsbekendtgørelsen forstås ved tilvirkning af levnedsmidler.
I henhold til § 52 i bekendtgørelse nr. 121 udfærdiger  

 veterinærdirektoratet i fornødent omfang vejleden retningslinier  for  

 detailforhandling af levnedsmidler fra levnedsmiddelkiosk, levnedsmiddelbod,  

 levnedsmiddelvogn og levnedsmiddelflåde, herunder retningslinjer for det  

 vareudvalg, der må forhandles og eventuelt tilvirkes.
Disse retningslinjer er  

 givet i nærværende cirkulære, idet man samtidig har givet en række  

 henvisninger til de generelt for detailforhandling af levnedsmidler givne  

 bestemmelser i bekendtgørelse nr. 121 med tilføjelse af eventuelle særlige  

 regler for levnedsmiddelkiosker, -boder, -vogne og -flåder.
Næringslovens bestemmelser om detailforhandling af levnedsmidler ved  

 omførsel og de herom fastsatte bestemmelser for, hvilke levnedsmidler der må  

 forhandles ved omførsel, er gældende og må iagttages ved fastsættelsen af  

 vareudvalget.
Ved fastsættelse af vareudvalget i levnedsmiddelkiosker og  

 -boder bør de lokale tilsynsmyndigheder henlede opmærksomheden på reglerne  

 for vareudvalg, som angivet i lov nr. 218 af 28. april 1976 om butikstid,  

 jfr. handelsministeriets bekendtgørelse nr. 298 af 3. juni 1976 med senere  

 ændringer.
 Nærværende cirkulære erstatter cirkulære af 18. oktober 1974 om  

 detailforhandling af levnedsmidler fra levnedsmiddelkiosk, levnedsmiddelvogn,  

 levnedsmiddelbod og levnedsmiddelflåde samt cirkulære af 18. oktober 1974 om  

 detailforhandling af levnedsmidler ved omførsel.
 Vejledende retningslinjer for detailforhandling af levnedsmidler fra  

 levnedsmiddelkiosk, levnedsmiddelbod, levnedsmiddelvogn og  

 levnedsmiddelflåde.
 1. Godkendelse.
 1.1. De i kapitel 2 i miljøministeriets bekendtgørelse nr. 121 af 28.  

 marts 1980 om detailforhandling af levnedsmidler givne bestemmelser om  

 godkendelse m.v. er gældende for de af dette cirkulære omfattede  

 detailforhandlingsvirksomheder.
1.2. Af ansøgningen om godkendelse må det fremgå, om der ønskes opbevaret  

 levnedsmidler uden for virksomheden og i bekræftende fald om, hvor  

 opbevaringen vil finde sted.
Såfremt levnedsmidler ønskes opbevaret i lokaler  

 i virksomheder, der ikke i forvejen er autoriseret eller godkendt i henhold  

 til levnedsmiddellovgivningen, må der oplyses om disse lokalers placering,  

 indretning m.m. (jfr. afsnit 9.).
1.3. Af ansøgningen om godkendelse af levnedsmiddelkiosker, -boder og  

 -flåder må det fremgå, om der ønskes foretaget rengøring af inventar m.m.  

 uden for virksomheden.
I bekræftende fald må der oplyses, hvor denne  

 rengøring skal finde sted og om lokalernes placering, indretning m.m. (jfr.  

 afsnit 10.).
 1.4. Ved ansøgning om godkendelse af levnedsmiddelvogne må der oplyses,  

 hvor disse vogne opbevares, rengøres m.m. uden for åbningstiden (jfr. afsnit  

 1 1.).
 2. Indretning m.m. (generelt).
2.1. En detailforhandlingsvirksomhed omfattet af dette cirkulære skal være  

 således indrettet og være sådan vedligeholdt, at tilvirkning og oplagring  

 samt detailforhandling af levnedsmidler kan ske på en hygiejnisk forsvarlig  

 måde.
Virksomheden skal have en i forhold til anvendelsen passende størrelse.  

 Private køkkener eller anden del af privat beboelse må ikke indgå som en del  

 af den godkendte virksomhed.
2.2. Virksomheden må ikke anvendes til andet formål end det, hvortil den  

 er godkendt, ligesom der i virksomheden ikke må forefindes uvedkommende  

 inventar m.m.
Fornøden garderobeplads skal forefindes.
Virksomheden skal være  

 sikret mod skadedyr.
 2.3. Uden for samtlige indgange til kiosker og boder skal et passende  

 areal være forsynet med en belægning, der let lader sig renholde.
2.4. Virksomheden skal have lukkede sider bortset fra ekspeditionsåbninger  

 eller lignende.
Detailforhandling af frugter og grøntsager kan dog tillades  

 fra åben vogn.
 2.5. Gulve skal være jævne og afvaskelige og af materialer, der er  

 tilpasset anvendelsen af virksomheden og lette at rengøre.
 2.6. Vægge og lofter skal være tætte og af materialer, der er tilpasset  

 anvendelsen af virksomheden og lette at rengøre.
 2.7. Lokaler i kiosker og boder må ikke stå i forbindelse med eller ligge  

 så tæt ved andre lokaler og lignende, at der kan ske skadelige påvirkning af  

 levnedsmidler eller således, at der kan opstå lugtmæssige gener i lokalerne.  

 Fra lokalerne må der ikke være direkte dørforbindelse til privat beboelse,  

 bortset fra forstuer og vindfang eller andre lignende rum der er vel  

 ventilerede, og hvor døre mellem sådanne rum og virksomheden er selvlukkende.
2.8. Kunstig belysning skal forefindes i virksomheden i nødvendigt omfang  

 og skal være anbragt således, at levnedsmidlerne ikke påvirkes skadeligt.  

 Virksomheden skal om nødvendigt være effektivt ventileret.
Passende  

 indretning til beskyttelse af levnedsmidler mod direkte sollys skal  

 forefindes, dette gælder dog ikke ved detailforhandling af frugter og  

 grøntsager fra åben vogn.
2.9. Diske, hylder, bakker, kasser og andet inventar skal være af en sådan  

 udformning og af et sådant materiale, at de er egnede til formålet og lette  

 at rengøre samt til stadighed være vel vedligeholdte.
Inventar skal opstilles  

 således, at rengøring af inventaret og omgivelserne ikke vanskeliggøres.
 2.10. Der skal i virksomheden forefindes nødvendige køle- og  

 fryseindretninger med tilstrækkelig kapacitet.
 2.11. Levnedsmiddelvogne skal om nødvendigt være forsynet med passende  

 køleanordning og være isoleret (jfr. 5.2.).
2.12. Modtages returemballage, skal denne behandles og opbevares således,  

 at der ikke herfra kan ske forurening af levnedsmidler.
Til sikring af  

 renholdelse i og omkring virksomheden skal der forefindes renovations- og  

 affaldsbeholdere i passende antal og størrelse.
2.13. Der skal til virksomheden være let adgang til vand i rigelige  

 mængder.
Vandet skal opfylde kravene til drikkevand.
 2.14. Personalet i kiosker, boder og flåder samt i vogne med fast  

 stadeplads skal i hele arbejdstiden have let adgang til toilet med håndvask,  

 idet en adgang til offentligt toilet normalt ikke kan accepteres i den  

 forbindelse.
 3. Indretning m.m. (specielt).
3.1. For en virksomhed, a. hvori levnedsmidler tilvirkes, eller b. hvorfra uemballerede levnedsmidler forhandles - bortset fra udelukkende  

 forhandling fra vogn enten af frugt og grøntsager eller af brød, ikke  

 letfordærvelige kager og andet tilsvarende bagværk gælder, for så vidt angår indretning m.m., det i afsnit 2. anførte med de  

 tilføjelser, der følger af nedenstående.
 3.2. Gulve skal være uigennemtrængelige for fugtighed.
 3.3. Vægge skal i en højde af mindst 2 meter, dog bag vægplacerede  

 komfurer og lignende til loftet, være beklædt med hårdt, glat, holdbart og  

 vaskbart materiale.
3.4. I levnedsmiddelvogne, hvorfra uemballeret kød, fjerkræ, fisk eller  

 ost forhandles i det fri, skal vognkassen indvendig være beklædt med rustfrit  

 stål eller andet egnet materiale.
Sammenføjningen mellem beklædning af loft,  

 vægge og gulv skal være fuldstændig tæt.
Ved brug af is til afkøling (jfr.  

 5.2.b.) skal vognkassen være forsynet med afløb til lukket beholder, og  

 bunden skal være dækket af hulrist.
3.5. Virksomheden skal have indlagt vand - eventuelt fra vandtank eller  

 lignende.
Varmt vand skal være tilgængeligt i fornødent omfang.
Der skal være  

 afløb til kloak eller andet af den lokale tilsynsmyndighed godkendt afløb for  

 spildevand.
3.6. I virksomheden skal forefindes en håndvask forsynet med sæbe samt  

 eengangsaftørringsmidler.
Såfremt den lokale tilsynsmyndighed skønner det  

 nødvendigt for at sikre en hygiejnisk forsvarlig drift, skal der herudover  

 forefindes en egnet opvaskeplads.
 3.7. Bordplader skal være beklædt med hårdt, glat og fugefrit materiale,  

 der er ikke-absorberende og korrosionsbestandigt.
 3.8. En virksomhed, hvori der foretages friturestegning, grillstegning og  

 lignende, skal være forsynet med et ventilationssystem med nødvendigt  

 friskluftindtag, indrettet således, at em og stegeos fjernes fra  

 udviklingsstedet ved effektiv mekanisk udsugning, om nødvendigt ved brug af  

 emhætte og udsugning gennem fedtfilter.
 3.9. Anvendes service ved forhandlingen, må der udelukkende anvendes  

 eengangsservice.
 3.10. En virksomhed, der foretager rensning af fisk, skal være forsynet  

 med en beholder af egnet materiale og med tætsluttende låg til opbevaring af  

 fiskeaffald.
 4. Tilvirkning af levnedsmidler.
 4.1. De i kapitel 5 i bekendtgørelse nr. 121 af 28. marts 1980 om  

 detailforhandling af levnedsmidler givne bestemmelser om tilvirkning af  

 levnedsmidler finder anvendelse for tilvirkning af levnedsmidler i  

 levnedsmiddelbod, -vogn og -flåde, herunder at råvarer og halvfabrikata, i  

 den udstrækning det foreskrives i lovgivningen, skal hidrøre fra en  

 autoriseret eller godkendt virksomhed (levnedsmiddelvirksomhed eller  

 detailforhandlingsvirksomhed).
4.2. Den lokale tilsynsmyndighed fastsætter omfanget af tilvirkning af  

 levnedsmidler for den enkelte virksomhed på baggrund af ansøgningen og efter  

 en konkret vurdering af virksomhedens størrelse, indretning, drift m.m.
De i  

 4.3. nævnte former for tilvirkning er vejledende for fastlæggelse af omfanget  

 af tilvirkning.
Den lokale tilsynsmyndighed kan tillade tilvirkning ud over  

 det i 4.3. nævnte, f.eks. når virksomhedens størrelse, indretning og drift  

 m.m. gør det hygiejnisk forsvarligt, eller når virksomheden opfylder  

 bestemmelserne for levnedsmiddeludsalg, jfr. kapitel 3 i bekendtgørelse nr.  

 121 af 28. marts 1980 om detailforhandling af levnedsmidler.
Den lokale  

 tilsynsmyndighed kan også indskrænke det i 4.3. nævnte omfang af tilvirkning,  

 f.eks. når virksomhedens størrelse gør dette nødvendigt af hygiejniske  

 årsager.
 4.3. I en levnedsmiddelbod, -vogn eller -flåde kan der i tilknytning til  

 kundebetjeningen foretages:
enten 4.3.1. Enklere former for tilvirkning af levnedsmidler, modtaget i  

 serveringsklar eller næsten serveringsklar stand, f.eks.:
a.
Varmebehandling.
b.
Opløsning af pulvere, opblanding af koncentrater og lignende.
c.
Udstikning (udmåling) af konsumis.
d.
Tilvirkning af soft-ice og lignende produkter ud fra enten frysefærdige  

 blandinger eller halvfabrikata eller 4.3.2. Udskæring af kød eller 4.3.3. Flåning, rensning samt udskæring af fisk eller 4.3.4. Udskæring af ost 4.4 Den lokale tilsynsmyndighed kan i forbindelse med tilladelse til  

 tilvirkning af levnedsmidler i henhold til 4.3.1. stille særlige krav til  

 råvarer eller halvfabrikata, f.eks. om køling eller frysning.
Disse krav bør  

 normalt indbefatte, at ferske varer af animalsk oprindelse (f.eks.  

 hamburgers, kyllinger, fiskefilet og lignende) skal leveres og opbevares i  

 dybfrossen stand, samt at pølser, forårsruller, pommes frites og lignende  

 skal leveres og opbevares i dybfrossen eller kølet stand.
 5. Detailforhandling af levnedsmidler.
 5.1. De i kapitel 6 i bekendtgørelse nr. 121 af 28. marts 1980 om  

 detailforhandling af levnedsmidler givne bestemmelser finder anvendelse for  

 detailforhandling af levnedsmidler fra levnedsmiddelkiosk, -bod, -vogn og  

 -flåde.
 5.2. For detailforhandling fra vogn gælder dog, uanset det i 5.1.  

 anførte:
a. at detailforhandling af uemballeret kød og slagteaffald skal ske  

 således, at kødet og slagteaffaldet holdes kølet til 10 grader C eller  

 derunder.
For detailforhandling af hakket kød og kødfars og rå medisterpølse  

 gælder dog den i ª 39, stk. 3, litra b, i ovennævnte bekendtgørelse nr. 121  

 givne opbevaringstemperatur (5 grader C eller derunder).
b. at detailforhandling af uemballeret fersk fisk og ferske  

 fiskevarer skal ske således, at fisken og fiskevarerne holdes forsvarligt  

 kølede, f.eks. ved effektiv isning.
For detailforhandling af fiskefars og  

 hakket fiskekød gælder den i ª 39, stk. 3, litra b, i ovennævnte  

 bekendtgørelse nr. 121 givne opbevaringstemperaturer (5 grader C eller  

 derunder).
 6. Vareudvalg.
6.1. Vareudvalget i levnedsmiddelkiosk, -bod, -vogn og -flåde skal, for så  

 vidt angår art og mængde, være således sammensat, at der ikke opstår risiko  

 for sundhedsfare eller skadelig påvirkning af levnedsmidlerne.
Det tilladte  

 vareudvalg fastsættes af den lokale tilsynsmyndighed for den enkelte  

 virksomhed på baggrund af ansøgningen og efter en konkret vurdering af  

 virksomhedens størrelse, indretning, drift m.m.
6.2. Det i pkt. 6.3. og 6.4. angivne vareudvalg er vejledende for  

 fastlæggelse af vareudvalget.
Den lokale tilsynsmyndighed kan tillade et  

 vareudvalg ud over det i 6.3. og 6.4. nævnte, f.eks. når virksomhedens  

 størrelse, indretning og drift m.m. gør dette hygiejnisk forsvarligt.
Er  

 virksomheden indrettet efter bestemmelserne for levnedsmiddeludsalg, jfr.  

 kapitel 3 i bekendtgørelse nr. 121 af 28. marts 1980 om detailforhandling af  

 levnedsmidler, er veterinærdirektoratets cirkulære af 29. maj 1981 om  

 vareudvalg i levnedsmiddeludsalg vejledende for fastlæggelse af vareudvalget.  

 Den lokale tilsynsmyndighed kan også indskrænke det i 6.3. og 6.4. nævnte  

 vareudvalg, f.eks. når virksomhedens størrelse gør dette nødvendigt af  

 hygiejniske årsager.
Det i 6.4. angivne vareudvalg for levnedsmiddelboder,  

 -vogne og -flåder kan ikke betragtes som dækkende.
Hvor en detailforhandling  

 ikke kan henføres til en af de i 6.4.1.-6.4.7. nævnte eksempler, må  

 vareudvalget fastlægges af de lokale tilsynsmyndigheder under iagttagelse af  

 det i 6.1. anførte.
 6.3. Levnedsmiddelkiosk.
 6.3.1. Fra levnedsmiddelkiosker må detailforhandles:
 6.3.1.1. Uemballerede levnedsmidler:
a.
Chokolade og sukkervarer.
b.
Frugt.
 6.3.1.2. Emballerede levnedsmidler med undtagelse dels af kød,  

 slagteaffald, fersk fjerkræ, fersk fisk og ferske fiskevarer i  

 ikke-dybfrossen stand, dels af rå kartofler og rå rodfrugter.
 6.3.1.3. Andre varer end levnedsmidler under forudsætning af, at de  

 - særligt for så vidt angår art og placering i kiosken - ikke påvirker  

 levnedsmidlerne eller vanskeliggør renholdelse.
 6.4. Levnedsmiddelbod, -vogn og -flåde.
 6.4.1. Fra virksomheder, hvorfra detailforhandles uemballeret kød og  

 slagteaffald, må detailforhandles:
 6.4.1.1. Uemballerede levnedsmidler:
a.
Kød og slagteaffald.
b.
Kødvarer.
c.
Fisk og fiskevarer i tilberedt stand (kogt, stegt, saltet og/eller  

 røget).
 6.4.1.2. Emballerede levnedsmidler med undtagelse dels af fersk  

 fjerkræ, fersk fisk og ferske fiskevarer i ikke-dybfrossen stand, dels af rå  

 kartofler og rå rodfrugter.
 6.4.2. Fra virksomheder, hvorfra detail-forhandles uemballerede  

 kødvarer, må detailforhandles:
 6.4.2.1. Uemballerede levnedsmidler:
a.
Levnedsmidler, herunder kødvarer, som i henhold til 4.3.1. er tilladt  

 tilvirket i virksomheden b.
Tilbehør til de i a. nævnte levnedsmidler, f.eks. brød, remoulade,  

 sennep, ketchup, løg og syltetøj.
c.
Chokolade og sukkervarer.
 6.4.2.2. Emballerede levnedsmidler med undtagelse dels af kød,  

 slagteaffald, fersk fjerkræ, fersk fisk og ferske fiskevarer i ikke-  

 dybfrossen stand, dels af rå kartofler og rå rodfrugter.
 6.4.3. Fra virksomheder, hvorfra detailforhandles uemballeret fisk og  

 fiskevarer, må detailforhandles:
 6.4.3.1. Uemballerede levnedsmidler:
a.
Fisk og fiskevarer.
 b. Æg.
 6.4.3.2. Emballerede levnedsmidler med undtagelse dels af kød,  

 slagteaffald og fersk fjerkræ i ikke-dybfrossen stand, dels af rå kartofler  

 og rå rodfrugter.
 6.4.4. Fra virksomheder, hvorfra detailforhandles uemballeret fjerkræ,  

 må detailforhandles:
 6.4.4.1. Uemballerede levnedsmidler:
a.
Fjerkræ i »grydeklar« stand.
b.
Kaniner og vildt i »grydeklar« stand.
 c. Æg.
 6.4.4.2. Emballerede levnedsmidler med undtagelse dels af kød,  

 slagteaffald, fersk fisk og ferske fiskevarer i ikke-dybfrossen stand, dels  

 af rå kartofler og rå rodfrugter.
 6.4.5. Fra virksomheder, hvorfra detailforhandles uemballeret ost, må  

 detailforhandles:
 6.4.5.1. Uemballerede levnedsmidler:
a.
Ost.
b.
Brød, ikke let fordærvelige kager og andet tilsvarende bagværk.
c.
Frugt i begrænset mængde.
d.
Hønseæg.
 6.4.5.2. Emballerede levnedsmidler med undtagelse dels af kød,  

 slagteaffald, fersk fjerkræ, fersk fisk og ferske fiskevarer i ikke-  

 dybfrossen stand, dels af rå kartofler og rå rodfrugter.
 6.4.6. Fra virksomheder hvorfra som hovedvare detailforhandles  

 uemballeret konsumis (herunder soft-ice), må detailforhandles:
 6.4.6.1. Uemballerede levnedsmidler:
a.
Konsumis, herunder soft-ice.
b.
Chokolade og sukkervarer.
c.
Brød, ikke let fordærvelige kager og andet tilsvarende bagværk.
 6.4.6.2. Emballerede levnedsmidler med undtagelse dels af kød,  

 slagteaffald, fersk fjerkræ, fersk fisk og ferske fiskevarer i ikke-  

 dybfrossen stand, dels af rå kartofler og rå rodfrugter.
 6.4.7. Fra virksomheder, hvorfra som hovedvare detailforhandles  

 uemballeret frugt og grøntsager, må detailforhandles:
 6.4.7.1. Uemballerede levnedsmidler:
a.
Frugter og grøntsager.
 6.4.7.2. Emballerede levnedsmidler med undtagelse af fersk kød,  

 slagteaffald, fersk fjerkræ, fersk fisk og ferske fiskevarer samt andre  

 tilsvarende let fordærvelige levnedsmidler af animalsk oprindelse i  

 ikke-dybfrossen stand.
 6.4.8. Andre varer end levnedsmidler kan tillades forhandlet fra  

 levnedsmiddelboder, -vogne og -flåder under forudsætning af, at sådanne andre  

 varer end levnedsmidler - for så vidt angår mængde, art og placering - ikke  

 påvirker levnedsmidlerne eller vanskeliggør renholdelse.
 7. Renholdelse og vedligeholdelse.
 7.1. De i kapitel 7 i miljøministeriets bekendtgørelse nr. 121 af 28.  

 marts 1980 om detailforhandling af levnedsmidler givne bestemmelser om  

 renholdelse og vedligeholdelse er gældende for de af dette cirkulære  

 omfattede detailforhandlingsvirksomheder.
 8. Personalets hygiejne- og sundhedstilstand.
 8.1. De i kapitel 8 i miljøministeriets bekendtgørelse nr. 121 af 28.  

 marts 1980 om detailforhandling af levnedsmidler givne bestemmelser om  

 personalets hygiejne- og sundhedstilstand er gældende for de af dette  

 cirkulære omfattede detailforhandlingsvirksomheder.
 9. Opbevaring af levnedsmidler uden for levnedsmiddelkiosk, -bod, -vogn  

 og -flåde.
9.1. Opbevaring af levnedsmidler, der skal detailforhandles fra  

 levnedsmiddelkiosk, -bod, -vogn og -flåde, uden for virksomheden skal ske  

 hensigtsmæssigt, således at de ikke udsættes for forurening eller anden  

 skadelig påvirkning.
Færdigpakkede levnedsmidler skal opbevares i  

 overensstemmelse med eventuelle forskrifter, og i øvrigt skal opbevarings- og  

 anvendelsesforskrifter for råvarer og halvfabrikata nøje følges.
 9.2. Den i 9.1. nævnte opbevaring kan tillades i virksomheder  

 (levnedsmiddelvirksomheder eller detailforhandlingsvirksomheder) eller  

 levnedsmiddelengroslagre autoriseret eller godkendt i henhold til  

 levnedsmiddellovgivningen.
 9.3. Den i 9.1. nævnte opbevaring kan desuden tillades i et af den lokale  

 tilsynsmyndighed særlig godkendt lokale.
 9.4. Det i 9.3. nævnte lokale skal være indrettet i overensstemmelse med  

 de i kapitel 3 i miljøministeriets bekendtgørelse nr. 121 af 28. marts 1980  

 om detailforhandling af levnedsmidler givne bestemmelser og må ikke anvendes  

 til andet formål end det, hvortil det er godkendt (jfr. 10.2.).
 10. Lokaler til rengøring af inventar m.m.
 10.1. Rengøring af inventar m.m. uden for virksomheden kan tillades i  

 virksomheder (levnedsmiddelvirksomheder eller detailforhandlingsvirksomheder)  

 eller i levnedsmiddelengroslagre autoriseret eller godkendt i henhold til  

 levnedsmiddellovgivningen.
 10.2. Udover det i 10.1. nævnte kan rengøring af inventar m.m. ske i et af  

 den lokale tilsynsmyndighed særlig godkendt lokale indrettet som anført i  

 9.4.
 11. Opbevaring og rengøring m.m. af levnedsmiddelvogn.
 11.1. Vogne skal uden for åbningstiden anbringes i et af den lokale  

 tilsynsmyndighed godkendt lokale, medmindre den lokale tilsynsmyndighed  

 tillader andet.
 11.2. Rengøring af vogne og inventar m.m. skal - medmindre den lokale  

 tilsynsmyndighed tillader andet - foregå i det i 11.1. nævnte lokale, der da  

 skal være indrettet således, at effektiv rengøring sikres (jfr. 9.4.).
 Veterinærdirektoratet, den 3. februar  

 1982.
