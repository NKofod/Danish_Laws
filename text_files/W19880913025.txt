Ankestyrelsens principafgørelse U-7-88 om ulykkestilfælde - anerkendelse - afmønstret på skadetidspunktet Resume:
 Et ulykkestilfælde, som overgik en sømand på et tidspunkt, hvor han fortsat fik løn fra rederiet, men var afmønstret, fandtes ikke at være dækket af rederiets medhjælperforsikring, jf. § 3.
 Kassation:
Principafgørelsen har ikke længere vejledningsværdi Kassationsdato:
01-06-2009 Love:
Anordning for Færøerne om forsikring mod følger af ulykkestilfælde - anordning nr. 389 af 15. november 1966 - § 3 og § 58 Sagsfremstilling:
 En sømand S var den 16. september 1984 udsat for et ulykkestilfælde, hvorved han pådrog sig kraniebrud.
Det var oplyst, at S på tidspunktet for ulykkestilfældet fik løn fra rederiet A i forbindelse med afspadsering, men at han var ophørt med sit arbejde for rederiet i begyndelsen af september.
S var på ulykkestilfældet desuden medejer af en erhvervsvirksomhed.
 Færøernes Ulykkesforsikringsråd fandt, at den anmeldte skade ikke henhørte under anordning for Færøerne om forsikring mod følger af ulykkestilfælde.
 Ulykkesforsikringsrådet begrundede afgørelsen med, at den anmeldte skade ikke var opstået under udførelsen af et arbejde, og at skaden derfor ikke var dækket af A's medhjælperforsikring eller af S personlige erhvervsforsikring.
 Forsikringsselskabet anførte, at S efter selskabets opfattelse ikke var dækket af A's medhjælperforsikring, men at det kunne være ettvivlsspørgsmål, om han var dækket af sin personlige ulykkesfor sikring.
 Det fremgik af S søfartsbog, at han fra den 13. oktober 1983 blev udmønstret på et af A's skibe, og at han den 8. september 1984 blev afmønstret.
Lovgrundlag: § 3 og § 58 i anordning for Færøerne om forsikring mod følger af ulykkestilfælde.
Efter anordningens § 3 omfatter forsikringen mønstrede sømænd, fiskere og bådfiskere, sålænge disse er mønstrede.
 Afgørelse:
Ankestyrelsen finder ikke, at den anmeldte skade er dækket af rederiet A's forsikring, da skaden er opstået efter at S var afmønstret.
Ankestyrelsen tiltræder således Ulykkesforsikringsrådets afgørelse for så vidt angår dette spørgsmål.
 Med hensyn til spørgsmålet om, hvorvidt skaden falder ind under S personlige erhvervsforsikring, hjemvises sagen til Ulykkesforsikringsrådet til fornyet behandling af dette spørgsmål.
