 I et tilfælde, hvor senere adoptivforældre havde haft  

 døgnplejetilladelse for børnene i tiden, indtil adoptionsbevilling forelå, og  

 havde modtaget dagpenge herfor, kunne ikke godkendes fradrag for  

 plejeudgifter, idet de modtagne dagpenge svarede til barselsdagpenge, hvor  

 der ikke var fradragsret for nogen del.
 A klagede for indkomståret 1985 over, at de stedlige skattemyndigheder  

 ikke havde godkendt hendes fradrag på 41.057 kr. til dækning af  

 plejeudgifter.
Det var oplyst, at klageren og hendes ægtefælle i 1984 havde søgt  

 adoptionstilladelse for to udenlandske børn.
Den 27. december 1984 var  

 udstedt døgnplejetilladelse for børnene, som nu var identificerede, og denne  

 skulle gælde, indtil adoptionsbevilling forelå.
Børnene var fra januar 1985  

 passet af klageren og ægtefællen, og i september 1985 var adoptionsbevilling  

 udstedt.
Klageren havde for dette tidsrum modtaget dagpenge fra kommunen med  

 27.710 kr., og havde fratrukket 41.057 kr. til dækning af plejeudgifter i  

 tiden fra børnene var modtaget og til adoptionen var godkendt.
Den påklagede ansættelse havde beroet på, at de stedlige skattemyndigheder  

 ikke havde anerkendt dette fradrag, idet det var anført, at der ikke var tale  

 om et sædvanligt plejeforhold, omfattende fremmede børn, med udbetaling af  

 plejevederlag efter de for disse gældende regler og med etablering af et  

 ansættelsesforhold til kommunen.
Det til klageren udbetalte beløb, 27.710  

 kr., svarede til barselsdagpenge, der udbetaltes til biologiske mødre, når de  

 havde født.
Beløbet var således fuldt skattepligtigt, uden at der var  

 fradragsret for nogen del heraf.
Klageren påstod anerkendt, at det til hende udbetalte beløb var begrundet  

 alene i plejeforholdet, der ganske måtte kunne sidestilles med andre  

 døgnplejeforhold.
Hun anførte til støtte herfor, at der ikke var udbetalt  

 børnepenge i plejeperioden, at der ikke tilkom hende sædvanlig børnecheck,  

 som når der var tale om egne børn, og at der til familien var stillet særlige  

 krav fra amtskommunen.
I tilfælde af overtrædelse af kravene kunne  

 amtskommunen have fjernet børnene fra hjemmet igen.
Klageren fandt således,  

 at der var tale om et på amtskommunalt plan etableret plejeforhold med  

 godkendelse af primærkommunen.
Landsskatteretten måtte imidlertid være enig med myndighederne i, at de  

 for døgnplejeforhold fastsatte fradragsregler ikke kunne finde anvendelse i  

 det foreliggende tilfælde.
Den påklagede forhøjelse blev derfor stadfæstet.
 LV 1988, E 1.6.
