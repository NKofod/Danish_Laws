(For perioden 15. januar 1993 - 31.  

 januar 1996) I henhold til § 26 i lov nr. 370 af 6. juni 1991 om uddannelse af pædagoger fastsættes:
Uddannelsens formål og struktur § 1 .  Uddannelsen har samme formål som den  

 almindelige pædagoguddannelse, jf. § 1 i bekendtgørelse nr. 457 af 15. juni  

 1992, om uddannelse af pædagoger (uddannelsesbekendtgørelsen).
§ 2.  Uddannelsens længde er 2 år, jf. stk. 3, og den  

 består af en 1. del og en 2. del, hver på 1 år.
Uddannelsen tilrettelægges  

 som deltidsuddannelse over mindst 29 måneder og sådan, at den studerende  

 under uddannelsen kan bevare sin tilknytning til arbejdsmarkedet, jf. § 5,  

 stk.2.
 Stk. 2.  Der indgår en 12 ugers øvelsespraktikperiode i  

 uddannelsens 1. del.
 Stk. 3.  Uddannelsens længde angiver det antal  

 studenterårsværk, der skal lægges til grund for planlægningen af uddannelsen.  

 Et årsværk er en fuldtidsstuderendes arbejde i et år.
 § 3.  Målet med 1. del er det samme, som er fastsat  

 for 1. studieår i den almindelige pædagoguddannelse, jf.  

 uddannelsesbekendtgørelsens § 3.
 Adgangsbetingelser m.v.
 § 4.  Optagelse til uddannelsen sker senest pr. 1.  

 september 1993.
§ 5.  Optagelse til uddannelsen er betinget af, at  

 ansøgeren Stk. 2.  Det er endvidere en betingelse, at ansøgerens  

 arbejdsgiver over for seminariet har tilkendegivet at være bekendt med  

 uddannelsesvilkårene og at have accepteret i nødvendigt omfang at  

 tilrettelægge ansøgerens daglige arbejde sådan, at ansøgeren kan deltage i  

 uddannelsen på disse vilkår.
 Stk. 3.  Åremålskravet på 10 år efter stk. 1, nr. 2, kan  

 nedsættes med indtil 5 år på grundlag af dokumenterede kvalifikationer,  

 erhvervet gennem uddannelse.
 § 6.  Seminariet afgør, om adgangsbetingelserne i § 5  

 er opfyldt for den enkelte ansøger.
 Stk. 2.  Hvis der er flere egnede ansøgere, end det er  

 muligt at optage, optages de bedst egnede først.
Uddannelsens indhold og tilrettelæggelse § 7.  Uddannelsen indeholder de samme faggrupper og  

 fag som den almindelige pædagoguddannelse og tilrettelægges sådan, at den  

 studerendes arbejdsindsats i forbindelse med seminariets undervisning normalt  

 fordeler sig på fagene/faggrupperne i samme forhold som i den almindelige  

 pædagoguddannelse, jf. uddannelsesbekendtgørelsens § 4.
 § 8.  Om undervisningens tilrettelæggelse gælder  

 reglerne i uddannelsesbekendtgørelsens § 5, med undtagelse af stk. 1, nr. 1.
§ 9.  Uddannelsen omfatter arbejde med et speciale,  

 der afsluttes i uddannelsens 2. del.
Om specialet gælder i øvrigt reglerne i  

 uddannelsesbekendtgørelsens § 6, stk. 2 - 5.
 § 10.  Praktikken, jf. § 2, stk. 2, har samme formål  

 som i den almindelige pædagoguddannelse, jf. uddannelsesbekendtgørelsens § 7  

 stk. 1.
 Stk. 2.  Studerende, der er ansat på et arbejdssted,  

 hvis virksomhed retter sig mod børn, unge eller voksne i sociale  

 vanskeligheder eller med fysiske eller psykiske handicap, gennemfører  

 praktikken ved et praktiksted, der retter sig mod børn, unge eller voksne i  

 almindelighed, og omvendt.
Stk. 3.  I praktikperioden indkalder seminariet de  

 studerende til undervisning på seminariet.
Indkaldet har et omfang på en uge,  

 der kan fordeles over praktikperioden.
 Stk. 4.  Om praktikken gælder i øvrigt reglerne i  

 uddannelsesbekendtgørelsens § 7, stk. 3, 4, 6 og 7.
 § 11.  Målet for de enkelte fag/faggrupper er de samme  

 som i den almindelige pædagoguddannelse, jf. uddannelsesbekendtgørelsens § 8.
Deltagelse, bedømmelse og bevis § 12.  Reglerne i uddannelsesbekendtgørelsens § 9 og §  

 10 om mødepligt, pålæg om omgang og bortvisning gælder også for denne  

 uddannelse.
Muligheden for fritagelse for mødepligt omfatter uddannelsens 2.  

 del.
 Stk. 2.  I stedet for omgang efter stk. 1 kan rektor  

 pålægge en studerende at færdiggøre uddannelsen på anden måde.
 § 13.  Reglerne i uddannelsesbekendtgørelsens § 11 og  

 § 12 om bedømmelse og karaktergivning gælder også for denne uddannelse.
 § 14.  Ved afslutningen af praktikken foretages en  

 praktikvurdering.
 Stk. 2.  Ved afslutningen af 1. del afholder seminariet  

 en prøve, der skal give den studerende mulighed for at vise, i hvilket omfang  

 den pågældende har nået de mål, der er fastsat for 1. del, jf. § 3.
 Stk. 3.  Studerende, hvis praktik bedømmes til Ikke  

 godkendt, eller som ikke består den prøve, der er nævnt i stk. 2, kan ikke  

 fortsætte uddannelsen i 2. del, jf. dog stk. 4.
Stk. 4.  Studerende, der er omfattet af stk. 3, har ret  

 til bedømmelse efter stk. 1 eller stk. 2 på et nyt grundlag senest 3 måneder  

 efter den første bedømmelse.
Seminariet afgør efter samråd med den  

 studerende, på hvilken måde det nye grundlag for bedømmelsen tilvejebringes.
 § 15.  Reglerne i uddannelsesbekendtgørelsens § 16 og  

 § 17, stk. 1 og 3, om specialebedømmelse og standpunktsbedømmelse gælder også  

 for denne uddannelse.
 Stk. 2.  Det er en betingelse for at kunne gå til  

 eksamen efter § 16, at den studerende har opnået standpunktsbedømmelsen  

 Godkendt i de fag, hvori den pågældende ikke aflægger prøve efter § 16.
 § 16 .  Uddannelsen afsluttes med eksamen, der for den  

 enkelte studerende består af den prøve, der er nævnt i  

 uddannelsesbekendtgørelsens § 19, og de to prøver, der er nævnt i  

 uddannelsesbekendtgørelsens § 20.
 Stk. 2.  Eksamen afholdes samtidig med eksamen i den  

 almindelige pædagoguddannelse i vinteren 1995/1996.
 § 17.  Reglerne i uddannelsesbekendtgørelsens §§ 21 -  

 24 om prøveformer, sygeprøve, omprøve og bevis gælder også for denne  

 uddannelse.
Andre bestemmelser om uddannelsen § 18.  De nærmere regler om uddannelsen fastsættes i  

 en studieordning.
Reglerne i uddannelsesbekendtgørelsens § 25 finder  

 tilsvarende anvendelse.
 § 19.  Ministeriet kan dispensere fra bekendtgørelsen,  

 når ganske særlige forhold taler for det.
 § 20.  Reglerne om klage i uddannelsesbekendtgørelsens  

 § 29 gælder også for denne uddannelse.
 Ikrafttræden m.v.
 § 21.  Bekendtgørelsen træder i kraft den 15. januar  

 1993 og har virkning til den 1. februar 1996.
 Stk. 2.  Studerende, der ikke kan afslutte eller ikke  

 har afsluttet deres uddannelse inden 1. februar l996, kan efter bestemmelser  

 i seminariets studieordning om den almindelige pædagoguddannelse færdiggøre  

 uddannelsen efter reglerne om denne.
Undervisnings- og Forskningsministeriet,  

 den 23. december 1992 P.M.V.
