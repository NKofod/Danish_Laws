Landsskatteretskendelse Aktieombytning - avancebeskatning A klagede for indkomståret 1993 over, at de stedlige  

 skattemyndigheder havde anset avance ved aktieombytning, 87.933.000 kr., for  

 skattepligtigt.
Det fremgik af sagens oplysninger, at klageren og B indtil  

 den 1. april 1993 ejede hver 50 % af anpartskapitalen på 80.000 kr. i C  

 ApS, og at anparterne var fordelt mellem anpartshaverne, således at  

 hver af anpartshaverne ejede 20.000 kr.
A-anparter og 20.000 kr.  

 B-anparter.
 Det var oplyst, at C ApS ejede en betydelig post  

 børsnoterede aktier.
 Af vedtægterne for C ApS fremgik bl., at hver  

 A-anpart havde 10 stemmer for hver 10 kr. nominel værdi, og hver  

 B-anpart 1 stemme for hver 10 kr. nominel værdi.
Af en aktionæroverenskomst mellem A-anpartshaverne i  

 C ApS dateret den 25. marts 1985 fremgik, at aktionæroverenskomsten  

 trådte i kraft ved underskriften og forblev i kraft, så  

 længe A-aktionærerne havde en afgørende indflydelse i C  

 ApS.
Endvidere fremgik det, at overenskomsten bandt A-aktionærerne til  

 på ordinære og ekstraordinære generalforsamlinger at  

 optræde enige og stemmeafgive ens eller at afstå fra at stemme  

 på generalforsamlingens forskellige dagsordensforslag, at  

 A-aktionærerne skulle besætte alle bestyrelsesposter i C ApS,  

 såfremt andet ikke var aftalt med B-aktionærerne, at  

 A-aktionærerne under alle omstændigheder skulle besidde  

 flertallet af de generalforsamlingsvalgte bestyrelsesposter, og at  

 overenskomsten var uopsigelig mellem parterne og kun kunne opløses,  

 såfremt alle parter var enige herom.
Den 2. april 1993 erhvervede klageren nominelt 10 kr.  

 B-anparter af B for 44.000 kr., idet kursværdien pr. 1 kr. anpart blev  

 ansat til 4.400 kr.
Klageren ejede herefter 20.010 kr.
B-anparter og B 19.990  

 kr.
B-anparter.
Den 22. april 1993 overdrog klageren sine 20.000 kr.  

 A-anparter og 20.010 kr.
B-anparter til D ApS, hvori klageren var  

 eneanpartshaver og direktør.
I D ApS's direktions redegørelse i  

 henhold til anpartsselskabslovens § 21, jf. § 5 A, stk. 3, af 13. april 1993  

 hed det:
 "Med henblik på at sikre D ApS's kontrol med C ApS  

 foreslog direktionen, at D ApS erhverver fra direktør A nom. kr.  

 20.000,00 A-anparter og kr. 20.010,00 B-anparter i C ApS, og således  

 50,0125 % af selskabets indskudskapital.
 Anparterne overtages af D ApS til en kursværdi  

 beregnet på grund af indre værdier i C ApS, hvis værdi igen  

 skal beregnes på grundlag af børskursen for de af C ApS ejede  

 aktier i E A/S, udgørende det største aktiv i selskabet.
 Vederlaget for anparterne præsteres af D ApS ved  

 udstedelse af nye anparter, idet selskabets anpartskapital samtidig  

 forhøjes til 10.000.000,00.
Det er direktionens vurdering, at den for anparterne i C  

 ApS ansatte værdi mindst svarer til det aftalte vederlag i form af  

 anparter i D ApS." Af et generalforsamlingsprotokollat fra en  

 ekstraordinær generalforsamling i D ApS af 22. april 1993 fremgik, at  

 det besluttedes at forhøje anpartskapitalen i dette selskab med  

 9.920.000 kr. ved apportindskud fra klageren, der for de nye anparter skulle  

 ombytte sine 20.000 kr.
A-anparter og 20.010 kr.
B-anparter i C ApS.  

 Endvidere fremgik det, at tegningen/ombytningen skulle ske til kurs 1.775  

 baseret på kursværdien på 176.080.000 kr. for anparterne i  

 C ApS.
Af et generalforsamlingsreferat fra en ekstraordinær  

 generalforsamling i C ApS den 6. maj 1993 fremgik, at det besluttedes at  

 udvide dette selskabs anpartskapital ned nom. 30 kr. fordelt i 3 B-anparter a  

 10 kr.
Det fremgik endvidere, at B og D ApS frafaldt deres lovmæssige  

 fortegningsret, og at F ApS, hvori B var eneanpartshaver og direktør,  

 tegnede de nye anparter.
Tegningskursen blev fastsat til 5.400 kr. for 1 kr.  

 anpart, således at kursværdien af de nye anparter androg 162.000  

 kr.
Af en redegørelse fra direktionen i F ApS i henhold  

 til anpartsselskabslovens § 21, jf. § 5 A, stk. 3, af 6. maj fremgik, at  

 direktionen med "henblik på, at sikre F ApS's kontrol med C ApS"  

 foreslog, at selskabet fra B erhvervede nom. 20.000 kr.
A-anparter og 19.990  

 kr.
B-anparter i C ApS, således at F ApS herefter ville eje 50,0062 %  

 af indskudskapitalen i C ApS.
Af et generalforsamlingsprotokollat fra en  

 ekstraordinær generalforsamling i F ApS den 18. maj 1993 fremgik, at  

 det besluttedes at forhøje anpartskapitalen i dette selskab med  

 9.920.000 kr. ved apportindskud fra B, der for de nye anparter skulle ombytte  

 sine 20.000 kr.
A-anparter og 19.990 kr.
B-anparter i C ApS.
Endvidere  

 fremgik det, at tegningen/ombytningen skulle ske til kurs 2.175 baseret  

 på kursværdien på 215.760.000 kr. for anparterne i C  

 ApS.
Af en anpartsoverdragelsesaftale af 16. august 1993  

 fremgik, at F ApS pr. denne dato overdrog nom. 5 kr. anparter i C ApS til D  

 ApS.
Overdragelsen skete til kurs 4.400 pr. 1 kr. anpart, således at  

 kursværdien af den overdragne anpart androg 22.000 kr.
Der forelå  

 kopi af en check på dette beløb fra D ApS til F ApS.
 Klageren og B besad herefter på ny hver 50 % af  

 anparterne i C ApS i kraft af deres anpartsbesiddelser i henholdsvis D ApS og  

 F ApS.
Klagerens repræsentant havde over for de stedlige  

 skattemyndigheder oplyst, at baggrunden for de foretagne transaktioner var,  

 at der ønskedes en opblødning af den tætte binding i C  

 ApS, idet selskabet havde en stor kontantbeholdning.
Aktionærerne havde  

 ingen grund til at binde sig til hinanden omkring kontanter.
Hertil kom, at  

 et eventuelt generationsskifte lettere kunne lade sig gøre.
I den  

 forbindelse var det den forskellige familiemæssige situation, der  

 vejede tungest.
Den store likvide beholdning i C ApS var efterfølgende  

 flyttet ud til de 2 anpartshavere i form af udbytte.
Repræsentanten  

 havde endvidere oplyst, at der den 25. marts 1993 blev afholdt et møde  

 hos B's revisor, hvor sagen blev drøftet.
Der blev ikke indgået  

 en skriftlig aftale vedrørende selve aktieombytningen.
Der havde alene  

 foreligget en "køreplan" for transaktionen, idet det havde været  

 klart fra begyndelsen, hvad endemålet skulle være.
Det var helt  

 vilkårligt, at det blev klageren, der blev den første  

 majoritetsindehaver.
B havde oplyst, at han overvejede situationen meget,  

 idet han var den første, der skulle sælge, hvorved klageren blev  

 majoritetsindehaver.
Hans advokat havde meddelt ham, at han løb en  

 risiko.
Selv om han i mere end 10 år havde samarbejdet med klageren,  

 var B betænkelig ved situationen.
Efter endt overvejelse var B dog  

 gået med til at sælge de 10 kr. anparter.
Repræsentanten  

 havde oplyst, at overdragelsen den 16. august 1993 af anpartsposten på  

 5 kr. aldrig havde været drøftet.
Denne overdragelse var  

 således sket, uden at advokat eller revisor havde været  

 indblandet.
B havde herom oplyst, at klageren ringede til ham, idet denne  

 ønskede, at der skulle findes en løsning, således at  

 pariteten kunne genetableres.
Det blev drøftet, om der skulle  

 indsættes en 3. person som medanpartshaver.
Drøftelsen mundede  

 ud i, at man valgte at undlade at involvere en 3. person.
Klageren havde  

 oplyst, at han var nervøs i den periode, hvor det var B, der havde  

 majoriteten.
Det, der specielt gjorde ham nervøs, var  

 dødsrisikoen for B.
Klageren og B havde over for de stedlige  

 skattemyndigheder oplyst, at de ikke kunne huske, hvorledes betalingen fra  

 klageren til B vedrørende den første overdragelse, fandt sted.  

 Det var ikke sket med kontanter.
Der kunne være tale om udligning af  

 tilgodehavende mellem klageren og B eller måske med betaling af check  

 fra klageren.
Klagerens repræsentant havde over for Landsskatteretten  

 oplyst, at parterne efter mange års samarbejde til stadighed havde haft  

 en indbyrdes mellemregning, hvori betalingen af de 44.000 kr. indgik.
Efter  

 at være forespurgt om forholdet, besluttede klageren og B at fjerne  

 denne post fra den indbyrdes mellemregning, og klageren udstedte derfor en  

 check på beløbet til B i januar 1995. Der var fremlagt kopi af  

 en check fra klageren til B af 3. januar 1995.
 Klageren selvangav ikke nogen fortjeneste ved den  

 ovennævnte overdragelse af anparterne i C ApS, idet overdragelsen  

 ansås for omfattet af aktieavancebeskatningslovens § 13, stk. 1 og 2,  

 jf. lovbekendtgørelse nr. 865 af 22. oktober 1992 som ændret ved  

 lov nr. 1030 af 19. december 1992, § 4, stk. 1, 1.pkt.
 Ved den påklagede ansættelse var klageren i  

 medfør af aktieavancebeskatningslovens § 4 anset for skattepligtig af  

 den ved overdragelsen konstaterede avance.
 Den skattepligtige avance var opgjort således:
Salgspris 176.080.000 kr.
Købspris 84.000 kr.
Avance 175.996.000 kr.
Ejertidsfradrag 50 % 87.998.000 kr.
 87.998.000 kr.
Bundfradrag 65.000 kr.
Særlig indkomst 87.993.000 kr.
 Klagerens ansættelse af særlig indkomst var  

 således forhøjet med dette beløb.
Der var som begrundelse for ansættelsen henvist til,  

 at den foretagne ombytning af klagerens anparter i C ApS med anparter i F ApS  

 ikke var omfattet af bestemmelserne om skattefri aktieombytning i  

 aktieavancebeskatningslovens § 13, stk. 1 og 2, idet F ApS's stemmeflerhed i  

 C ApS ved de foretagne transaktioner kun bestod i en ganske kort periode,  

 inden der blev genetableret paritet mellem anpartshaverne.
De stedlige  

 skattemyndigheder havde derfor fundet, at betingelserne for skattefri  

 aktieombytning efter aktieavancebeskatningslovens § 13, stk. 3, ikke var  

 opfyldt.
Skatteankenævnet havde nærmere henvist til, at  

 formålet med bestemmelserne om aktieombytning var at gøre det  

 nemmere for selskaber og aktionærer at foretage omstruktureringer.
Det  

 måtte dog anses at være en forudsætning for, at ombytningen  

 kunne ske efter reglerne i aktieavancebeskatningslovens § 13, at det selskab,  

 der ved ombytningen erhvervede anparter/aktier, opnåede og bevarede  

 flertallet af stemmerne i dette selskab i mere end en ganske kort periode, og  

 at ombytningen var erhvervsmæssigt begrundet.
De af klageren og B  

 foretagne transaktioner kunne alene antages at have haft til formål  

 midlertidigt at skabe en situation, hvor først den ene anpartshaver  

 gennem sit anpartsselskab og dernæst den anden anpartshaver gennem sit  

 anpartsselskab i en ganske kort periode opnåede stemmeflerhed i C ApS,  

 inden der igen blev tilvejebragt paritet mellem anpartshaverne - nu gennem  

 deres anpartsselskaber.
Det kunne ikke antages at have været  

 intentionen med loven, at man ved at etablere en konstruktion, hvorved der i  

 en meget kort periode blev opnået stemmeflertal i det erhvervende  

 selskab, kunne blive omfattet af reglerne om skattefri aktieombytning.  

 Forløbet og afslutningen af de foretagne konstruktioner viste  

 således, at ombytningen ikke havde tjent forretningsmæssige  

 formål, da ingen af parterne havde opnået bestemmende indflydelse  

 i C ApS.
Selskaberne havde ganske vist på skift i en meget kort periode  

 formelt haft stemmeflertallet i C ApS, men dette var ikke blevet benyttet,  

 hvilket de efterfølgende transaktioner viste næppe heller havde  

 været hensigten.
Betingelserne i aktieavancebeskatningslovens § 13,  

 stk. 3, jf. stk. 2, kunne derfor ikke anses for opfyldt, og klagerens  

 overdragelse af anparterne i C ApS skulle derfor beskattes efter lovens §  

 4.
Klagerens advokat nedlagde over for Landsskatteretten  

 påstand om nedsættelse af den påklagede ansættelse  

 med den foretagne forhøjelse, og gjorde til støtte herfor  

 gældende, at den omhandlede anpartsombytning opfyldte de i  

 aktieavancebeskatningslovens § 13, stk. 2 og 3, stillede betingelser for  

 adgangen til at blive beskattet efter fusionsskattelovens § 11. Advokaten  

 henviste herved til, at ved de to omhandlede ombytninger opnåede  

 henholdsvis D ApS og F ApS flertallet af stemmerne i C ApS.
Der var ikke i  

 den dagældende udformning af aktieavancebeskatningslovens § 13, stk. 2  

 og 3, hjemmel til at fordre, at det erhvervede selskab bevarede  

 stemmemajoriteten i det indskudte selskab efter aktieombytningen, ligesom der  

 ikke var hjemmel til at fordre, at akieombytningen skulle være  

 forretningsmæssigt begrundet.
Repræsentanten anførte, at  

 aktieavancebeskatningsloven senere var ændret, således at der  

 blev krævet godkendelse til skattefri aktieombytning i den her  

 omhandlede situation.
 På det pågældende tidspunkt skulle man  

 imidlertid alene opfylde betingelserne i loven, og disse betingelser opfyldte  

 klageren.
Repræsentanten anførte endvidere, at i de  

 perioder, hvor der ikke var fuldstændig paritet mellem klagerens og B's  

 anpartsbesiddelser i C ApS - dvs. i perioden fra den 2. april til den 16.  

 august 1993 - var de to anpartshavere i enhver henseende undergivet de  

 risici, der var forbundet med at være minoritetsanpartshaver, og det  

 kunne i øvrigt ikke tiltrædes, at denne periode blev  

 karakteriseret som "en meget kort periode". Repræsentanten henviste til  

 det af klageren og B over for de stedlige skattemyndigheder oplyste, og  

 anførte at de således meddelte oplysninger måtte forventes  

 vedstået under sædvanligt strafansvar.
Advokaten henviste  

 endvidere til, at B efter salget af de 10 kr. anparter ikke havde noget  

 retskrav på senere at få tillagt stemmeflerheden i C ApS.
B var  

 således fra og med den 2. april 1993 påført en reel risiko  

 for, at klageren, respektive D ApS, som majoritetsanpartshaver i C ApS skulle  

 bortse fra den efterfølgende del af "køreplanen". Endvidere var  

 klageren, respektive D ApS, fra den 6. maj 1993 påført en reel  

 risiko for, at F ApS som majoritetsindehaver i C ApS ville bortse fra den  

 sidste del af "køreplanen". D ApS havde således ikke noget  

 retskrav på efterfølgende at få overdraget de 5  

 kr.-anparter i C ApS til genskabelse af paritet.
Advokaten anførte, at  

 ved "retskrav" skulle forstås krav, som var gennemtvingelige ved  

 domstolene.
Parterne havde ikke sådanne retskrav, idet det  

 tværtimod udtrykkeligt under parternes drøftelse af  

 "køreplanen" blev fastslået, at et sådant retskrav ikke  

 bestod, og at parterne måtte acceptere den heraf affødte risiko.  

 Det blev således foreholdt klageren og B, at transaktionerne ikke  

 måtte være indbyrdes afhængige og betingede, og dette blev  

 accepteret af parterne.
På nåde og unåde var således  

 B i perioden 2. april til 6. maj 1993 og klageren i perioden fra den 6. maj  

 1993 til den 16. august 1993 i hinandens vold.
Endelig henviste advokaten  

 til, at ingen af parterne havde opnået en økonomisk fordel ved  

 aktieombytningen, og at der heller ikke på længere sigt blev  

 opnået en sådan fordel.
Ingen af de ombyttede anparter i C ApS  

 var således steget i værdi, og der var ikke tillagt anparterne  

 andre rettigheder end hidtil, hverken med hensyn til udbytte,  

 likvidationsprovenu eller stemmeret.
Der savnedes derfor en  

 fornuftmæssig begrundelse for at fordre avancebeskatning i forbindelse  

 med anpartsombytning, hvor der ikke var realiseret nogen avance, og som var  

 gennemført for at lette gennemførelsen af et generationsskifte.  

 Hertil kom, at skatteankenævnets opfattelse var uden sagligt grundlag  

 og dermed ganske uhjemlet.
Landsskatteretten udtalte Efter de dagældende regler i  

 aktieavancebeskatningslovens § 13, stk. 2, havde aktionærerne i det  

 erhvervende selskab ved aktieombytning adgang til beskatning efter reglerne i  

 §§ 9 og 11 i fusionsskatteloven under nærmere fastsatte betingelser,  

 som var opfyldt i dette tilfælde.
Aktieombytning var i stk. 3 defineret  

 som den transaktion, hvorved et selskab erhvervede andel i et andet selskabs  

 aktiekapital med den virkning, at det opnåede flertallet af stemmerne i  

 dette selskab, ved til gengæld for værdipapirer tilhørende  

 aktionærerne i det andet selskab at tildele dem aktier eller anparter i  

 det første selskab og eventuelt en kontant udligningssum på  

 højst 10 % af den pålydende værdi eller, når der  

 ikke eksisterede en pålydende værdi, af den bogførte  

 værdi af de værdipapirer, som var udleveret til gengæld  

 herfor.
Landsskatteretten fandt, at den her omhandlede  

 aktieombytning ikke var en aktieombytning som defineret ovenfor.
Der var  

 herved lagt vægt på, at aftalen af 2. april 1993 om overdragelse  

 af anparter fra B til klageren, den den 6. maj 1993 vedtagne  

 kapitalforhøjelse i C ApS, hvor aktionærerne frafaldt deres  

 fortegningsret, og aftalen af 16. august 1993 om overdragelse af anparter fra  

 F ApS til D ApS, var et samlet aftalekompleks, der ikke tilsigtede, at nogen  

 af de af anpartshaverne beherskede selskaber reelt skulle besidde  

 stemmeflertallet i C ApS, men alene at disse selskaber ved aktieombytningen  

 formelt opnåede flertallet af stemmerne i C ApS.
Henset hertil og  

 henset til, at den af anpartshaverne vedtagne anpartshaveroverenskomst  

 medførte, at anpartsoverførslerne ikke indebar nogen reel  

 risiko for, at der i de perioder, hvor parterne ikke ejede hver 50% af  

 anparterne i C ApS, ville blive truffet beslutninger, der var til skade for  

 den part, der havde færre end 50 % af stemmerne, og henset til  

 længden af de perioder, hvor parterne ikke havde lige mange stemmer i C  

 ApS, var der ikke tale om aktieombytning, hvorved et selskab erhvervede en  

 andel i et andet selskabs aktiekapital med den virkning, at der blev  

 opnået flertallet af stemmerne i dette selskab.
 Landsskatteretten kunne derfor tiltræde, at klageren  

 var skattepligtig af den ved aktieombytningen konstaterede avance, og  

 ansættelsen blev stadfæstet.
