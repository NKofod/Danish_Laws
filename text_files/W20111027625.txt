Ankestyrelsens principafgørelse 177-11 om arbejdsskade - personkreds - vaccination - foelgesygdom - plejepersonale - arbejdsgivers interesse - ulykke Resume:
En social- og sundhedsassistent blev vaccineret mod H1N1-influenza.
Hun udviklede en hjernesygdom som følge af vaccinationen.
Ankestyrelsen anerkendte skaden som en arbejdsulykke.
Ankestyrelsen lagde vægt på, at Sundhedsstyrelsen havde anbefalet, at halvdelen af personalet blev vaccineret på grund af en forventet epidemi.
Kommunen tilbød alle medarbejdere på social- og sundhedsområdet vaccination.
 Kassation:
Principafgørelsen har ikke længere vejledningsværdi Kassationsdato:
28-03-2012 Love:
Lov om arbejdsskadesikring - lovbekendtgørelse nr. 848 af 7. september 2009 - § 5 Afgørelse:
 Ankestyrelsen har i møde truffet afgørelse om, hvorvidt den anmeldte i H1N1- vaccination den 10. november 2009 er omfattet af loven.
Resultatet er  Ulykken den 10. november 2009, hvor du fik en hjernesygdom i forbindelse med vaccination mod H1N1 er en arbejdsskade Vi ændrer således Arbejdsskadestyrelsens afgørelse.
 Du vil høre fra Arbejdsskadestyrelsen.
 Der var enighed på mødet.
Begrundelsen for afgørelsen Vi vurderer, at den anmeldte H1N1-vaccination den 10. november 2009 sket på grund af dit arbejde eller de forhold, det er foregået under.
Vi har lagt vægt på, at du har fået vaccinationen, fordi Sundhedsstyrelsen havde anbefalet, at cirka halvdelen af plejepersonalet i kommunen tog H1N1-vaccinen på grund af en forventet epidemi.
Formålet med vaccinationen var at sikre et beredskab i forbindelse med en epidemi.
 Din arbejdsgiver har endvidere oplyst til Arbejdsskadestyrelsen, at alle medarbejdere iXX kommune med arbejde indenfor social- og sundhedsområdet blev tilbudt en vaccine i forbindelse med H1N1-udbruddet.
 Ved en arbejdsskade forstås efter arbejdsskadeloven en ulykke eller en erhvervssygdom, der er en følge af arbejdet eller de forhold, det er foregået under.
 Oplysningerne fremgår særligt af anmeldelsen, Arbejdsskadestyrelsens telefonnotater af 26. og 27. april om oplysninger fra arbejdsgiver, din besvarelse af Arbejdsskadestyrelsens spørgeskema samt AAs brev af 5. juni 2010, vedlagt mails af 21. og 29. oktober 2009 fraXX Kommunes sundheds- og sygeplejefaglige leder til blandt andet kommunens ældrecentre om vaccination samt opslag fra kommunens intranet om vaccination af personale.
Bemærkninger til klagen AA forbundhar oplyst, at situationen ikke kan sammenlignes med almindelig influenza vaccine.
Der var tale om en særlig situation, hvor Sundhedsstyrelsens havde anbefalet, at cirka halvdelen af plejepersonalet i kommunen tog vaccinen på grund af forventet epidemi.
Vi bemærker, at AA forbunds oplysninger er indgået i vores vurdering af sagen.
Vi henviser i den forbindelse til ovennævnte begrundelse for afgørelsen.
Oplysningerne i sagen Vi har afgjort sagen på grundlag af - de oplysninger, som forelå, da Arbejdsskadestyrelsen traf afgørelse i sagen - Arbejdsskadestyrelsens afgørelse af 9. august 2010. Ved denne afgørelse fik du afslag - klagen til Ankestyrelsen - AA forbunds brev af 12. september 2010 med bemærkninger til klagen, vedlagt nye oplysninger i form af Sundhedsstyrelsens vejledning, tabel og anbefalinger om vaccination mod H1N1 udsendt den 29. september 2009 samt sundhedsafdelingen iXX Kommunes årsrapport fra 2009.
