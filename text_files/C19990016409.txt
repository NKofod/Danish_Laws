Cirkulære om administrative  

 bødefastsættelser ved overtrædelse af skattekontrollovens  

 §§ 13, 13 B, 13 C, 15, 16 og 181) A.
Tilregnelse Overtrædelse af skattekontrollovens §§ 13, 13  

 B, 13 C og 16 er kun strafbar, hvis der foreligger et forsætligt eller  

 groft uagtsomt forhold.
Overtrædelse af skattekontrollovens § 15  

 er kun strafbar, hvis der foreligger forsæt til skatteunddragelse.  

 § 18 er ikke en materiel straffebestemmelse, men en bestemmelse der  

 hjemler (bøde)straf for juridiske personer ved overtrædelse af  

 de i § 18 nævnte straffebestemmelser.
 Simpel uagtsomhed, der kan defineres som  

 tilsidesættelse af almindelig agtpågivenhed, er straffri.
Skattemyndighederne har bevisbyrden for, at der foreligger  

 et strafbart forhold.
Hvis der er tvivl herom, skal enhver berettiget tvivl  

 komme skatteyderen til gode.
Hvis der foreligger berettiget tvivl, skal  

 bødekrav ikke rejses.
 Er der tvivl om, hvorvidt der foreligger et  

 forsætligt eller kun groft uagtsomt forhold, skal tvivlen på  

 samme måde komme skatteyderen til gode, således at der kun rejses  

 bødekrav efter bestemmelserne om grov uagtsomhed.
 Hvor forholdene ved overtrædelse af §§ 13, 13  

 B, 13 C og 15 taler for, at der ikke foreligger et åbenbart  

 forsætligt forhold, og hvor de samlede ansvarspådragende skatte-  

 og eventuelle afgiftsunddragelser ikke overstiger 10.000 kr., kan det  

 formodes, at der kun er tale om uagtsomhed, dvs. at forholdet enten er  

 straffrit (§ 15) eller højst kan henføres under  

 §§ 13, stk. 2, 13 B, stk. 2 eller 13 C, stk. 2.
B.
Bødefastsættelse 1. Skattekontrollovens § 13 Ved forsætlige overtrædelser  

 fastsættes bøden normalt til 2 gange de unddragne skatter.
 Ved grov uagtsomhed udgør normalbøden  

 1 gang de unddragne skatter.
 Af den del af en skatteunddragelse, der ikke overstiger  

 30.000 kr., beregnes bøden dog kun som 1 gang de unddragne skatter ved  

 forsæt og som ½ gang de unddragne skatter ved grov uagtsomhed.
Både forsætligt og groft uagtsomt forhold i samme sag Hvis der foreligger både et forsætligt og et  

 groft uagtsomt forhold, foretages nedsættelsen af normalbøden  

 til halvdelen af de første 30.000 kr.´s skatteunddragelse såvel  

 for det beløb, som vedrører det forsætlige forhold, som  

 for det beløb, der vedrører det groft uagtsomme forhold.
 Hvis der både foreligger forhold, som skyldes grov  

 uagtsomhed og forsætlige forhold, foretages bødeberegningen  

 på følgende måde:
-	først beregnes bøden vedrørende den unddragelse,  

 som skyldes grov uagtsomhed -	dernæst beregnes bøden vedrørende det  

 forsætlige forhold på toppen af det forhold, som skyldes grov  

 uagtsomhed.
Flere arter af differencer Hvis der foreligger flere arter af differencer, forholdes  

 der ved beregningen af de bødegivende skatter på følgende  

 måde:
-	først tillægges de ikke ansvarspådragende,  

 konkrete differencer, hvori der ikke indgår noget ligningsmæssigt  

 skøn, -	dernæst tillægges de differencer, der skyldes grov  

 uagtsomhed, og -	endelig tillægges de differencer, der skyldes forsætligt  

 forhold.
 Ikke ansvarspådragende skønsmæssige  

 forhøjelser holdes uden for denne skatteberegning.
Forskydningsdifferencer Ved forskydningsdifferencer, dvs. differencer der  

 er eller vil blive udlignet i et senere indkomstår, fastsættes  

 bøden normalt til halvdelen af de ovennævnte satser.
Der rejses ikke sag for forskydningsdifferencer -	der ikke overstiger eller har oversteget 30.000 kr.
-	der ikke er væsentlige i forhold til den aktiv-/passivmasse,  

 differencen vedrører.
Ved »ikke-væsentlige« forstås en  

 difference, der er mindre end 10% af den pågældende  

 aktiv-/passivmasse og ikke overstiger 200.000 kr.
Éngangsindtægter Ved groft uagtsomme overtrædelser, hvor det  

 unddragne beløb er af betydelig størrelse, og unddragelsen  

 vedrører éngangsindtægter, skal bøden  

 fastsættes således at der er balance mellem dennes  

 størrelse og strafværdigheden af handlingen/overtrædelsen.  

 Dvs. at der skal ske en efter omstændighederne både totalt og  

 relativt betydelig nedsættelse af normalbøden.
2. Skattekontrollovens § 13 B Bøden beregnes som anført under 1 af den  

 skatteunddragelse, som den urigtige faktura eller dokumentation har  

 medført.
3. Skattekontrollovens § 13 C Bøden beregnes som anført under 1 af den  

 pågældende leverandørs skatteunddragelse henholdsvis  

 indeholdte skat/arbejdsmarkedsbidrag.
4. Skattekontrollovens § 15 Bøden beregnes som anført under 1 for  

 forsætlige overtrædelser.
5. Skattekontrollovens § 16 Overtrædelse af skattekontrollovens § 16 kan  

 ske på to måder:
 Enten med forsæt til skatteunddragelse,  

 § 16, stk. 3, dvs. at den pågældende med viden om, at  

 den meddelte ansættelse er for lav og med hensigt til at unddrage det  

 offentlige skat undlader at underrette skattemyndighederne om den for lave  

 ansættelse.
Eller ved forsætligt eller ved grov  

 uagtsomhed at undlade at underrette skattemyndighederne om den for lave  

 ansættelse, § 16, stk. 2. I disse tilfælde har  

 forsættet eller den grove uagtsomhed alene relation til den undladelse  

 af at opfylde handlepligten i § 16, stk. 1 - og ikke til  

 skatteunddragelsen.
Denne situation vil som hovedregel foreligge, hvor  

 skatteyderen selv efter udløbet af 4 ugersfristen har underrettet  

 skattemyndighederne om den for lave ansættelse.
 Ved overtrædelse af § 16, stk. 3  

 beregnes bøden efter samme retningslinier som ved forsætlige  

 overtrædelser af § 13, jf. 1.
Ved overtrædelse af § 16, stk. 2 er  

 normalbøden 1/3 af den unddragne skat.
Dette gælder for  

 både forsætlige og groft uagtsomme forhold.
 Der bør udvises tilbageholdenhed med at gøre  

 strafansvar gældende efter § 16, stk. 2. Dette gælder  

 særligt i sager, hvor skattemyndighederne har haft gode muligheder for  

 umiddelbart at konstatere fejlen, idet der f.eks. kunne være foretaget  

 en vurdering af de indberettede oplysninger der ligger til grund for  

 skatteansættelsen, eller det kunne være undersøgt om en -  

 efter omstændighederne - stor udbetaling af overskydende skat var  

 korrekt.
Ansvar for overtrædelse af § 16, stk. 2 bør dog  

 gøres gældende, hvor forholdet må anses at have en ikke  

 ringe grovhed.
Dette kan især være tilfældet, hvor det er  

 skatteyderen der er skyld i den for lave skatteansættelse - uden at der  

 dog er fuldt bevismæssigt grundlag for at henføre forholdet til  

 § 16, stk. 3. Ligeledes kan det uanset fejl hos myndighederne  

 være tilfældet, hvor der er udbetalt en stor overskydende skat,  

 der for skatteyderen burde have fremstået som urigtig.
Ved overtrædelse af § 16, stk. 2 skal det vurderes om  

 overtrædelsen er af mere ordenspræget karakter.
Hvis dette er  

 tilfældet, gøres der ikke ansvar gældende.
6. Skattekontrollovens § 18 Bøden beregnes efter de regler der gælder for  

 den materielle straffebestemmelse, der er overtrådt (§§ 13, 13 B,  

 13 C eller 16), jf. ovenfor.
C.
Forsøg For forsøg udgør bøden halvdelen af  

 de under B anførte satser.
D.
Medvirken For medvirken udgør bøden halvdelen af de  

 ovenfor under B anførte satser.
Det gælder såvel  

 medvirken, jf. skattekontrollovens § 13, stk. 1, 2. punktum, som  

 medvirken vedrørende de øvrige straffebestemmelser, jf.  

 straffelovens § 23.
E.
Gentagelse Ved overtrædelse af skattekontrollovens  

 straffebestemmelser inden 5 år fra det tidspunkt, hvor den  

 pågældende tidligere blev pålagt straf  

 (bødevedtagelse eller straffedom) for overtrædelse af  

 skattekontrollovens straffebestemmelser, forhøjes normalbøden  

 med 25 %.
F.
Afrunding af bøder Udregnet bødebeløb Afrundet nedad til et med fra 1.000 kr.
til 2.999 kr.
100 deleligt tal fra 3.000 kr.
til 9.999 kr.
500 deleligt tal fra 10.000 kr.
til 19.999 kr.
1.000 deleligt tal fra 20.000 kr.
til 99.999 kr.
5.000 deleligt tal fra 100.000 kr.
til 199.999 kr.
10.000 deleligt tal fra 200.000 kr.
25.000 deleligt tal G.
Advarsel 1. Skattekontrollovens §§ 13, 13 B, 13 C og 15 Hvis der foreligger forsæt til skatteunddragelse,  

 men den samlede ansvarspådragende skatte- og eventuelt  

 afgiftsunddragelse er mindre end 5.000 kr., eller hvis der foreligger grov  

 uagtsomhed, men den samlede ansvarspådragende skatte- og eventuelle  

 afgiftsunddragelse er mindre end 10.000 kr., afsluttes sagen med en  

 meddelelse til skatteyderen om, at man har konstateret en overtrædelse,  

 men at der efter omstændighederne ikke vil blive foretaget yderligere,  

 idet der dog i tilfælde af gentagen overtrædelse vil blive gjort  

 ansvar gældende - »advarsel«.
 Der kan forholdes på tilsvarende måde, hvor  

 strafansvar i øvrigt ikke findes at burde gøres gældende,  

 f.eks. på grund af skatteyderens almindelige personlige og sociale  

 forhold, jf. straffelovens § 80, stk. 1.
 Såfremt det allerede ved sagens påbegyndelse  

 ligger klart, at der ikke vil blive tale om bødeansvar, fordi de  

 pågældende unddragelser er mindre end de foran anførte  

 beløb, kan sagen sluttes, uden at der udsendes en »advarsel«.
2. Skattekontrollovens § 16 Hvis skatteunddragelsen er under de ovenfor under 1  

 anførte beløb for skatteydere, der har fået tilsendt en  

 fortrykt selvangivelse, eller hvis indkomstdifferencen er under 20.000 kr.  

 for andre skatteydere, eller strafansvar i øvrigt ikke findes at burde  

 gøres gældende, afsluttes sagen på samme måde som  

 beskrevet ovenfor under 1.
H.
Nedsættelse af bøder Straffelovens almindelige del gælder ved  

 behandlingen af administrative bødesager efter skattekontrolloven.
 Ved fastsættelsen af bøden kan der derfor  

 tages hensyn til følgende i straffeloven nævnte  

 nedsættelsesgrunde:
-	skatteyderens betalingsevne, § 51, stk. 2, jf. § 80,  

 stk. 1 -	lovovertrædelsens grovhed, oplysninger om skatteyderens person,  

 herunder om hans almindelige personlige og sociale forhold før og  

 efter gerningen samt hans bevæggrunde til denne, § 80,  

 stk. 1.
Herunder falder f.eks. ung alder, jf. også  

 § 84, stk. 1, nr. 2, jf. stk. 2, og høj alder, jf.  

 også nedenfor under I.
Der kan også tages hensyn til  

 skatteyderens uddannelse, regnskabsmæssige indsigt samt sociale  

 niveau.
-	at skatteyderen har handlet i undskyldelig uvidenhed om eller  

 undskyldelig misforståelse af retsregler, der forbyder eller  

 påbyder handlingens foretagelse, § 84, stk. 1, nr. 3, jf.  

 stk. 2 -	at skatteyderen, efter at den strafbare handling er fuldbyrdet,  

 fuldtud har genoprettet den ved gerningen forvoldte skade, § 84,  

 stk. 1, nr. 7.
 Bestemmelsen kan især få betydning ved  

 forskydningsdifferencer, hvor differencen efterfølgende er taget til  

 indtægt.
 -	at skatteyderen i øvrigt frivilligt har bestræbt sig  

 på at forebygge fuldbyrdelsen eller genoprette den ved gerningen  

 forvoldte skade, § 84, stk. 1, nr. 8.
 Denne bestemmelse kan især få betydning ved  

 forskydningsdifferencer, hvor differencen efterfølgende delvis er  

 taget til indtægt.
 -	at skatteyderen frivilligt har angivet sig selv og aflagt  

 fuldstændig tilståelse, § 84, stk. 1, nr. 9  

 (selvmelder).
Ved selvanmeldelse efter denne bestemmelse gøres  

 der ikke ansvar gældende, såfremt sagen kan afgøres  

 med en bøde.
Dvs. at der ikke gøres bødeansvar  

 gældende i sager om grov uagtsomhed (uanset størrelsen af den  

 unddragne skat og eventuelle afgifter) og i sager om forsæt til  

 skatteunddragelse, såfremt den samlede unddragelse ikke overstiger  

 100.000 kr.
 Det er en forudsætning for at opnå status som  

 selvmelder, at den pågældende frivilligt har anmeldt sig  

 selv.
 Selvmelderstatus er således udelukket i  

 tilfælde af lovgivning, der har som konsekvens, at skatteunddragelsen  

 opdages.
Viden eller sikker formodning om opdagelse udelukker  

 ligeledes selvmelderstatus.
Dette vil f.eks. være tilfældet, hvor  

 en skatteyder henvender sig til skattemyndighederne forårsaget af  

 kendskab til, at myndighederne vil indlede kontrol af virksomheder i den  

 pågældende branche.
Fejlagtig tro hos den pågældende  

 på opdagelse udelukker dog ikke selvmelderstatus.
 Den omstændighed, at den pågældende  

 burde have en sikker formodning - men altså ikke havde det - om  

 opdagelse, afskærer ikke fra at blive anset som selvmelder.
 Det påhviler skattemyndighederne at påvise, at  

 skatteyderens henvendelse ikke er sket frivilligt.
 Udover af de foran anførte grunde vil bøden  

 kunne nedsættes, hvis følgende forhold foreligger:
 -	der er tale om en let konstaterbar difference.
 Bøden vil normalt kunne nedsættes med  

 1/3.
 Hvis differencen vedrører beløb, der  

 automatisk og landsdækkende indberettes til skattemyndighederne, rejses  

 ikke ansvarssag.
 -	der foreligger medskyld hos en revisor eller anden  

 rådgiver.
 I sager, hvor der foreligger rådgiverfejl, skal der  

 foretages en konkret vurdering af, hvorledes ansvaret skal fordeles.
Hvis rådgiveren har begået væsentlige  

 fejl, vil grundlaget for at statuere strafansvar hos skatteyderen ofte  

 mangle.
Dette gælder især ansvar for grov uagtsomhed.
I de  

 tilfælde, hvor ansvar alligevel pålægges, kan bøden  

 nedsættes til halvdelen, en trediedel eller en fjerdedel af  

 normalbøden i samme omfang, som medansvar for fejlen placeres hos  

 revisor.
 -	der er tale om gamle forhold.
 Bøden nedsættes i almindelighed til  

 halvdelen, når alle overtrædelserne er mere end 5 år  

 gamle.
 -	skatteyderen har medvirket ved sagens opklaring.
I.
Fortrydelse Hvis en skatteyder senest 6 måneder efter, at han  

 har vedtaget et bødeforelæg meddeler, at han fortryder  

 vedtagelsen, annulleres bødeforelægget, og sagen tillades  

 indbragt for domstolene.
Skatteyderen underrettes herom.
Underretningen kan ske  

 på et hvilket som helst tidspunkt under sagens behandling, men der skal  

 under alle omstændigheder medtages en passus herom i  

 bødeforelægget.
J.
Behandling ved domstolene Hvis der foreligger forsæt til skatteunddragelse, og  

 skatten og eventuelle afgifter af det unddragne beløb overstiger  

 100.000 kr., kan sagen ikke afsluttes administrativt.
Der bortses fra  

 selskabsskat i det omfang, den samme indkomst er lagt til grund for  

 beskatning i såvel selskabet som hos en  

 hovedaktionær/hovedanpartshaver.
 Sager hvor der gøres bødeansvar  

 gældende mod en juridisk person, jf. skattekontrollovens § 18, kan  

 dog altid afsluttes administrativt.
 Hvis den pågældende skatteyder er fyldt 70  

 år ved sagens afslutning, eller sygdom gør det overvejende  

 sandsynligt, at en eventuelt idømt frihedsstraf ikke kommer til  

 afsoning, kan sagen dog afsluttes administrativt med en bøde beregnet  

 som en normal forsætsbøde, medmindre der foreligger en  

 overtrædelse af straffelovens § 289, hvilket er tilfældet  

 når skatteunddragelsen overstiger 500.000 kr.
K.
Ikrafttræden Cirkulæret træder i kraft den 1. januar  

 2000.
 Samtidig ophæves Told- og Skattestyrelsens  

 cirkulære 1990-32 af 1. oktober 1990.
