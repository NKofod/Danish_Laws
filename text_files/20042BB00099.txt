Fremsat den 7. juni 2005 af  

 Pernille Vigsø Bagge (SF) og Ole Sohn (SF) Forslag til folketingsbeslutning om  

 en ligestillingsvurdering af samtlige lovforslag Folketinget opfordrer regeringen til at foretage en  

 ligestillingsvurdering af samtlige lovforslag med virkning fra den 1. januar  

 2006.
Bemærkninger til forslaget Ifølge »Cirkulære om bemærkninger til lovforslag og andre  

 regeringsforslag og om fremgangsmåden ved udarbejdelse af lovforslag,  

 redegørelser, administrative forskrifter m.v.« (cir. nr. 159 af 15/9/1998)  

 bør  

 der af et lovforslags bemærkninger fremgå følgende skøn over forslagets  

 konsekvenser:
   

 	  

 Økonomiske  

 konsekvenser for stat, kommuner og amtskommuner.
   

 	  

 Administrative  

 konsekvenser for stat, kommuner og amtskommuner.
   

 	  

 Økonomiske  

 konsekvenser for erhvervslivet.
   

 	  

 Miljømæssige  

 konsekvenser.
   

 	  

 Administrative  

 konsekvenser for borgerne.
   

 	  

 Forholdet til  

 EU-retten.
 SF forslår, at der yderligere af et lovforslags bemærkninger bør  

 fremgå et skøn over forslagets konsekvenser for ligestilling:
 Konsekvenser for kønsmæssig ligestilling.
 Herved vil Folketinget leve op til ligestillingslovens § 4 i kapitel  

 3 om  

 offentlige myndigheders  

 forpligtelser:
»  

  

 Offentlige myndigheder skal inden for deres område  

 arbejde for ligestilling og indarbejde ligestilling i al planlægning og  

 forvaltning.« Nærværende forslag retter sig mod samtlige lovforslag som  

 regering fremsætter, herunder forslag til finanslov.
Skriftlig fremsættelse Pernille Vigsø Bagge  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en ligestillingsvurdering af samtlige lovforslag.
(Beslutningsforslag nr.
B 99).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
