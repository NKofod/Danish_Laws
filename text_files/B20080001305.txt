Bekendtgørelse om ændring af bekendtgørelse om vejledning om valg af uddannelse og erhverv § 1 I bekendtgørelse nr. 586 af 12. juni 2006 om vejledning om valg af uddannelse og erhverv som ændret ved bekendtgørelse nr. 928 af 17. ju1i 2007, foretages følgende ændring:
 1. Efter § 10 indsættes:
 »§ 10 a.  Elever, der vælger 10. klasse, udarbejder før skoleårets begyndelse en uddannelsesplan for 10. klasse, hvoraf det fremgår, hvad eleven vil opnå med undervisningsforløbet i 10. klasse.
 Stk.2. Uddannelsesplanen udarbejdes af eleven på baggrund af elevens undervisning i 9. klasse, herunder den vejledning, eleven har modtaget.
 Stk.3. Uddannelsesplanen udarbejdes af eleven i et skema, der som minimum skal indeholde:
1) elevens præsentation af sig selv, herunder oplysninger om faglige, sociale og uformelle kompetencer samt arbejdsvaner, 2) oplysninger om elevens vejledningsforløb, brobygningsforløb og andre vejledningsaktiviteter samt begrundelse for de valgte aktiviteter, 3) elevens generelle overvejelser om valg af uddannelse og erhverv efter 10. klasse, herunder hvilke mål eleven har for uddannelse efter 10. klasse, og hvad der skal til, for at dette mål kan opfyldes, 4) forhold, der giver anledning til særlig opmærksomhed ved elevens påbegyndelse af 10. klasse, herunder særlige vejledningsinitiativer, der har været iværksat samt begrundelsen herfor, 5) elevens ønsker om deltagelse i brobygningsforløb og praktik med uddannelsesperspektiv, 6) elevens overvejelser om aflæggelse af prøver, herunder prøver efter 20 ugers forløb, 7) beskrivelse af elevens behov for særlige støtteforanstaltninger i 10. klasse med relevant dokumentation herfor, 8) bemærkninger og underskrifter fra forældremyndighedens indehaver og skolen og 9) vejlederens bemærkninger og underskrifter, såfremt eleven vejledes af Ungdommens Uddannelsesvejledning.
§ 10 b.
Uddannelsesplanen, jf. § 10 a, skal, forud for skoleårets begyndelse, af den skole, hvor eleven går i 9. klasse, sendes til den udbyder af 10. klasse, hvor eleven søger optagelse.
Oplysninger fra uddannelsesplanen, som er uden aktuel betydning for, at uddannelsesplanen kan opfylde sit formål på den modtagende skole, kan undtages fra videregivelse.
 Stk. 2. Udbyderen af 10. klasse skal anvende uddannelsesplanen således, at undervisningen i 10. klasse så vidt muligt tilrettelægges på en sådan måde, at den imødekommer den enkelte elevs behov for undervisning, særlig støtte og afklaring af uddannelsesvalg.
Stk. 3. Ved videresendelse af uddannelsesplaner i forbindelse med skoleskift iagttages bestemmelserne i forvaltningslovens kapitel 8 og lov om behandling af personoplysninger, § 8.« § 2 Bekendtgørelsen træder i kraft den 21. januar 2008.
