Pressenævnets kendelse i sag nr. 2010-6-1061 Resumé Klager  en person  klagede over artiklen Slave i København i Hus Forbi.
 Pressenævnets formand udtaler:
Klage over god presseskik kan rettes til mediet selv eller direkte til Pressenævnet.
I begge tilfælde er klagefristen fire uger fra offentliggørelsen.
Rettes klagen først til mediet, kan mediets afgørelse senest fire uger efter, at den er kommet frem til klageren, indbringes for Pressenævnet, jf. medieansvarsloven § 34, stk. 2. En anmodning om genmæle skal fremsendes til mediet senest fire uger efter offentliggørelsen af de faktiske oplysninger, der ønskes imødegået, jf. medieansvarsloven § 36, stk. 3. Afslag på genmæle kan indbringes for Pressenævnet senest fire uger efter, at afslaget er kommet frem til den, der har anmodet herom, jf. medieansvarsloven § 40, stk. 1.
Da klagen vedrører en artikel bragt den 1. juni 2010, og klager først den 16. juli 2010 fremsendte klagen til Hus Forbi (og til Pressenævnet den 17. september 2010), er dette sket efter klagefristens udløb.
Da klagen er indgivet til mediet efter klagefristens udløb, og mediet ikke har realitetsbehandlet anmodningen, afvises sagen som åbenbar grundløs i relation til anmodningen om genmæle, jf. medieansvarsloven § 43, stk. 2, nr. 1, og som for sen for så vidt angår spørgsmålet om god presseskik, jf. § 43, stk. 3.
[Klager] har ved advokat Jytte Lindgård klaget til Pressenævnet over en artikel i Hus Forbi nr. 6/juni 2010 offentliggjort den 1. juni 2010, idet han mener, at god presseskik er tilsidesat.
Klager anser sig endvidere berettiget til at få bragt et genmæle Klagen er modtaget i Pressenævnet den 17. september 2009.
 Hus Forbi bragte den nr. 6/juni 2010 på forsiden en artikel under overskriften Udvist af Danmark og underoverskriften BANKET OG VOLDTAGET AF ÆGTEMANDEN.
Inde i Hus Forbi bragte bladet en artikel under overskriften Slave i København og underoverskriften Voldelig ægtemand og hans familie holdt kvinde som husslave.
Svigermoderen forlangte total underdanighed, og manden sex, når og hvor det passede ham.  Advokat Jytte Lindgård har til støtte for klagen bl.a. anført, at klagers ekshustrus beskyldninger om vold ikke er korrekte.
 Advokaten henvendte sig til Hus Forbi ved breve af 16. juli 2010 og 9. august 2010.
 Henvendelserne henstår ubesvarede.
 Pressenævnets formand udtaler:
Klage over god presseskik kan rettes til mediet selv eller direkte til Pressenævnet.
I begge tilfælde er klagefristen fire uger fra offentliggørelsen.
Rettes klagen først til mediet, kan mediets afgørelse senest fire uger efter, at den er kommet frem til klageren, indbringes for Pressenævnet, jf. medieansvarsloven § 34, stk. 2. En anmodning om genmæle skal fremsendes til mediet senest fire uger efter offentliggørelsen af de faktiske oplysninger, der ønskes imødegået, jf. medieansvarsloven § 36, stk. 3. Afslag på genmæle kan indbringes for Pressenævnet senest fire uger efter, at afslaget er kommet frem til den, der har anmodet herom, jf. medieansvarsloven § 40, stk. 1.
Da klagen vedrører en artikel bragt den 1. juni 2010, og klager først den 16. juli 2010 fremsendte klagen til Hus Forbi (og til Pressenævnet den 17. september 2010), er dette sket efter klagefristens udløb.
Da klagen er indgivet til mediet efter klagefristens udløb, og mediet ikke har realitetsbehandlet anmodningen, afvises sagen som åbenbar grundløs i relation til anmodningen om genmæle, jf. medieansvarsloven § 43, stk. 2, nr. 1, og som for sen for så vidt angår spørgsmålet om god presseskik, jf. § 43, stk. 3.
