 I medfør af § 3 og § 26 i lov nr. 291 af 18. juni 1969 om tjenestemænd i  

 staten, folkeskolen og folkekirken, som ændret ved lov nr. 173 af 28. april  

 1971, fastsættes:
 § 1.  Ansættelse i tjenestemandsstillinger ved  

 kriminalforsorgens anstalter og kriminalforsorgens personaleskole - bortset  

 fra stillinger, der skal besættes ved kgl. resolution - foretages af  

 anstaltslederne, henholdsvis lederen af kriminalforsorgens personaleskole,  

 jfr. dog stk. 2 og 3.
 Stk. 2.  Ansættelse i stillinger som fængselsbetjent på  

 prøve i lønramme 5 samt værkmester på prøve i lønramme 8 foretages af lederen  

 af kriminalforsorgens personaleskole.
 Stk. 3.  Justitsministeren foretager udnævnelse i  

 følgende tjenestemandsstillinger ved anstalterne:
 Vicefængselsinspektør i lønramme 33 og 35.
 Fængselsforvalter i lønramme 25 og 29.
 Undervisningsleder i lønramme 28.
 Forsorgsleder i lønramme 25 og 27.
 Værkmester i lønramme 24.
 Overvagtmester i lønramme 16, 21 og 25.
 Fængselsbogholder i lønramme 21 og 22.
 Maskinmester i lønramme 21, 24 og 28.
 Fuldmægtig i lønramme 20.
§ 2.  Før en anstaltsleder foretager udnævnelse i en §  

 1, stk. 1, omhandlet avancementsstilling, skal der indhentes en vejledende  

 udtalelse fra anstaltens lokale forfremmelsesnævn i henhold til  

 justitsministeriets cirkulære af 31. juli 1973 om oprettelse af lokale  

 forfremmelsesnævn ved kriminalforsorgens større institutioner.
Forsåvidt  

 angår avancementsstillinger placeret ved kriminalforsorgens personaleskole,  

 indhentes den vejledende udtalelse fra det ved justitsministeriets cirkulære  

 af 21. marts 1974 oprettede centrale forfremmelsesnævn for kriminalforsorgen.
§ 3.  Tjenestemænd, der er udnævnt af anstaltslederne  

 (lederen af kriminalforsorgens personaleskole), afskediges af disse.
Har en  

 af de i § 1, stk. 2, nævnte prøveansatte tjenestemænd påbegyndt tjeneste ved  

 en anstalt, foretages afskedigelse af anstaltslederen.
 Stk. 2.  Uansøgt afskedigelse kan kun meddeles af  

 justitsministeren.
 § 4.  Bekendtgørelsen træder i kraft den 1. oktober  

 1975.
 Stk. 2.  Justitsministeriets bekendtgørelse nr. 448 af  

 31. juli 1973 ophæves.
 Justitsministeriet, den 8. august 1975.
 P.M.V.
H.
H.
Brydensholt.
 /Kjærgaard.
