 I medfør af § 4 og § 14, stk. 1 og 3, i lov nr. 290 af 29. april 1992 om  

 æg og ægprodukter, som ændret ved lov nr. 481 af 12. juni 1996, § 19, stk. 1  

 og 3, og § 21 i lov nr. 342 af 14. maj 1992 om mælk, mælkeprodukter,  

 margarine m.v., som ændret ved lov nr. 481 af 12. juni 1996, § 24, stk. 1 og  

 3, og § 26 i lov nr. 343 af 14. maj 1992 om kød, som ændret ved lov nr. 481  

 af 12. juni 1996, samt § 28, stk. 3-5, § 28b og § 34 i lov om husdyrsygdomme,  

 jf. lovbekendtgørelse nr. 381 af 7. juni 1993, fastsættes:
 § 1.  Bekendtgørelsen omfatter betaling for  

 veterinærkontrol ved indførsel af levende dyr og animalske produkter m.v. fra  

 tredjelande samt ved fraførsel fra toldoplag, frilagre og frizoner af  

 animalske produkter m.v. fra tredjelande, hvilken kontrol foretages i henhold  

 til bekendtgørelse om veterinærkontrol ved indførsel af animalske  

 levnedsmidler m.v. og bekendtgørelse om veterinærkontrol ved ind- og udførsel  

 af levende dyr og visse produkter.
 § 2.  Ved veterinærkontrol forstås kontrol af de  

 veterinære certifikater eller dokumenter (dokumentkontrol), kontrol af  

 overensstemmelsen mellem partiet og de ledsagende dokumenter  

 (identitetskontrol) samt eventuel kontrol af produktet, herunder eventuel  

 laboratorieundersøgelse (fysisk kontrol).
 Stk. 2.  Ved et parti forstås en mængde af et produkt af  

 samme art, som er omfattet af det samme veterinære certifikat eller dokument,  

 som hidrører fra samme afsender, som transporteres i samme transportmiddel,  

 og som er bestemt til samme modtager.
§ 3.  Til dækning af Veterinær- og  

 Fødevaredirektoratets udgifter i forbindelse med veterinærkontrol ved  

 indførsel af et parti fersk kød fra husdyr af arterne svin, kvæg, får, geder,  

 hovdyr, høns, kyllinger, kalkuner, perlehøns, ænder, gæs og kaniner, fersk  

 kød fra vildtlevende og opdrættet vildt samt kødprodukter fremstillet af  

 eller med sådant fersk kød betales, jf. dog stk. 2 og § 7, for kontrol på  

 hverdage mellem kl. 6 og 17 672 kr.
For kontrol på hverdage mellem kl. 17 og  

 22 betales 816 kr.
Kontrol på hverdage mellem kl. 22 og 6, på lørdage efter  

 kl. 14 samt på søn- og helligdage betales med 1.008 kr.
Der betales dog  

 mindst 5 ecu pr. ton (med ben). Omregningen af ecu sker på basis af den kurs,  

 der er offentliggjort i EF-Tidende den første arbejdsdag i september i det  

 forudgående år.
Dog anvendes for årene 1997-1998 gennemsnittet af de  

 omregningskurser, der er således offentliggjort for de sidste tre års  

 vedkommende.
 Stk. 2.  I de tilfælde, hvor lovgivningen foreskriver,  

 at veterinærkontrollen alene består i dokument- eller identitetskontrol,  

 betales ved sådan veterinærkontrol af det ferske kød eller de kødprodukter,  

 der er anført i stk. 1, pr. påbegyndt kvarter:
 § 4.  Til dækning af Veterinær- og  

 Fødevaredirektoratets udgifter i forbindelse med veterinærkontrol ved  

 fraførsel fra toldoplag, frilagre eller frizoner af animalske produkter m.v.  

 betales pr. påbegyndt kvarter:
 § 5.  Til dækning af Veterinær- og  

 Fødevaredirektoratets udgifter i forbindelse med veterinærkontrol af levende  

 dyr, dokument- og identitetskontrol af de i bilag 1 anførte produkter samt  

 veterinærkontrol af animalske produkter m.v., der ikke er omfattet af § 3,  

 stk. 1, eller bilag 1, betales, jf. dog § 7, pr. påbegyndt kvarter:
§ 6.  Ud over den i § 5 anførte betaling for dokument-  

 og identitetskontrol af de i bilag 1 anførte produkter skal der ske betaling  

 til dækning af Veterinær- og Fødevaredirektoratets udgifter i forbindelse med  

 stikprøvemæssig fysisk kontrol, herunder stikprøvemæssig  

 laboratorieundersøgelse, for hvert parti.
Betalingen, der skal erlægges for  

 hvert parti af de i bilag 1 anførte produkter, er afhængig af tidspunktet for  

 den stedfundne dokument- og identitetskontrol og sker efter følgende takster:
 Stk. 2.  Ud over den betaling, som er nævnt i stk. 1,  

 nr. 3, skal der til dækning af Veterinær- og Fødevaredirektoratets udgifter i  

 forbindelse med stikprøvemæssig laboratorieundersøgelse af produkter, der er  

 anført i bilag 1, kategori III, nr. 14, for indhold af salmonella betales 130  

 kr. pr. parti.
 § 7.  Til dækning af Veterinær- og  

 Fødevaredirektoratets udgifter i forbindelse med veterinærkontrol af levende  

 dyr og animalske produkter m.v. med oprindelse i de tredjelande, der er  

 anført i bilag 2, betales uanset §§ 3 og 5 efter de i bilag 2 for disse  

 tredjelande anførte takster.
 § 8.  For kontrol, der ikke kan gennemføres på grund  

 af rekvirentens forhold, betales:
 § 9.  Betaling for påbudte laboratorieundersøgelser  

 sker i henhold til gældende regler.
 Stk. 2.  Uanset stk. 1 betales 1.280 kr. pr. parti (5  

 stikprøver) for påbudt laboratorieundersøgelse af produkter, der er anført i  

 bilag 1, kategori III, nr. 14, for indhold af salmonella.
 § 10.  Omkostningerne ved håndtering og eventuel  

 oplagring af produkter samt opstaldning af levende dyr i forbindelse med  

 veterinærkontrol er Veterinær- og Fødevaredirektoratet uvedkommende.
 § 11.  Frigivelse af levende dyr eller animalske  

 produkter m.v. kan først ske, når betaling for veterinærkontrol, jf. §§ 3-7  

 og § 9, og eventuel betaling i henhold til § 8 har fundet sted.
 § 12.  For erindringsskrivelser vedrørende ikke  

 rettidig betaling opkræves et gebyr på 200 kr.
 Stk. 2.  Ved for sen betaling opkræves 1,3 pct. pr.  

 påbegyndt måned fra kravets forfaldsdag.
 § 13.  Bekendtgørelsen træder i kraft den 8. juli  

 1997.
 Stk. 2.  Bekendtgørelse nr. 237 af 4. april 1995 om  

 betaling for veterinærkontrol ved indførsel fra lande, der ikke er medlemmer  

 af Den Europæiske Union, ophæves.
 § 14.  Bekendtgørelsen gælder ikke for Grønland.
Veterinærdirektoratet, den 25. juni 1997 P.V.V.
Kristian Hermansen / Mogens Nielsen Bilag 1 Produktgrupper Kategori I  1. Hele æg 2. Svinefedt og afsmeltet fedt til teknisk  

 brug 3. Dyretarme 4. Rugeæg.
 Kategori II  1. Mælk og mælkebaserede produkter til menneskeføde  

 2. Ægprodukter 3. Forarbejdet animalsk protein til menneskeføde 4. Honning.
Kategori III  1. Sæd 2. Embryoner, herunder øjenæg af  

 akvakulturprodukter 3. Gylle 4. Mælk og mælkebaserede produkter (ikke til  

 menneskeføde) 5. Gelatine 6. Frølår og snegle 7. Ben og benprodukter 8. Huder  

 og skind 9. Børster, uld, hår og fjer 10. Horn, hornprodukter, hove og klove samt produkter  

 heraf 11. Biavlsprodukter 12. Jagttrofæer 13. Forarbejdet foder, herunder forarbejdede  

 fiskevarer, til selskabsdyr 14. Råvarer, herunder fiskemel og andre fiskevarer,  

 til fremstilling af foder til selskabsdyr 15. Råvarer, blod, blodprodukter, kirtler og organer  

 til farmaceutisk anvendelse, herunder fiskeolie til biogasproduktion eller  

 til afbrænding 16. Blodprodukter til teknisk brug 17. Patogener 18. Hø og halm.
Bilag 2  1. New Zealand Til dækning af Veterinær- og Fødevaredirektoratets udgifter i forbindelse  

 med veterinærkontrol af levende dyr og animalske produkter m.v. fra New  

 Zealand betales for:
Omregningen af ecu sker på basis af den kurs, der er offentliggjort i  

 EF-Tidende den første arbejdsdag i september i det forudgående år.
Dog  

 anvendes for årene 1997-1998 gennemsnittet af de omregningskurser, der er  

 således offentliggjort for de sidste tre års vedkommende.
 (* 1) Bekendtgørelsen gennemfører dele af Rådets direktiv nr. 85/73/EF,  

 EF-Tidende 1985 L 32, s. 14, ændret og kodificeret ved Rådets direktiv nr.  

 94/43/EF, EF-Tidende 1996 L 162, s. 1.
