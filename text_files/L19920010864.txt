Den dansk-britiske dobbeltbeskatningsoverenskomst af 27. marts 1950, jf.
Udenrigsministeriets bekendtgørelse nr. 44 af 13. juli 1950, blev ved notevekslinger af 18. november og 22. december 1954, jf.
Udenrigsministeriets bekendtgørelse nr. 25 af 13. juni 1955, samt noteveksling af 17. januar 1959, jf.
Udenrigsministeriets bekendtgørelse nr. 41 af 16. september 1959, udvidet til at omfatte en række britiske områder.
Den danske regering har ved noter af 27. juni 1991 opsagt de nævnte  

 udvidelser af overenskomsten for så vidt angår Barbados, Belize (tidligere  

 Britisk Honduras), Dominica, Gambia, Ghana (tidligere Guldkysten), Kiribati  

 (tidligere Gilbertøerne), Malawi (tidligere del af Rhodesia og Nyasaland),  

 Mauritius, Montserrat, Salomonøerne, St.
Lucia, St.
Vincent, Sierra Leone,  

 Tuvalu (tidligere Elliceøerne) og Uganda.
 Udvidelsen anses for bortfaldet med virkning fra den 1. januar 1993 for  

 Danmarks vedkommende.
