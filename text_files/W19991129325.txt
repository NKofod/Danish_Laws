I dagene forud for den aktuelle skylning den 7. september 1998 fik kvinden  

 ernæring med sondemad, men der havde været en del aspirat  

 (overløb) at suge på sonden.
Endvidere havde hun feber og  

 forhøjet blodtryk samt nedsat iltindhold i blodet.  

 Blodprøveundersøgelser indikerede, at kvinden havde en  

 alvorlig, pågående betændelsestilstand.
Ved skylningen af bughulen  blev kvinden bedøvet ved  

 anlæggelse af larynxmaske (ansigtsmaske). Under operationen besluttede  

 operatøren at lukke såret, og mavesonden, der var koblet til  

 kontinuerligt, svagt sug, blev derfor lagt ned til 3. stykke af  

 tolvfingertarmen.
Under omlægningen af sonden måtte suget  

 kortvarigt frakobles.
Operatøren malkede tyndtarmsindholdet op mod  

 mavesækken med henblik på opsugning, men der kom imidlertid kun  

 sparsomt aspirat i sonden og iltmætningen i blodet faldt.  

 Anæstesilægen  blev tilkaldt og sugede svælg og  

 luftrør rent, og der blev ventileret med rent ilt.
På mistanke  

 om, at der kunne være kommet mavesaft ned i lungerne (aspiration), blev  

 larynxmasken fjernet, og kvinden blev intuberet med en cuffet trachealtube  

 (luftrørstube).
Der blev fortsat blev suget på sonden i tolvfingertarmen, hvorfra  

 der kom tiltagende mængde grønligt aspirat.
Kort efter  

 operationens afslutning kom der tarmindhold med indhold af afføring op  

 i mund og svælg, som blev suget.
Anæstesisygeplejersken tilkaldte  

 derfor på ny afdelingslægen, der tog den tynde mavesonde op og  

 nedlagde en ny, kraftig sonde, hvorfra der sugedes ca. 500 ml fækulent  

 mave-/tarmindhold op.
Kvinden blev lagt i respirator og behandlet med  

 antibiotika og medicin mod faldende blodtryk, hjerterytmeforstyrrelser,  

 vejrtrækningsbesvær og pumpesvigt, men døde den 8.  

 september 1998.
 Der blev klaget over, at anæstesilægen og  

 anæstesisygeplejersken ikke intuberede kvinden under narkosen.
Klage over fejl i forbindelse med narkose Patientklagenævnet fandt, at  

 anæstesilægen på baggrund af kvindens tilstand og den  

 planlagte operation i form af åben skylning burde have intuberet hende  

 ved operationens påbegyndelse.
 Det var således nævnets vurdering, at der var  

 høj risiko for aspiration i forbindelse med bedøvelsen og  

 indgrebet som følge af, at kvinden havde kompromitteret mave-tarm  

 funktion, akut og kronisk medtaget almentilstand og nedsat iltmætning i  

 blodet.
 Det var derfor nævnets vurdering, at  

 anæstesilægen ved at undlade dette ikke havde levet op til alment  

 accepteret faglig standard.
 Videre var det nævnets opfattelse, at det var  

 velindiceret, at operatøren, efter at have orienteret  

 anæstesisygeplejersken, malkede tyndtarmsinholdet tilbage til  

 mavesækken.
 Endelig var det nævnets opfattelse, at  

 anæstesisygeplejersken i erkendelse af den yderligere risiko for  

 aspiration, som omlægningen af sonden indebar, burde have tilkaldt  

 anæstesilægen.
 Det var derfor nævnets vurdering, at  

 anæstesisygeplejersken ved at undlade dette ikke havde levet op til  

 alment accepteret faglig standard.
Nævnet oplyste, at det ved fuld bedøvelse er  

 fundamentalt at sikre patienten tilstrækkelig, uhindret  

 vejrtrækning under bedøvelsen.
Hvis patienten har normal  

 funktion af sin mave-tarm og har fastet forud for bedøvelsen, så  

 at mavesækken kan anses for tom, anvendes ofte en såkaldt  

 larynxmaske til sikring af en fri luftvej.
En larynxmaske består af et rør, der  

 nedføres gennem mund og svælg.
I rørets nedre ende er en  

 oppustelig vulst, der slutter omkring indgangen til strube og luftrør.  

 Selvom denne tilslutning er relativt tæt og muliggør  

 indblæsning af luft i lungerne, er den ikke fuldstændigt  

 tætsluttende.
Det betyder, at der under bedøvelsen vil kunne ske  

 overløb af eventuelt maveindhold til lungerne.
Hertil kommer, at selv  

 om forseglingen er lufttæt, vil spiserørsåbningen i 6-15%  

 af tilfældene uforudsigeligt ligge inden for det område  

 larynxmasken dækker, således at der er direkte forbindelse mellem  

 mavetarmkanalen og luftvejene via spiserøret og strubeåbningen  

 med mulighed for overløb af maveindhold.
Denne risiko kan  

 forstærkes ved, at der under kunstig ventilation presses luft ned i  

 mavesækken, således at indholdet her kommer til at stå  

 under tryk.
Hvis der er risiko for aspiration, er larynxmasken således  

 ikke et alternativ til endotracheal intubation.
Sikkerhedsmæssigt  

 angives det, at larynxmasken indtager en position imellem den almindelige  

 ansigtsmaske og endotracheal intubation, idet den, hvis den er rigtigt  

 placeret, giver større sikkerhed for frie og beskyttede luftveje end  

 ansigtsmasken, men ikke giver så pålidelig en sikring og  

 beskyttelse af luftvejene som den endotracheale tube.
Nævnet oplyste, at aspiration (overløb) af  

 indhold fra mavesækken og/eller fra tolvfinger- og tyndtarmen til  

 luftveje og lunger er en overordentlig alvorlig og farlig komplikation i  

 forbindelse med anæstesi og kirurgi.
En række større  

 opgørelser påpeger, at aspiration forårsager en betydelig  

 del af alle anæstesirelaterede dødsfald, og at  

 dødeligheden efter aspiration af maveindhold til luftvejene er  

 høj, afhængig af hvilken type maveindhold, der aspireres  

 (partikulært eller flydende), og hvilken surhedsgrad det har.
For de  

 patienter, der overlever, indebærer komplikationen et bredt spektrum af  

 mulige sygdomstilstande strækkende sig fra let kompromitteret  

 vejrtrækning til svær respirationsinsufficiens, der må  

 behandles i respirator på intensivafdeling ofte over meget lang tid.  

 Det er således en frygtet og potentielt livstruende komplikation, som  

 tages meget seriøst af anæstesiologer og  

 anæstesisygeplejersker, og muligheden for at undgå aspiration i  

 forbindelse med et påtænkt indgreb bør derfor indgå  

 som et naturligt led i planlægningen af enhver anæstesi.
 Det anbefales derfor i den internationale litteratur, at  

 alle patienter med øget risiko for aspiration bliver intuberet med et  

 rør, der nedlægges i luftvejene (endotracheal intubation) for  

 på den måde at sikre tilstrækkelig og uhindret  

 vejrtrækning under bedøvelsen.
