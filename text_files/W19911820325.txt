 Landsskatteretten statuerede, at bestemmelser fastsat i en lokalplan,  

 vedtaget d. 8. sept. 1986, der ændrede kommuneplanens rammebestemmelser om  

 anvendelse af et areal, skulle lægges til grund som retligt grundlag ved 18.  

 alm. vurdering pr 1.1. 1986.
 Retten lagde herved vægt på, at der var en sådan umiddelbar nærhed  

 mellem den i september 1986 vedtagne lokalplan og vurderingstidspunktet, at  

 det gav grundlag for at antage, at den fornuftige køber kunne sikre sig  

 kundskab om det planmæssige indhold i lokalplanen m.v. på  

 vurderingstidspunktet og dermed om grundens retlige udnyttelsesmulighed.
 A klagede over den af skyldrådet ved 18. alm. vurdering pr. 1.1.1986  

 foretagne ansættelse af grundværdien med påstand om forhøjelse med konsekvens  

 for ejendomsværdien.
 Ejendommen omfattede et grundareal på 31.773 m2, heraf vej 20.368 m2.
 Grundværdien var ansat med følgende specifikation: 11.405 m2 a 60 kr.  

 684.300 kr.
 20.368 m2 vej 0 31.773 m2 684.300 kr.
 Til støtte for påstanden henviste klageren til, at grundværdien burde  

 forhøjes fra 60 kr. til 90 kr. pr. m2, svarende til den normalt anvendte  

 arealværdi i området.
 Det fremgik af sagens oplysninger, at ejendommen i henhold til §  

 15-rammerne og kommuneplanen var beliggende i et område udlagt til tæt, lav  

 bebyggelse med få boliger.
 Det var endvidere under sagens behandling oplyst, at ejendommen var  

 omfattet af lokalplan 04.03, vedtaget den 8. september 1986, hvorefter der på  

 ejendommen måtte opføres 7 fritliggende enfamilieshuse, udover de 3  

 eksisterende landbrugsbygninger, der skulle bevares.
 Landsskatteretten bemærkede, at ejendomsværdien i henhold til  

 bestemmelserne i vurderingslovens § 6, jf. § 9, stk. 1, skal ansættes til  

 handelsværdien på vurderingstidspunktet af den faste ejendom i dens helhed,  

 medens grundværdien ifølge samme lovs § 13, stk. 1, udgør grundens  

 handelsværdi i ubebygget stand under hensyn til beskaffenhed og beliggenhed  

 og til en i økonomisk henseende god anvendelse.
Endvidere bemærkedes, at uanset kommuneplanens rammebestemmelser var det  

 formelt retlige grundlag pr. 1.1.1986, fandt retten, at der var en sådan  

 umiddelbar nærhed mellem den allerede i september 1986 vedtagne lokalplan og  

 vurderingstidspunktet pr. 1.1.1986, at det måtte være nærliggende at antage,  

 at den fornuftige køber ville kunne sikre sig kundskab om det planmæssige  

 indhold af lokalplanen m.v. på vurderingstidspunktet og dermed over grundens  

 udnyttelsesmulighed.
Landsskatteretten fandt derfor, at lokalplanens  

 bestemmelser, der havde ændret kommuneplanens rammebestemmelser, måtte lægges  

 til grund ved ansættelsen af grundværdien.
 Da der ifølge lokalplanen udover den hidtidige beboelsesbygning måtte  

 opføres 7 nye fritliggende boliger, og da det forudsattes at den tidligere  

 avlsgårds længer kunne bruges til kulturelle formål m.v. for bydelens  

 beboere, fandt Landsskatteretten, at grundværdien burde ansættes med  

 udgangspunkt i byggeretsværdiprincippet med 8 byggeretsværdier og en  

 normalværdi på 180 kr. pr. m2 samt en normalgrund på 800 m2 med følgende  

 specifikation:
