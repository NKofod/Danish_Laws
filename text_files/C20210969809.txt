Cirkulære om organisationsaftale for social- og sundhedsassistenter og sygehjælpere Generelle bemærkninger 1. Skatteministeriet og FOA  Fag og Arbejde har den 14. september 2021 indgået vedlagte organisationsaftale for social- og sundhedsassistenter og sygehjælpere i staten (bilag 1).
 2. Organisationsaftalen udgør sammen med OAO-S-fællesoverenskomsten det samlede overenskomstgrundlag.
 3. Ved overenskomstforhandlingerne i 2021 er det aftalt at forenkle § 2, stk. 1.
 4. Alle beløb er angivet i 31. marts 2012-niveau.
Bemærkninger til organisationsaftalens enkelte bestemmelser 5. Til § 2. Uddannelse Uddannelse og beskæftigelse som enten social- og sundhedshjælper, hjemmehjælper, sygehjælper, beskæftigelsesvejleder, plejehjemsassistent eller plejer berettiger ikke til ansættelse som social- og sundhedsassistent.
Ikrafttræden 6. Cirkulæret har virkning fra den 1. april 2021.
 Samtidig ophæves cirkulære af 9. maj 2019 om organisationsaftale for social- og sundhedsassistenter og sygehjælpere (Modst.nr. 022-19).
Skatteministeriet, Medarbejder- og Kompetencestyrelsen, den 15. september 2021 Frederik Sindberg Walther Bilag 1 Organisationsaftale for social- og sundhedsassistenter og sygehjælpere - Nedennævnte bestemmelser supplerer og/eller fraviger Fællesoverenskomst mellem Skatteministeriet og Offentligt Ansattes Organisationer  Det Statslige Område.
§ 1. Organisationsaftalens område Organisationsaftalen omfatter social- og sundhedsassistenter og sygehjælpere.
§ 2. Uddannelse Ved social- og sundhedsassistenter, forstås personer:
 der har gennemgået uddannelsen som social- og sundhedsassistent, eller  som efter en konkret vurdering af den ansættende myndighed på baggrund af gennemgang af anden særlig relevant uddannelse, sammenholdt med en vurdering af pågældendes tidligere erhvervsmæssige beskæftigelse, anses for kvalificeret til ansættelse som social- og sundhedsassistent.
 Stk. 2. Ved sygehjælpere, forstås personer:
  der har fået udstedt uddannelsesbevis i henhold til bestemmelserne i Sundhedsstyrelsens retningslinjer af 20. februar 1978 for uddannelse af sygehjælpere, afsnit VI.
§ 3. Løn Social- og sundhedsassistenter aflønnes som følger:
 Skalatrinene 15, 16, 17, 19, 21 og 23.
 Alle skalatrin er 2-årige.
 Stk. 2. Sygehjælpere aflønnes som følger:
 Skalatrinene 11, 12, 13, 15, 16(1), 17, 18, 19, 20, 21 og 22.
 Skalatrin 16 er 1-årigt. Øvrige skalatrin er 2-årige.
 Stk. 3. For deltidsbeskæftigede beregnes månedslønnen som en forholdsmæssig del af lønnen for fuldtidsbeskæftigede.
 Stk. 4. Til social- og sundhedsassistenter ydes et pensionsgivende tillæg på 663 kr. årligt (grundbeløb pr. 31. marts 2012).
§ 4. Pension Personalet omfattes af fællesoverenskomstens bestemmelser om pension.
 Pensionsbidragene indbetales til Pen-Sam Liv forsikringsaktieselskab.
§ 5. Arbejdstid Der gælder den til enhver tid gældende statslige arbejdstidsaftale.
§ 6. Tjenestedragt Der ydes de ansatte fri tjenestedragt.
Hvor dette ikke lader sig gøre, eller hvor det pålægges de ansatte at benytte eget tøj, ydes en kontant erstatning herfor på 2.460 kr. årligt eller, hvis der ydes fri vask, 1.176 kr. årligt.
§ 7. Ikrafttræden og opsigelse Organisationsaftalen har virkning fra 1. april 2021 og kan af parterne opsiges skriftligt med 3 måneders varsel til en 31. marts, dog tidligst 31. marts 2024.
