Baggrund - Bekendtgørelse nr 323 af 7. juli 1983 om arbejdets udførelse.
 Denne At - meddelelse oplyser om følger af vold og risiko for vold på  

 arbejdet og vejleder om, hvilke foranstaltninger der kan sættes ind.
I en lang række erhverv er der risiko for vold i forbindelse med arbejdets  

 udførelse. Årsagerne til voldsepisoderne og episodernes hyppighed, art og  

 alvor vil variere alt efter hvilken type arbejde, der er tale om.
I nogle  

 typer af jobs vil arbejdets udførelse altid indebære en vis risiko for vold  

 (arbejde i politiet, på psykiatriske afdelinger m.v.). I andre typer af jobs  

 vil risikoen for vold være mindre udtalt og ikke på samme måde høre med til  

 arbejdet (arbejde i pengeinstitutter, på posthuse m.v.). Som eksempel på  

 erhverv, som indebærer risiko for vold, kan nævnes:
- arbejde i døgninstitutioner for voksne med fysisk og psykisk handicap - arbejde i døgninstitutioner for børn og unge - arbejde i pengeinstitutter - arbejde i lukkede psykiatriske afdelinger - arbejde ved politiet og fængselsbetjentarbejde - arbejde som buschauffør og taxachauffør - arbejde som vægter - arbejde i skoler - arbejde inden for restaurations- og hotelvirksomhed (især  

 natrestauranter og grillbarer) - arbejde inden for den kommunale administration (især social- og  

 sundhedsforvaltningen) - arbejde inden for detailhandel (især tankstationer og kiosker).
Et godt arbejdsmiljø kan mindske risikoen for vold.
Psykisk træthed (se At  

 - meddelelse nr. 4.08.2) og stress (se At - meddelelse nr 4.08.3) kan øge  

 risikoen for, at voldsepisoder opstår.
Risiko for vold i forbindelse med arbejdet vil ofte være psykisk  

 belastende for de ansatte.
Hvis en ansat har overværet eller selv har været  

 udsat for voldsepisoder under arbejdet, vil den psykiske belastning være  

 særlig stor.
 Reaktionerne efter en voldsepisode eller i forbindelse med trusler om vold  

 vil ofte være:
- psykiske reaktioner som f.eks. ængstelighed, nervøsitet, tilløb til  

 panik, tilsyneladende umotiveret gråd eller opstemthed.
Som  

 langtidsvirkninger kan forekomme angstsymptomer, angst for at være sammen med  

 andre mennesker m.v.
- psykisk betingede kropslige reaktioner som fx hovedpine, smerter i  

 maven, svedeture, rystelser, hjertebanken og svimmelhed.
Langtidsvirkninger  

 kan være søvnproblemer, herunder opvågnen med mareridt og voldsom angst - adfærdsreaktioner som fx nedsat arbejdsevne, flere fejl eller  

 fejlbeslutninger i forbindelse med arbejdet, angst for eller stærk modvilje  

 mod at gå på arbejde.
Foranstaltninger På arbejdspladser, hvor der forekommer voldsepisoder, bør  

 sikkerhedsorganisationen drøfte og informere om foranstaltninger til  

 forebyggelse af vold og risiko for vold.
I nogle erhverv vil arbejdets udførelse altid indebære en vis risiko for  

 vold.
Ofte vil risikoen for vold dog kunne reduceres betydeligt eller endda  

 fjernes helt gennem passende foranstaltninger.
 Afhængigt af erhverv vil en eller flere af følgende foranstaltninger være  

 hensigtsmæssige:
- tekniske løsninger (personbårne alarmsystemer, alarm- og kaldesystemer,  

 afskærmning, TV - overvågning o.lign.) - lokalemæssige løsninger (flytning af risikofyldt arbejde til egnede  

 lokaler, etablering af flugtveje o.lign.) - arbejdsorganisatoriske løsninger (ændret visitering, vagtplanlægning,  

 omrokering af personale, tilførsel af personale ved udførelse af visse typer  

 arbejde) - grundig instruktion af ansatte hvad angår klienters tilstand og  

 information om andre forhold, som har betydning for voldsrisiko i forbindelse  

 med arbejdets udførelse.
Især i erhverv, hvor der er erkendt voldsrisiko.
- klare retningslinier for, hvordan de ansatte bør reagere i forbindelse  

 med vold eller ved trusler om vold - mulighed for, at de ansatte indbyrdes og sammen med ledelsen kan  

 diskutere en stedfunden voldsepisode med henblik på forebyggelse af lignende  

 episoder - uddannelse i konfliktforebyggelse og konfliktløsning - træning i frigørelses- og fastholdelsestekniker.
De ansatte, som  

 allerede har været udsat for voldsepisoder, bør tilbydes mulighed for psykisk  

 at bearbejde disse episoder, og samtlige ansatte bør have kendskab til  

 psykisk krisehjælp.
