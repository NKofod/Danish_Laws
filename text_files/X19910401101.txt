 Kommunen meddelte afslag på ansøgning om udbetaling af boligydelse som  

 lån til en andelsbolig med tilbagevirkende kraft fra 1.1.1990.
 Klager ansøgte om boligydelse den 1.12.1989 og oplyste i den  

 forbindelse, at hun alene ønskede at modtage boligydelse i form af tilskud.
 Den 30. juli 1990 henvendte N.N. sig på klagers vegne til kommunen med  

 forespørgsel om, hvorvidt der ville kunne blive udbetalt boligydelse i form  

 af lån med virkning fra ansøgningstidspunktet i december 1989.
 Kommunen oplyste pågældende om, at der alene kunne ydes boligydelse i  

 form af lån med virkning fra den 1. august 1990, idet henvendelsen den 30.  

 juli 1990 betragtedes som en ansøgning om boligydelse i form af lån.
 Amtsankenævnet stadfæstede kommunens afgørelse med kommunens  

 begrundelse.
Amtsankenævnet har den 6. februar 1991 behandlet Deres klage over  

 Slangerup kommunes afslag på Deres ansøgning om boligydelse i form af lån  

 vedrørende Deres andelsbolig med tilbagevirkende kraft fra 1. januar 1990,  

 jfr. lov om individuel boligstøtte § 35, stk. 1, og truffet følgende A F G Ø R E L S E:
 Amtsankenævnet stadfæster Slangerup kommunes afgørelse med kommunens  

 begrundelse.
 ANKEVEJLEDNING:
 Amtsankenævnets afgørelse er endelig og kan kun, såfremt boligstyrelsen  

 finder, at sagen har principiel betydning, indbringes for denne myndighed.
 Ankefristen er 4 uger fra den dag, De har fået meddelelse om  

 amtsankenævnets afgørelse.
 Eventuel klage skal sendes til: Amtsankenævnet, Frederiksborg Amt,  

 Amtsgården, Kongens Vænge 2, 3400 Hillerød, hvorfra klagen sammen med sagens  

 akter vil blive sendt til boligstyrelsen, som afgør, om sagen er principiel.
 OPLYSNINGER TIL SAGEN:
 Med hensyn til sagens faktiske oplysninger og kommunens begrundelse for  

 afgørelsen samt anvendte lovregler og andre retsbestemmelser henvises til  

 vedlagte notat.
 Oplæg til møde i amtsankenævnet den 6. februar 1991.
 Cpr.nr.:
 Navn: N.N.
 Adresse:
 Civil stand:
 Børn u/18 år:
 Klagen:
 Klage i brev af 5. oktober 1990 over Slangerup kommunes afslag på  

 ansøgning om udbetaling af boligydelse som lån til andelsbolig med  

 tilbagevirkende kraft fra 1. januar 1990.
 Kommunens begrundelse:
 Under henvisning til, at N.N. henvendte sig til kommunen den 30. juli 1990  

 på klagerens vegne vedrørende ansøgning om boligydelse i form af lån til  

 andelsbolig, finder kommunen, at der først er grundlag for at yde boligstøtte  

 i form af lån med virkning fra 1. august 1990.
 Kommunen har endvidere henvist til, at klageren ved sin henvendelse i  

 december 1989, hvor hun søgte om boligydelse, alene søgte om tilskudsdelen,  

 og kommunen henholder sig til, at klageren blev oplyst om mulighederne for at  

 opnå boligydelse i form af lån.
 Oplysninger til sagen:
Den 1. december 1989 henvendte klageren, som modtager pension, sig til  

 Slangerup kommunes boligstøtteafdeling med ansøgning om boligydelse, idet hun  

 oplyste, at hun fra 15. december ville flytte ind i en andelsbolig.
Det blev  

 oplyst til pågældende, at boligydelse til andelsbolig kan bevilges med  

 halvdelen som tilskud og halvdelen som lån.
Klageren meddelte imidlertid, at  

 hun alene ønskede at modtage boligydelse i form af tilskud.
 Fra 1. januar 1990 modtog klageren herefter boligydelse i form af tilskud.
Den 30. juli 1990 henvendte N.N. sig på klagerens vegne til  

 boligstøttekontoret med forespørgsel om, hvorvidt der ville kunne blive  

 udbetalt boligydelse i form af lån med virkning tilbage fra  

 ansøgningstidspunktet i december 1989. Kommunen oplyste pågældende om, at  

 dette var i strid med reglerne, idet klageren alene på ansøgningstidspunktet  

 i december 1989 havde søgt om boligydelse i form af tilskud.
Klageren ville  

 imidlertid kunne modtage boligydelse i form af lån med virkning fra den 1.  

 august 1990, idet henvendelsen den 30. juli 1990 betragtedes som en ansøgning  

 om boligydelse i form af lån.
 Det fremgår af et ansøgningsskema underskrevet af klageren den 9. januar  

 1990, at pågældende alene har afkrydset den rubrik, hvori skal angives om man  

 søger boligydelse i form af tilskud.
 Relevante retsregler:
Efter lov om individuel boligstøtte § 35, stk. 1, indgives ansøgning om  

 boligstøtte til kommunalbestyrelsen.
Boligstøtte ydes med virkning fra  

 begyndelsen af den måned, der følger nærmest efter ansøgningens indgivelse.
