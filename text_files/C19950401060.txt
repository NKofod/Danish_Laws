Vejledning om vinterbyggeri Bygge- og Boligstyrelsen Oktober 1995 Indholdsfortegnelse 1 Generelle bemærkninger Indledning Ændringer Vinterkonsulenttjenesten Overenskomstmæssige aftaler Budgettering Betaling Byggepladsen Materialer uden for byggepladsen Flytning af aktiviteter Totalentreprise Forholdet til underentreprenører 2 Gennemgang af bekendtgørelsen Ombygning Areal Flere bygninger Indendørs arbejder Anlægsarbejder Arbejdet skal videreføres Entreprenørens pligt Normal arbejdsindsats Bygherrens opgaver Planlægningsgrundlag Planlægningsmøde Ingen projekteringsforskrifter og materialevalg Entreprenørens ansvar Også betydning for betaling Fordeling mellem entreprenørerne Bygherrens supplerende angivelser Totalentreprenøren overtager bygherrens pligt Afvanding Forsyningsledninger Færdselsarealer og oplagspladser Lys Inddækning Standsning af arbejdet Arbejde ud over ulempegrænsen Tidsfristforlængelser Antal påregnelige effektive arbejdsdage Forenklet løsning Kommunalbestyrelsens kontrol Bødeansvar 3 Kommentarer til de tekniske krav i bilaget til bekendtgørelsen Generelt Foranstaltninger ved byggepladsindretning Bilag 1 Bekendtgørelse om bygge- og anlægsarbejde i vinterperioden Bilag til Bygge- og Boligstyrelsens bekendtgørelse nr. 728 af 5. september 1995 Typiske vinterforanstaltninger.
Bilag 2 Arbejdsgrundlag til udformning af en vintertilbudsliste Bilag 3 Registrering af vinterforanstaltninger ved brug af dagrapportseddel 1 Generelle bemærkninger Indledning Ved Bygge- og Boligstyrelsens bekendtgørelse nr. 78 af 5. september 1995  

 er reglerne om byggeri i vinterperioden blevet ændret.
Den nye bekendtgørelse  

 træder i kraft den 1.11.1995.
Bekendtgørelsen har hjemmel i § 1 i lov om boligbyggeri (lovbekendtgørelse  

 nr. 668 af 4. august 1995). Bekendtgørelsen omfatter alle former for bygge-  

 og anlægsarbejder, dog med visse begrænsninger efter størrelse og  

 byggeudgift.
Udendørs restaurerings- og byfornyelsesarbejder er ikke omfattet  

 af bekendtgørelsen.
Ifølge bekendtgørelsen har entreprenøren pligt til at holde byggeriet i  

 gang i vinterperioden i et nærmere angivet omfang, og bygherren har pligt til  

 at give entreprenøren et grundlag for hans indsats.
Undladelser heraf kan  

 straffes med bøde, jf. § 7 i bekendtgørelsen.
 Ved vinterperioden forstås tiden 1. oktober 53 30. april.
 Denne vejledning indeholder en uddybning af bekendtgørelsens bestemmelser,  

 samt anvisninger på hvorledes bygherrer, rådgivere og entreprenører kan  

 planlægge og gennemføre byggearbejdet således, at bekendtgørelsens regler  

 overholdes.
 Medmindre andet fremgår, dækker »byggeri« både bygge- og  

 anlægsarbejder.
 Med »AB« hentydes i det følgende til AB 92 og ABT 93.
Ændringer Reglerne om byggeri i vinterperioden har hidtil stået i bekendtgørelse nr.  

 551 af 11. november 1981. Denne bekendtgørelse med Byggestyrelsens tilhørende  

 vejledning af juli 1985 ophæves ved den nye bekendtgørelses ikrafttræden, og  

 1985-vejledningen erstattes af denne vejledning.
Endvidere ophæves  

 Byggestyrelsens cirkulære af 1. april 1982 om nye regler om byggeri i  

 vinterperioden.
 Baggrunden for de nye regler er et ønske om at effektivisere  

 vinterbyggeordningen.
 Den væsentligste ændring i bekendtgørelsen er, at det nu er entreprenøren  

 og ikke bygherren, der har den offentligretlige pligt til at holde byggeriet  

 i gang i vinterperioden.
 Desuden er visse anlægsarbejder inddraget under ordningen, og der er  

 gennemført en præcisering af den bestemmelse, der angiver grænsen for, hvor  

 længe byggeriet skal holdes i gang trods vintervejrlig.  

 (»Ulempegrænsen«).
 Endelig er bestemmelsen om visse byggepladsarbejder udvidet og præciseret.
Vinterkonsulenttjenesten Vinterkonsulenttjenesten for bygge- og anlægsvirksomhed kan vejlede om  

 vinterbyggeriets planlægning og gennemførelse.
Desuden kan  

 vinterkonsulenttjenesten vejlede, når bygherre og entreprenør ikke kan nå til  

 enighed om planlægning og udførelse.
 Henvendelse om konsulentbistand rettes til Vinterkonsulenttjenesten,  

 DTI-Byggeri, Gregersensvej, Postboks 141, 2630 Taastrup, telefon 43 50 41 18,  

 telefax 43 50 41 83.
Overenskomstmæssige aftaler Inden for nogle byggefag er der indgået overenskomstmæssige aftaler om  

 iværksættelse af vinterforanstaltninger.
Disse udgør i praksis kun en ringe  

 del af de foranstaltninger, som er nødvendige for at overholde  

 bekendtgørelsen og som er nævnt i § 1, stk. 3. Bekendtgørelsen omtaler  

 vinterforanstaltninger under et og sondrer ikke mellem de to slags  

 foranstaltninger, men sondringen har betydning for betalingen, jf. nedenfor.
Budgettering Udgifterne til vinterforanstaltninger bør budgetteres af bygherren sammen  

 med byggeriets øvrige udgifter.
Erfaringer viser, at 3 pct. af de samlede  

 håndværkerudgifter kan være tilstrækkelig ved sædvanligt byggeri, der  

 strækker sig over store dele af vinterperioden.
Denne sats er ikke  

 ensbetydende med ulempegrænsen efter § 5.
Betaling Bekendtgørelsen indeholder ingen regler om betaling af  

 vinterforanstaltninger.
Det er derfor vigtigt, at det ved aftale mellem  

 bygherre og entreprenør bliver fastlagt, hvorledes betaling skal ske.
Efter bekendtgørelsen har entreprenøren pligt til at holde arbejdet i  

 gang, indtil ulempegrænsen i § 5 er nået.
Entreprenøren skal således  

 iværksætte de fornødne udgifter til vinterforanstaltninger og få dækket  

 udgifterne gennem den indgåede aftale herom med bygherren.
Aftalen bør sigte på betaling for de vinterforanstaltninger, som  

 entreprenøren udfører.
Det vil herefter være misligholdelse af  

 entrepriseaftalen fra bygherrens side, hvis bygherren ikke betaler disse  

 foranstaltninger.
 Når organisationernes standardforbehold er taget, er de  

 overenskomstmæssige ydelser i forbindelse med arbejdets udførelse i  

 vinterperioden, bortset fra snerydning, indeholdt i tilbudet.
 Snerydning og øvrige vinterforanstaltninger betales særskilt som  

 ekstraarbejder.
Bygherren kan ikke med hjemmel i bekendtgørelsen standse arbejdet eller  

 nægte at betale for snerydning og ikke overenskomstmæssige  

 vinterforanstaltninger.
Medmindre der er særlig aftale, skal bygherren dog  

 ikke betale vinterforanstaltninger ud over ulempegrænsen i § 5. Hvis arbejdet  

 standses med henvisning til § 5, betaler bygherren dog entreprenørens  

 omkostninger ved standsningen efter bestemmelser herom i standardforbehold.
 Hvor foranstaltningernes omfang ikke kan fastlægges på forhånd, bør der i  

 udbudsmaterialets vintertilbudsliste forlanges enhedspriser på grundlag af  

 skønnede mængder af den ydelse, der ønskes. (Variable foranstaltninger).
 Vintertilbudslisten er optrykt som bilag 2 på side 45.
 Vintertilbudslistens enhedspriser ganget med stipulerede mængder (dvs.  

 ikke bindende mængder fastsat af bygherren i udbudsmaterialet) bør være en  

 del af konkurrencegrundlaget.
 Variable foranstaltninger iværksættes efter behov af entreprenøren i  

 samarbejde med bygherrens tilsyn, og der afregnes efter enhedspriserne i  

 henhold til den indgåede aftale herom.
 Kan ydelsen ikke fastsættes pr. kvadratmeter, kubikmeter eller lignende,  

 kan enhedsprisen fastsættes efter tidsforbruget.
 Der bør tages stilling til, om enhedspriser på timelønninger skal  

 indeholde andele af ingeniør- og formandsløn, og der bør fastsættes  

 retningslinier for overarbejde og for søn- og helligdagsarbejde.
 Vinterforanstaltninger bør kun undtagelsesvis aftales betalt efter  

 regning.
Byggepladsen Vinterbekendtgørelsen tager sigte på byggearbejder, dvs. aktiviteter, der  

 finder sted på byggepladsen.
Normalt kan byggepladsen afgrænses geografisk  

 uden problemer.
Men bekendtgørelsen - og dermed pligten til at sikre mod  

 vintervejrliget - gælder også for aktiviteter, der foregår andet steds, når  

 de har sammenhæng med byggearbejdet.
Eksempelvis konstruktioner, som specielt  

 udformes til det pågældende byggeri, og som der arbejdes på uden for  

 byggepladsen.
Materialer uden for byggepladsen Derimod omfatter bekendtgørelsen ikke materialer i almindelighed, der  

 befinder sig eller transporteres uden for byggepladsen.
Foranstaltninger til  

 eventuel vintersikring af sådanne materialer er leverandørens sag, og  

 udgifterne vil normalt at være indeholdt i materialepriserne.
Flytning af aktiviteter Hvis en entreprenør efter entrepriseaftalen skal udføre et arbejde uden  

 for vinterperioden, men uden at have krav på tidsfristforlængelse henlægger  

 det til denne periode er eventuelle vinterforanstaltninger i forbindelse  

 hermed bygherren uvedkommende.
 Ønsker en bygherre at flytte aktiviteter ind i vinterperioden, må denne  

 påregne flere omkostninger til vinterforanstaltninger og eventuel  

 byggepladsindretning.
Det samme gælder, hvis arbejdet på grund af ude fra kommende  

 omstændigheder (f.eks. tidsfristforlængelse efter reglerne i AB) må flyttes  

 til vinterperioden.
I sådanne tilfælde kan bygherren altså ikke forlange, at  

 entreprenøren afholder merudgifterne, medmindre dette er aftalt.
Totalentreprise Når der er tale om totalentreprise, skal bygherren ikke angive omfanget af  

 vinterforanstaltningerne i udbudsmaterialet.
Det er totalentreprenørens  

 opgave at budgettere og planlægge vinterbyggeriet, jf. § 3, stk. 3. Når  

 ulempegrænsen i § 5 nås, kan totalentreprenøren standse arbejdet, og  

 bygherren kan afvise yderligere betaling, medmindre parterne har truffet  

 særlige aftaler.
Selv om totalentreprenøren således har bygherrens § 3-forpligtelse, må der  

 på sædvanlig måde træffes aftale om betalingen af vinterforanstaltningerne.  

 Ved totalentreprise vil projektets enkeltheder ikke være fastlagt på  

 udbudstidspunktet, men der kan godt fastlægges elementer i  

 betalingsordningen, f.eks. i form af stipulerede mængder.
Bygherren har  

 betydelig interesse i en sådan fastlæggelse.
Bygherrens rådgivere vil typisk  

 kunne tage sig af denne opgave.
Forhold til underentreprenører Entreprenøren må gennem underentrepriseaftalerne forpligte sine  

 underentreprenører til at gennemføre deres entrepriser ved hjælp af de  

 vinterforanstaltninger, som er fastsat ved udbudet i underentreprise.  

 Overholder underentreprenørerne ikke denne pligt, har entreprenøren de  

 sædvanlige civilretlige beføjelser, herunder i sidste instans muligheden for  

 at fratage underentreprenøren arbejdet, dvs. ophæve underentrepriseaftalen.
 Det kan eventuelt i underentepriseaftalerne anføres, at entreprenøren  

 betragter svigt på vinterbyggeområdet som misligholdelse.
2 Gennemgang af bekendtgørelsen § 1.  Bekendtgørelsen med bilag gælder for Stk. 2.  Ved vinterperioden forstås tiden 1. oktober -  

 30. april.
 Stk. 3.  Ved vinterforanstaltninger forstås  

 vintervejrligsforanstaltninger i vinterperioden.
Ombygning Ved ombygning forstås byggearbejder, der har karakter af bygningsændringer  

 (konstruktive ændringer). Renovering og restaurering betragtes således kun  

 som ombygning, hvis de i ikke uvæsentligt omgang omfatter konstruktive  

 ændringer.
Areal Ved bruttoetageareal forstås det totale etageareal inkl. alle tilbygninger  

 og kælderarealer.
Flere bygninger Den nævnte »flerhed af bygninger« omfatter kun bygninger, som er  

 beliggende på samme byggeplads.
 Omfatter et byggeri flere bygninger på samlet 500 (m2) bruttoetageareal  

 eller mere, betyder det, at byggeriet - i overensstemmelse med  

 bekendtgørelsens regler - skal udføres eller videreføres i vinterperioden,  

 indtil alle enkeltbygninger er færdiggjorte.
Indendørs arbejder Bekendtgørelsen er gældende for alle indendørs arbejder uanset størrelse,  

 fordi vinterforanstaltningerne her er nemme og billige, selv ved  

 småhusbyggerier.
Det kan nævnes, at de overenskomstmæssige  

 vinterforanstaltninger er gældende for alle byggearbejder, uanset størrelse.
Anlægsarbejder Ved »anlægsudgift« forstås de samlede håndværksudgifter ved hele  

 udførelsen.
 Hvis anlægsarbejdet omfatter flere anlæg, omfattes disse af  

 bekendtgørelsen hvis den samlede anlægsudgift er over 4 mio. kr.
Anlægsarbejder er medtaget, fordi en del af disse kan fortsættes uden  

 væsentlige omkostninger i vinterperioden.
Anlægsarbejder i og under terræn,  

 der er vanskelige at gennemføre i vinterperioden, er undtaget, jf. § 1, litra  

 c).
 Ombygning af anlægsarbejder er ikke omfattet af bekendtgørelsen.
 For anlægsarbejder, der henhører under Vejdirektoratets område, kan Bygge-  

 og Boligstyrelsen efter drøftelse med Vejdirektoratet afgive en vejledende  

 udtalelse om, i hvilket omfang arbejdet er omfattet af bekendtgørelsen.
§ 2.  Arbejder, der ikke er afsluttet inden  

 vinterperioden, skal videreføres i denne med normal arbejdsindsats og  

 således, at vintervejrlig ikke kan volde skade på materialer og  

 konstruktioner før, under eller efter arbejdets udførelse.
Arbejder, der  

 påbegyndes i vinterperioden, skal på samme måde gennemføres uanset vejrliget.
 Stk. 2.  Pligten efter stk. 1, der også omfatter  

 detailplanlægning af vinterforanstaltninger, påhviler den enkelte  

 entreprenør.
 Stk. 3.  Ved entreprenøren forstås i denne  

 bekendtgørelse den eller de entreprenører, der har indgået kontrakt med  

 bygherren.
Arbejdet skal videreføres § 2  er den centrale bestemmelse i bekendtgørelsen.  

 Bestemmelsen er udtryk for, at et igangsat bygge- og anlægsarbejde skal  

 videreføres efter de gældende arbejds- og tidsplaner, samt med de aftalte  

 vinterforanstaltninger.
 Der er ingen regler om, at et byggeri kun må sættes i gang eller udføres i  

 vinterperioden.
Entreprenørens pligt Det er entreprenøren, der har pligten til at sørge for at arbejdet  

 videreføres, jf. § 2, stk. 2. Det er også entreprenøren, der har ansvaret for  

 detailplanlægningen af vinterforanstaltningerne, jf. § 3.
 Dette er en af de afgørende ændringer i forhold til den tidligere gældende  

 bekendtgørelse.
 Entreprenøren skal detailplanlægge og udføre de foranstaltninger, som  

 bygherren fastsætter efter §§ 3 og 4. Gør entreprenøren ikke det, er denne  

 selvstændig ansvarlig og kan eventuelt ifalde strafansvar efter § 7.
Normal arbejdsindsats Bekendtgørelsen angiver ikke, hvad der forstås ved »normal  

 arbejdsindsats«.
Det kan være en overtrædelse af bestemmelserne, hvis f.eks. bemandingen i  

 vinterperioden er mindre end forudsat i den arbejdsplan, der er forudsat i AB  

 § 9 (med mindre arbejdet standses efter § 5). Formodningen må være den, at  

 der skal være samme ressourceindsats på et byggeri i og uden for  

 vinterperioden (under hensyn til arbejdets karakter), og at f.eks. en  

 formindsket bemanding på byggepladsen specielt i vinterperioden kan være  

 udtryk for overtrædelse af bestemmelserne.
Langsom gennemførelse af arbejdet  

 kan anses for en overtrædelse af bekendtgørelsen.
Ikke enhver standsning eller nedtrapning af arbejdet anses imidlertid for  

 en overtrædelse.
En snestorm eller styrtregn, som umuliggør arbejdet på  

 byggepladsen således, at folkene sendes hjem eller slet ikke møder op, kan  

 ikke forstås som en standsning af arbejdet i bekendtgørelsens forstand.
 Afgrænsningsproblemer må afklares nærmere i praksis.
 § 3.  Til brug for entreprenørens prissætning,  

 detailplanlægning og udførelse af arbejdet skal bygherren i udbudsmaterialet  

 angive:
 Stk. 2.  Under arbejdets gang skal bygherren supplere  

 angivelserne efter stk. 1, hvis disse viser sig ufuldstændige.
 Stk. 3.  Gennemføres byggeriet i totalentreprise,  

 påhviler pligten efter stk. 1 og 2 totalentreprenøren.
 Bestemmelsen i § 3 er udtryk for, at en væsentlig indsats for  

 vinterbyggeriet bør ske på planlægningsstadiet.
 Det er bygherrens pligt at sørge for, at projekt- og udbudsmaterialet er  

 således udformet, at entreprenørens tilbudsgivning og detailplanlægning kan  

 foregå sikkert på grundlag heraf.
Bygherrens opgaver Bygherrens pligt efter § 3, stk. 1 litra a), vil normalt være opfyldt,  

 hvis udbudsmaterialet indeholder Nogle foranstaltninger kan såvel artsmæssigt som omfangsmæssigt beskrives  

 entydigt.
Sådanne foranstaltninger bør ikke foreskrives indeholdt i tilbudet,  

 men angives som en position i vintertilbudslisten.
Hvis denne fremgangsmåde  

 ikke følges, vil foranstaltningerne, jf. de branchemæssige standardforbehold,  

 ikke være medregnet i tilbudet.
 Om vintertilbudslisten henvises til bilag 2.
Planlægningsgrundlag Bygherrens angivelser skal give entreprenøren et tilbuds- og  

 planlægningsgrundlag.
Det er ikke meningen, at de tekniske foranstaltninger  

 skal være normeret i detaljer eller, at bygherren skal give forskrifter om  

 arbejdets udførelse.
Entreprenøren har metodefrihed i det omfang, der ikke  

 findes nærmere tekniske regler.
Planlægningsmøde Bygherren bør i egen interesse indkalde til et koordinerende  

 vinterplanlægningsmøde, så vidt muligt i god tid forud for vinterperioden.
Ingen projekteringsforskrifter og materialevalg Bekendtgørelsen indeholder ikke bestemmelser om, at materialer eller  

 konstruktioner, som er særlig følsomme over for vintervejrlig, ikke må  

 anvendes.
Men de vinterforanstaltninger, som planlægges, må afpasses efter de  

 valgte materialer og konstruktioner.
 Bygherren må således ved valg af bygningsmaterialer og konstruktioner  

 sammenholde disse med de hertil nødvendige vinterforanstaltninger.
 I det omfang entreprenøren har frihed til valg af materialer, påhviler  

 opgaven denne.
Entreprenørens ansvar Da det er entreprenøren, der har pligten til at holde arbejdet i gang i  

 vinterperioden ifølge § 2, stk. 2, er det som udgangspunkt også  

 entreprenøren, der har ansvaret for svigt i vinterforanstaltningerne.
Det  

 gælder, med mindre entreprenøren kan påvise, at bygherrens grundlag ikke er i  

 orden.
Entreprenøren har normalt pligt til at orientere bygherren, hvis  

 entreprenøren finder, at arbejdsgrundlaget for planlægning af  

 vinterforanstaltninger ikke er i orden, jf.
AB 92 § 15.
Også betydning for betaling Bygherrens angivelse af vinterforanstaltningerne efter § 3, stk. 1 har  

 også betydning for betalingen af foranstaltningerne.
Jo mere præcise  

 angivelserne er, desto bedre kan betalingen fastlægges på forhånd.
Der  

 henvises til det indledende afsnit om betaling.
Fordeling mellem entreprenørerne Som det fremgår af § 3, stk.1 litra b), skal bygherren i udbudsmaterialet  

 angive, hvorledes foranstaltningerne skal fordeles mellem entreprenørerne i  

 det omfang, de er fælles for flere entrepriser.
Eventuelt kan bygherren  

 angive, at foranstaltningerne skal være til rådighed for flere entreprenører.
Bygherrens supplerende angivelser Bygherren skal om nødvendigt supplere sine angivelser undervejs. Årsagen  

 hertil kan være, at bygherrens angivelser har været utilstrækkelige eller, at  

 et unormalt vintervejr giver behov for yderligere angivelser.
Om betalingen  

 herfor se side 8.
Totalentreprenøren overtager bygherrens pligt Hvis byggeriet udføres i totalentreprise, er det som nævnt  

 totalentreprenøren, der har pligten til at angive de nødvendige  

 vinterforanstaltninger og fordelingen af disse og til at supplere  

 angivelserne om nødvendigt, jf. § 3, stk. 3.
 I tilfælde, hvor en del af projekteringen udføres af bygherren og en del  

 af totalentreprenøren, og i tilfælde hvor der i udbudsmaterialet fastlægges  

 rammer for totalentreprenørens projektering, kan det kræve nærmere  

 overvejelse at placere ansvaret for overholdelse af § 3.
Som udgangspunkt må det antages, at pligten påhviler den af parterne, der  

 fastlægger den del af projektet, som er vejrligsbetinget.
Det er væsentligt,  

 at parterne søger at afklare spørgsmålet inden totalentreprenørens  

 projektering påbegyndes.
 Totalentreprenøren kan ikke fravige sin pligt efter bekendtgørelsen ved at  

 tage forbehold.
 § 4.  Hvis dele af et byggeri skal gennemføres i  

 vinterperioden, omfatter § 3 også følgende byggepladsydelser, uanset om disse  

 udføres i eller uden for vinterperioden:
 4)Belysning af byggepladsen og dennes trafikarealer.
 5)En eventuel inddækning.
Visse byggepladsydelser bør så vidt muligt være færdige inden  

 vinterperioden.
Bestemmelsen foreskriver samme pligtfordeling mellem bygherre  

 og entreprenør som ved de egentlige vinterbestemmelser: Bygherren planlægger  

 og fastsætter, hvad der skal ske og entreprenøren detailplanlægger og  

 udfører.
§ 4  dækker f.eks. tilfælde, hvor byggeriet påbegyndes  

 kort tid før den 1. oktober.
Bestemmelsen betyder, at den del af de  

 pågældende arbejder, som ikke er udført pr. 1. oktober, efter dette tidspunkt  

 om fornødent skal udføres under iværksættelse af vinterforanstaltninger.
Men  

 der skal selvfølgelig ikke gennemføres vinterforanstaltninger for den del,  

 der udføres før 1. oktober.
 For at sikre, at arbejdet ikke bliver forsinket, og at  

 vinterforanstaltningerne ikke bliver meget bekostelige, bør bygherren og  

 entreprenøren sørge for byggemodning af grunden tidligst muligt.
Afvanding Afvandingen af byggeområdet bør foregå som en primær og en sekundær  

 afvanding, der er planlagt og foreskrevet i udbudsmaterialet.
Den primære  

 afvanding har til formål at fjerne tilløbende vand fra nabogrunde  

 (vandløbslovens § 6), vand fra lavtliggende byggepladsområder, alle  

 trafikarealer og kommende bygninger.
Den sekundære vandafledning, bestemt af  

 arbejdets fremførelse, må anføres som variable ydelser på  

 vintertilbudslisterne for de respektive entrepriser og udføres efter behov  

 ved aftale mellem bygherrens tilsyn og entreprenørerne.
Forsyningsledninger Stikledninger fra offentlig vej til byggepladsen bør udføres tidligst  

 muligt og helst inden vinterperioden.
Fremføring af ledninger og kabler bør  

 ske - nedgravet eller synligt - så vintervejrliget ikke medfører frysning  

 eller ødelæggelse.
Færdselsarealer og oplagspladser Afvanding af færdselsarealer er normalt en del af den permanente  

 vandafledning, der foregår ved en grøft med tilslutning til en kloak.
 I de tilfælde, hvor bygherren i første omgang vil søge at undgå udførelsen  

 af visse trafikarealer f.eks. på bagsiden af nogle bygninger, bør udførelse  

 af supplerende trafikarealer være fastlagt ved enhedspriser eller særpriser  

 på vintertilbudslisten.
 Ved vinterbyggeri må der påregnes flere oplagspladser, der er placeret tæt  

 på brugsstederne.
Lys Arbejdslys, dvs. lys på selve arbejdsstedet, indgår fra gammel tid i de  

 overenskomstmæssige aftaler om vinterbyggeri.
 Orienteringslys er et senere tiltag, som ikke er indeholdt i disse  

 aftaler.
 Bygherren må - som en del af den overordnede vinterplanlægning - i  

 udbudsmaterialet angive den fornødne orienteringsbelysning på byggepladsen  

 inklusive eventuelle skur- og parkeringsområder samt angive, hvem der skal  

 etablere og vedligeholde disse foranstaltninger.
Inddækning Hvis bygherren ønsker inddækning, skal dette angives i udbudsmaterialet  

 som nævnt i § 3. Begrebet inddækning omfatter enten totalinddækning i form af  

 et telt over materialeoplag eller arbejdssteder - eller en stilladsinddækning  

 udført med armeret plastfolie, net eller presenninger.
 § 5.  Pligten til at videreføre arbejdet efter § 2 kan  

 fraviges, hvis arbejdet trods indsats af vinterforanstaltninger af sædvanlig  

 type i normalt omfang ikke kan holdes i gang.
Standsning af arbejdet Denne bestemmelse (benævnt »ulempegrænsen«) er udtryk for, at  

 det ikke er samfundsmæssigt rimeligt at holde byggeri i gang, hvis  

 ressourceforbruget på vinterforanstaltninger kommer ud over en vis grænse.
 Grænsen i § 5 er ikke fast angivet, men må fastlægges nærmere i praksis.  

 Ved at følge bekendtgørelsens bilag og de yderligere anvisninger, som findes  

 i vejledningen, vil bygherre og entreprenør kunne få kundskab om, hvad der  

 normalt kræves efter § 3. Hvis foranstaltninger ligger ud over, hvad der kan  

 kræves efter § 3 er ulempegrænsen nået.
 Er betingelserne i § 5 opfyldt, kan arbejdet standses.
Der kan blive tale om, at arbejdet kan fortsættes i begrænset omfang, dvs.  

 med reduceret indsats.
I så fald gælder § 5 kun i det omfang, arbejdet ikke  

 kan holdes i gang.
 Det er entreprenøren, der har adgangen til at bruge § 5. Bruges § 5 med  

 rette, er der ikke strafansvar efter § 7.
 Men også bygherren kan bruge § 5 i den forstand, at denne kan afvise at  

 betale for yderligere vinterforanstaltninger, når ulempegrænsen er nået.
 Entreprenør eller bygherre kan komme ud for, at en retlig prøvelse af  

 strafansvaret eller betalingsspørgsmålet falder anderledes ud end deres  

 vurdering af § 5. Denne standpunktrisiko må parterne leve med.
 Det kan være nødvendigt for entreprenøren at få supplerende angivelser fra  

 bygherren som nævnt i § 3, stk. 2. Bygherren kan i så tilfælde ifalde  

 strafansvar, hvis angivelserne ikke fremkommer inden for rimelig tid.
 Entreprenøren skal af egen drift genoptage arbejdet, når § 5-betingelserne  

 ikke længere er opfyldt.
Arbejde ud over ulempegrænsen Bygherre og entreprenør kan aftale, at byggeri skal holdes i gang i videre  

 omfang end efter bekendtgørelsen, f.eks. i tilfælde, hvor bygherren ser sin  

 interesse i at afholde vinterbyggeudgifter, der går ud over de i § 5 nævnte  

 sædvanlige foranstaltninger i normalt omfang.
Brud på sådanne aftaler kan  

 ikke sanktioneres efter bekendtgørelsen.
Tidsfristforlængelser Efter AB § 24 kan vejrliget i visse tilfælde berettige entreprenøren til  

 forlængelse af tidsfrister for arbejdet.
Bygherren har en tilsvarende ret  

 efter AB § 26. Efter bekendtgørelsens § 5 kan arbejdet i visse tilfælde enten  

 standses eller videreføres med reduceret indsats.
De to bestemmelser dækker ikke hinanden.
Efter AB skal vejrliget have  

 været »usædvanligt« for, at der kan være grundlag for  

 fristforlængelse.
Efter bekendtgørelsen er der tale om, at arbejdet kan  

 standses eller kun videreføres med reduceret indsats, hvis en videreførsel  

 kræver foranstaltninger ud over, hvad der er sædvanligt i art og omfang.
 Grænsen ifølge § 5 er således ikke direkte fastsat i bekendtgørelsen og må  

 derfor i tvivlstilfælde afgøres efter en konkret vurdering.
Opgørelse af fristforlængelse efter AB kan specielt i vinterperioden volde  

 problemer.
Udbudsmaterialet bør derfor være forsynet med et entydigt og  

 overskueligt grundlag for parternes tidsmæssige risiko for »usædvanligt  

 vejrlig«.
Erfaringerne har vist, at det er vanskeligt i tilbudssituationen at  

 overskue konsekvenserne af et regelsæt, hvor opgørelse af fristforlængelse  

 baseres på de aktuelle meteorologiske observationer, sat i relation til nogle  

 forud fastsatte vejrligskriterier.
Hertil kommer, at et sådant system kan  

 være tungt at administrere, og at den tidsfristforlængelse, der måtte blive  

 et resultat heraf, ofte må konstateres at være tilfældig i relation til,  

 hvorledes det konkrete arbejde er blevet påvirket af det aktuelle vejrlig.
Konsekvenserne af, at det f.eks. regner 10 mm i et givet tidsrum, er  

 således meget afhængig af, hvilke aktiviteter der konkret udføres og ikke  

 mindst afhængig af de aktuelle jordbundsforhold.
En forlods fastsættelse af  

 konsekvenserne af, at givne vejrparametre overskrides, kan således føre til  

 en mere eller mindre tilfældig fristforlængelse.
Det tilrådes i stedet at anvende et mere konsekvensorienteret system  

 baseret på, at det i udbudsmaterialet angives, hvor mange dage det - under  

 forudsætning af sædvanlige vinterforanstaltninger - kan påregnes at arbejde  

 effektivt.
Under arbejdets udførelse registreres, i hvilket omfang arbejdet  

 på den kritiske vej i arbejdsplanen helt eller delvis har ligget stille.
Hvis  

 det påregnelige antal effektive arbejdsdage i en måned ikke opnås, ydes der  

 fristforlængelse for den manglende tid.
Antal påregnelige effektive arbejdsdage En angivelse af påregnelige effektive arbejdsdage ved givne aktiviteter i  

 en given måned må fastsættes ud fra erfaringer.
Følgende værdier kan  

 anbefales anvendt direkte i udbudsmaterialet:
 Antal påregnelige effektive arbejdsdage tillagt lørdage, søndage og  

 søgnehelligdage.
Forenklet løsning Som en endnu mere enkel løsning kan det anbefales i udbudsmaterialet at  

 angive, at entreprenøren i sit tilbud skal påregne, at arbejdet på den  

 kritiske vej på grund af vejrliget standses eller sinkes 1 arbejdsdag pr. uge  

 i vinterperioden og 1/2 arbejdsdag pr. uge uden for vinterperioden samt, at  

 der ydes fristforlængelse, jf.
AB § 24, i det omfang forsinkelsen overstiger  

 disse grænser.
Normalt vil det være fuldt tilstrækkeligt at anvende denne  

 forenklede model.
Administrationen på byggepladsen indskrænker sig ved de foreslåede to  

 løsninger til dagligt at registrere, om arbejdet på den kritiske vej som  

 følge af vejrliget helt eller delvis har ligget stille.
Dette gøres mest  

 hensigtsmæssigt gennem dagsrapport med efterfølgende stillingtagen på  

 byggemøderne som anført i AB 92 § 19, stk. 3, henholdsvis ABT 93 § 20.
 § 6.  Det påhviler kommunalbestyrelsen at påse, at  

 bygge- og anlægsarbejder udføres i overensstemmelse med bekendtgørelsens  

 bestemmelser.
Kommunalbestyrelsens kontrol Efter § 6 fører kommunalbestyrelsen kontrol med, at byggeriet gennemføres,  

 som fastsat i bekendtgørelsen.
 Den kommunale kontrol med anlægsarbejder vil ikke være nødvendig i det  

 omfang andre offentlige myndigheder eller virksomheder forestår arbejdet.
 Kommunen udsender til bygherrerne et informationsblad om  

 vinterbyggeordningen med opfordring til at videregive bladet til  

 entreprenøren/entreprenørerne.
 Der kan klages til kommunen ved tilsidesættelse af pligten til at holde  

 arbejdet i gang, og kommunen fører stikprøvevis kontrol med  

 vinterbyggereglernes overholdelse.
 Klager kan komme fra bygherrer, entreprenører og bygningsarbejdere eller  

 disses organisationer.
Kommunen skal reagere, hvis det - ved stikprøvekontrol eller ved klager -  

 konstateres, at pligten til at holde arbejdet i gang er tilsidesat.
Kommunen  

 giver i første omgang et påbud om at gå i gang igen og indgiver senere evt.  

 politianmeldelse.
Kommunen skal hos bygherren kunne få oplyst, hvilke(n) entreprenør(er) der  

 konkret har pligten til at holde byggeriet i gang.
Bygherren har efter  

 bekendtgørelsen pligt til at fordele vinterbyggeopgaverne på entreprenørerne.
 § 7.  Efter § 94, stk. 3 i lov om boligbyggeri kan  

 bygherren, ved totalentreprise totalentreprenøren, straffes med bøde for  

 overtrædelse af § 3, stk. 1 og stk. 2 og entreprenøren eller  

 totalentreprenøren straffes med bøde for overtrædelse af § 2.
Bødensvar Hvis overtrædelsen begås af aktieselskaber, andelsselskaber eller  

 lignende, kan selskabet som sådant pålægges bødeansvar, jf. den nævnte  

 lovbestemmelse.
 § 8.  Bekendtgørelsen træder i kraft den 1. november  

 1995 og gælder for bygge- og anlægsarbejder, der udbydes denne dato eller  

 senere.
 Stk. 2.  Bekendtgørelse nr. 551 af 11. november 1981 om  

 byggeri i vinterperioden ophæves.
3 Kommentarer til de tekniske krav i bilaget til bekendtgørelsen Generelt Til bilag til bekendtgørelsen (side 43) kan knyttes følgende vejledende  

 bemærkninger:
 Den generelle byggepladsindretning er en del af bygherrens  

 (totalentreprenørens) planlægning, som skal indgå i udbudsmaterialet.
 Den udvidede byggepladsindretning til vinterbyggeri skal også planlægges  

 og fremgå af udbudsmaterialet.
Efter afsluttende acceptforhandlinger forhandles byggepladsindretningen  

 endeligt på plads ved samarbejde om arbejdsplanen mellem bygherre og de  

 udvalgte entreprenører.
Dette bør ske inden arbejdet på byggepladsen  

 påbegyndes. (AB 92, § 9).
 Metoder og ønsket prisgivning med enhedspriser for særlige tiltag ved  

 vinterbyggepladsens indretning og for vinterforanstaltninger, bør fremgå af  

 en særlig vintertilbudsliste og bør primært iværksættes ved beslutning mellem  

 bygherrens tilsyn og den ansvarlige entreprenør.
 En del af de neden for anførte forhold er overenskomstmæssige aftaler, som  

 entreprenører indregner i deres tilbud på vinterbyggeri.
 Ansvaret for den endelige planlægning, tilrettelægning og udførelse  

 påhviler entreprenøren i henhold til nærværende bekendtgørelses § 2, stk. 2.
Foranstaltninger ved byggepladsindretning Ad a.
Afledning af overfladevand fra byggeområdet I vinterperioden er luftens evne til at optage fugtighed fra nedbør stærkt  

 reduceret.
 Fugtophobning af nedbørsvand i og på jorden, især på ler- og siltholdige  

 jorde er et stort problem, fordi disse jordarter meget let opblødes ved et  

 forøget vandindhold.
Det er derfor strengt nødvendigt, at nedbørsvand og tilstrømmende  

 overfladevand fra højereliggende arealer og nabogrunde straks bortledes til  

 kloak eller anden godkendt recipient.
Dette arbejde er en del af  

 projekterings- og planlægningsarbejdet (byggemodning).
Byggepladsens permanent etablerede færdselsarealer skal være udført med  

 grøfter (eller singelsdræn) for at undgå opblødning af vejarealer og  

 jordunderlag.
Disse grøfter/dræn kan være en del af den primære plan for  

 vandafledning (midlertidige byggemodning), som er et særskilt område af  

 byggepladsindretningen.
 Al anden afledning og bortpumpning af overfladevand er en  

 vinterforanstaltning.
Ad b.
Snerydning, grusning og afisning Udendørs færdselsarealer, materialeoplagspladser og arbejdssteder på  

 terræn og stilladser skal ryddes for sne, afises og gruses, så byggepladsens  

 transportforhold kan afvikles som forudsat ud fra byggepladsplanlægningen og  

 vintertilbudslisterne.
 Et beredskab af mekanisk snerydningsmateriel til rydning af byggepladsveje  

 og materialeoplagspladser bør foretrækkes på næsten alle byggepladser.
 Det bør være angivet i udbudsmaterialet, hvilke områder af byggeplads og  

 stilladser den enkelte entreprenør i givet fald skal rydde for sne og gruse  

 mod glatføre.
 Det bør være planlagt og aftalt om sne skal bortkøres - og i så fald  

 hvortil.
 Placering af eventuelle snedepoter skal fremgå af byggepladsplanlægningen  

 og være lavt placerede med grøfter og vandafledning (pumpning) til kloak.
 Fremmøde tidlig morgen for snerydning, samt beredskab af materialer til  

 grusning og materiel til snerydning skal være aftalt, så snerydningen og  

 grusningen på aftalte områder er udført ved normal arbejdstids påbegyndelse.
 Problemer med sne bliver mindst mulige, hvis den fjernes straks.  

 Sammentrådt sne er vanskeligere at fjerne og bliver let til is, som er endnu  

 vanskeligere at fjerne.
 Tøvand fra sne skal undgås, fordi de ofte pludseligt frigivne mængder let  

 kan anrette voldsomme skader og i givet fald hurtigt blive til farlige  

 isdannelser.
Ad c.
Udendørs orienterings- og arbejdsbelysning I vinterperioden er det nødvendigt med arbejds- og orienteringslys, så  

 især dagens tidlige og sene arbejdstimer kan udnyttes fuldt ud.
Belysning på arbejdsstedet er en overenskomstmæssig ydelse, som  

 entreprenører for nogle fag har indregnet i deres tilbud, med mindre  

 udbudsmaterialet har angivet, at det er indregnet og leveret af anden  

 entreprenør.
I nogle tilfælde må de pågældende entreprenører dog indregne  

 særbelysning til fuld overholdelse af deres overenskomst med arbejdstagere.
Etablering og vedligehold af udendørs orienteringsbelysning  

 (mastebelysning med 25 lux) er altid et forhold, som bygherren skal planlægge  

 og angive i udbudsmaterialet.
Pris og vedligehold bør pålægges en enkelt  

 entreprenør.
 Tilsvarende skal ske for indendørs belysning.
 Da orienterings- og arbejdslys i praksis overlapper hinanden, skal det  

 fremgå af udbudsmaterialet, hvem der etablerer den pågældende belysning på  

 respektive steder f.eks. i skurby, trafikarealer og arbejdssteder.
Ad d.
Beskyttelse af materialer mod nedbør og frost Oplagring af materialer til vinterbyggeri bør såvidt muligt ske indendørs.
Alle udendørs oplagrede materialer skal holdes hævet over terræn og være  

 tildækket mod nedbør.
Tildækningen skal bibeholdes indtil  

 fastgørelse/montering i bygværket.
 Tildækningen kan være en overenskomstmæssig ydelse, som nogle fag har  

 indregnet i deres tilbud.
 Nogle materialer tåler ikke frost eller fugt og må derfor planlægges  

 oplagret i eget rum som en vinterforanstaltning.
 Arbejdsplaner bør angive, hvor tidligt en entreprenør kan oplagre  

 materialer, som nødvendigvis må oplagres udendørs på vinterbyggepladsen.
Ad e.
Retablering af vinterbeskadigede færdselsarealer og  

 materialeoplagspladser En byggepladsvej kan kun modstå gener af vand og frost, hvis jordunderlag  

 og belægningens overflade udføres med et mindst 5 pct. plant fald til  

 byggepladsvejens grøft (eller singelsdræn).
Byggepladsvejenes projektering og planlægning er en del af  

 byggepladsindretningen.
Belægningens tykkelse og art skal tilpasses med  

 behørig hensyntagen til jordbundsforholdene, den forestående  

 trafikbelastning, samt vedligehold ved hyppig fejning af spildjord og  

 snerydning.
Vedligehold og mindre reparationer af lunker og spordannelser i vejenes  

 overflade hører til under den entreprise, som etablerer vejene.
De pågældende  

 arbejder skal foregå løbende, så nedsivning af større skader undgås.
 Frostfrit/tørt reparations- og vedligeholdsmateriale bør derfor altid  

 udlægges i depoter nær brugsstederne.
 Ødelægges veletablerede færdselsarealer af nedbør eller frost, er  

 retableringen en vinterforanstaltning.
 Retablering af mangelfuldt udført eller entreprenørødelagte  

 færdselsarealer er bygherren uvedkommende.
Ad f.
Etablering af vinterbetingede interimsveje På en vinterbyggeplads er der ofte brug for kortvarig transport på arealer  

 uden for de dyrt anlagte byggepladsveje og stier.
Det vil derfor være en fornuftig økonomisk disposition at indhente nogle  

 enhedspriser på vintertilbudslisten og udsætte beslutningen om en eventuel  

 yderligere befæstigelse, til der er klarhed over terrænets bæreevne.
Konstant  

 frost i nogle dage kan af og til overflødiggøre en befæstelse.
 I de tilfælde, hvor befæstelser (inkl. eventuel vandafledning og  

 belysning) bliver nødvendig, udføres de som vinterforanstaltning.
Ad g.
Frostsikring af vandinstallationer Vandinstallationer til vinterbyggebrug skal frostsikres eller være udført  

 med taphaner, så de kan tømmes for vand, når de ikke bruges.
Frostsikringen  

 kan ske ved nedgravning, varmeisolering eller/og el-tracing af  

 vandledningerne.
Ad h.
Læskærmning eller overdækning af arbejdssteder Kold vind kan medføre et stort varmetab fra alle overflader på materialer  

 og udført arbejde.
Det er derfor ofte nødvendigt at etablere en læskærmning.
En sådan  

 læskærmning er for nogle fag en overenskomstmæssig aftale, som entreprenøren  

 har indregnet i sit tilbud.
 I mange tilfælde vil det være påkrævet at udføre en hel inddækning af  

 arbejdssteder med armeret plastfolie, presenninger eller ved at etablere et  

 telt.
Hvis man vil undgå spor efter nedsivende vand ved f.eks. udførelse af  

 indvendige blanke murværksvægge kan det være nødvendigt at etablere en  

 totalinddækning og tilpasse vinterbyggearbejdet hertil.
I så fald bør der  

 indhentes en samlet særpris herfor i forbindelse med licitationen.
Foranstaltninger ved jord- og kloakarbejde Ad a.
Foranstaltninger mod pløredannelser eller frostulemper Pløre på vandfølsomme jord (kohæsionsjord) kan effektivt forebygges og  

 bekæmpes ved valg af den rette fremgangsmåde for arbejdets udførelse samt ved  

 valg af de rette vinterforanstaltninger.
 En første og selvfølgelig forudsætning er en effektiv afledning af såvel  

 nedbørsvand som eventuelt vand, der kommer fra højere liggende naboarealer.
 Nedbørsvand skal hurtigt fjernes fra arbejdsområdet, således at det ikke  

 får mulighed for at forringe arbejdsbetingelserne.
På afgravningsområder, transportområder og påfyldningsområder skal det  

 daglige arbejde afsluttes med afglatning og evt. komprimering.
Arbejdet skal  

 tilrettelægges, således at afglatningen kan udføres med fald.
Selvom arbejdet tilrettelægges i henhold til ovenstående, vil  

 vandindholdet i jorden uundgåeligt vokse i vinterens løb.
Derved vil jordens  

 bæreevne mindskes, samt komprimeringsmulighederne og dermed de fleste  

 indbygningsmuligheder falder bort. (Forbedring af indbygningsjord er  

 behandlet under punkt f).
Hvor jordens bæreevne er nedsat som følge af vandindholdet, er det  

 vigtigt, hvor det er muligt, at anvende materiel med ringe fladetryk.
Er en  

 sådan fremgangsmåde ikke mulig eller tilstrækkelig, må fladetrykket på jorden  

 formindskes som vinterforanstaltning ved udlægning af stålplader eller  

 lignende.
Ved fundamentsarbejder bør støbning så vidt muligt foretages umiddelbart  

 efter, at udgravningen er tilendebragt.
Kan dette ikke påregnes, kan det være  

 hensigtsmæssigt at foreskrive, at maskinudgravningen afsluttes mindst 10 cm  

 over den færdige bundkote.
Den resterende jordmængde fjernes da først,  

 umiddelbart før støbningen foretages.
 Frostulemper kan afværges ved isolerende tildækning af arbejdsområdet.  

 Udgifterne til tildækning skal vurderes i relation til meromkostninger, der  

 er forbundet med opgravning og bortskaffelse af frossen jord.
Ad b.
Fjernelse af nedbør fra terræn og udgravninger Nedbør, der falder direkte i udgravninger, skal straks fjernes, således at  

 opblødning undgås.
Vandansamlinger på fremtidige arbejdsarealer i terræn skal  

 ligeledes fjernes.
Det vil derfor være nødvendigt til stadighed at have  

 adgang til pumper.
Ad c.
Frostsikring af jord, hvor frysning kan medføre skader på  

 udførte konstruktioner Konstruktioner (konstruktionsdele), der under udførelse i vinterperioden  

 hviler direkte på frostfarlig jord, skal beskyttes mod den ødelæggelse, der  

 kan forekomme ved frysning og frostudvidelse af jorden.
Beskyttelsen sker ved  

 en varmeisolering af jorden udført i et sådant omfang, at der effektivt  

 sikres mod frostnedtrængning.
 Beskyttelsen kan eventuelt alene bestå i, at en tilbagefyldning  

 fremskyndes.
Ad d.
Sikring af tilfyldningsjord mod nedbør og frost Opgravet jord, der skal benyttes som tilbagefyld, skal i vinterperioden  

 beskyttes mod nedbør og frost, således at jordens anvendelighed bevares.
Beskyttelsen sker ved at opbygge jorddepotet med kraftig fald på alle  

 overflader.
Disse skal udføres afglattede og delvis komprimerede.
Toppen bør  

 endvidere helst tildækkes med presenning eller plastfolie.
Skal jorden  

 genanvendes i vinterperioden, kan det endvidere komme på tale at foretage en  

 frostsikring.
Ad e.
Udskiftning af uegnet tilbagefyldsjord Ved meget store vandindhold i tilbagefyldsjord kan det være nødvendigt at  

 foretage en totaludskiftning med et egnet materiale - ofte fyldgrus.
Ligeledes vil det være nødvendigt at udskifte frosne jordklumper, idet  

 sådanne ved en indbygning på et senere tidspunkt vil give anledning til  

 ukontrollable sætninger.
Frosne jordklumper indeholder altid relativt store  

 mængder vand, hvilket medfører, at sådan jord selv efter optøning i de fleste  

 tilfælde vil være ubrugelig som indbygningsjord.
Jordforbedring eller udskiftning er forbundet med store omkostninger.
Det  

 bør derfor overvejes, hvilke komprimeringskrav, der bør stilles.
I de  

 tilfælde, hvor sætninger for en periode kan accepteres, vil det ofte være  

 økonomisk fordelagtigt at bekoste retablering af sætningerne fremfor at  

 foretage fornødne foranstaltninger for at undgå sætninger.
Ad f.
Forbedring af uegnet tilbagefyldsjord ved sammenblanding med  

 kalk eller andre tilførte materialer Såfremt tilbagefyldsjord trods foranstaltninger som anført under punkt 2 d  

 er uegnet i relation til den krævede komprimering, kan der evt. foretages en  

 jordforbedring enten ved sammenblanding med pulveriseret brændt kalk eller  

 ved en delvis udskiftning og sammenblanding med mere velegnet (tørt)  

 jordmateriale.
Det er afgørende for resultatet af de nævnte metoder til  

 jordforbedring, at der kan foretages en maskinel sammenblanding af den  

 uegnede tilbagefyldsjord og det tilførte materiale.
Effekten ved sammenblanding med brændt kalk beror på, at kalken straks  

 efter udspredningen og sammenblandingen optager en del af jordens vandindhold  

 og læsker.
Ved læskningsprocessen udvikles varme, der fremkalder en kraftig  

 fordampning.
For hvert 25-30 cm udlagt jordlag kan der vejledende regnes med et forbrug  

 på min. 5 kg kalk pr. (m2). Det nødvendige forbrug af kalk er afhængigt af  

 jordens faktiske vandindhold, således at der skal bruges mere kalk desto  

 vådere jorden er.
Komprimering kan foretages straks efter sammenblandingen.
 Ved sammenblanding af tilført jord med mindre vandindhold vil det  

 resulterende vandindhold afhænge af mængden af udskiftet jord.  

 Tilbagfyldsjord og tilført jord bør udlægges lagvis i max. 205325 cm tykke  

 lag.
Ad g.
Opbrydning af frostskorpe Hvor jordisolering ikke er udført, vil der ved frostperioder hurtigt danne  

 frostskorpe, som det vil være nødvendigt at opbryde.
Selv om opbrydningen kan  

 ske med det anvendte gravemateriel, medfører frostskorpen nedsat  

 gravekapacitet samt øget slitage på materiellet.
Opbrydningen vil derfor  

 medføre en ekstra indsats.
 Har frostskorpen opnået en sådan tykkelse, at gravemateriellet ikke er i  

 stand til at opbryde den, kan der foretages en oprivning med ripper, knusning  

 og faldlod eller ved en sprængning.
I en række tilfælde vil det være fordelagtigt at foretage en optøning af  

 frostskorpen.
Optøningen kan ske enten med varm luft, el-varmemåtter eller  

 med damp.
Hvis der anvendes damp, skal man være opmærksom på, at der vil  

 forekomme store mængder kondensvand.
Ved mindre arealer som for eksempel ved  

 rendefundamenter kan optøning foretages med brændt kalk, der bringes til  

 læskning.
Ad h.
Forbedring og udskiftning af vinterødelagt bund Såfremt der direkte på en råjordsoverflade, der på grund af et for højt  

 vandindhold og ringe bærebæreevne, skal udføres konstruktioner såsom veje,  

 gulve og fundamenter, skal der foretages en forbedring eller udskiftning af  

 den vinterødelagte bund.
Foranstaltningernes karakter afhænger af den  

 aktuelle jordart, vandindholdet, arealets størrelse og placering m.v.
 Jordforbedring kan bestå i kalkstabilisering på kohæsive jorder eller uden  

 for vinterperioden i en cementstabilisering på friktionsjorder.
 Ved udskiftning fjernes den vinterødelagte bund ned til bæredygtig lag og  

 erstattes med egnede materialer.
 Forholdene kan også afhjælpes ved at placere en diffusionsåben filterdug  

 mellem jordoverfladen og den ovenpå kommende konstruktion.
Vinterforanstaltninger ved betonarbejde Ad a.
Foranstaltninger mod sne og is på form, armering og  

 tilslagsmaterialer Med udsigt til snefald og/eller isslag bør igangværende form- og  

 armeringsarbejde tildækkes for at undgå senere tidskrævende og bekostelig  

 snerydning eller afisning.
Tilslagsmaterialer i åbent depot skal tildækkes for at undgå en uønsket  

 forøgelse af materialernes fugtindhold ved nedbør.
I frostperioder kan en  

 isolerende tildækning evt. suppleret med en opvarmning være hensigtsmæssig  

 med henblik på at undgå sammenfrysning af materialerne.
Sammenfrosne  

 materialer må ikke anvendes.
Ad b.
Foranstaltninger mod frostødelæggelse af hærdnende beton Det skal sikres, at betonen/mørtlen gennem hærdning har opnået  

 tilstrækkelig styrke, inden den udsættes for frost.
Da hastigheden, hvormed  

 hærdeprocessen forløber, er temperaturafhængig og aftagende med faldende  

 temperatur, indebærer ovennævnte krav, at betonen under blanding, transport  

 og efter udstøbning skal sikres mod for hurtig afkøling.
 Omfanget af de nødvendige foranstaltninger afhænger af afkølingsforholdene  

 bestemt af lufttemperaturen, vindpåvirkningen, konstruktionens dimensioner og  

 isoleringens omfang samt betonens sammensætning og udstøbningstemperatur.
 SBI-anvisning nr. 125, Vinterstøbning af beton, giver vejledning i  

 planlægning og kontrol af betonstøbning under vinterforhold.
 Vejledningen er et værktøj til at fastlægge temperaturforløbet i betonen  

 under hærdeforløbet, herunder at planlægge nødvendige foranstaltninger til  

 imødegåelse af frost i den nystøbte betonkonstruktion.
 Inden støbearbejdet igangsættes, bør følgende forhold fastlægges under  

 hensyn til tekniske krav, tidsplaner og økonomi:
 Entreprenøren skal ved den overordnede tidsplanlægning af betonarbejder i  

 vinterperioden tage udgangspunkt i en normal vinter med temperaturer omkring  

 frysepunktet.
Hvor det uden for vinterperioden er naturligt at gennemføre afforskalling  

 efter 1 døgn, bør det i vinterperioden normalt forudsættes, at afforskalling  

 af vægge, bjælker, søjler, fundamenter m.v. tidligst kan gennemføres efter 2  

 døgn.
Er senere afforskallingstider nødvendige, er afregning af formemateriel  

 som vinterforanstaltning aktuel.
 Øvrige vinterforanstaltninger er eksempelvis:
Sammenstøbning af betonelementer under vinterforhold er et særligt  

 problem.
Volumenet af betonmørtelen, der udstøbes, er lille i forhold til  

 arealet af de begrænsende elementer, der støder op til fugen.Varmeafgivelsen  

 fra den udstøbte beton vil derfor være meget stor med risiko for hurtig  

 afkøling og frostskader i den hærdnende beton.
Relevante foranstaltninger kan derfor være en eller flere af følgende:
Ad c.
Foranstaltninger til forebyggelse af temperaturrevner i  

 hærdnende beton I konstruktioner, hvor revner i betonens overflade kan være udgangspunkt  

 for ødelæggende nedbrydningsprocesser, eksempelvis udendørs bærende  

 konstruktioner, kældervægge, vandtætte konstruktioner etc., skal valg af  

 betontype, udstøbningstemperatur, isolering og efterbehandling foretages  

 således, at revnedannelse på grund af temperaturfremkaldte spændinger i den  

 hærdnende beton undgås.
 Temperaturrevner i betonkonstruktioner fremkommer, når større  

 temperaturforskelle forekommer i konstruktionerne under hærdeforløbet, dels i  

 den nystøbte konstruktion, dels mellem den nystøbte konstruktion og  

 nabokonstruktioner.
 I et givet projektmateriale bør der derfor være taget stilling til om  

 temperaturrevner kan accepteres eller skal imødegås ved temperaturstyring af  

 betonen under afhærdningen.
 I Basisbetonbeskrivelsen levnes mulighed for at præcisere kravet om  

 overholdelse af givne temperaturintervaller i den hærdnende beton, samt  

 mellem den hærdnende beton og tilstødende hærdet beton i nabokonstruktioner.
SBI-anvisning nr. 125, Vinterstøbning af beton, er også i denne sammenhæng  

 grundlaget for planlægning, styring og kontrol af hærdeforløbet for  

 opfyldelse af stillede krav.
Der henvises generelt til punkt b.
Ad d.
Foranstaltninger til sikring af betonoverflader Kombinationen af væde og frost kan give anledning til skræmmende  

 frostspringere, såfremt betonen indeholder frostfarlige tilslagsmaterialer.  

 Denne risiko er især aktuel i forbindelse med konstruktioner, der efter  

 ibrugtagning er placeret i et indendørs miljø, men under opførelsen udsættes  

 for nedbør og frost.
Det er typisk konstruktioner placeret i passiv  

 miljøklasse og eventuelt i moderat miljøklasse.
Hvor der stilles særlige krav  

 til den færdige betonoverflade, bør kravene til miljøklasse overvejes  

 skærpet, alternativt bør kravene til tilslagsmaterialerne alene  

 opklassificeres.
 Der henvises i øvrigt til Dansk Ingeniørforenings norm for konstruktioner,  

 DS 411, og Basisbetonbeskrivelsen, der beskriver de mulige miljøklasser,  

 herunder differentierede afledte krav til tilslagsmaterialer og cementtyper.
Foranstaltninger ved opmuring I vinterperioden er det nødvendigt at sikre materialer mod fugt og frost.  

 Det er endvidere nødvendigt at sikre det udførte murværk, så at det afbinder  

 og hærdner tilstrækkelig hurtigt.
 En forudsætning for kalkens afhærdning er, at vandindholdet efter  

 opsugning hurtigt er nede under ca. 7 vægtprocent.
Ad a.
Sikring af, at mursten, murblokke og lignende er tørre, evt.  

 opvarmede ved anvendelsen.
Mursten, blokke o. lign. (fremover benævnt »mursten«) skal være  

 tørre ved anvendelsen.
Mursten bør derfor være tørre ved modtagelse fra  

 leverandør, og holdes tørre under oplagring.
Udendørs opbevarede mursten skal  

 opbevares hævet over terræn og holdes tildækket mod nedbør.
Store  

 temperatursvingninger på plastemballerede mursten medfører kondensdannelse  

 under plastemballagen.
Murstenene bør derfor beskyttes mod især solskin.
De  

 må derfor holdes tildækket til brugsøjeblikket.
Anvendes mursten med lavere sugeevne, forringes mulighederne for  

 færdiggørelse af murværket.
For at sikre en hurtig vandoptagelse,  

 vandfordampning, afbinding og hærdning bør svagt vandsugende mursten  

 forvarmes.
Ad b.
Foranstaltninger til temperatursikring af mørtel.
Vådmørtel til opmuring skal leveres og holdes frostfri.
Ved leveringen  

 skal mørtlen indeholde mindst muligt vand for ved tilberedningen at kunne  

 tilsættes mest muligt varmt vand.
Tørmørtel og murecementmørtel skal holdes  

 tør indtil tilberedningen.
Indendørs oplagring af alle mørtelprodukter i  

 frostfri lokaler er at foretrække, da man derved opnår en høj varmegrad i  

 produkterne.
 Ved opmuringsarbejde i frostvejr eller i perioder med udsigt til frostvejr  

 bør stærkt cementholdige muremørtler tilsættes varmt vand ved tilberedningen,  

 og opbevares således, at muremørtelens temperatur i henmuringsøjeblikket er  

 mindst 9 53C.
 Ved anvendelse af mørtel KC 50/50/700 og cementfattige muremørteler i  

 frostvejr eller i perioder med udsigt til frostvejr kan der anvendes ethanol  

 (denatureret sprit), som er generelt godkendt i DS 414. Tilsætningen må ikke  

 overskride det tilladte, da mørtelen i så fald ødelægges.
 De godkendte produkters frysepunktssænkende virkning er forholdsvis lille,  

 idet de kun har effekt ved mørteltemperatur ned til ca. 3 graderC.
 For at undgå for hurtig luftafkøling eller frostpåvirkning af  

 muremørtelen, bør den tilføres brugsstedet i små portioner i takt med  

 anvendelsen.
 Mørtelbaljer bør holdes tildækket mod det store varmetab ved  

 vindpåvirkning.
Ad c.
Tildækning af nyudført murværk mod regn, sne og frost.
Hvis nedbørsvand løber ned ad endnu ikke hærdet murværk, kan det medføre  

 udvaskning af bindemiddel fra muremørtelen og derved medføre en misfarvning  

 af overfladen, som måske ikke kan rengøres igen.
Ved indtrængende frost vil  

 der tillige være risiko for frostsprængning af vandmættet murværk.
 Ved standsning af opmuringsarbejde skal alle vandrette flader tildækkes  

 mod eventuelt kommende nedbør, fordi den kan nedsætte mørtelbindingen til det  

 øverste skifte ved murerarbejdets genoptagelse.
 Vand, som vil trænge ned fra især etageadskillelser, er tillige stærkt  

 forurenende og skal derfor undgås ved forebyggende vinterforanstaltninger.
Ad d.
Beskyttelse af alle opadvendte murflader indtil endelige  

 afslutninger er udført.
Murværk uden murafslutninger, som f.eks. vinduesåbninger uden sålbænke  

 eller murværk udført til rejsehøjde, skal holdes tildækket, indtil de  

 endelige afslutninger er udført.
Hvor der for at opnå en hurtig afbinding og  

 hærdning af muremørtelen er anvendt opvarmede materialer, bør der i frostvejr  

 eller ved udsigt hertil udføres en tildækning af de udførte murflader med et  

 tætsluttende, varmeisolerende materiale.
Foranstaltninger ved tagdækning Et underlag med vandansamlinger eller isdannelser virker stærkt hæmmende  

 på et tagarbejdes påbegyndelse.
Der må derfor i tide udføres fornøden  

 tildækning, vandafledning og snerydning, således at tagarbejdet kan  

 påbegyndes med færrest mulige gener af vejrliget.
 De økonomiske omkostninger ved tagpaptagets udførelse i vinterperioder  

 bliver mindst mulige, hvis underlaget ikke, eller kun i ringe grad er i stand  

 til at suge vand til sig.
I takt med tagfladers færdiggørelse må der foretages en endelig inddækning  

 af taggennemføringer, tagrender og tagnedløb, således at nedbørsvand hurtigst  

 muligt kan bortledes.
Hvis det permanente vandafledningssystem endnu ikke er  

 etableret, må der etableres midlertidige afløb til kloak.
 I vinterperioden kan det undertiden være hensigtsmæssigt at dække taget  

 med en kraftigere eller et ekstra lag underpap.
Ad a.
Foranstaltninger mod eller fjernelse af vand, is og sne For at undgå, at vandansamlinger fra daglig nedbør fryser til is og hermed  

 gør tagarbejdet vanskeligere, bør fjernes straks ved bortledning eller ved  

 anvendelse af vandsuger eller lignende.
Isdannelser kan fjernes ved borthugning og udtørring med flammekaster  

 eller andet.
Sne bør straks fjernes, da den ellers meget let kan omdannes til  

 vand eller is, hvilket giver større vanskeligheder for tagarbejdet.
Ved  

 udførelse af varmeisolerende lag i takt med tagdækningsarbejdet bør det  

 forhindres, at nedbør løber ind i den allerede udlagte isolering.
Ad b.
Tørring af taget For at begrænse omfanget af udtørring på tagflader bør tagpapdækning  

 udføres og færdiggøres på mindre arealer ad gangen.
Har tildækning af  

 tagflader ikke kunnet udføres med tilstrækkelig effekt, skal tagfladen  

 udtørres i takt med arbejdsudførelsen.
Udtørringen foretages normalt ved brug  

 af flammekaster.
Udtørringsarbejdet lettes betydeligt, hvis der allerede i  

 god tid inden vinterperioden udføres et vandafvisende lag tagpap eller  

 lignende på tagunderlaget.
Foranstaltninger ved indendørs byggearbejde Ad a.
Midlertidig tætning af etageadskillelser og/eller  

 tagkonstruktion mod vandgennemsivning, kulde og varmetab For at undgå ændringer i arbejds- og tidsplaner på et sent tidspunkt ved  

 byggeprocessen er det vigtigt at have planlagt og udført tætning og lukning  

 af råhuset mod vind, kulde og fugt.
Herved undgås en væsentlig afkøling af  

 bygningskonstruktioner, og omkostninger til rationel opvarmning bliver  

 mindre.
 Alle udsparinger og huller i etage-, tagdæk- og tagelementer bør  

 planlægges lukket og være lukkede af leverandør før levering til byggeplads.
 Alle huller til gennemgående trappe-, elevator-, affalds-, rør- og  

 ventilationsskakter m.fl. skal forsynes med vand- og vindtætte lukninger mod  

 nedbør og opstigende varm luft.
Da det trods indsatte vinterforanstaltninger ofte kan være vanskeligt at  

 gennemføre visse udendørs arbejder på grund af det akutte vejrlig, kan det  

 være formålstjenligt at have planlagt og tilrettelagt nogle indendørs  

 aflastningsarbejder.
Sådanne kan påbegyndes, så snart den første  

 etageadskillelse er udført og tæt.
Ad b.
Bortledning af regn- og smeltevand I takt med lukning af etageadskillelser og tagdæk skal regn- og smeltevand  

 opfangets og bortledes til kloak.
I modsat fald kan vandansamlinger let fryse  

 til is og være til stor gene for arbejdsudførelse eller forårsage  

 frostsprængninger af konstruktioner.
 Det kan ofte være en fordel at foreskrive etablering af de permanente  

 faldstammer etage for etage og tilslutte vandafledningen hertil.
Ad c.
Snerydning på ikke færdiggjorte etageadskillelser og tagdæk Sne er let at fjerne straks efter snefald.
Fjernes den ikke, kan den let  

 blive til is, der er sværere at fjerne.
Smelter den, kan tøvandet trænge ned  

 på etager, genere færdiggørelsesarbejder og resultere i øgede omkostninger  

 til fjernelse af vand fra kældre og kanaler og udtørring af nedbørsvand fra  

 ellers rimeligt tørre bygningskonstruktioner.
Ad d.
Lukning af facadeåbninger For at undgå gennemtræk, gener af nedbør og varmetab fra opstigende varm  

 luft, skal alle facadeåbninger og andre både store og små åbninger i råhuset  

 lukkes i takt med opførelsen.
Herved kan indendørsarbejder påbegyndes  

 rettidigt, og formindske omkostninger til dyr opvarmning og udtørring.
Er det for risikabelt at indsætte de permanente vinduer og døre på et  

 tidligt tidspunkt, kan lukning planlægges udført med f.eks. trærammer med  

 plast i vinduesåbninger og midlertidige (genbrugs-)døre.
Døre bør være  

 selvlukkende.
 Visse af vinduerne bør kunne åbnes af hensyn til materialetransport og  

 nødvendig ventilation.
Lukning af råhuset inden vinterperioden vil som regel udskyde tidspunktet  

 for start af opvarmning og mindske behovet for udtørring.
Lukning vil  

 samtidig forøge mulighederne for udførelse af facadearbejde på læsiden af  

 bygninger.
Ad e.
Indendørs orienterings- og arbejdsbelysning Al indendørs arbejdsbelysning som supplement til dagslys er en  

 overenskomstmæssig aftale hos nogle fag.
 Indendørs orienteringsbelysning er en vinterforanstaltning på steder, hvor  

 dagslyset er utilstrækkeligt.
 Belysning af rum uden dagslys er ikke en vinterforanstaltning.
Ad f.
Opvarmning og ventilation Opvarmning bør planlægges udført, så lufttemperaturen på disse enkelte  

 arbejdssteder er afpasset til arbejdsopgaverne.
 Ved grovere indendørs arbejde er der som regel kun behov for ca. +5  

 graders opvarmning.
 Færdiggørelsesarbejder kræver mere varme.
 Opvarmning må ikke forveksles med begrebet »udtørring af  

 byggefugt«, der ikke er en vinterforanstaltning, men en del af den  

 egentlige byggeproces.
 Hvor varme kan etableres fra et permanent opvarmningssystem f.eks. et  

 eksisterende centralvarmesystem eller fjernvarme, bør det planlægges anvendt.
 Er der behov for midlertidig opvarmning, kan det etableres med  

 varmekanoner, og vinterbrændstof fra en centralt placeret brændstoftank, så  

 forsyning og drift gøres nem.
 Varmtvands- og el-baserede varmluftsaggregater bruges mest som supplement  

 til udtørring på grund af deres mindre og dyrere varmeeffekt.
Ad g.
Udtørring af nedbørsfugt På steder, hvor det ikke har været muligt at undgå opsuget vand fra nedbør  

 i bygningskonstruktioner, udtørres det som en vinterforanstaltning.
 Ventilation er en del af enhver udtørring, med mindre der er tale om  

 kondenstørring, som kun kan benyttes i lukkede rum.
 Undlades ventilation er der risiko for større kondensansamlinger på kolde  

 bygningsdele.
 Hvor udtørring af nedbørsfugt ikke kan adskilles fra egentlig udtørring af  

 byggefugt (konstruktionsfugt), bør der foretages en administrativ afgørelse  

 om omkostningernes opdeling, betaling og placering i byggeregnskabet.
Bilag 1 Bygge- og Boligstyrelsens bekendtgørelse nr. 728 af 5. september 1995 Bekendtgørelse om bygge- og anlægsarbejder i vinterperioden Bilag 2 Arbejdsgrundlag til udformning af en vintertilbudsliste På side 43 er gengivet bekendtgørelsens bilag »Typiske  

 vinterforanstaltninger« med henvisninger til de enkelte punkters  

 placering i vejledning og arbejdsgrundlag.
 I de efterfølgende 6 afsnit er givet forslag til udformningen af  

 tilbudslistens vinterafsnit.
Vinterforanstaltninger kan medføre store omkostninger.
Det er derfor  

 formålstjenligt at foretage en projektanalyse inden udbud og om muligt ændre  

 særligt vinterfølsomme materialer og konstruktioner til andre, der har mindre  

 behov for beskyttelse.
 Opmærksomheden henledes på:
- at man ved brug af dette arbejdsgrundlag skal tage hensyn til den  

 teknologiske udvikling i relation til opførelsesproces og materialevalg, - at foreløbige byggepladsplaner med nødvendige data for veje, afvanding,  

 kloakering, installationer m.v. er en del af projektmaterialet, som hører til  

 udbudsmaterialet.
- at de anførte forslag skal bearbejdes.
Materialet bør ikke bruges  

 kritikløst, men tilpasses den individuelle sag, bl.a. i relation til  

 byggeriets størrelse.
 - at der i arbejdsgrundlaget kun gives forslag til hyppigst forekommende  

 »vinterforanstaltninger«.
 - at forslagene ikke dækker de typiske vinterforanstaltninger i  

 »Overenskomstmæssige aftaler om vinterbyggeri«, der foreligger for  

 nogle byggefag.
 Vintertilbudslisten bør indgå i tilbudene og være medbestemmende for  

 størrelsen af den endelige tilbudssum og det endelige valg af entreprenør.
 Se vejledningen side 13.
 Ved hovedentrepriser udarbejdes en samlet vintertilbudsliste.
 Ved totalentrepriser overgår bygherrens offentligretlige pligter i  

 henhold til bekendtgørelsens bestemmelser til totalentreprenøren. (Se  

 bekendtgørelsens § 3, stk. 3). Men som nævnt side 8 har bygherren af hensyn  

 til betalingen betydelig interesse i at få fastlagt foranstaltningerne.
 Betalingsspørgsmålet mellem bygherre og totalentreprenøren må afklares i  

 aftalegrundlaget mellem disse parter.
En vintertilbudslistes angivelse af mængder kan ifølge sagens natur kun  

 være skønnede mængder.
Afregning foretages i henhold til aktuelt udførte  

 mængder på baggrund af de tilbudte enhedspriser.
 Hvis en del af en ydelse i en vintertilbudsliste må forventes at ville  

 variere væsentligt i omfang, bør den trækkes ud og anføres som en selvstændig  

 ydelse.
Da mængden af iværksatte vinterforanstaltninger kan komme til at afvige  

 væsentligt fra de skønnede, anbefales det at angive øvre og nedre  

 variationsgrænser, inden for hvilke de opgivne enhedspriser skal gælde.
Af  

 hensyn til begge parter bør der være en mulighed for genforhandling af  

 enhedspriser, hvor aktuelle mængder fraviger markant fra det forudsatte.
--------------------------------------------------------------------- I de efterfølgende tekster henviser de unummererede positionsnumre til  

 en aktuel vintertilbudsliste, de vandrette streger til egne valg, og den  

 angivne »enhed« til det fornuftigste valg.
1. Byggepladsforanstaltninger 1a.
Afledning af overfladevand fra byggeområdet og for undergrunde Afledningsrender for vand Pos.nr. ...
Gravning af afledningsrender for overfladevand i terræn eller byggegruber m.v. med tværsnitsareal ca. ... (m2).
 Inkl. nødvendig vedligeholdelse, pumpesumpe og sandfang.
Vandafledning og dræning af vandlidende bygge- og anlægsområder bør udføres som en selvstændig arbejdsopgave forud for selve byggeriets påbegyndelse.
1b.
Snerydning, grusning og afisning Snehegn Pos.nr. ...
Snehegn, at levere, montere og vedligehold i perioden ... til ... .
Inkl. fjernelse efter endt brug. lb m Placering af snehegn bør angives på byggepladsplanen.
Grusningsmateriale Pos.nr. ...
Grus leveres i tørre, frostfri depoter til brug ved grusning i perioden ...... til ....... (m3) Der bør findes depoter af frostfrit grus til brug for grusning på trafikarealer og arbejdssteder.
Placeringer bør fremgå af byggepladsplanen.
Anvendelse af almindelig vejsalt bør undgås.
Det giver anledning til kraftig rustdannelse og udblomstringer på jernbeton og murværk.
Skal saltning foretages anbefales urinsaltet »urea«, der ikke er rustfremkaldende.
Snerydning og grusning Da byggepladsens arbejdsgang og tidsplan sjældent tillader forsinkelse  

 inden for den normale arbejdstid på grund af snefald, kan det foreskrives, at  

 der forud, mellem bygherretilsyn og entreprenør, skal være truffet nødvendige  

 aftaler om eventuel snerydning tidligst muligt efter natligt snefald.
Snerydning med traktor Af hensyn til sikkerhed og rationel arbejdsudførelse skal der i alle ikke afspærrede rum udføres orienteringsbelysning.
 Til belysning af gange og trapper anbefales lyskæder.
 Kabeltræk bør overvejes allerede i projekteringsfasen.
1d.
Beskyttelse af materialer mod nedbør og frost Foranstaltningerne er delvis overenskomstmæssigt aftalt.
Til- og afdækning af materialer mod nedbør til det daglige arbejde, er for nogle byggefag indeholdt i en overenskomstmæssig aftale om vinterbyggeri.
Den er derfor normalt indeholdt i et tilbud for en vinterbyggeopgave.
Til- og afdækning af dagens arbejde er forskelligt aftalt fra fag til fag, og kan derfor ikke altid påregnes at være indeholdt i et tilbud.
 Se de »Overenskomstmæssige aftaler om vinterbyggeri«.
Til- og afdækning af allerede udførte konstruktioner mod nedbør og frost er normalt aldrig medregnet i et tilbud.
Er der behov for en særlig beskyttelse af materialer, bør muligheden for en hensigtsmæssig oplagring først søges i råhuset.
For egnede metoder, se især under punkterne 1h, 2d, 6a, 6b og 6e.
1e.
Retablering af vinterbeskadigede færdselsarealer og  

 materialeoplagspladser Langvarige frostperioder kan som en følgevirkning medføre frostbeskadigelse på befæstede arealer, selv om befæstelsen er opbygget med behørig hensyntagen til jordbundsforholdene og trafikbelastningen.
Retableringen af vinterbeskadigede arealer kan ikke afregnes efter enhedspriser.
De må derfor udføres i regning.
1f.
Etablering af supplerende interimsveje Kalkstabilisering punktssænkende midler være godkendte og må kun anvendes til og med kalkcementmørtel KC 50/50/700 og ikke til murcementmørtler.
Der må daglig træffes beslutninger om behovet for anvendelsen ud fra givne kriterier og til temperaturforhold.
4c.
Tildækning af nyudført murværk mod regn, sne, frost og sol Foranstaltningerne er delvis overenskomstmæssigt aftalt.
 Se punkt 4d.
Tildækning af alle endnu ikke frostsikre færdigmurede overfalder mod fugt (slagregn) og frost er ikke indeholdt i den overenskomstmæssige aftale.
For egnede metoder se især under punkterne 1b, 1h, 2d, 4a, 4b, 6a, 6b, 6c og 6e.
4d.
Beskyttelse af alle opadvendte murflader mod nedbør indtil endelige afslutninger er udført Foranstaltningen er delvis overenskomstmæssigt aftalt.
Den overenskomstmæssige aftale for murerfaget indeholder en tildækning mod regn og sne på alle opadvendte murflader, der endnu ikke er færdiggjorte.
Tildækningen er normalt indeholdt i et tilbud for en vinterbyggeopgave.
Beskyttelse med frost er ikke indeholdt i den overenskomstmæssige aftale.
 Se de »Overenskomstmæssige aftaler om vinterbyggeri«.
5. Foranstaltninger ved tagdækning 5a.
Foranstaltninger mod eller fjernelse af sne, rim, is og vand Ekstra lag tagpap Pos.nr. ...
Levering og påklæbning af et lag mineralfilt .... kg/(m2) (m2) I visse tilfælde kan det, især ved større byggearbejder, være formålstjenligt at vintersikre råhuset eller en delvis udført tagpapdækning.
Det kan derfor være tilrådeligt at indhente enhedspris på levering og påklæbning af et ekstra lag tagpap, som kan modvirke nedsivende vand og/eller nedsætte omkostningerne ved tørring af tag.
Interimistisk kantlukning ved tagpapdækning Pos.nr. ...
Vandtæt lukning af kanter langs delvis udført tagdækning med cm brede 3 mm asfaltbitumenstrimler klæbet på tagunderlaget og tagdækningens overflade.
For at undgå indelukning af vand i tagkonstruktioner, kan beskrivelsen angive, at fuger imellem tagisolerings- plader gøres vandtætte i takt med udlægningen, samt at der hver dag ved arbejdets afbrydelse etableres en vandtæt lukning af »åbne« kanter på de steder, hvor sne og vand ellers vil kunne trænge ind i tagkonstruktionen.
Det bør forskrives, at bygherrens tilsyn og tagentreprenøren i fællesskab søger at finde frem til en arbejstilrettelæggelse, så »åbne« kanter eventuelt undgås eller omfanget heraf formindskes.
5b.
Tørring af taget Flammekastere Pos.nr. ...
Leje af flammekastere, kapacitet .... W/time at stille til rådighed i eget depot på byggepladsen i perioden .... til .... .
Bilag 3 Registrering af vinterforanstaltninger ved brug af dagrapportseddel Når der ved et byggearbejde foreligger en aftaleseddel eller anden aftale  

 om udførelse af vinterforanstaltninger, registreres og kontrolleres disse  

 bedst ved brug af dagrapportsedler.
 Fællesbetingelserne bør angive, at der skal anvendes dagrapportsedler, og  

 de nærmere regler for anvendelsen.
 Afregningen af de på dagrapportsedler anførte og kontrollerede metoder og  

 mængder af vinterforanstaltninger sker altid ved en fakturering på basis af  

 aftalesedlen eller anden aftale.
 Se det viste eksempel til udformning af en dagrapportseddel.
