København og New York en aftale mellem Danmarks regering og De Forenede Nationers Udviklingsprogram om hovedkontoret for det fælles indkøbskontor.
 Aftalen, som trådte i kraft den 25. januar 1989, har følgende ordlyd:
Oversættelse AFTALE MELLEM DANMARKS REGERING OG DE FORENEDE NATIONERS UDVIKLINGSPROGRAM  

 VEDRØRENDE HOVEDKONTORET I KØBENHAVN FOR DET FÆLLES INDKØBSKONTOR Danmarks  

 regering og De Forenede Nationers Udviklingsprogram er UNDER HENSYN TIL, at De Forenede Nationers Udviklingsprogram har  

 accepteret Danmarks regerings tilbud om at stille udvidede faciliteter i  

 København til rådighed for Det fælles Indkøbskontor, UNDER HENSYN TIL, at konventionen om De Forenede Nationers privilegier og  

 immuniteter, vedtaget af De Forenede Nationers generalforsamling den 13.  

 februar 1946, i hvilken Danmark blev deltager den 10. juni 1948, ipso facto  

 er gældende for Det fælles Indkøbskontor, I BETRAGTNING AF, at det er ønskeligt at indgå en aftale, der supplerer  

 konventionen om De Forenede Nationers privilegier og immuniteter, for at  

 regulere sådanne spørgsmål, som ikke var forudset i nævnte konvention, og som  

 måtte opstå som følge af oprettelsen af Det fælles Indkøbskontor i København, blevet enige om følgende:
ARTIKEL I Definitioner I nærværende aftale betyder:
ARTIKEL II Juridisk personlighed og kapacitet De Forenede Nationers Udviklingsprogram skal, ved at disponere gennem  

 IAPSU, København, have habilitet:
ARTIKEL III Hovedkontor 1. Regeringen anerkender eksterritorialitet for  

 Hovedkontorets område, idet dette er undergivet IAPSU, København's kontrol og  

 myndighed i henhold til bestemmelserne i denne aftale.
 2. Medmindre andet bestemmes i denne aftale eller i  

 den generelle konvention, og under forbehold af regulativer udstedt i henhold  

 til afsnit 5, skal Danmarks love være gældende inden for Hovedkontorets  

 område.
 3. Medmindre andet bestemmes i denne aftale eller i  

 den generelle konvention, skal danske domstole eller andre behørige danske  

 organer have jurisdiktion i henhold til bestemmelserne i gældende love med  

 hensyn til sådanne handlinger og transaktioner, som foretages og finder sted  

 inden for Hovedkontorets område.
4. Hovedkontoret skal være ukrænkeligt.
Ingen  

 regeringsembedsmand må betræde Hovedkontoret for at udføre noget hverv,  

 medmindre direktøren for IAPSU, København, måtte have billiget dette eller  

 anmodet derom, og da i henhold til betingelser godkendt af ham.
5. IAPSU, København, er bemyndiget til at udstede  

 regulativer gældende inden for Hovedkontorets område med henblik på der at  

 skabe sådanne forhold, som i enhver henseende er nødvendige for den fulde  

 udøvelse af sine funktioner.
Ingen dansk lov, som er i modstrid med et  

 UNDP-regulativ autoriseret i henhold til dette afsnit, vil, i det omfang en  

 sådan uoverensstemmelse består, kunne håndhæves inden for Hovedkontorets  

 område.
Enhver tvist mellem IAPSU, København, og Danmark om, hvorvidt et  

 UNDP-regulativ er autoriseret i henhold til dette afsnit, eller hvorvidt en  

 dansk lov er i modstrid med noget UNDP-regulativ autoriseret i henhold til  

 dette afsnit, skal straks afgøres ved den i artikel XII fastsatte procedure.
 6. Retshandlinger, herunder forkyndelse af  

 retsforfølgning og beslaglæggelse af privat ejendom, må ikke finde sted inden  

 for Hovedkontoret, medmindre dette sker med tilladelse fra direktøren for  

 IAPSU, København, og under betingelser godkendt af denne.
 7. Uden præjudice for bestemmelserne i konventionen  

 eller i denne aftale skal IAPSU, København, forhindre, at Hovedkontoret  

 anvendes som tilflugtssted af sådanne personer, som vil undgå arrestation i  

 henhold til nogen dansk lov, som kræves udleveret af Regeringen med henblik  

 på udvisning til et andet land eller som forsøger på at undgå forkyndelse af  

 retsforfølgning.
 8. a) De behørige danske myndigheder skal udvise  

 passende omhu for at sikre, at Hovedkontorets ro ikke forstyrres ved, at  

 nogen person eller grupper af personer forsøger at skaffe sig uberettiget  

 adgang til eller at skabe forstyrrelse i umiddelbar nærhed af Hovedkontorets  

 område.
9. De behørige danske myndigheder skal bestræbe sig  

 mest muligt for efter anmodning fra direktøren for IAPSU, København, at sikre  

 de offentlige tjenesteydelser IAPSU, København, måtte have behov for,  

 herunder, uden begrænsning på grundlag af denne opregning, post-, telefon- og  

 telegraftjenester og tjenester vedrørende kraft- og vandforsyning samt  

 brandsikring.
Sådanne offentlige tjenesteydelser skal præsteres på rimelige  

 vilkår.
 10. I tilfælde af nogen afbrydelse eller truende  

 afbrydelse af forannævnte tjenesteydelser skal de behørige danske myndigheder  

 anse UNDP's behov for at være af samme betydning som det behov Regeringens  

 væsentlige organer måtte have, og de skal tage skridt i overensstemmelse  

 hermed for at sikre, at UNDP's arbejde ikke lider skade.
ARTIKEL IV Fri adgang til hovedkontoret 1. De kompetente danske myndigheder må ikke hindre  

 passage til eller fra Hovedkontoret for personer, der har embede der, ej  

 heller for personer indbudt dertil i forbindelse med UNDP's officielle  

 arbejde og aktivitet, når disse ankommer til eller afrejser fra Danmark.
 2. Regeringen forpligter sig med henblik herpå til at  

 tillade indrejse og ophold i Danmark for sådanne personer, som anføres  

 nedenfor, under deres ansættelse eller under udførelsen af deres arbejde for  

 UNDP, uden at afkræve visumafgift og uden forsinkelse, såvel som undtagelse  

 fra ethvert krav om udrejsevisumformaliteter ved afrejse fra Danmark, for:
 3. Uden præjudice for de særlige immuniteter, som de  

 måtte nyde, kan de i ovenstående stk. 2 omhandlede personer ikke af de danske  

 myndigheder tvinges til at forlade dansk territorium, medmindre de misbruger  

 deres anerkendte opholdsprivilegier ved at udøve en aktivitet, der ligger  

 uden for deres tjenstlige kapacitet, og under forbehold af de nedenfor  

 anførte bestemmelser:
ARTIKEL V Kommunikationsfaciliteter 1. For alle tjenstlige post-, telefon-, telegraf-,  

 telefoto- og elektroniske kommunikationer skal Regeringen give IAPSU,  

 København, en behandling svarende til den, der gives alle andre regeringer,  

 herunder disses diplomatiske missioner, eller andre mellemstatlige  

 organisationer med hensyn til alle forrettigheder, takster og gebyrer for  

 post, telegrammer, telefotos, telefonsamtaler og andre kommunikationsmidler,  

 såvel som sådanne takster, der måtte gælde for nyheder rapporteret til presse  

 og radio.
2. Regeringen skal sikre ukrænkeligheden af IAPSU,  

 København's tjenstlige korrespondance og må ikke gøre sådan korrespondance  

 til genstand for nogen censur.
Sådan ukrænkelighed skal, uden at være  

 begrænset som følge af denne opregning, udvides til at omfatte publikationer,  

 situationsbilleder og levende billeder, film og lydoptagelser, der afsendes  

 til eller fra IAPSU, København.
 3. IAPSU, København, skal være berettiget til at  

 anvende koder og til at afsende og modtage sin korrespondance og andet  

 materiale pr. kurer eller forseglede sække, der skal have samme privilegier  

 og immuniteter som diplomatiske kurerer og sække.
 4. a) De Forenede Nationers Udviklingsprogram er  

 bemyndiget til ved Hovedkontoret at etablere og drive faciliteter for  

 elektronisk, højfrekvensradio- og satellitkommunikation, herunder  

 telekommunikationskredsløb reserveret for punkt-til-punkt kommunikation, hvor  

 og når dette måtte være nødvendigt for at kommunikere med andre UNDP-kontorer  

 overalt i verden.
ARTIKEL VI Ejendom, midler og aktiver Regeringen skal med hensyn til IAPSU, København's ejendom, midler og  

 aktiver, hvor de end måtte befinde sig og hvem der end måtte have dem i  

 hænde, anvende de i konventionen indeholdte bestemmelser.
ARTIKEL VII Diplomatiske faciliteter, privilegier og immuniteter 1. Repræsentanter for stater, der deltager i  

 konferencer og møder i Danmark indkaldt af IAPSU, København, skal, medens de  

 udøver deres funktioner og under deres rejse til og fra Danmark, nyde de  

 privilegier og immuniteter, om hvilke der er truffet bestemmelse i artikel IV  

 i den generelle konvention.
 2. Uden præjudice for bestemmelserne i artikel VIII,  

 stk. 1 og 3, skal administratoren og direktøren for IAPSU, København, under  

 deres ophold i Danmark nyde sådanne faciliteter, privilegier og immuniteter,  

 som ydes ledere af diplomatiske missioner, der er akkrediteret i Danmark.
 3. Andre embedsmænd af tjenestegrad P.5 og derover og  

 sådanne andre kategorier af embedsmænd, som måtte blive udpeget med samtykke  

 fra Regeringen og administratoren på grund af det ansvar, som deres  

 stillinger ved IAPSU, København, medfører, skal tilstås de samme privilegier  

 og immuniteter, fritagelser og faciliteter, som Regeringen tilstår personale  

 af tilsvarende rang hos ledere af diplomatiske missioner, der er akkrediteret  

 i Danmark.
 4. De faciliteter, privilegier og immuniteter, der  

 tilstås repræsentanter for stater som nævnt i stk. 1 ovenfor og de i stk. 2  

 og 3 ovenfor nævnte embedsmænd, skal også gælde for disses ægtefæller og for  

 de af dem afhængige familiemedlemmer.
ARTIKEL VIII Embedsmænd ved IAPSU, København 1. Embedsmænd ved IAPSU, København, skal i Danmark  

 nyde følgende privilegier og immuniteter:
2. Regeringen skal udstyre personer, som omfattes af  

 denne artikel, med et legitimationskort, der er forsynet med et fotografi af  

 ihændehaveren.
Dette kort skal tjene som identifikation af ihændehaveren over  

 for danske myndigheder.
 3. Vilkår og betingelser vedrørende ansættelse af  

 lokalt rekrutteret personale skal være i overensstemmelse med de relevante  

 UNDP-regulativer og -regler.
ARTIKEL IX Eksperter i mission for IAPSU, København 1. Eksperter i missioner for UNDP, bortset fra de i  

 artikel VIII omhandlede embedsmænd, som udfører missioner autoriseret af  

 UNDP, er medlem af kommissioner, komiteer eller andre UNDP-organer, eller som  

 efter anmodning fra UNDP konsulterer dette på nogen måde, skal inden for og  

 med hensyn til Danmark nyde følgende privilegier og immuniteter, for så vidt  

 disse måtte være nødvendige for den effektive udøvelse af deres funktioner:
2. IAPSU, København, 3. De i artiklerne VIII og IX nævnte privilegier og  

 immuniteter er bevilgede i UNDP's interesse og ikke til egen personlig fordel  

 for embedsmændene eller eksperterne.
UNDP's administrator skal ophæve den  

 immunitet, der er bevilget nogen embedsmand eller ekspert, når som helst  

 sådan immunitet efter hans mening ville hindre, at retfærdigheden sker  

 fyldest og den kan ophæves uden skade for UNDP's interesser.
ARTIKEL X Samarbejde med de behørige danske myndigheder UNDP skal til enhver tid samarbejde med de behørige myndigheder for at  

 lette den tilbørlige retspleje, sikre overholdelsen af politiforordninger og  

 forhindre forekomsten af misbrug i forbindelse med de i denne aftale  

 omhandlede faciliteter, privilegier og immuniteter.
ARTIKEL XI Laissez-passer 1. Regeringen skal anerkende og acceptere De Forenede  

 Nationers laissez-passer, der udstedes til UNDP-embedsmænd som gyldigt  

 rejsedokument svarende til et pas.
2. I overensstemmelse med bestemmelserne i  

 konventionens afsnit 26 skal Regeringen anerkende og acceptere De Forenede  

 Nationers certifikat, der udstedes til eksperter i missioner for UNDP og til  

 andre personer, der rejser i UNDP's ærinde.
Regeringen er endvidere  

 indforstået med at udstede alle nødvendige visa på sådanne certifikater.
ARTIKEL XII Afgørelse af tvister 1. Enhver tvist mellem UNDP og Regeringen vedrørende  

 fortolkning eller anvendelse af denne aftale eller af nogen supplerende  

 aftale eller ordning, eller af noget spørgsmål, som berører Hovedkontoret  

 eller relationerne mellem IAPSU, København, og Regeringen, og som ikke  

 afgøres ved forhandling eller anden aftalt fremgangsmåde, skal henvises til  

 endelig afgørelse ved en voldgiftsdomstol bestående af tre voldgiftsmænd: een  

 af disse vælges af administratoren, een af den danske udenrigsminister, og  

 den tredje, der skal være voldgiftsdomstolens formand, vælges af de første to  

 voldgiftsmænd.
Skulle de første to voldgiftsmænd ikke nå til enighed om den  

 tredje inden for seks måneder efter udpegelsen af de første to voldgiftsmænd,  

 skal den tredje voldgiftsmand vælges af præsidenten for Den Internationale  

 Domstol efter anmodning fra UNDP's administrator eller fra Regeringen.
2. UNDP's administrator eller Regeringen kan opfordre  

 generalforsamlingen til at anmode Den Internationale Domstol om at afgive et  

 responsum vedrørende ethvert juridisk spørgsmål, der måtte opstå under en  

 sådan procedure.
Indtil modtagelsen af Domstolens responsum skal en foreløbig  

 kendelse fra voldgiftsdomstolen efterkommes af begge parter.
Derefter skal  

 voldgiftsdomstolen afsige sin endelige kendelse, hvori der tages hensyn til  

 Domstolens responsum.
ARTIKEL XIII Afsluttende bestemmelser 1. Bestemmelserne i denne aftale skal betragtes som  

 supplement til bestemmelserne i konventionen.
Hvor en bestemmelse i denne  

 aftale og en bestemmelse i konventionen omhandler samme emne, skal begge  

 bestemmelser anses som komplementære, når som helst dette er muligt; begge  

 bestemmelser skal anvendes, og ingen af dem skal begrænse virkningen af den  

 anden.
2. Samråd med hensyn til ændringer i denne aftale skal  

 finde sted, når en af parterne måtte anmode derom, og sådanne ændringer skal  

 foretages i gensidig enighed.
Hvis samrådene ikke resulterer i en forståelse  

 inden for et år, kan denne aftale bringes til ophør ved, at en af parterne  

 opsiger den med to års varsel.
 3. Denne aftale skal træde i kraft ved den seneste  

 underskrift.
 UDFÆRDIGET in duplo på engelsk og undertegnet i København den 17. januar  

 1989 og i New York den 25. januar 1989.
