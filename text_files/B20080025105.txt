Bilag 1 Bekendtgørelse om ændring af bekendtgørelse om Disciplinærnævnet for Ejendomsmæglere § 1 I bekendtgørelse nr. 693 af 22. juni 2006 om Disciplinærnævnet for Ejendomsmæglere, som ændret ved bekendtgørelse nr. 235 af 16. marts 2007, foretages følgende ændring:
 1. Bilag 1 affattes som bilag 1 til denne bekendtgørelse.
§ 2 Bekendtgørelsen træder i kraft dagen efter offentliggørelsen i Lovtidende.
Erhvervs- og Byggestyrelsen, den 4. marts 2008 Finn Lauritzen / Janni Torp Kjærgaard Bilag 1 Fastsættelse af gebyr til drift af Disciplinærnævnet for Ejendomsmæglere pr. 1. januar 2008 Gebyret Fra 1. januar 2008 udgør gebyret årligt 200 kr. pr. registreret ejendomsmægler.
Gebyret for 2008 opkræves i maj måned 2008. De følgende år opkræves gebyret i årets første kvartal.
