Nr LSF 23 Forslag til Lov om ændring af lov om godskørsel Fremsat af trafikministeren (Jan Trøjborg) den 26. oktober 1994 Vedtaget ved tredjebehandling den 16. december 1994 Lov nr. 1136 af 21/12/1994 § 1 I lov om godskørsel, jf. lovbekendtgørelse nr. 322 af 6. maj 1992,  

 foretages følgende ændringer:
 1. § 7, stk. 1, affattes således:
»Vejtransportrådet består af 8 medlemmer, der beskikkes af  

 trafikministeren. 2 af medlemmerne beskikkes efter indstilling fra Danske  

 Vognmænd, Foreningen af Danske Eksportvognmænd og Vognmandsfagets  

 Arbejdsgiverforening i fællesskab, et medlem efter indstilling fra SiD og et  

 medlem efter indstilling fra Dansk Industri, Det danske Handelskammer og  

 Landbrugsraadet i fællesskab.« 2. I § 7 indsættes som stk. 4:
»Stk. 4. Rådet træffer afgørelse ved almindelig stemmeflerhed.
I  

 tilfælde, hvor stemmerne står lige, er formandens stemme afgørende.« 3. I § 14, stk. 2 , ændres »afvikling,  

 afhændelse« til: »rekonstruktion efter betalingsstandsning,  

 afhændelse, afvikling«.
 4. I § 16 indsættes som stk. 2 og 3:
»Stk. 2. Såfremt der udføres godskørsel for fremmed regning, uden at  

 der foreligger tilladelse hertil, kan politiet tilbageholde køretøjet, indtil  

 godset kan viderebefordres i overensstemmelse med bestemmelserne i denne lov  

 og forskrifter udstedt i medfør af denne.
Politiet skal i forbindelse hermed  

 vejlede om prøvelsesretten, jf. stk. 3.
Stk. 3. Ejeren eller føreren af et tilbageholdt køretøj kan  

 forlange tilbageholdelsen prøvet ved retten.
Indbringelse for retten har ikke  

 opsættende virkning, medmindre retten bestemmer andet.
Retten træffer ved  

 kendelse afgørelse om tilbageholdelsen.« 5. Efter § 16 indsættes:
»§ 16 a.
Politiet kan foretage ransagning af køretøjet i  

 overensstemmelse med retsplejelovens regler om ransagning i sager, som efter  

 loven kan medføre frihedsstraf.« 6. Efter § 17 indsættes:
»§ 17 a.
Ved særlig grove eller gentagne overtrædelser af  

 godskørselslovgivningen kan der ske konfiskation af det ved overtrædelsen  

 anvendte motorkøretøj, såfremt det må anses for påkrævet for at forebygge  

 yderligere overtrædelser af lovgivningen, og såfremt konfiskation ikke er  

 urimelig.
Stk. 2. I øvrigt gælder borgerlig straffelovs regler om  

 konfiskation.« 7. Overalt i loven ændres »Direktoratet for  

 Vejtransport« og »direktoratet« til:  

 »Færdselsstyrelsen«.
§ 2 Loven træder i kraft den 1. januar 1995.
Oprindeligt fremsat forslag § 1 I lov om godskørsel, jf. lovbekendtgørelse nr. 322 af 6. maj 1992, foretages følgende ændringer:
 1. § 7, stk. 1, affattes således:
 »Vejtransportrådet består af 8 medlemmer, der beskikkes af  

 trafikministeren. 2 af medlemmerne beskikkes efter indstilling fra Danske  

 Vognmænd, Foreningen af Danske Eksportvognmænd og Vognmandsfagets  

 Arbejdsgiverforening i fællesskab, eet medlem efter indstilling fra SiD og  

 eet medlem efter indstilling fra Dansk Industri, Det danske Handelskammer og  

 Landbrugsrådet i fællesskab.«.
 2. I § 7 indsættes som stk. 4:
»Stk. 4. Rådet træffer afgørelse ved almindelig  

 stemmeflerhed.
I tilfælde, hvor stemmerne står lige, er formandens stemme  

 afgørende.«.
 3. I § 14, stk. 2 , ændres »afvikling,  

 afhændelse« til: »rekonstruktion efter betalingsstandsning,  

 afhændelse, afvikling«.
 4. I § 16 indsættes som stk. 2 - 3:
»Stk. 2. Såfremt der udføres godskørsel for fremmed regning,  

 uden at der foreligger tilladelse hertil, kan politiet tilbageholde  

 køretøjet, indtil godset kan viderebefordres i overensstemmelse med  

 bestemmelserne i denne lov og forskrifter udstedt i medfør af denne.
Politiet  

 skal i forbindelse hermed vejlede om prøvelsesretten, jf. stk. 3.
Stk. 3. Ejeren eller føreren af et tilbageholdt køretøj kan  

 forlange tilbageholdelsen prøvet ved retten.
Indbringelse for retten har ikke  

 opsættende virkning, medmindre retten bestemmer andet.
Retten træffer ved  

 kendelse afgørelse om tilbageholdelsen.«.
 5. Efter § 16 indsættes:
»§ 16 a.
Politiet kan foretage ransagning af køretøjet i  

 overensstemmelse med retsplejelovens regler om ransagning i sager, som efter  

 loven kan medføre frihedsstraf.«.
 6. Efter § 17 indsættes:
»§ 17 a.
Ved særlig grove eller gentagne overtrædelser af  

 godskørselslovgivningen kan der ske konfiskation af det ved overtrædelsen  

 anvendte motorkøretøj, såfremt det må anses for påkrævet for at forebygge  

 yderligere overtrædelser af lovgivningen, og såfremt konfiskation ikke er  

 urimelig.
 Stk. 2. I øvrigt gælder borgerlig straffelovs regler om  

 konfiskation.«.
 7. Overalt i loven ændres »Direktoratet for  

 Vejtransport« og »direktoratet« til:  

 »Færdselsstyrelsen«.
§ 2 Loven træder i kraft den 1. januar 1995.
Bemærkninger til lovforslaget Almindelige bemærkninger 1. De gældende regler vedrørende godskørsel ad landevej er  

 indeholdt i lov nr. 851 af 21. december 1988 om godskørsel med motorkøretøjer  

 som ændret ved lov nr. 839 af 18. december 1991, jf. lovbekendtgørelse nr.  

 322 af 6. maj 1992, samt Trafikministeriets bekendtgørelse nr. 703 af 17.  

 oktober 1990 om godskørsel.
Ifølge loven og bekendtgørelsen er godskørsel for fremmed regning med  

 motorkøretøjer, hvis samlede totalvægt overstiger 6 tons, undergivet en  

 offentlig regulering.
Der stilles en række kvalifikationskrav til den, der  

 udfører eller ansøger om at kunne udføre godskørsel for fremmed regning.  

 Disse krav vedrører den pågældendes økonomiske og faglige baggrund samt  

 vandelsmæssige forhold.
Udførelse af firmakørsel, hvorved forstås en virksomheds benyttelse af  

 eget motorkøretøj eller vogntog til transport af egne produkter m.v., jf. §  

 1, stk. 4, i loven, kræver ikke tilladelse i henhold til  

 godskørselslovgivningen.
Såfremt motorkøretøjets totalvægt overstiger 6 tons  

 skal der ske anmeldelse til et motorkontor, medmindre den registrerede bruger  

 har tilladelse til godskørsel for fremmed regning.
 Baggrunden for at indføre krav til den, der ansøger om at udføre  

 godskørsel for fremmed regning, var bl.a. ønsket om at skabe mere lige  

 konkurrencevilkår inden for erhvervet og bedre sociale kår for  

 vognmandserhvervets udøvere samt at understøtte de bestræbelser, der fra  

 samfundets side udfoldes for at øge færdselssikkerheden.
I de godt fem år den nugældende ordning har fungeret, har det vist sig, at  

 de krav, der stilles til vognmænd og ansøgere til tilladelse til godskørsel,  

 ikke i fuldt omfang sikrer, at erhvervets udøvere er tilstrækkelig økonomisk  

 og kvalitativt funderet.
Herudover er det konstateret, at der i et ikke  

 ubetydeligt omfang udføres godskørsel uden tilladelse, hvilket virker  

 konkurrenceforvridende og er til stor skade for erhvervets lovlige udøvere.
2. Trafikministeriets udvalg vedrørende revision af  

 godskørselslovgivningen Med henblik på en gennemgang af godskørselslovgivningen nedsatte  

 Trafikministeriet et udvalg i efteråret 1993 bestående af repræsentanter for  

 Trafikministeriet, Direktoratet for Vejtransport (nu Færdselsstyrelsen),  

 Danske Vognmænd (DV), Foreningen af Danske Eksportvognmænd (FDE),  

 Vognmandsfagets Arbejdsgiverforening (VA) og Specialarbejderforbundet i  

 Danmark (SiD).
 Udvalget har gennemgået følgende emner med relation til  

 godskørselslovgivningen (lov om godskørsel og bekendtgørelse om godskørsel):
 - Adgang til erhvervet.
 - Betalingsstandsning.
 - Afgrænsning af kørsel for fremmed regning.
 - Kontrol/sanktioner.
 - Vejtransportrådets sammensætning.
 Der redegøres nedenfor for resultatet af udvalgets overvejelser:
Hovedsigtet med gennemgangen af lovgivningen er at foreslå eventuelle  

 stramninger heri med henblik på at højne standarden i erhvervet yderligere  

 samt at sikre, at der rent faktisk ikke kan udføres kørsel for fremmed  

 regning uden tilladelse.
Såvel godskørselsloven som  

 godskørselsbekendtgørelsen er blevet gennemgået.
Nogle af udvalgets forslag  

 vedrører således ændringer i selve loven, medens andre vedrører ændringer,  

 der kan gennemføres alene i bekendtgørelsesform.
For så vidt angår krav til faglige kvalifikationer finder udvalget, at der  

 bør ske en stramning/forbedring af indholdet af vognmandskurserne, idet  

 vognmandens faglige kvalifikationer må anses for afgørende for, om han kan  

 administrere en vognmandsvirksomhed.
Det kan f.eks. gennemføres ved at udvide  

 kursuskravet fra 2 til 3 uger.
Dette ville muliggøre en grundigere indsats på  

 nøgleområderne, herunder driftsøkonomi inden for vognmandsvirksomhed.
Der bør  

 fortsat, som efter de gældende regler, kunne meddeles dispensation fra  

 kursuskravet, såfremt ansøgeren kan dokumentere en relevant uddannelse.
 For så vidt angår godskørselslovgivningens krav til økonomisk baggrund vil  

 det være hensigtsmæssigt at foretage følgende stramninger af kravet til  

 ansøgers økonomiske baggrund:
1) Minimumskravet til egenkapital forhøjes fra 100.000 kr. til 150.000 kr.  

 og økonomikravet for hver ekstra tilladelse hæves fra 25.000 kr. til 30.000  

 kr., 2) der skal fortsat kunne vælges mellem at dokumentere tilstrækkelig  

 egenkapital eller at stille tilsvarende sikkerhed (garanti) gennem  

 pengeinstitut eller forsikringsselskab, 3) ved opgørelsen af egenkapitalen skal følges en nærmere fastsat  

 fremgangsmåde, der fremgår af en af Færdselsstyrelsen udarbejdet vejledning, 4) indholdet af sikkerhedsstillelsen omformuleres, således at det klart  

 fremgår, at garantien er gældende for alle berettigede krav, som hidrører fra  

 perioden frem til fristdagen.
 For så vidt angår godskørselslovgivningens krav til vognmænd og ansøgeres  

 vandel var der enighed om, at disse fungerer efter hensigten, og at der  

 derfor ikke er noget behov for ændring/stramning af disse regler.
Med hensyn til godskørselslovens bestemmelser om betalingsstandsning bør  

 det efter udvalgets opfattelse tydeliggøres i loven, at også rekonstruktion  

 er en mulig udgang på en anmeldt betalingsstandsning i overensstemmelse med  

 intentionerne bag betalingsstandsningsinstituttet.
En sådan tydeliggørelse  

 kan opnås ved, at den nuværende formulering i godskørselslovens § 14, stk. 2,  

 ændres til, at der kan udstedes midlertidig(e) tilladelse(r) til at  

 »fortsætte virksomheden med henblik på rekonstruktion efter  

 betalingsstandsning, afhændelse, afvikling eller lignende«.
Muligheden  

 for videreførelse bør også tydeliggøres i bemærkningerne til lovforslaget.
Samtidig finder udvalget, at det i lovforslagets bemærkninger til  

 bestemmelsen bør præciseres, at det ved vurderingen af, om der skal udstedes  

 nye (permanente) tilladelser til fortsættelse af virksomheden, bør tillægges  

 betydning, om kreditorerne har accepteret en rekonstruktionsordning.  

 Udgangspunktet er således, at hvis der ikke er andre forhold, der taler imod,  

 og kreditorerne har accepteret en rekonstruktionsordning, kan virksomheden få  

 udstedt nye tilladelser og dermed få lov til at fortsætte.
Et af de forhold,  

 der bør tages i betragtning, er ligeledes, om det er første gang, den  

 pågældende virksomhed har anmeldt betalingsstandsning.
 Tilladelsen bør »synliggøres«, hvilket kan ske ved en særlig  

 nummerplade eller ved påføring af journalnummeret på siden af vognen.
Såfremt det konstateres, at der udføres godskørsel for fremmed regning,  

 uden at tilladelsesgrundlaget er i orden, skal lastbilen effektivt kunne  

 hindres i at køre videre.
Inddragelse af nummerpladerne vil være en effektiv  

 foranstaltning med henblik på at opnå dette mål.
Inddragelsen skal  

 naturligvis kun kunne ske, såfremt det er helt klart, at der foreligger  

 kørsel uden tilladelse.
Spørgsmålet om inddragelse af nummerplader skal  

 overvejes nærmere, idet det centrale er en effektiv tilbageholdelse af  

 lastbilen.
Der bør efter udvalgets opfattelse kunne indhentes oplysninger vedrørende  

 en vognmand og dennes lastbiler ved direkte adgang til Centralregisteret for  

 Motorkøretøjer og Færdselsstyrelsens register over vognmænd.
Dette vil gøre  

 det lettere for Færdselsstyrelsen og politiet meget hurtigt at indhente alle  

 relevante oplysninger om en vognmand.
Der bør være mulighed for skrappe sanktioner over for udførelse af  

 godskørsel for fremmed regning uden tilladelse under dække af firmakørsel.
En  

 parallel til tilbagekaldelsesadgangen på vognmandsområdet kunne således være,  

 at det pågældende firma mister retten til at udføre firmakørsel.
Man skal være opmærksom på, at medvirken til ulovlig godskørsel er  

 strafbart.
Det er i denne forbindelse i øvrigt udvalgets generelle  

 opfattelse, at relevante myndigheder og organisationer bør overveje at  

 indføre kvalifikationskrav til speditører i lighed med, hvad der gælder for  

 vognmandserhvervet.
Efter den gældende bestemmelse i godskørselsbekendtgørelsens § 1, stk. 4,  

 jf. § 2 i lov om godskørsel, er slamsugere, der udfører transport af oprenset  

 materiale fra kloakker, tanke og brønde samt affald fra landbrugsproduktion,  

 ikke omfattet af kravet om tilladelse til at udføre godskørsel for fremmed  

 regning.
Der var enighed om, at der ikke er nogen saglig grund til, at  

 slamsugere er omfattet af denne undtagelsesbestemmelse.
Slamsugning er  

 således underordnet i forhold til hovedenterprisen, som er godskørsel for  

 fremmed regning.
Ved denne ændring sidestilles kørsel med fast affald  

 (renovation) med flydende affald (slam m.v.).
Det fremgår af § 1 i godskørselsbekendtgørelsen, at det kræver tilladelse  

 at udføre godskørsel for fremmed regning med et motorkøretøj eller vogntog  

 med en samlet totalvægt på mere end 6 tons.
Der var i udvalget enighed om at  

 ændre denne bestemmelse, således at »med en samlet tilladt totalvægt på  

 mere end 6 tons« ændres til »der er typegodkendt med en samlet  

 totalvægt på mere end 6 tons«.
Herved undgås situationer, hvor adgangen  

 til »at nedveje« et køretøj bliver misbrugt med henblik på ved  

 indregistrering at bringe køretøjet under den afgørende 6 tons grænse.
Herved  

 kommer man den »gråzone« til livs, hvor det gennem nedvejning er  

 muligt at undgå lovens kvalifikationskrav m.v., uagtet at man reelt udfører  

 godskørsel for fremmed regning i direkte konkurrence med godkendte vognmænd.  

 Ændringen vil omvendt ikke berøre dem, der fuldt legalt »nedvejer«  

 deres køretøj i forbindelse med indregistreringen som følge af, at de i det  

 væsentligste udfører volumentransport.
 Efter den gældende godskørselslov består Vejtransportrådet af 7 medlemmer,  

 der beskikkes af trafikministeren. 3 af medlemmerne beskikkes efter  

 indstilling fra henholdsvis Danske Vognmænd og Vognmandsfagets  

 Arbejdsgiverforening i fællesskab, SiD, samt Dansk Industri, Det danske  

 Handelskammer og Landbrugsrådet i fællesskab.
Udvalget har overvejet hensigtsmæssigheden af Vejtransportrådets  

 sammensætning.
Der har ikke været nogen entydig opfattelse vedrørende dette  

 spørgsmål, idet det dels har været fremført, at den eksisterende  

 sammensætning er dækkende for interesserne på dette område, dels at en  

 bredere repræsentation i rådet bedre vil afspejle alle interesser og  

 problemstillinger inden for godskørselsområdet, og at rådet derfor vil få et  

 bedre beslutningsgrundlag.
3. EU's Vismandsrapport om landevejstransport En EU-vismandsrapport (Undersøgelsesudvalgets Rapport om  

 landevejstransporten i Det Europæiske Indre Marked) fra juni 1994  

 dokumenterer, at de ovenfor omtalte problemer er generelle inden for  

 vognmandserhvervet i EU.
I rapporten henstilles det, at der foretages  

 stramninger af de nugældende EU-regler, og det anbefales bl.a. at indføre  

 skærpede krav til en ansøgers økonomi og faglige dygtighed.
Endvidere peges der i rapporten på, at der i EU generelt kan konstateres  

 en manglende overholdelse af bestemmelser om godskørsel, og at dette måske er  

 det største enkeltproblem, idet dette ikke kun forvrider konkurrencen, men  

 også bringer de ansatte i erhvervet og offentligheden i fare.
Det anføres  

 endvidere i rapporten, at overholdelsen af bestemmelserne er afhængig af  

 evnen til at afsløre overtrædelser, og evnen til at afskrække folk fra at  

 overtræde bestemmelserne, både via en høj sandsynlighed for afsløring og  

 passende sanktionsmuligheder.
Henstillingerne i vismandsrapporten stemmer i  

 vidt omfang overens med resultatet af det ovenfor nævnte udvalgsarbejde.
 4. Vejbenyttelsesafgift, vægtafgift, godskørselslovgivningen,  

 telematik m.v.
I 1993 vedtog Rådet et direktiv om køretøjsafgifter og  

 vejbenyttelsesafgifter (93/89/EØF af 25. oktober 1993). Direktivet omfatter  

 alene lastbiler over 12 tons.
For så vidt angår vejbenyttelsesafgifter kan  

 landene fra 1. januar 1995 indføre en tidsafhængig vejbenyttelsesafgift for  

 motorveje (og eventuelt andrehøjklassede veje). Danmark har sammen med  

 Tyskland, Holland, Belgien og Luxembourg den 9. februar 1994 indgået en  

 aftale om opkrævning af en fælles vejbenyttelsesafgift.
 Indførelsen af en vejbenyttelsesafgift har været drøftet mellem  

 Trafikministeriet, Skatteministeriet og vognmandsorganisationerne, og der er  

 mellem disse parter indgået aftale om, at der samtidig med indførelsen af en  

 vejbenyttelsesafgift tages en række andre initiativer.
For Trafikministeriets vedkommende indgår ændringer af godskørselsloven  

 ifølge nærværende lovforslag, de ovenfor nævnte ændringer i  

 godskørselsbekendtgørelsen samt ændring af færdselslovens bestemmelser om  

 traktorer.
Endvidere indgår, at der inden for den på finanslovsforslaget for  

 Trafikministeriet afsatte trafikpulje afsættes 10 mill. kr. over en 3-årig  

 periode til telematikprojekter.
For Skatteministeriets vedkommende er der udover indførelsen af  

 vejbenyttelsesafgift tale om nedsættelse af vægtafgiften for tunge lastbiler  

 til EU's minimumsatser, fjernelse af afgiften på ansvarsforsikringer for  

 vognmænd med lastbiler, reduktion af en tidligere vedtaget afgiftsstigning på  

 diesesolie samt indførelse af en bestemmelse om farvning af afgiftsfri  

 diesel.
Endelig sker der en tilbageførsel af vægtafgiften for 1994, der  

 svarer til en reduktion fra 1. april 1994 af vægtafgiften til mindstesatsen  

 efter vejbenyttelsesafgiftsdirektivet.
I overensstemmelse hermed er der fremsat forslag til lov om  

 vejbenyttelsesafgift og forslag til ændring af lov om vægtafgift m.v.
Der  

 arbejdes endvidere med fremsættelsen af et forslag til ændring af  

 færdselsloven.
5. Trafikministeriets overvejelser vedrørende resultatet af  

 udvalgsarbejdet Resultatet af godskørselsudvalgets arbejde har efterfølgende været nøje  

 vurderet i Trafikministeriet i samarbejde med relevante myndigheder.
Det er  

 ministeriets generelle opfattelse, at udvalgsarbejdet danner et godt grundlag  

 for udarbejdelse af forslag til stramning af godskørselsloven og  

 -bekendtgørelsen med henblik på tilvejebringelse af ordentlige forhold og  

 mere fair konkurrencevilkår på godskørselsområdet.
Det er endvidere  

 ministeriets opfattelse, at de nødvendige foranstaltninger bør afpasses efter  

 de faktiske forhold, idet det afgørende er, at de nævnte formål tilgodeses på  

 en så hensigtsmæssig måde som muligt.
Trafikministeriet er grundlæggende enig  

 i udvalgets forslag til ændring af godskørselsloven og -bekendtgørelsen.
Godskørsel for fremmed regning uden tilladelse For så vidt angår udvalgets forslag om adgang til at inddrage et  

 motorkøretøjs nummerplader er det ministeriets opfattelse, at formålet med en  

 sådan regel - effektiv standsning af en ulovlig godstransport - vil kunne  

 opnås ved at udvide og præcisere politiets adgang til at tilbageholde et  

 motorkøretøj, såfremt det benyttes til at udføre godskørsel for fremmed  

 regning i strid med lovgivningen.
Herudover ville der ved pladeklipning være  

 et problem i relation til færdselslovgivningen, idet køretøjet ikke lovligt  

 kan henstilles på offentlig vej uden nummerplade.
I bemærkningerne til forslaget til den eksisterende lov er der om  

 tilbageholdelsesadgangen anført, at det må bero på en konkret vurdering om  

 tilbageholdelse (kørselsforbud) er nødvendig eller tilstrækkelig for at  

 hindre eventuelle yderligere overtrædelser.
Da en tilbageholdelse af et  

 motorkøretøj i sagens natur har alvorlige konsekvenser for den registrerede  

 bruger af det pågældende motorkøretøj, skal der naturligvis være den fornødne  

 klarhed, før politiet tager et sådant skridt.
Tilbageholdelsen kan ikke  

 udstrækkes længere end til det øjeblik, hvor det medfølgende gods  

 viderebefordres i overensstemmelse med bestemmelserne i loven og forskrifter  

 udstedt i medfør af denne (godskørselsbekendtgørelsen).
 Formålet med den foreslåede bestemmelse er at øge respekten for lovens  

 tilladelsessystem og at gøre det klart for den, der indgår en aftale med en  

 vognmand om transport af gods, at det ikke kan »betale sig« at  

 benytte uautoriserede vognmænd.
Konfiskation I lovforslaget foreslås indført en ny bestemmelse, § 17a, om konfiskation  

 af motorkøretøj, der har været anvendt til ulovlig godskørsel.
Konfiskation  

 skal kun kunne ske ved grove eller gentagne overtrædelser af  

 godskørselslovgivningen og kun, såfremt det er påkrævet for at forebygge  

 yderligere overtrædelser af lovgivningen og konfiskationen ikke er urimelig.  

 Bestemmelsen skal således kun bringes i anvendelse, hvis myndighederne ikke  

 har kunnet bringe den ulovlige godskørsel til ophør ved anvendelse af de  

 øvrige eksisterende sanktionsmuligheder (tilbageholdelse, bøder).
Ved medvirken til udførelse af ulovlig godskørsel vil  

 sanktionsbestemmelserne finde tilsvarende anvendelse.
Det vil sige, at  

 medvirken til overtrædelser af lovgivningen også vil kunne medføre idømmelse  

 af bøder.
Der tænkes her særligt på en speditørs medvirken, idet speditøren  

 ofte spiller en væsentlig rolle i forbindelse med iværksættelse/udførelse af  

 godskørsel.
Firmakørsel Ifølge registreringsbekendtgørelsen § 51, stk. 1, skal ethvert  

 motorkøretøj eller vogntog med en samlet tilladt totalvægt på mere end 6  

 tons, der anvendes til firmakørsel, anmeldes til et motorkontor, medmindre  

 den registrerede bruger har tilladelse til godskørsel for fremmed regning.
Ved firmakørsel forstås kørsel med gods, der tilhører den, der er  

 registreret som bruger af det køretøj, der benyttes til transport, eller som  

 denne lejer, udlejer, udlåner eller har i sin besiddelse med henblik på køb,  

 salg, fremstilling, behandling, bearbejdning eller reparation.
Godskørslen må  

 kun være en hjælpefunktion i forhold til virksomhedens samlede aktiviteter og  

 skal udføres af en chauffør ansat hos denne.
Der stilles i lovgivningen ingen krav til faglige kvalifikationer,  

 økonomisk baggrund og vandel for den, der udfører firmakørsel.
Da  

 firmakørslen er tilladelsesfri, er der ikke nogen mulighed for  

 tilbagekaldelse af retten til at udføre denne form for godstransport.
Det er  

 i større omfang konstateret, at motorkøretøjer, der benyttes til at udføre  

 firmakørsel, er blevet anvendt til at transportere gods for fremmed regning.  

 Det er ikke rimeligt, at de pågældende personer kan fortsætte med at udføre  

 firmakørsel, når vognmænd, der opfylder en række kvalifikationskrav i  

 lovgivningen for at få tilladelse til godskørsel for fremmed regning, kan få  

 tilbagekaldt deres tilladelse og dermed ret til at udføre godskørsel.
 For at sidestille disse to typer af transport på dette punkt vil der være  

 mulighed for anklagemyndigheden og dermed domstolene i forbindelse med sager  

 vedrørende overtrædelser af godskørselslovgivningen at overveje, om der for  

 personer, der er ansvarlige ledere af virksomheder, der er anmeldt til  

 firmakørsel, ved grove og gentagne overtrædelser af lovgivningen, skal ske  

 frakendelse af retten til at udføre firmakørsel, i overensstemmelse med  

 straffelovens § 79, stk. 2.
Betalingsstandsning Efter den gældende lov bortfalder en tilladelse til godskørsel eller en  

 godkendelse som ansvarlig leder, såfremt indehaveren af tilladelsen eller  

 godkendelsen har anmeldt betalingsstandsning.
Efter anmeldelse inden 14 dage  

 til Færdselsstyrelsen kan en skyldner, der har anmeldt betalingsstandsning få  

 tilladelse til at »fortsætte virksomheden med henblik på afvikling,  

 afhændelse eller lignende«.
Ved lovforslaget præciseres det, at  

 resultatet af betalingsstandsningen også kan føre til en rekonstruktion af  

 virksomheden.
Vejtransportrådet Efter den gældende godskørselslov består Vejtransportrådet af 7 medlemmer,  

 der beskikkes af trafikministeren. 3 af medlemmerne beskikkes efter  

 indstilling fra henholdsvis Danske Vognmænd og Vognmandsfagets  

 Arbejdsgiverforening i fællesskab, SiD samt Dansk Industri, Det danske  

 Handelskammer og Landbrugsrådet i fællesskab.
I lovforslaget foreslås  

 Vejtransportrådets medlemstal udvidet fra 7 til 8. Da rådets medlemstal  

 herved bliver lige, præciseres det samtidig i forslaget til § 7, stk. 4, at  

 formandens stemme er afgørende i tilfælde, hvor stemmerne står lige ved en  

 afstemning i rådet.
Navneændring Endelig indeholder forslaget en bestemmelse om, at »Direktoratet for  

 Vejtransport« og »direktoratet« samtlige steder i loven  

 erstattes med »Færdselsstyrelsen«, der er en nyoprettet styrelse  

 under Trafikministeriet, og som pr. 1. april 1994 har overtaget Direktoratet  

 for Vejtransports hidtidige opgaver og beføjelser.
6. Bekendtgørelse om godskørsel Ministeriet vil i forbindelse med lovforslagets vedtagelse udarbejde en ny  

 bekendtgørelse om godskørsel, hvorved de ovenfor nævnte indstillinger fra det  

 gennemførte udvalgsarbejde, som ikke kræver lovændring, vil blive gennemført.  

 Det drejer sig om skærpelse af kravet til økonomisk baggrund, medtagelse af  

 slamsugere under tilladelseskravet, præcisering af vægtgrænsen på 6 tons  

 (typegodkendelse) for motorkøretøjer, samt mærkning af motorkøretøjer.
 For så vidt angår skærpelse af kursuskravet, som også er anbefalet af  

 udvalget, kan dette gennemføres uden ændring af bekendtgørelsen, idet  

 Trafikministeriet i henhold til de gældende regler kan skærpe kravet for  

 godkendelse af kurser (f. eks. ved udvidelse af kursusperioden fra 2 til 3  

 uger og/eller indførelse af skrappere eksamenskrav).
7. Lovforslaget har ikke direkte erhvervsøkonomiske konsekvenser.  

 Indirekte vil gennemførelse af lovforslagets bestemmelser imidlertid medføre,  

 at der dels skabes fair konkurrencevilkår for de autoriserede vognmænd, dels  

 sikres, at vognmændene får en bedre økonomisk baggrund for at kunne udføre  

 godskørsel.
Det kan således konkluderes, at der med den foreslåede lovændring  

 vil være skabt grundlag for en sundere og bedre funderet vognmandsbranche i  

 Danmark.
8. Lovforslaget vil i et mindre omfang medføre udgifter for staten  

 i forbindelse med etablering af EDB.
Lovforslaget vil ikke indebære øgede  

 udgifter for amtskommunerne og kommunerne.
 9. Lovforslaget har ikke miljømæssige konsekvenser.
10. Lovforslaget er samtidig med fremsættelsen sendt til høring  

 hos de myndigheder og organisationer m.v., der berøres af forslaget.
Når  

 høringssvarene er modtaget, vil trafikministeren straks oversende disse til  

 Folketingets Trafikudvalg ledsaget af de kommentarer, udtalelserne måtte give  

 anledning til.
Bemærkninger til lovforslagets enkelte bestemmelser Til nr. 1 og 2 I henhold til § 7, stk. 1, i godskørselsloven består Vejtransportrådet af  

 7 medlemmer, der beskikkes af trafikministeren. 3 af medlemmerne beskikkes  

 efter indstilling fra henholdsvis Danske Vognmænd og Vognmandsfagets  

 Arbejdsgiverforening i fællesskab, SiD samt Dansk Industri, Det danske  

 Handelskammer og Landbrugsrådet i fællesskab.
Det foreslås at udvide Vejtransportrådets medlemstal fra 7 til 8.  

 Udvidelsen sker ved, at Danske Vognmænd, Foreningen af Danske Eksportvognmænd  

 og Vognmandsfagets Arbejdsgiverforening får ret til i fællesskab at indstille  

 2 medlemmer af rådet.
Ved den foreslåede udvidelse vil rådet få en bredere  

 repræsentation fra vognmandserhvervet, idet de tre organisationer samlet  

 repræsenterer de forskellige interessegrupper i relation til godskørsel for  

 fremmed regning.
Da rådets medlemstal herved bliver lige, præciseres det  

 samtidig i forslaget til § 7, stk. 4, at formandens stemme er afgørende i  

 tilfælde, hvor stemmerne står lige ved en afstemning i rådet.
Denne  

 bestemmelse svarer til den eksisterende regel i den af trafikministeren  

 fastsatte forretningsorden for rådet.
Til nr. 3 Efter § 14 i godskørselsloven bortfalder en tilladelse til godskørsel  

 eller en godkendelse som ansvarlig leder, såfremt indehaveren af tilladelsen  

 eller godkendelsen har anmeldt betalingsstandsning.
Efter anmeldelse inden 14  

 dage til Færdselsstyrelsen kan en skyldner, der har anmeldt  

 betalingsstandsning få tilladelse til at »fortsætte virksomheden med  

 henblik på afvikling, afhændelse eller lignende«.
Ved lovforslaget  

 præciseres det i § 14, stk. 2, at resultatet af betalingsstandsningen også  

 kan føre til en rekonstruktion af virksomheden.
Ved vurderingen af, om der skal udstedes nye permanente tilladelser til  

 fortsættelse af en sådan virksomhed, bør det tillægges betydning, om  

 kreditorerne har accepteret en rekonstruktionsordning.
Udgangspunktet er  

 således, at hvis der ikke er andre forhold, der taler imod, og kreditorerne  

 har accepteret en rekonstruktionsordning, kan virksomheden få udstedt nye  

 tilladelser og dermed få lov til at fortsætte.
Et af de forhold, der bør  

 tages i betragtning, er ligeledes, om det er første gang, den pågældende  

 virksomhed har anmeldt betalingsstandsning.
Til nr. 4 Ved lovforslaget indsættes stk. 2-3 som nye stykker til § 16 i  

 godskørselsloven.
Det gøres herved muligt for politiet i videre omfang at  

 tilbageholde et motorkøretøj, såfremt det konstateres, at der udføres  

 godskørsel for fremmed regning uden tilladelse hertil.
De foreslåede ændringer skal ses i sammenhæng med den eksisterende adgang  

 i § 16 til at tilbageholde et motorkøretøj, såfremt dette benyttes til at  

 udføre godskørsel for fremmed regning i strid med lovgivningen.
I  

 bemærkningerne til forslaget til den eksisterende lov er der om  

 tilbageholdelsesadgangen anført, at det må bero på en konkret vurdering om  

 tilbageholdelse (kørselsforbud) er nødvendig eller tilstrækkelig for at  

 hindre eventuelle yderligere overtrædelser.
Da tilbageholdelse af et motorkøretøj i sagens natur har alvorlige  

 konsekvenser for den registrerede bruger af det pågældende motorkøretøj, skal  

 der naturligvis være den fornødne klarhed, før politiet tager et sådant  

 skridt.
Politiet skal således dels kunne konstatere, at der er udstedt  

 tilladelse til godskørsel for fremmed regning, dels kunne konstatere om det  

 medfølgende gods transporteres for fremmed regning.
En påstand fra vognmanden  

 (chaufføren) om, at der er tale om firmakørsel, skal på denne baggrund klart  

 kunne af- eller bekræftes af politiet i forbindelse med standsning og kontrol  

 af motorkøretøjet.
 Politiet har hidtil kunnet indhente oplysninger fra Færdselsstyrelsen i  

 styrelsens åbningstid (dagtimerne) ved telefonisk henvendelse hertil  

 vedrørende en vognmands tilladelsesforhold.
Det er imidlertid hensigten, at politiet direkte og på alle tider af  

 døgnet skal kunne trække oplysninger vedrørende udstedelse af tilladelser til  

 godskørsel fra Færdselsstyrelsen, der administrerer dette område som  

 sekretariat for Vejtransportrådet.
Det bemærkes i denne forbindelse, at  

 Færdselsstyrelsen i løbet af efteråret 1994 forventes at færdiggøre et  

 edb-baseret register over samtlige vognmænd, der udfører godskørsel for  

 fremmed regning, herunder oplysninger om udstedte tilladelser, godkendte  

 ansvarlige ledere af de pågældende virksomheder samt andre oplysninger, der  

 er relevante vedrørende vognmandsvirksomheder.
Politiet har herudover  

 allerede nu mulighed for at indhente oplysninger om motorkøretøjers  

 registreringsforhold (godskørsel/firmakørsel).
Ved den foreslåede bestemmelse i § 16, stk. 2, bestemmes det, at politiet  

 kan foretage tilbageholdelse af et køretøj, der udfører ulovlig godskørsel,  

 indtil det medfølgende gods kan viderebefordres i overensstemmelse med  

 bestemmelserne i loven og forskrifter udstedt i medfør af denne  

 (godskørselsbekendtgørelsen). Denne præcisering indebærer, at en vognmand,  

 der udfører ulovlig godskørsel og hvis motorkøretøj tilbageholdes af  

 politiet, ikke kan fortsætte transporten af det medfølgende gods til  

 bestemmelsesstedet.
Der skal således ske en omladning af godset til et  

 motorkøretøj, hvis registrerede bruger har tilladelse til at udføre  

 godskørsel for fremmed regning.
Det bemærkes i denne forbindelse, at  

 forholdet også kan være det, at godset vil kunne videretransporteres som  

 lovlig firmakørsel af den virksomhed, der ejer godset eller har forarbejdet  

 dette m.v.
Formålet med den foreslåede bestemmelse er at sikre overholdelse af  

 tilladelseskravet og at gøre det klart for den, der indgår en aftale med en  

 vognmand om transport af gods, at hvis han indgår aftalen med en uautoriseret  

 vognmand, risikerer han, at godskørslen bliver standset, og transporten  

 dermed bliver forsinket på grund af tilbageholdelsen og den nødvendige  

 omladning af godset.
Der er således reelt tale om en opfordring til  

 transportkøberne om, at disse, inden indgåelse af en transportaftale med en  

 vognmand, sikrer sig, at den pågældende vognmand har den nødvendige  

 tilladelse i henhold til godskørselsloven.
 Det vil bero på politiets skøn i forbindelse med standsning og kontrol af  

 motorkøretøjer, der benyttes til godskørsel, hvilke skridt der skal tages i  

 den pågældende situation.
 Såfremt politiet ved indhentning af oplysninger om registrerings- og  

 tilladelsesforhold hos Centralregisteret for Motorkøretøjer og  

 Færdselsstyrelsen konstaterer, at der udføres godskørsel uden tilladelse, bør  

 politiets reaktion være tilbageholdelse af køretøjet.
Konstateres det således entydigt, at den pågældende vognmand ikke har  

 tilladelse til godskørsel, og der ikke er tale om lovlig firmakørsel, skal  

 køretøjet tilbageholdes, indtil godset er omladet og viderebefordres af en  

 vognmand med den nødvendige tilladelse.
Politiet skal ved tilbageholdelsen  

 sikre sig, at køretøjet på en effektiv, fysisk måde hindres i at kunne  

 fortsætte kørslen, sålænge tilbageholdelsen varer.
Dette kan ske ved, at  

 politiet tilkalder assistance, f.eks. fra redningskorps, med henblik på  

 effektivt at blokere køretøjets muligheder for at køre videre.
Tilbageholdelsen kan opretholdes, så længe der ikke er sket en omladning  

 af godset til en vognmand, der, som nævnt ovenfor, har tilladelse til at  

 viderebefordre godset.
Politiet bør ved tilbageholdelsen sikre sig, at  

 køretøjet er aflåst og at eventuel pressening m.v. er lukket, såfremt dette  

 er muligt.
 Ansvaret for godset og den videre befordring af dette påhviler uanset  

 tilbageholdelsen den, der udfører den ulovlige godskørsel (transportøren).  

 Det er således ikke hensigten, at politiet under tilbageholdelsen skal være  

 forpligtet til at bevogte køretøjet, fx. for at undgå tyveri af lasten eller  

 lignende.
 Den foreslåede bestemmelse i § 16, stk. 3, vedrører domstolsprøvelse af  

 politiets afgørelser om tilbageholdelse og fastsætter regler om, hvem der kan  

 forlange en sådan prøvelse.
 Domstolsprøvelsen vil være mulig i alle tilfælde, men vil formentlig have  

 særlig betydning, såfremt tilbageholdelsen undtagelsesvis måtte blive af  

 længere varighed.
Det præciseres ved bestemmelsen endvidere, at indbringelse for retten som  

 udgangspunkt ikke har opsættende virkning.
Retten har dog kompetence til i  

 særlige tilfælde at tillægge indbringelsen en sådan virkning.
 Tilbageholdelsen må som en del af forberedelsen af en straffesag prøves i  

 strafferetsplejens former, jf. herved særligt retsplejelovens 4. bogs 1.  

 afsnit om almindelige bestemmelser vedrørende strafferetsplejen og kapitel 67  

 om almindelige bestemmelser om efterforskning.
 Politiet skal i forbindelse med tilbageholdelsen af køretøjet vejlede  

 føreren om retten til at få tilbageholdelsen prøvet ved domstolene, jf.  

 forslaget til § 16, stk. 2, sidste punktum.
Til nr. 5 I forslaget til § 16 a indføres der hjemmel til, at politiet kan foretage  

 ransagning af køretøjet i overensstemmelse med retsplejelovens regler om  

 ransagning i sager, som efter loven kan medføre frihedsstraf.
Adgangen til  

 ransagning er nødvendig, såfremt politiet skal kunne konstatere, om godset  

 transporteres som firmakørsel eller for fremmed regning i situationer, hvor  

 transportøren nægter politiet adgang til køretøjets lukkede rum.
Til nr. 6 Det præciseres, at der ved særlig grove eller gentagne overtrædelser af  

 lovgivningen kan ske konfiskation af det ved overtrædelsen anvendte  

 motorkøretøj.
Bestemmelsen vedrører kun genstandskonfiskation (motorkøretøj,  

 vogntog).
 Ved gentagelsestilfælde forstås et større antal tilfælde af overtrædelser.  

 Formålet med at indsætte en særlig konfiskationsbestemmelse i  

 godskørselsloven, uagtet straffelovens konfiskationsregler principielt også  

 omfatter de tilfælde, som lovforslaget tager sigte på, er at skabe mulighed  

 for en ændring af retspraksis på dette område, således at domstolene vil  

 anvende konfiskation af motorkøretøj ved udførelse af ulovlig godskørsel.  

 Efter Trafikministeriets opfattelse vil anvendelse af konfiskation af  

 motorkøretøjer have en ikke ringe generalpræventiv effekt, ikke blot gennem  

 de mærkbare økonomiske følger, men i højere grad ved, at sanktionen er  

 direkte knyttet til en manglende mulighed for fortsat at benytte den  

 genstand, som har været anvendt ved lovovertrædelsen.
 Det kan virke stødende, at personer, som gentagne gange har udført  

 godskørsel for fremmed regning uden den/de fornødne tilladelse(r), kan  

 beholde det motorkøretøj, der har muliggjort overtrædelsen, og som vil gøre  

 det muligt for gerningsmanden at fortsætte denne adfærd.
De samme overvejelser gjorde sig gældende i forbindelse med gennemførelsen  

 af bestemmelsen i færdselslovens § 133a om konfiskation af et motorkøretøj  

 ved gentagne overtrædelser af færdselsloven.
Bestemmelsen skal dog ses som et  

 supplement til den foreslåede bestemmelse om tilbageholdelse af motorkøretøj,  

 der benyttes til ulovlig godskørsel.
Der bliver således typisk kun tale om at anvende  

 konfiskationsbestemmelsen, såfremt det viser sig, at den ulovlige godskørsel  

 fortsætter, uanset at den pågældende gentagne gange er blevet dømt for  

 ulovlig godskørsel.
Herudover er der dog også medtaget muligheden for at  

 konfiskere det eller de benyttede motorkøretøjer i særlige grove tilfælde af  

 ulovlig godskørsel.
Dette kan således være tilfældet, hvis det viser sig, at  

 der gennem længere tid og/eller i meget stort omfang har været udført  

 godskørsel for fremmed regning uden tilladelse.
Til nr. 7 Ifølge forslaget ændres »Direktoratet for Vejtransport« og  

 »direktoratet« samtlige steder i loven til  

 »Færdselsstyrelsen«, der er en nyoprettet styrelse under  

 Trafikministeriet, og som pr. 1. april 1994 har overtaget Direktoratet for  

 Vejtransports hidtidige opgaver og beføjelser.
Til § 2 Det foreslås, at loven træder i kraft den 1. januar 1995. Der vil med  

 virkning fra samme dato blive udstedt en ny bekendtgørelse vedrørende  

 godskørsel.
Der vil endvidere blive udarbejdet en vejledning til politiet  

 vedrørende de ændrede bestemmelser i loven og bekendtgørelsen.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om godskørsel, jf. lovbekendtgørelse nr. 322 af 6. maj 1992,  

 foretages følgende ændringer:
 1. § 7, stk. 1, affattes således:
 »Vejtransportrådet består af 8 medlemmer, der beskikkes af  

 trafikministeren. 2 af medlemmerne beskikkes efter indstilling fra Danske  

 Vognmænd, Foreningen af Danske Eksportvognmænd og Vognmandsfagets  

 Arbejdsgiverforening i fællesskab, eet medlem efter indstilling fra SiD og  

 eet medlem efter indstilling fra Dansk Industri, Det danske Handelskammer og  

 Landbrugsrådet i fællesskab.«.
 2. I § 7 indsættes som stk. 4:
»Stk. 4. Rådet træffer afgørelse ved almindelig  

 stemmeflerhed.
I tilfælde, hvor stemmerne står lige, er formandens stemme  

 afgørende.«.
 § 7. Vejtransportrådet består af 7 medlemmer, der beskikkes af  

 trafikministeren. 3 af medlemmerne beskikkes efter indstilling fra  

 henholdsvis Danske Vognmænd og Vognmandsfagets Arbejdsgiverforening i  

 fællesskab, SiD samt Industrirådet, Det danske Handelskammer og  

 Landbrugsrådet i fællesskab.
 Stk. 2. Trafikministeren udpeger blandt rådets medlemmer  

 formanden, der skal have juridisk eller økonomisk uddannelse.
 Stk. 3. For formanden og de øvrige medlemmer beskikkes en  

 suppleant efter reglerne i stk. 1 og 2.
 3. I § 14, stk. 2 , ændres »afvikling,  

 afhændelse« til: »rekonstruktion efter betalingsstandsning,  

 afhændelse, afvikling«.
 § 14. Tilladelsen eller godkendelsen bortfalder, hvis indehaveren  

 af en tilladelse eller godkendelse afgår ved døden eller ophører med at  

 opfylde betingelserne i § 3, stk. 1, nr. 1-4, eller § 4, jf. § 3, stk. 1, nr.  

 1-4.
Stk. 2. Efter anmeldelse inden 14 dage til Direktoratet for  

 Vejtransport kan et dødsbo, en ægtefælle, der sidder i uskiftet bo, en  

 skyldner der har anmeldt betalingsstandsning, et konkursbo eller en værge for  

 en umyndiggjort midlertidigt få tilladelse til at fortsætte virksomheden med  

 henblik på afvikling, afhændelse eller lignende.
Adgangen hertil gælder kun  

 indtil seks måneder fra dødsfaldet, betalingsstandsningens anmeldelse,  

 konkursdekretets afsigelse eller umyndiggørelsen.
I særlige tilfælde kan  

 fristen forlænges.
 4. I § 16 indsættes som stk. 2 - 3:
»Stk. 2. Såfremt der udføres godskørsel for fremmed regning,  

 uden at der foreligger tilladelse hertil, kan politiet tilbageholde  

 køretøjet, indtil godset kan viderebefordres i overensstemmelse med  

 bestemmelserne i denne lov og forskrifter udstedt i medfør af denne.
Politiet  

 skal i forbindelse hermed vejlede om prøvelsesretten, jf. stk. 3.
Stk. 3. Ejeren eller føreren af et tilbageholdt køretøj kan  

 forlange tilbageholdelsen prøvet ved retten.
Indbringelse for retten har ikke  

 opsættende virkning, medmindre retten bestemmer andet.
Retten træffer ved  

 kendelse afgørelse om tilbageholdelsen.«.
 § 16. Der kan ske tilbageholdelse af motorkøretøj, såfremt der  

 udføres godskørsel i strid med lovgivningen.
 5. Efter § 16 indsættes:
»§ 16 a.
Politiet kan foretage ransagning af køretøjet i  

 overensstemmelse med retsplejelovens regler om ransagning i sager, som efter  

 loven kan medføre frihedsstraf.«.
 6. Efter § 17 indsættes:
»§ 17 a.
Ved særlig grove eller gentagne overtrædelser af  

 godskørselslovgivningen kan der ske konfiskation af det ved overtrædelsen  

 anvendte motorkøretøj, såfremt det må anses for påkrævet for at forebygge  

 yderligere overtrædelser af lovgivningen, og såfremt konfiskation ikke er  

 urimelig.
 Stk. 2. I øvrigt gælder borgerlig straffelovs regler om  

 konfiskation.«.
 7. Overalt i loven ændres »Direktoratet for  

 Vejtransport« og »direktoratet« til:  

 »Færdselsstyrelsen«.
