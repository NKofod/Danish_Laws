(Tekniske skoler) Det spareforlig, der er indgået mellem Dansk teknisk Lærerforening og  

 undervisningsministeriet, omfatter en nedsættelse af timelønningerne og  

 vikarbetalingen med 15% med virkning fra 1. august 1973.
 Direktoratet har, inden forliget blev indgået, ført forhandlinger med  

 Dansk teknisk Lærerforening om overgang til et nyt aflønningssystem for  

 timelærere ved de tekniske skoler og maskinmesterskolerne.
Disse forhandlinger er nu tilendebragt, og der er udarbejdet vedlagte  

 cirkulære med bilag 1 om ansættelse og aflønning af timelærere.
Cirkulæret  

 har virkning fra 1. august 1972.
I.
Det nye aflønningssystem for timelærere bliver i hovedtræk en  

 kvota-aflønning:
 1. Lærere ved eksamensskoleafdelinger aflønnes  

 månedlig for hver ugentlig time med 1/24 af månedslønnen for fastansatte  

 lærere i lønramme 18/26/28.
 2. Lærere ved lærlingeskoleafdelinger aflønnes på  

 samme måde med 1/27 og 1/30 af lønramme 13/21/23.
Såfremt en timelærers varierende antal ugentlige undervisningstimer gør en  

 kvota-aflønning praktisk umulig, aflønnes timelæreren pr. læst time med  

 særlige timelønssatser.
Dette gælder både lærere ved eksamensskoleafdelinger  

 og ved lærlingeskoleafdelinger.
 Som ovenfor nævnt nedsættes alle timelønninger med 15% med virkning fra 1.  

 august.
Fra samme dato ændres endvidere kvotadelene 1/27 og 1/30 ved  

 lærlingeskoleafdelingerne til 1/28 og 1/31. Dette sker som en følge af  

 forhøjelsen af lektionsantallet for lærere ved disse skoleafdelinger.
De  

 reducerede timelønninger fremgår af medfølgende bilag 2.
II.
Udover en nedsættelse af timelønningerne med 15% indeholder  

 spareforliget som ovenfor nævnt en tilsvarende nedsættelse af  

 vikarbetalingen, d.v.s. betalingen for løse vikartimer.
 Inden for erhvervsskoleområdet har man som bekendt ikke tidligere anvendt  

 en særlig vikarbetaling.
 Direktoratet har imidlertid som følge af besparelsesforanstaltningerne  

 måttet fastsætte en særlig betaling for løse vikartimer.
 Efter forhandling med Dansk teknisk Lærerforening er man blevet enige om  

 at beregne vikarbetalingen på tilsvarende måde som de pr. 1. august 1973  

 gældende overtimebetalingssatser med fradrag på 15%. For så vidt angår  

 vikarbetaling til faglærere og overlærere i lønramme 13/21/23 beregnes denne  

 på grundlag af overtimebetalingen uden 20% tillæg.
 Med hensyn til beregningen af overtimebetalingen henvises i øvrigt til  

 direktoratets skrivelse af 21. marts 1974.
 Vikarbetaling anvendes ved:
 1. Sygdom.
 Strækker en lærers sygdom sig udover 2 ugers varighed ydes der dog efter  

 dette tidspunkt overtimebetaling pr. læst time.
2. Vikariater i anledning af aktiviteter som ikke er  

 godkendte på skolens budget.
Også i disse tilfælde gælder den ovennævnte 2  

 ugers begrænsning.
Timelønningerne pr. 1. oktober 1972, 1. april 1973 og 1.  

 oktober 1973 fremgår af bilag 3.
 Skolerne anmodes om fremtidig på grundlag af den beregningsmetode, der er  

 redegjort for i cirkulæret om ansættelse og aflønning af timelærere og i  

 denne skrivelse, selv at foretage reguleringer af timebetalingen i  

 overensstemmelse med udsving i pristallet.
 Der gøres opmærksom på, at kvotatimelønningerne også fremtidig skal  

 reduceres med 15%.
 Dette gælder ikke timelønssatserne pr. læst time, idet nedsættelsen med  

 15% fra 1. august 1973 af disse er foretaget ved fastsættelse af nye  

 grundbeløb, jfr. bilag 2.
 P.D.V.
