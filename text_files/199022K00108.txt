Nr LSF 108 Forslag til Lov om ændring af lov om tilskud til vikarordninger inden for  

 jordbruget Fremsat af landbrugsministeren (Tørnæs) den 30. januar 1991 Vedtaget ved tredjebehandling den 14. maj 1991 Lov nr. 355 af 06/06/1991 § 1 I lov om tilskud til vikarordninger inden for jordbruget, jf.  

 lovbekendtgørelse nr. 674 af 26. oktober 1988, som ændret ved lov nr. 276 af  

 2. maj 1990, foretages følgende ændringer:
 1. I § 1 udgår »i finansårene 1981 til 1991«.
 2. I § 1, nr. 2, indsættes efter ordene »ved disses  

 sygdom,»: »ved barns første sygedag,».
 3. § 2, stk. 1, affattes således:
»Det samlede tilskud til foreningerne ydes inden for beløb, der  

 opføres på de årlige bevillingslove.« 4. § 3 affattes således:
»§ 3. Tilskud til de enkelte foreninger ydes til delvis  

 dækning af udgifter, som foreningerne afholder til 1) lønning og kørselsgodtgørelse til vikarer, der er ansat af  

 foreningerne, og 2) uddannelse af vikarer.« 5. § 4 affattes således:
»§ 4. Landbrugsministeren fastsætter regler om størrelsen og  

 beregningen af tilskud.
Der kan herunder fastsættes regler om, at tilskuddet  

 udmåles i forhold til antallet af medlemmer og disses skønnede behov for  

 vikarbistand ved 1) kortvarig sygdom, 2) længerevarende sygdom, dog kun i tilfælde af ventetid på  

 hospitalsindlæggelse med henblik på operation, 3) barns første sygedag og 4) særlige former for efteruddannelse, der kræver fravær fra  

 bedriften.« § 2 Loven træder i kraft den 1. januar 1992.
Oprindeligt fremsat forslag § 1 I lov om tilskud til vikarordninger inden for jordbruget, jf.  

 lovbekendtgørelse nr. 674 af 26. oktober 1988 og lov nr. 276 af 2. maj 1990  

 foretages følgende ændringer:
 1. I § 1 udgår: »i finansårene 1981 til 1991«.
 2. § 2, stk. 1, affattes således:
»Det samlede tilskud til foreningerne ydes inden for beløb, der  

 opføres på de årlige bevillingslove.« 3. § 3 affattes således:
» § 3. Tilskud til de enkelte foreninger ydes til delvis  

 dækning af udgifter, som foreningerne afholder til 1) lønning og kørselsgodtgørelse til vikarer, der er ansat af  

 foreningerne, og 2) uddannelse af vikarer.« § 2 Loven træder i kraft den 1. januar 1992.
Bemærkninger til lovforslaget Lov nr. 209 af 13. maj 1981 om tilskud til vikarordninger gav  

 landbrugsministeren bemyndigelse til i finansårene 1981-1990 at yde tilskud  

 til vikarordninger inden for jordbruget.
Med lov nr. 276 af 2. maj 1990 blev  

 denne bemyndigelse forlænget til også at omfatte finansåret 1991.
 Ved nærværende lovforslag foreslås, at den nævnte bemyndigelse forlænges  

 uden tidsbegrænsning.
 Om behandlingen af den gældende lov henvises til Folketingstidende  

 1980-81: 5395, 6045, 10247, 10329, A: 3203; B: 577; C: 477, og 1989-90: 7430,  

 8269, 8749, 8877, A: 5233; B: 767; C: 513.
 Ved lovforslaget er det forudsat, at administrationen af loven fortsat  

 skal bygge på de hidtil gældende principper og regler med de nedenfor anførte  

 ændringer.
Hjemlen til at yde tilskud til løn m.v. til foreningernes fastansatte  

 arbejdsfordelere, foreningernes administrationsomkostninger samt til  

 samordning af foreningernes virksomhed foreslås ophævet.
Efter den gældende  

 lovs § 3, nr. 1 og 2, kan der ydes sådanne tilskud til administrationen,  

 herunder til samordning af foreningernes virksomhed.
I overensstemmelse med  

 bemærkningerne til 1981-lovforslaget blev tilskuddet til administration ydet  

 med 90 pct. i det første år, 80 pct. i det andet år og 70 pct. i det tredje  

 år.
Derefter er tilskuddet blevet nedtrappet til 0 i det tiende år i takt med  

 udbygningen af foreningerne.
Det var i lovforslaget forudsat, at foreningerne  

 skulle udbygges i løbet af en 10-årig opbygningsperiode.
De eksisterende  

 foreninger dækker nu hele landet og må anses for at være udbygget til  

 bæredygtige enheder.
Der er derfor ikke længere behov for en hjemmel til at  

 yde tilskud til administration af foreningerne.
Hjemlen til at yde tilskud  

 til samordning ophæves samtidig.
De lokale foreninger må anses for udbygget  

 til bæredygtige enheder, og det offentlige tilskud til samordningsfunktionen  

 var begrundet i de særlige opgaver, der har været knyttet til  

 udbygningsfasen.
Samordningen ved landsarbejdsfordelerfunktionen forudsættes  

 opretholdt, men udgifterne hertil afholdes ligesom for de lokale  

 arbejdsfordeleres virksomhed af foreningerne.
Tilskud til vikarbistand ved kortvarig sygdom vil fortsat blive ydet i op  

 til 13 uger, i særlige tilfælde op til 26 uger.
Praksis med  

 tilskudsberettiget bistand i op til 13 uger ved uarbejdsdygtighed ved  

 graviditet og barsel vil blive videreført.
Ligeledes vil der som hidtil i  

 særlige tilfælde kunne ydes vikarbistand i forbindelse med ægtefælles eller  

 samlevers død.
Reglerne om tilskud til vikarbistand i forbindelse med efteruddannelse af  

 jordbrugere foreslås opretholdt.
Tilskuddet foreslås nedsat til samme sats  

 som ved sygdomsafløsning.
I øjeblikket ydes et højere vikartilskud ved  

 efteruddannelse end ved sygdomsafløsning.
Det er hensigten at gøre foreningerne medansvarlige for finansiering af  

 uddannelse af vikarer.
Fra 1992 vil tilskuddet til uddannelse af vikarer  

 derfor blive nedsat fra de nuværende 100 pct.'s dækning af udgifterne til 60  

 pct.
Hvis der efter anden lovgivning kan opnås tilskud til denne aktivitet,  

 vil tilskuddet efter vikarloven blive tilsvarende nedsat eller bortfalde.
 Tilskuddet til efteruddannelse af arbejdsfordelere bortfalder helt,  

 eftersom denne udgift må betragtes som en adminsitrationsudgift.
I lyset af de nye regler om frivillig sygedagpengeforsikring for  

 selvstændige, der trådte i kraft i april 1990, foreslås en tilpasning af  

 tilskuddet ved sygdomsafløsning.
Landmænd, som hidtil ikke har kunnet drage  

 fordel af sygedagpengeordningen på grund af for lav dagpengegivende  

 erhvervsindtægt, vil nu kunne opnå et beløb, der svarer til 2/3 af det  

 maksimale dagpengebeløb.
Tilskuddet til sygdomsafløsning i 1990 er fastsat til 70,00 kr. pr.  

 afløsningstime.
For 1991 forventes fastsat et tilskud på ca. 66 kr. pr. time,  

 idet der skønnes 1,4 mill. timers sygdomsafløsning med tilskud.
Tilskuddet  

 fastsættes først endeligt i marts måned 1991 i forbindelse med godkendelse af  

 foreningernes regnskaber for 1990. For 1992 skønnes der at være mulighed for  

 at yde tilskud på 60 kr. pr. time, idet der anslås omkring 1,5 mill. timers  

 sygdomsafløsning med tilskud.
For 1993 og 1994 forudsættes tilskuddet  

 fastholdt til 60,00 kr. pr. time.
Lovforslagets økonomiske konsekvenser Efter lovforslaget og den gældende lov forventes statens udgifter at  

 udgøre følgende beløb:
Lovforslagets administrative konsekvenser Loven vil som hidtil blive administreret af Jordbrugsdirektoratet og  

 medfører ikke ændret administration.
 Forslaget har ikke administrative konsekvenser for kommuner og  

 amtskommuner.
Notifikation Lovforslaget skal notificers for EF-Kommissionen.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1. Landbrugsministeren kan yde tilskud til foreninger, der 1) alene har ejere eller forpagtere af jordbrugsbedrifter som medlemmer og 2) har til formål af yde vikarbistand til medlemmer ved disses sygdom, ved  

 efteruddannelse, der kræver fravær fra bedriften, og ved ferie og fridage.
§ 1. Landbrugsministeren kan i finansårene 1981 til 1991 yde  

 tilskud til foreninger, der 1) alene har ejere eller forpagtere af jordbrugsbedrifter som medlemmer og 2) har til formål at yde vikarbistand til medlemmer ved disses sygdom, ved  

 efteruddannelse, der kræver fravær fra bedriften, og ved ferie og fridage.
 § 2. Det samlede tilskud til foreningerne ydes inden for beløb,  

 der opføres på de årlige bevillingslove.
 Stk. 2. Den del af en beløbsramme, der ikke udnyttes i et  

 finansår, kan overføres til et følgende finansår.
 § 2. Det samlede tilskud til foreningerne kan for finansåret 1981  

 ydes inden for et beløb på 6 mill. kr. og i hvert af finansårene 1982 til  

 1991, inden for et beløb, der opføres på de årlige bevillingslove.
 Stk. 2. Den del af en beløbsramme, der ikke udnyttes i et  

 finansår, kan overføres til et følgende finansår.
§ 3. Tilskud til de enkelte foreninger ydes til delvis dækning af  

 udgifter, som foreningerne afholder til 1) lønning og kørselsgodtgørelser til vikarer, der er ansat af  

 foreningerne, og 2) uddannelse af vikarer.
§ 3. Tilskud til de enkelte foreninger ydes til delvis dækning af  

 udgifter, som foreningerne afholder til 1) lønning og kørselsgodtgørelser til vikarer og arbejdsfordelere, der er  

 ansat af foreningerne, 2) administration, herunder til samordning af foreningernes virksomhed, og 3) uddannelse af vikarer og arbejdsfordelere.
Efter 2. behandling den 25. april 1991 § 1 I lov om tilskud til vikarordninger inden for jordbruget, jf.  

 lovbekendtgørelse nr. 674 af 26. oktober 1988, som ændret ved lov nr. 276 af  

 2. maj 1990, foretages følgende ændringer:
 1. I § 1 udgår »i finansårene 1981 til 1991«.
 2. I § 1, nr. 2, indsættes efter ordene »ved disses  

 sygdom,»: »ved barns første sygedag,».
 3. § 2, stk. 1, affattes således:
»Det samlede tilskud til foreningerne ydes inden for beløb, der  

 opføres på de årlige bevillingslove.« 4. § 3 affattes således:
»§ 3. Tilskud til de enkelte foreninger ydes til delvis  

 dækning af udgifter, som foreningerne afholder til 1) lønning og kørselsgodtgørelse til vikarer, der er ansat af  

 foreningerne, og 2) uddannelse af vikarer.« 5. I § 4, 2. pkt., indsættes efter ordene »kortvarig  

 sygdom«: », ved længerevarende sygdom, dog kun i tilfælde af  

 ventetid på hospitalsindlæggelse med henblik på operation,».
§ 2 Loven træder i kraft den 1. januar 1992.
