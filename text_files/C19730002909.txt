(Til samtlige amtsråd,  

 kommunalbestyrelser, skolekommissioner, skolenævn, ledere af kommunale skoler  

 og rektorerne for de anerkendte børnehave- og fritidspædagogseminarier) I.
Indledning.
 Man skal herved meddele, at der med virkning fra 1. august 1970 er indgået  

 en aftale mellem undervisningsministeren og Danmarks Lærerforening i henhold  

 til § 45 i lov om tjenestemænd i staten, folkeskolen og folkekirken om  

 vederlag for øvelses- og observationspraktik i folkeskolens børnehaveklasser.  

 Med henblik på udbetaling af vederlag siden 1. august 1970 fastsættes herved  

 følgende:
1. Udbetaling af honorarer sker ved seminariets  

 foranstaltning til de enkelte praktiklærere.
Som bilag 1 og 2 til dette  

 cirkulære er vist de blanketter, der er udarbejdet til brug herfor.
Blanket A  

 anvendes til afregning af honorar for øvelsespraktik.
Blanket B anvendes til  

 afregning af honorar for observationspraktik.
 Der anvendes een blanket for hver enkelt øvelsespraktikant og een for hver  

 gruppe observationspraktikanter.
2. Seminarierne udfylder rubrikkerne 1-8 i begge blanketter.  

 Blanketterne fremsendes til skolens leder.
Blanketterne fremsendes ved  

øvelsespraktik umiddelbart før afslutningen af den pågældende  

 praktikperiode, og ved observationspraktik i tilslutning til dennes  

 afholdelse.
3. Skolelederen anfører i rubrik 9 i begge blanketter, den  

 trækprocent, der er fastsat for den pågældende børnehaveklasseleder  

 (praktiklærer) på attestationens tidspunkt.
Herudover anføres praktiklærerens  

 cpr.nr., adresse og bopælskommune.
I blanket A anføres praktiklærerens årsløn  

 i rubrik 10. Årslønnens størrelse er den, der gælder på det tidspunkt, hvor  

 skolelederen i rubrik 11 i skema A attesterer oplysningerne.
For så vidt  

 praktikken alene er ydet i 1971, dog årslønnen pr. 1. april 1971, og for så  

 vidt praktikken er ydet både i 1971 og 1972 eller alene i 1972, årslønnen pr.  

 1. april 1972. I skema B attesteres trækprocenten i rubrik 10. Skolens  

 leder drager omsorg for, at praktiklæreren i rubrik 12 i blanket A og i  

 rubrik 11 i blanket B attesterer, at praktikken er gennemført i  

 overensstemmelse med, hvad der er anført i rubrikkerne 6-8 på blanketterne.  

 Endvidere bedes skolelederen drage omsorg for, at der i rubrik 13 i skema A  

 og i rubrik 12 i skema B gives følgende oplysninger: praktiklærerens bank-  

 eller sparekassekonto, tillige helst pengeinstituttets girokonto nr., eller  

 praktiklærerens eget girokonto nr., såfremt den pågældende har en sådan  

 konto, idet seminarierne normalt udbetaler vederlagene pr. postgiro.
Skolelederen sender derefter med sin påtegning blanketterne tilbage til  

 seminariet.
Praktiklærers udtalelse om øvelsespraktikanten til seminariet  

 sendes ved fremtidig praktikundervisning sammen med blanket A.
 Der vil senere blive udsendt regler om fremgangsmåden ved etablering af  

 øvelses- og observationspraktik samt regler om vederlæggelse og etablering af  

 specialepraktik.
 Undervisningsministeriet, den 19.  

 februar 1973.
 P.M.V.
 E.B.
 Poul Mikkelsen.
