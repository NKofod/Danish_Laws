Aktionærerne i et selskab ansøgte om tilladelse til skattefri  

 ombytning af en del af deres aktier.
Ligningsrådet gav tilladelse på vilkår,  

 at kapitalen i det nye holdingselskab blev opdelt på A- og B-aktier, således  

 at indskudte A- og B-aktier blev vederlagt med henholdsvis A- og B-aktier med  

 tilsvarende rettigheder, og at det ny holdingselskabs relative ejer- og  

 stemmeandel af det fremtidige datterselskab blev bevaret i mindst 3 år.
Aktiekapitalen i Selskab X udgjorde nom. 50.000.000 kr. fordelt på nom.  

 1.800.000 kr.
A-aktier, der ejedes af Aktionær F, og nom. 48.200.000 kr.  

 B-aktier, der er fordelt som følger:
 A-aktier var tillagt 10 stemmer, medens B-aktier var tillagt 1 stemme.
 Selskabet var stiftet i 1959'erne og var moderselskab for en række  

 grossist- og detailvirksomheder indenfor navnlig trælast og  

 bygningsmaterialer.
Ombytningen ønskedes gennemført ved, at Aktionær F og dennes 3 børn skulle  

 indskyde hver en del af deres aktier i Selskab X i et nystiftet  

 holdingselskab mod i samme indbyrdes forhold at blive vederlagt med aktier i  

 dette selskab.
Der ville ikke blive udbetalt nogen kontant udligningssum til  

 de fire aktionærer.
 Konkret ville der blive tale om ombytning af samtlige Aktionær F's  

 A-aktier og de fire aktionærers B-aktier som følger:
 I forbindelse med forberedelse af et generationsskifte, herunder  

 introduktion af Selskab X på fondsbørsen, var formålet med aktieombytningen  

 at sikre familiens fortsatte indflydelse i selskabet samt at sikre, at sønnen  

 Aktionær B2, der var direktør og daglig leder i selskabet, efter faderens død  

 indirekte via det nyetablerede holdingselskab ville få den bestemmende  

 indflydelse for så vidt angår familiens aktiebesiddelser.
Det var tanken, at der ikke skulle være tilsvarende opdeling på A- og  

 B-aktier i det nye holdingselskab.
Om tildelingen af aktier var det oplyst,  

 at det - i overensstemmelse med udgangspunktet ved børsintroduktion -  

 antaget, at de stemmestærke A-aktier var dobbelt så meget værd som  

 B-aktierne.
 Med ombytningen var der ikke tilsigtet nogen formueforskydning mellem  

 aktionærerne, og der var ikke planer om at ændre på ejerforholdet til det  

 fremtidige datterselskab i de første 3 år efter ombytningen.
 To kommuner og en region havde udtalt, at de kunne tilslutte sig, at der  

 blev givet tilladelse til aktieombytning på vilkår, at det ny moderselskabs  

 ejerskab af det fremtidige datterselskab blev bevaret i mindst 3 år.
 En kommune udtalte, tiltrådt af en region, at det var deres opfattelse, at  

 aktieavancebeskatningslovens § 13 ikke kunne finde anvendelse, når aktionæren  

 ikke modtager aktier i holdingselskabet med samme kursværdi, uden at der blev  

 korrigeret herfor ved en kontant udligningssum.
 En kommune og en region havde indstillet, at der blev givet afslag på  

 ansøgningen under henvisning til, at der ikke skulle etableres tilsvarende  

 opdeling på A- og B-aktier i det nye moderselskab.
 Ligningsrådet imødekom på vilkår, at kapitalen i det nye holdingselskab  

 blev opdelt på A- og B-aktier, således at indskudte A- og B-aktier blev  

 vederlagt med henholdsvis A- og B-aktier med tilsvarende rettigheder, og at  

 det ny holdingselskabs relative ejer- og stemmeandel af det fremtidige  

 datterselskab blev bevaret i mindst 3 år.
 Ligningsvejledning 1996 S.G.3.5.
