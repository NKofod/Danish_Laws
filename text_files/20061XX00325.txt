Skriftlig fremsættelse (21. marts 2007) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
Forslag til lov om  

 ændring af lov om retssikkerhed og administration på det sociale område  

 (Diæter  

 mv. til medlemmer af ældreråd) (Lovforslag nr.
L 192).
Lovforslaget har til formål at give kommunerne pligt til at yde  

 medlemmerne af de kommunale ældreråd diæter, erstatning for dokumenteret tabt  

 arbejdsfortjeneste og udgiftsgodtgørelse efter reglerne i § 16 a i lov om  

 kommunernes styrelse.
Medlemmerne af ældrerådene bliver dermed ligestillet  

 med  

 handicaporganisationernes medlemmer af handicaprådene i den henseende.
Ældrerådet skal medvirke til at øge medindflydelsen og  

 medansvaret for kommunens ældre borgere, og være med til at sikre, at  

 dialogen  

 og samarbejdet mellem de ældre og kommunalbestyrelsen udbygges.
Et af  

 midlerne  

 til at sikre målet om, at de ældre skal have mulighed for at få indflydelse  

 på  

 den lokale ældrepolitik, er, at der ikke er barrierer, der afholder personer  

 over 60 år i at stille op til valg til ældrerådet.
Med forslaget om diæter,  

 erstatning for dokumenteret tabt arbejdsfortjeneste og udgiftsgodtgørelse  

 fjernes en mulig økonomisk barriere mod at stille op til valg i ældrerådet.
Der skal være klar og tydelig hjemmel til at yde støtte til  

 enkeltpersoner.
I dag er der ikke hjemmel til, at kommunalbestyrelsen kan  

 udbetale diæter, erstatning for dokumenteret tabt arbejdsfortjeneste og  

 udgiftsgodtgørelse til medlemmerne af de kommunale ældreråd.
Med lovforslaget  

 får  

 kommunerne pligt til at yde de nævnte ydelser til medlemmerne af ældrerådene.
Udgifterne for kommunerne forbundet med lovforslaget skønnes at  

 udgøre 1,9 mio. kr. i 2007 og herefter 3,7 mio. kr. årligt.
Udgifterne til  

 forslaget omfatter kommunernes ydelse af diæter, erstatning for tabt  

 arbejdsfortjeneste samt udgiftsgodtgørelse til ældrerådenes medlemmer, samt  

 mindre administrationsudgifter for kommunerne i forbindelse med opgørelse og  

 udbetaling af godtgørelsen.
 De økonomiske konsekvenser af lovforslaget skal forhandles med  

 kommunerne.
 Det foreslås, at lovforslaget træder i kraft den 1. juli 2007.
 Med disse bemærkninger skal jeg indstille lovforslaget til  

 Folketingets velvillige behandling.
