Direktoratet anmodes om at oplyse om, hvilke muligheder der er for  

 leje af landbrugsjord ud over 10 år til brug ved etablering af en  

 vindmøllepark, der består af 11 mindre vindmøller.
Direktoratet oplyser, at  

 brugskontrakter vedrørende mindre vindmøller, der kan sidestilles med  

 elmaster, sømærker o.l., kan indgås og tinglyses uden udstykning, uanset om  

 brugsforholdet skal bestå i et længere tidsrum end 10 år.
 I skrivelse af 28-6-1983 har De anmodet matrikeldirektoratet om at oplyse,  

 hvilke muligheder der er for leje af landbrugsjord ud over 10 år til brug ved  

 etablering af en vindmøllepark, der består af 11 vindmøller, på Ærø.
De har oplyst, at vindanlæggene bliver af typen Vestas 55/11 med enten  

 22,6 m gittermast eller 23 m lukket tårn.
Vindanlæggene bliver tilkoblet  

 offentlige transformere med jordkabler, ligesom det centrale styresystem  

 baseres på nedgravede styrekabler.
Det er hensigten så vidt muligt at placere  

 de enkelte anlæg i hegn og skel, ligesom der ikke påtænkes etablering af  

 sikkerhedshegn eller anden foranstaltning, som medfører gener for landbruget.
 I denne anledning skal man meddele følgende:
 Brugskontrakter vedrørende mindre vindmøller, der kan sidestilles med  

 elmaster, sømærker o.l., kan indgås og tinglyses uden udstykning, uanset om  

 brugsforholdet skal bestå i et længere tidsrum end 10 år, jf. § 11C, stk. 3 i  

 udstykningsloven (lovbekendtgørelse nr. 6 af 7-1-1977). Sådanne  

 brugskontrakter kræver heller ikke tilladelse efter §§ 7a og 12 i  

 landbrugsloven (lovbekendtgørelse nr. 603 af 30-11-1978), jf. pkt. 13.1.3. i  

 cirkulære af 4-12-1980 om lov om landbrugsejendomme.
Det er en forudsætning, -at der er tale om brugskontrakter, der alene angår det areal, som  

 anvendes til opstilling af vindmøllen, samt at aftaler vedrørende vejadgang, placering af jordkabler og evt.  

 sikkerhedszone omkring vindmøllerne sikres som servitutrettigheder, der også  

 hører under undtagelsesbestemmelserne i udstyknigslovens § 11C, stk. 3, og  

 dermed er undtaget fra fornævnte bestemmelser i landbrugsloven.
I relation til landbrugsloven er det endvidere en forudsætnig ved  

 etablering af vindmølle-parker, der består af mindre vindmøller (som f.eks.  

 Vestas 55), -at de enkelte anlæg ikke placeres på en sådan måde i forhold til  

 hinanden, at der sker en væsentlig indskrænkning i anvendelsen af  

 landbrugsjorderne.
 Det bemærkes iøvrigt, at når der som følge af undtagelsesbestemmelserne i  

 § 11C i udstykningsloven, kan oprettes lejekontrakter for et længere tidsrum  

 end 10 år, uden at der skal ske udstykning, vil der kunne optages lån af  

 længere varighed end 10 år i den enkelte vindmølle.
