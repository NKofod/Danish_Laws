 Redegørelse for sagen:
 En person var udannet speditør og HD og i arbejde som afdelingschef.  

 Personen deltog i to kurser benævnt »Regneark 1 exel 7-0« og  

 »ETB 1, Word 7,0« i perioden 7. til 9. januar 1997 og 27. til 29.  

 januar 1997.
 Arbejdsløshedskassen begrundede sin afgørelse om afslag på godtgørelse  

 med, at vedkommende havde en HD uddannelse, og at vedkommende ikke var i  

 beskæftigelse uden for uddannelsens område.
 Afgørelse:
 Arbejdsmarkedets Ankenævn tiltrådte på sit møde den 18. juni 1997, j.nr.  

 1997-3-1457, arbejdsløshedskassens afgørelse.
Nævnet fandt at personen ikke var berettiget til kursusgodtgørelse, jf. §  

 15 i ovennævnte bekendtgørelse.
Personen måtte vide, at han ikke var  

 berettiget til adgang til kurset, idet han ikke opfyldte bekendtgørelsens  

 målgruppebestemmelse.
 Nævnet lagde til grund, at vedkommende anvender sin HD-uddannelse og  

 arbejder som afdelingschef.
