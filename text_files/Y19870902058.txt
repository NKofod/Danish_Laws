 Udtalt, at udvalgsindstillinger er en del af »det fornødne  

 materiale til sagens bedømmelse«, som i overensstemmelse med § 8, stk.  

 3, i lov om kommunernes styrelse skal fremlægges »i passende tid«,  

 jfr.
 den nærmere angivelse heraf i kommunens forretningsorden.
 Det bør derfor have undtagelsens karakter, at udvalgsmøder afholdes på  

 et så sent tidspunkt inden kommunalbestyrelsens møder, at  

 udvalgsindstillingerne ikke vil kunne være fremlagt i overensstemmelse med  

 reglerne i forretningsordenen, og i den konkrete sag ansås det for tvivlsomt,  

 om der var tilstrækkelig grund hertil.
Indsigelse imod behandlingen af en sag, der er optaget på udkastet til  

 dagsordenen for kommunalbestyrelsens møde, skal fremsættes ved mødets  

 begyndelse.
Hvis intet medlem protesterer imod dagsordenen, må denne anses  

 for stiltiende godkendt.
 1. I skrivelse af 16. juni 1986 har De på vegne af den socialdemokratiske  

 gruppe, SF's gruppe samt repræsentanterne for VS og De Grønne i Frederiksberg  

 Kommunalbestyrelse klaget til Indenrigsministeriet over behandlingen i  

 kommunalbestyrelsen af et forslag til lokalplan for det tidligere Fuglebakken  

 Børnehospital.
 De har anført, at sagsmaterialet (lokalplanforslaget med kortbilag) først  

 forelå torsdag den 12. juni 1986 om aftenen, samt at sagen derefter  

 behandledes mandag den 16. juni 1986 kl. 17.15 i bygnings- og byplanudvalget,  

 i magistraten samme dag kl. 17.30 samt i kommunalbestyrelsen om aftenen kl.  

 19.00.
 Efter Deres opfattelse har denne sagsbehandling ikke givet mindretallene  

 den fornødne tid til fremlæggelse af alternative forslag.
Som De er orienteret om, bad Indenrigsministeriet Frederiksberg  

 Kommunalbestyrelse om en udtalelse i anledning af Deres klage.
Denne  

 udtalelse modtog Indenrigsministeriet med kommunalbestyrelsens skrivelse af  

 11. september 1986. Kopi af skrivelsen vedlægges.
 Det fremgår bl.a. af kommunalbestyrelsens udtalelse, at sagsmaterialet  

 vedrørende lokalplanforslaget blev bragt ud til medlemmerne torsdag den 12.  

 juni om aftenen med henblik på kommunalbestyrelsens møde den følgende mandag  

 aften.
Det er endvidere anført af kommunalbestyrelsen, at det især ved sidste  

 møde før sommerferien er sædvanligt, at et antal sager udvalgsbehandles om  

 eftermiddagen og optages på dagsordenen for at behandles i  

 kommunalbestyrelsens møde samme aften.
I den konkrete sag var der hos  

 kommunalbestyrelsen et ønske om at fremme sagen for at undgå, at et projekt  

 med rækkehusbebyggelse skulle blive forsinket ved, at iværksættelsen af  

 lokalplanproceduren blev udskudt i op til et par måneder.
Det er i denne  

 forbindelse oplyst, at der ikke ved begyndelsen af kommunalbestyrelsens møde  

 fremkom indsigelser mod dagsordenen.
 I denne anledning skal Indenrigsministeriet udtale følgende:
 Ifølge § 3, stk. 3, i Frederiksberg Kommunalbestyrelses forretningsorden  

 skal det fornødne materiale til en sag, som er optaget på dagsordenen for et  

 ordinært møde i kommunalbestyrelsen, ligge til eftersyn for medlemmerne fra  

 næstforegående dag, hver dag i tiden fra kl. 10 til kl. 19, medmindre  

 materialet forinden er sendt ud til medlemmerne.
 Med udsendelsen torsdag aften af sagsmaterialet vedrørende  

 lokalplanforslaget til brug ved kommunalbestyrelsens møde den følgende mandag  

 aften er denne frist i forretningsordenen overholdt.
 Efter Indenrigsministeriets opfattelse må udvalgsindstillinger imidlertid  

 betragtes som en del af »det fornødne materiale til sagens  

 bedømmelse«, og uvalgsindstillinger må derfor i overensstemmelse med §  

 8, stk. 3, i lov om kommunernes styrelse fremlægges »i passende  

 tid« inden kommunalbestyrelsens møde, hvilket ifølge den ovennævnte § 3,  

 stk. 3, i forretningsordenen for Frederiksberg Kommunalbestyrelse vil sige  

 fra næstforegående dag før mødet.
Det bør således have undtagelsens karakter, at udvalgsmøder afholdes på et  

 så sent tidspunkt inden kommunalbestyrelsens møder, at udvalgsindstillingerne  

 ikke vil kunne være fremlagt i overensstemmelse med de nævnte regler i  

 forretningsordenen.
Ved en rettidig fremlæggelse af udvalgsindstillingerne  

 opnås det samtidig, at de medlemmer, der har deltaget i udvalgsmøderne, i  

 rimelig tid inden kommunalbestyrelsens møde vil kunne videregive oplysninger  

 og vurderinger fra udvalgsmøderne til medlemmer af gruppen, der ikke har  

 deltaget i udvalgsmøderne.
 Efter Indenrigsministeriets opfattelse må det anses for tvivlsomt, om der  

 i den konkrete sag har været tilstrækkelig grund til ikke at tilrettelægge  

 behandlingen af sagen i udvalgene og kommunalbestyrelsen således, at  

 udvalgsindstillingerne har kunnet fremlægges til medlemmernes eftersyn i  

 overensstemmelse med forretningsordenens bestemmelse.
Indsigelse imod behandlingen af en sag, der er optaget på udkastet til  

 dagsordenen for kommunalbestyrelsens møde skal imidlertid fremsættes ved  

 mødets begyndelse.
Hvis intet medlem protesterer imod dagsordenen, må denne  

 anses for stiltiende godkendt.
Af denne grund finder Indenrigsministeriet  

 ikke, at kommunalbestyrelsen har handlet i strid med reglerne i den kommunale  

 styrelseslovgivning ved at behandle det pågældende lokalplanforslag i mødet  

 den 16. juni 1986. Kun det forhold, at mindretallet retsstridigt forlod  

 mødet, afskar således efter Indenrigsministeriet opfattelse  

 kommunalabestyrelsen fra lovligt at træffe beslutning i sagen.
P.
M.
V.
E.
B.
Emil le Maire Indenrigsministeriets afgørelser og udtalelser om kommunale forhold 1987  

 1.3.
