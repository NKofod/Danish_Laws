(Til samtlige kommunalbestyrelser,  

 skoledirektioner, skolekommissioner, skolenævn samt til  

 rektorerne for statens højere almenskoler og lederne af  

 statsøvelsesskolerne) I henhold til § 47, stk. 3, og § 58, stk. 1, i lov nr. 226 af 11. juni  

 1954 om almindelig arbejderbeskyttelse, jfr. § 25 i lov nr. 227 af samme dato  

 om arbejderbeskyttelse indenfor handels- og kontorvirksomhed og § 24 i lov  

 nr. 228 af samme dato om arbejderbeskyttelse indenfor landbrug, skovbrug og  

 gartneri fastsættes herved efter forhandling med undervisningsministeren  

 følgende regler for samarbejde mellem arbejdstilsynet og  

 skolemyndighederne og om disses anmeldepligt og øvrige bistand  

 ved gennemførelsen af lovgivningen angående arbejderbeskyttelse:
 1. Skolekommissioner, skolenævn og ledere af statsskoler, som i  

 deres virksomhed kommer til kundskab om forhold, der må antages at stride mod  

 arbejderbeskyttelseslovgivningen, er pligtige at gøre anmeldelse herom til  

 arbejdstilsynet.
2. Anmeldepligten omfatter overtrædelse af de i  

 arbejderbeskyttelseslovgivningen fastsatte regler I bilag I til nærværende cirkulære er aftrykt de vigtigste bestemmelser i  

 de tre arbejderbeskyttelseslove angående de heromhandlede forhold.
 3. Det henstilles til skolemyndighederne straks at foretage  

 anmeldelse til arbejdstilsynet af ulykkestilfælde eller forgiftninger af  

 alvorlig art, som indtræffer på skolen i forbindelse med anvendelsen af  

 tekniske hjælpemidler, herunder mekanisk drevet undervisningsmateriel,  

 farlige apparater m.v.
 4. Anmeldelser i medfør af nærværende cirkulære sendes til  

 arbejdstilsynet i den kreds, hvor den virksomhed er beliggende, i hvilken  

 overtrædelsen eller ulykkestilfældet har fundet sted.
 En fortegnelse over de enkelte tilsynskredse og deres adresser findes som  

 bilag II til nærværende cirkulære.
Anmeldelserne skal ske skriftligt.
I tilfælde, hvor hurtig indgriben fra  

 tilsynets side skønnes at være påkrævet, kan anmeldelse dog ske telefonisk.
 Arbejdsministeriet, den 3. maj 1963.
Kaj Bundvad /K.
Kampmann.
 Bilag I.
 Oversigt over de vigtigste bestemmelser i de tre  

 arbejderbeskyttelseslove om de i cirkulærets punkt 2 omhandlede forhold.
 Lov nr. 226 af 11. juni 1954 om almindelig arbejderbeskyttelse som ændret  

 ved lov nr. 71 af 23. marts 1956, ved lov nr. 101 af 25. marts 1959 samt ved  

 lov nr. 112 af 30. marts 1962.
 § 34.  Det er med undtagelse af de i § 30 nævnte  

 tilfælde forbudt at beskæftige arbejdere i et helligdagsdøgn.  

 Helligdagsdøgnet fastlægges til de 24 timer, der går forud for det  

 klokkeslæt, hvorpå en arbejder normalt begynder arbejdet på søgnedage eller  

 undtagelsesvis på søn- og helligdagsaftener, jfr. stk. 2, nr. 16. På  

 grundlovsdagen må der ikke arbejdes efter kl. 12.
Stk. 2.  Fra bestemmelserne i stk. 1 undtages: 1) post-,  

 telegraf- og telefonvæsenet samt fyrvæsenet, 2) transportvirksomhed -  

 herunder lastning og losning og de i tilslutning hertil nødvendige arbejder,  

 såsom lager- og pakhusarbejde - og de for transportmidlers vedligeholdelse  

 nødvendige, uopsættelige arbejder, 3) vand-, gas- og elektricitetsværker og  

 andre virksomheder, der tjener et alment formål, forsåvidt angår de til  

 driftens vedligeholdelse nødvendige arbejder, 4) hotel- og  

 restaurationsvirksomheder samt forlystelsesetablissementer, 5) budtjeneste,  

 6) lagerarbejde i en periode af indtil 14 dage årlig i forbindelse med  

 virksomhedens årlige regnskabs- og statusopgørelse eller i forbindelse med  

 udsalg, 7) arbejde, der ifølge lukkeloven må finde sted på søn- og  

 helligdage, samt den tid, der medgår til tilrettelægning og oprydning, 8)  

 arbejde i lagre de sidste 14 dage forud for juleaften, 9) arbejde, der alene  

 eller for den væsentlige del består i at holde vagt, Stk. 3.  De i § 32, stk. 1 og 2, omhandlede regler  

 finder tilsvarende anvendelse med hensyn til søn- og helligdagsarbejde.
§ 38.  Til erhvervsmæssigt arbejde, der ikke alene  

 består i egentlig budtjeneste, jfr. stk. 2, må ikke anvendes børn, der ikke  

 er fyldt 14 år og lovligt udskrevet af skolen.
Denne bestemmelse gælder også  

 børn af arbejdsgiverens husstand, som hører til hans familie, forsåvidt angår  

 deres beskæftigelse ved arbejde, der omfattes af lovens § 1, stk. 2 c, selvom  

 vedkommende ikke iøvrigt beskæftiger arbejdere i sin tjeneste.
 Stk. 2.  Børn, der ikke er fyldt 14 år og lovligt  

 udskrevet af skolen, må anvendes til egentlig budtjeneste af erhvervsmæssig  

 karakter i indtil 2 timer daglig efter skoletid.
Stk. 3.  På forslag af en kommunalbestyrelse kan der dog  

 ved en af socialministeren efter indhentet erklæring fra direktøren for  

 arbejdstilsynet og arbejdsrådet godkendt vedtægt træffes bestemmelse for den  

 pågældende kommune om forbud mod eller begrænsninger i anvendelsen af børn  

 til fornævnte budtjeneste.
Der kan i vedtægten fastsættes bødebestemmelser  

 for overtrædelser af vedtægten.
 Stk. 4.  Der kan af socialministeren efter forhandling  

 med direktøren for arbejdstilsynet og arbejdsrådet samt vedkommende  

 fagminister fastsættes regler, hvorefter der efter ansøgning i hvert enkelt  

 tilfælde kan gives tilladelse til at lade børn under 14 år optræde i en  

 offentlig forestilling samt deltage som skuespillere eller statister ved  

 optagelse af film i det omfang og på de vilkår, hensynet til børnenes  

 helbredstilstand, udvikling og skolegang gør det forsvarligt.
 Stk. 5  Socialministeren fastsætter efter forhandling  

 med direktøren for arbejdstilsynet og arbejdsrådet samt vedkommende  

 fagminister en højere lavalder end 14 år for anvendelse af unge mennesker ved  

 arbejde, som efter sin beskaffenhed eller de omstændigheder, under hvilke det  

 udføres, er farligt for unge menneskers liv og lemmer, helbred og udvikling  

 eller moral, jfr. iøvrigt herved § 8 og § 19, stk. 5.
§ 39.  Forinden en arbejdsgiver antager en person  

 under 18 år til arbejde, bortset fra budtjeneste, skal han forvisse sig om  

 pågældendes alder gennem en fødselsattest.
For den første udstedelse af  

 fødselsattest i dette øjemed gives ingen betaling.
 § 43.  Med hensyn til anvendelsen af unge mennesker  

 til arbejde om aftenen og natten gælder følgende begrænsninger:
 Forsåvidt det for et fag under hensyn til dettes særlige forhold må anses  

 for ønskeligt, at de pågældende virksomheder kan beskæftige unge mennesker  

 under 18 år efter kl. 18, kan dispensation fra foranstående bestemmelser  

 undtagelsesvis meddeles af socialministeren efter forhandling med direktøren  

 for arbejdstilsynet, arbejdsrådet og vedkommende fags organisationer, dog  

 således at der skal sikres de pågældende unge arbejdere en samlet  

 hvileperiode på 12 timer i døgnet, og således at der ikke kan meddeles  

 tilladelse til arbejde efter kl. 20.
 Når det skønnes nødvendigt for vedkommendes faglige uddannelse, kan  

 socialministeren derhos på derom indgivet andragende efter direktøren for  

 arbejdstilsynets og arbejdsrådets indstilling tillade, at mandlige arbejdere,  

 der er fyldt 16 år, uanset foranstående bestemmelser, i tiden mellem kl. 18  

 og kl. 6 deltager i arbejde, der ifølge sin natur må foregå kontinuerligt, i  

 følgende virksomheder: jern- og stålfabrikker, glasværker, papirmøller og  

 råsukkerfabrikker.
 Endvidere kan virksomhedens indehaver indtil 12 gange årlig benytte de  

 pågældende unge arbejdere til arbejde uanset de angivne begrænsninger, dog  

 ikke ud over kl. 22.
 Andre kvindelige arbejdere under 18 år må ikke beskæftiges i virksomheder  

 af den nævnte art i tiden mellem kl. 20 og kl. 6. Der skal derhos gives de  

 nævnte unge kvindelige og mandlige arbejdere en samlet hvileperiode på mindst  

 12 timer i døgnet.
 Forsåvidt unge mennesker under 18 år beskæftiges indenfor andre områder  

 end de i nr. 1-6 omhandlede og en begrænsning af deres anvendelse til arbejde  

 om aftenen og natten efter socialministerens skøn må anses for nødvendig  

 eller ønskelig, kan ministeren efter forhandling med de faglige  

 organisationer indenfor vedkommende område og med direktøren for  

 arbejdstilsynet og arbejdsrådet fastsætte den fornødne begrænsning.
 Stk. 2.  Arbejdstiden for unge arbejdere, der besøger  

 faglige undervisningsanstalter, skal lægges således, at den ikke hindrer dem  

 i at følge undervisningen i den fastsatte undervisningstid, der i videst  

 muligt omfang bør lægges under hensyntagen til den normale arbejdstid  

 indenfor faget.
§ 44.  Den adgang, som § 34, stk. 2, og § 35 giver til  

 i et vist omfang at lade arbejde udføre på søn- og helligdage, omfatter ikke  

 personer under 18 år.
Dog er det tilladt sådanne at deltage i søn~ og  

 helligdagsarbejde i de i § 34, stk. 2, nr. 1, 2, 4, 5, 13, 14, 15 og 16,  

 omhandlede tilfælde samt i arbejde i lagre m.v. i den tid, i hvilken det  

 ifølge lukkelovgivningen er tilladt at holde dem åbne for ekspeditionen på  

 søn- og helligdage, samt i den tid, der medgår til tilrettelægning og  

 oprydning, jfr. § 45, stk. 2. De unge skal dog altid have et samlet ugentligt  

 fridøgn.
§ 45.  Den daglige arbejdstid for personer under 18 år  

 må - bortset fra budtjeneste - ikke overstige det antal arbejdstimer pr. dag,  

 som er fastsat for fagets voksne arbejdere ved overenskomst mellem  

 arbejdsgiver- og arbejderorganisationer.
Såfremt sådan overenskomst ikke  

 foreligger, fastsættes maksimalarbejdstiden for de unge arbejdere af et nævn,  

 bestående af to af hver af de pågældende faglige organisationer udpegede  

 medlemmer samt af en af den faste voldgiftsret udpeget formand.
Findes der  

 ingen faglige organisationer i pågældende fag, udpeges de medlemmer af  

 nævnet, som repræsenterer henholdsvis arbejdsgiverne og arbejderne, af Dansk  

 Arbejdsgiverforening og De samvirkende Fagforbund.
Stk. 2  Udover den ifølge stk. 1 gældende arbejdstid kan  

 en virksomheds indehaver pålægge de unge arbejdere før arbejdets påbegyndelse  

 at foretage det fornødne til tilrettelægning af dette eller efter arbejdets  

 ophør at foretage fornøden oprydning på arbejdsstedet, medmindre det i  

 lærlingelovens § 12, stk. 3, 3. punktum, omhandlede timetal vil blive  

 overskredet.
Den til tilrettelægning eller oprydning medgåede tid må ikke  

 udgøre mere end sammenlagt 1/2 time daglig, og det samlede antal  

 arbejdstimer, hvori de unge arbejdere i alt må beskæftiges, må under ingen  

 omstændigheder overstige 10 timer pr. dag.
 Stk. 3.  Udover den ifølge stk. 1 gældende arbejdstid  

 kan unge arbejdere over 16 år anvendes til arbejde under de i § 32, stk. 1,  

 omhandlede forhold i det omfang, hvori det er nødvendigt.
 Stk. 4.  Arbejdstiden for personer under 18 år skal  

 ligge samlet, kun afbrudt af passende spise- og hvilepauser.
 § 46.  Udover den ifølge §§ 43-45 gældende arbejdstid  

 må unge mennesker under 18 år ikke anvendes til noget arbejde i en under  

 loven hørende virksomheds tjeneste i eller udenfor sammes område.
 Lov nr. 227 af 11. juni 1954 om arbejderbeskyttelse indenfor handels-  

 og kontorvirksomhed som ændret ved lov nr. 71 af 28. marts 1956 og lov nr.  

 113 af 30. marts 1962.
§ 17.  Til erhvervsmæssigt arbejde, der ikke alene  

 består i egentlig budtjeneste, jfr. stk. 2, må ikke anvendes børn, der ikke  

 er fyldt 14 år og lovligt udskrevet af skolen.
Denne bestemmelse gælder også  

 børn af arbejdsgiverens husstand, som hører til hans familie, forsåvidt angår  

 deres beskæftigelse ved arbejde med anvendelse af sådanne tekniske anlæg,  

 hjælpemidler og materialer, der kan frembyde fare for den beskæftigede,  

 selvom vedkommende ikke iøvrigt beskæftiger arbejdere (medhjælpere) i sin  

 tjeneste.
 Stk. 2.  Børn, der ikke er fyldt 14 år og lovligt  

 udskrevet af skolen, må anvendes til egentlig budtjeneste af erhvervsmæssig  

 karakter i indtil 2 timer daglig efter skoletid.
Stk. 3.  På forslag af en kommunalbestyrelse kan der dog  

 ved en af socialministeren efter indhentet erklæring fra direktøren for  

 arbejdstilsynet og arbejdsrådet godkendt vedtægt træffes bestemmelse for den  

 pågældende kommune om forbud mod eller begrænsninger i anvendelsen af børn  

 til fornævnte budtjeneste.
Der kan i vedtægten fastsættes bødebestemmelser  

 for overtrædelser af vedtægten.
 Stk. 4.  Socialministeren fastsætter efter forhandling  

 med direktøren for arbejdstilsynet og arbejdsrådet samt vedkommende  

 fagminister en højere lavalder end 14 år for anvendelse af unge mennesker ved  

 arbejde, som efter sin beskaffenhed eller de omstændigheder, under hvilke det  

 udføres, er farligt for unge menneskers liv og lemmer, helbred og udvikling  

 eller moral.
 Stk. 5.  Socialministeren bemyndiges til efter  

 forhandling med direktøren for arbejdstilsynet og arbejdsrådet samt  

 vedkommende fagminister at fastsætte en højere lavalder end 14 år for unge  

 menneskers beskæftigelse ved ambulant handel på offentligt sted, ved anden  

 ambulant virksomhed og ved udstillinger af varer uden for butikker o. lign.
§ 18.  Forinden en arbejdsgiver antager en person  

 under 18 år til arbejde, bortset fra budtjeneste, skal han forvisse sig om  

 pågældendes alder gennem en fødselsattest.
For den første udstedelse af  

 fødselsattest i dette øjemed gives ingen betaling.
 § 20.  Med hensyn til anvendelsen af unge mennesker  

 til arbejde om aftenen og natten gælder følgende begrænsninger:
 Endvidere kan virksomhedens indehaver indtil 12 gange årlig benytte unge  

 arbejdere (medhjælpere) til arbejde uanset de angivne begrænsninger, dog ikke  

 ud over kl. 22.
 Til andet kontorarbejde må unge mennesker under 18 år kun benyttes i tiden  

 efter kl. 18 i det omfang, i hvilket den pågældende virksomhed holdes åben  

 for publikum.
 Dog kan virkomhedens indehaver anvende de pågældende unge mennesker uanset  

 de angivne begrænsninger til arbejde med periodiske regnskabsopgørelser, dog  

 ikke ud over kl. 22, ligesom socialministeren efter derom indgivet andragende  

 kan tilstå en begrænset afvigelse, forsåvidt angår unge mennesker over 16 år,  

 når sådant skønnes nødvendigt for deres faglige uddannelse.
 Stk. 2.  Arbejdstiden for unge arbejdere (medhjælpere),  

 der besøger faglige undervisningsanstalter, skal lægges således, at den ikke  

 hindrer dem i at følge undervisningen i den fastsatte undervisningstid, der i  

 videst muligt omfang bør lægges under hensyntagen til den normale arbejdstid  

 indenfor faget.
 § 21.  Den adgang, som § 14, stk. 2, og § 15 giver til  

 i et vist omfang at lade arbejde udføre på søn- og helligdage, omfatter ikke  

 personer under 18 år.
Stk. 2.  Dog er det tilladt personer under 18 år på søn-  

 og helligdage Stk. 3.  De unge skal dog altid have et samlet ugentligt  

 fridøgn.
§ 22.  Den daglige arbejdstid for personer under 18 år  

 må - bortset fra budtjeneste - ikke overstige det antal arbejdstimer pr. dag,  

 som er fastsat for fagets voksne arbejdere (medhjælpere) ved overenskomst  

 mellem arbejdsgiver- og arbejderorganisationer.
Såfremt sådan overenskomst  

 ikke foreligger, fastsættes maksimalarbejdstiden for de unge arbejdere  

 (medhjælpere) af et nævn, bestående af to af hver af de pågældende faglige  

 organisationer udpegede medlemmer samt af en af den faste voldgiftsret  

 udpeget formand.
Findes der ingen faglige organisationer i pågældende fag,  

 udpeges de medlemmer af nævnet, som repræsenterer henholdsvis arbejdsgiveren  

 og arbejderne (medhjælperne), af Dansk Arbejdsgiverforening og De samvirkende  

 Fagforbund.
Stk. 2.  Udover den ifølge stk. 1 gældende arbejdstid  

 kan en virksomheds indehaver pålægge de unge arbejdere (medhjælpere) før  

 arbejdets påbegyndelse at foretage det fornødne til tilrettelægning af dette  

 eller efter arbejdets ophør at foretage fornøden oprydning på arbejdsstedet,  

 medmindre det i lærlingelovens § 12, stk. 3, 3. punktum, omhandlede timetal  

 vil blive overskredet.
Den til tilrettelægning eller oprydning medgående tid  

 må ikke udgøre mere end sammenlagt 1/2 time daglig, og det samlede antal  

 arbejdstimer, hvori de unge arbejdere (medhjælpere) ialt må beskæftiges, må  

 under ingen omstændigheder overstige 10 timer pr. dag.
 Stk. 3.  Udover den ifølge stk. 1 gældende arbejdstid  

 kan unge arbejdere (medhjælpere) over 16 år anvendes til arbejde under de i §  

 13, stk. 2, omhandlede forhold i det omfang, hvori det er nødvendigt.
 Stk. 4.  Arbejdstiden for personer under 18 år skal  

 ligge samlet, kun afbrudt af passende spise- og hvilepauser.
 § 23.  Udover den ifølge §§ 20-22 gældende arbejdstid  

 må unge mennesker under 18 år ikke anvendes til noget arbejde i en under  

 loven hørende virksomheds tjeneste i eller udenfor sammes område.
 Lov nr. 228 af 11. juni 1954 om arbejderbeskyttelse indenfor landbrug,  

 skovbrug og gartneri som ændret ved lov nr. 114 af 30. marts 1962.
§ 22.  Til arbejde, hvorved der anvendes sådanne  

 tekniske anlæg, hjælpemidler og materialer, der frembyder fare for den  

 beskæftigede, jfr. kapitel 3, må børn under 10 år ikke benyttes og børn  

 mellem 10 og 12 år kun, når arbejdet udføres under umiddelbart og stadigt  

 tilsyn af en af forældrene.
Socialministeren kan dog bestemme, at særlig  

 farligt arbejde ikke må udføres før det fyldte 14. år, uanset tilsyn af en af  

 forældrene, jfr. endvidere § 11, stk. 5, og § 19 A, stk. 4. Nærværende stykke  

 finder også anvendelse på sådanne medlemmer af en arbejdsgivers husstand, som  

 hører til hans familie.
