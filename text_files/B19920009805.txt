 I medfør af § 5 i lov nr. 538 af 17. november 1976 om international  

 transport af letfordærvelige levnedsmidler fastsættes:
 § 1.  Slagteriernes Forskningsinstitut,  

 ATP-materielkontrollen, Maglegårdsvej 2, 4000 Roskilde, opkræver betaling for  

 godkendelse og syn af isoleret transportmateriel i henhold til  

 Veterinærdirektoratets bekendtgørelse nr. 801 af 6. december 1991 om  

 international transport af letfordærvelige levnedsmidler  

 (ATP-bekendtgørelsen).
§ 2.  For udstedelse af certifikat for nyt materiel,  

 hvor kuldekassens indvendige længde er under 10 meter, hørende til en serie,  

 for hvilken der er udstedt typegodkendelse, jf.
ATP-bekendtgørelsens bilag 6,  

 betales 680 kr. pr. kuldekasse samt 195 kr. pr. monteret kuldemaskine.
 § 3.  For udstedelse af certifikat for nyt materiel,  

 hvor kuldekassens indvendige længde er lig med eller over 10 meter, hørende  

 til en serie, for hvilken der er udstedt typegodkendelse, jf.  

 ATP-bekendtgørelsens bilag 6, betales 975 kr. pr. kuldekasse samt 195kr. pr.  

 monteret kuldemaskine.
 § 4.  For materiel, der ikke er omfattet af §§ 2 og 3,  

 betales 680 kr. pr. kuldekasse med indvendig længde under 10 meter og kr.  

 1.360 pr. kuldekasse med indvendig længde lig med eller over 10 meter, samt  

 680 kr. pr. monteret kuldemaskine.
§ 5.  For udstedelse af certifikat med begrænser  

 gyldighedsperiode, jf.
ATP-bekendtgørelsens bilag 5, pkt. 4(b), og for nyt  

 materiel hørende til en serie for hvilken der er udstedt typegodkendelse, jf.  

 ATP-bekendtgørelsens bilag 6, betales 195 kr. pr. kuldekasse samt 195 kr. pr  

 monteret kuldemaskine.
§ 6.  Såfremt godkendelse efter §§ 2, 3 og 5 eller  

 udstedelse af certifikat efter § 4 medfører rejseudgifter, skal disse  

 godtgøres materielkontrollen efter regning efter statens takster.
Ved  

 planlagte inspektionsrejser betales dog altid 195 kr. pr. kuldekasse.
 Stk. 2.  Medfører udstedelse af typegodkendelsesattest  

 eller godkendelse af ændring af indvendig beklædning rejser, betales  

 omkostningerne ved disse rejser efter regning.
Stk. 3.  Hvis 10 ens kuldekasser samtidig fremstilles  

 til syn på samme sted, betales rejseomkostninger efter regning samt en  

 grundtakst på 4.680 kr. for kuldekasser over 2 m3 og 2.340 kr. for  

 kuldekasser under 2 m3. For hver undersøgt kuldekasse over 2 m3 betales 290  

 kr. og for hver undersøgt kuldekasse under 2m3 betales 145 kr.
For hvert  

 afprøvet køleanlæg betales 195 kr. samt 240 kr. pr. ventetime.
 Stk. 4.  Sker afprøvningen af en kuldekasses  

 isoleringsevne eller af et kulde- eller varmeanlæg efter materielkontrollens  

 anvisning i et særligt afprøvningsrum, skal udgifter til lokaleleje, lys,  

 opvarmning, rengøring og andre med benyttelsen forbundne udgifter godtgøres  

 materielkontrollen efter regning.
§ 7.  Hvis godkendelse af materiel eller køleanlæg  

 ikke opnås, kommer de i denne bekendtgørelse nævnte takster ikke til  

 anvendelse, men der skal foruden godtgørelsen af udgifter, som nævnt i § 6,  

 stk. 4, samt af afholdte rejseomkostninger betales for den af  

 materielkontrollen ved foretagne undersøgelser anvendte tid efter kontrollens  

 opgørelse over den medgåede arbejdstid med 240 kr. pr. anvendt eller  

 påbegyndt time.
Det ved en sådan opgørelse fremkomne beløb kan dog aldrig  

 overstige 75 pct. af det beløb, der ville have været at betale, hvis en  

 godkendelse var blevet meddelt.
 § 8.  Udgift til identifikationsmærker betales af  

 vedkommende ejer af transportmateriellet.
 § 9.  Ved fornyelse af et certifikat ved ejerskifte  

 betales 195 kr.
 Stk. 2.  Ved et certifikats bortkomst eller ved  

 omregistrering betales 145 kr.
 § 10.  Såfremt materielkontrollens rådgivende  

 virksomhed kræver en arbejdsindsats af mere end en times varighed, betales  

 for den anvendte overskydende tid efter kontrollens opgørelse efter samme  

 takst som angivet i § 7. Endvidere betales rejseudgifter efter regning.
 § 11.  Bekendtgørelsen træder i kraft den 22. februar  

 1992 og har virkning fra 1. januar 1992.
 Stk. 2.  Bekendtgørelse nr. 800 af 6. december 1991 om  

 betaling for godkendelse og syn m.m. af transportmateriel til letfordærvelige  

 levnedsmidler (ATP) ophæves.
