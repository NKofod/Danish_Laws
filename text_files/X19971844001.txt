Ligningsrådet tillod skattefri aktieombytning således, at aktier i 2  

 selskaber blev indskudt i et nystiftet holdingselskab mod, at aktionæerene  

 udelukkende blev vederlagt med aktierne i holdingselskabet.
Tilladelsen blev  

 betinget, at det ny moderselskabs helejerskab af de fremtidige  

 datterselskaber skulle bevares i mindst 3 år efter aktieombytningen.
I begge  

 selskaber var aktiekapitalen opdelt i stemmestærke A-aktier og stemmesvage  

 B-aktier.
Ejerforholdene var ikke identisk i de 2 selskaber.
Det blev  

 præciseret, at der ved ombytningen ikke måtte ske forskydning i rettigheder  

 og formueforhold mellem de involverede aktionærer.
 Aktionærerne V, X, Y og Z ansøgte Ligningsrådet om tilladelse til  

 skattefri aktieombytning således, at V, X, Y og Z's aktier i selskaberne A og  

 B blev indskudt i et nystiftet holdingselskab H mod at aktionærerne  

 udelukkende blev vederlagt med aktierne i H.
A drev virksomhed ved produktion og salg af flishuggere og lignende  

 produkter.
Aktiekapitalen i A var nom. kr. 500.000, hvoraf nom. kr. 50.000  

 var A-aktier og nom. kr. 450.000 var B-aktier.
V ejede nom. kr. 50.000  

 A-aktier og nom. kr. 345.000 B-aktier, mens X, Y og Z hver ejede nom. kr.  

 35.000 B-aktier.
 X, Y og Z var børn af V.
B udlejede bygninger til A.
Aktiekapitalen i B var nom. kr. 528.000,  

 hvoraf nom. kr. 48.000 A-aktier og nom. kr. 480.000 var B-aktier.
Aktierne i  

 B ejedes 100 % af V.
 I begge selskaber havde A-aktier 10 gange så mange stemmer som B-aktier.
Det var oplyst, at A- henholdsvis B-aktier i de indskydende selskaber  

 ville blive vederlagt med A- henholdsvis B-aktier med tilsvarende rettigheder  

 i det modtagende selskab.
Det var hensigten, at værdien af de indskudte  

 aktier skulle svare til værdien af de vederlagte aktier.
Det var således ikke  

 meningen, at der som følge af aktieombytningen skulle ske en  

 formueforskydning mellem aktionærerne.
 Ansøgningen var begrundet med, at aktionærerne ønskede at sikre den  

 allerede optjente formue, at forberede et eventuelt senere generationssmkifte  

 og at skabe et finansielt grundlag for via holdingselskabet at etablere nye  

 aktiviteter i selvstændige datterselskaber.
 Ansøgerne oplyste, at H ikke ville ændre på ejerforholdene til A og B  

 inden for en 3-årig periode efter ombytningstidspunktet.
 De berørte skatteforvaltninger samt told- og skatteregionen indstillede,  

 at det ansøgte blev imødekommet, hvis der ikke skete formueoverførsel fra V  

 til dennes 3 børn.
Ligningsrådet gav tilladelse til det ansøgte.
Det blev tillagt afgørende  

 betydning, at det ny moderselskabs helejerskab af de fremtidige  

 datterselskaber blev bevaret i mindst 3 år efter aktieombytningen.
 Ligningsrådet præciserede, at der ved ombytningen ikke måtte ske  

 forskydning i rettigheder og formueforhold mellem de involverede aktionærer.
 Ligningsvejledning 1996 S.G.3.5.
