 I medfør af luftfartslovens §§ 1, litra a, 152 og 152, litra a, jf.  

 lovbekendtgørelse nr. 373 af 4. juni 1997, fastsættes:
Anvendelsesområde § 1.  Bekendtgørelsen finder anvendelse på lufthavne,  

 der er åbne for erhvervsmæssig trafik, jf. dog § 30.
Definitioner § 2.  I denne bekendtgørelse er følgende ord defineret  

 således:
 Bruger af en lufthavn:  Enhver fysisk eller juridisk  

 person, der ad luftvejen transporterer passagerer, post og/eller fragt fra  

 eller til den pågældende lufthavn.
Egen-handling:  Det forhold, at en bruger selv udfører en  

 eller flere former for ground handling-ydelser og ikke indgår nogen form for  

 kontrakt med tredjemand om levering af sådanne tjenesteydelser.
I denne  

 definition anses brugere ikke indbyrdes som tredjemand - hvis den ene har en majoritetsbesiddelse i den anden, eller - hvis eet selskab eller een enhed har majoritetsbesiddelsen i dem begge.
 Ground handling-ydelser:  De ydelser, som er beskrevet i  

 bilaget til bekendtgørelsen, og som foregår i en lufthavn i forhold til en  

 bruger.
 Lufthavnens administration:  Enhed, der eventuelt i  

 tilknytning til andre aktiviteter på lufthavnen har fået til opgave at  

 administrere og forvalte lufthavnens infrastruktur og at koordinere og  

 kontrollere de aktiviteter, der udføres af de forskellige virksomheder, der  

 opererer i lufthavnen eller det pågældende lufthavnssystem.
 Leverandør af ground handling-ydelser:  Enhver fysisk  

 eller juridisk person, der leverer en eller flere former for ground  

 handling-ydelser til tredjemand.
 Lufthavn:  Et område, der er specielt indrettet til  

 landing, start og manøvrering af luftfartøjer, herunder også eventuelle  

 anlæg, der er tilknyttet af hensyn til trafikken og servicering af  

 luftfartøjer, samt nødvendige anlæg til betjening af den erhvervsmæssige  

 lufttrafik.
 Lufthavnssystem:  To eller flere lufthavne, der udgør en  

 enhed, som trafikmæssigt dækker samme by eller bygruppe, jf. bilag II til  

 Rådets forordning (EØF) nr. 2408/92 af 23. juli 1992 om  

 EF-luftfartsselskabers adgang til luftruter inden for Fællesskabet.
Levering af ground handling-ydelser til tredjemand § 3.  Med virkning fra den 1. januar 1999 skal  

 lufthavnens administration i lufthavne, der er åbne for erhvervsmæssig  

 trafik, sikre leverandører af ground handling-ydelser fri adgang til markedet for  

 levering af ground handling-ydelser til tredjemand.
 Stk. 2.  Med virkning fra den 1. januar 2001 omfatter  

 den fri adgang til markedet for levering af ground handling-ydelser til  

 tredjemand alle lufthavne med en årlig trafik på mindst 2 mio.  

 passagerbevægelser eller 50.000 tons fragt.
 Stk. 3.  Såfremt lufthavnen alene har en fragtmængde på  

 minimum det i stk. 1 eller i stk. 2 nævnte, men som ikke samtidig har  

 passagerbevægelser på minimum de i stk. 1 eller i stk. 2 nævnte, gælder  

 bekendtgørelsen ikke for de former for ground handling-ydelser, der  

 udelukkende vedrører passagertrafik.
 § 4.  Den fri adgang til markedet for levering af  

 ground handling-ydelser til tredjemand omfatter alene leverandører af ground  

 handling-ydelser, der er etableret i Det Europæiske Fællesskab eller i lande,  

 som ved aftale har tilsluttet sig Rådets direktiv 96/67/EF af 15. oktober  

 1996 om adgang til ground handling-markedet i Fællesskabets lufthavne.
§ 5.  Statens Luftfartsvæsen kan efter indstilling fra  

 lufthavnens administration begrænse antallet af leverandører, som har  

 tilladelse til at levere følgende kategorier af ground handling-ydelser, Stk. 2.  Antallet af leverandører, der begrænses i  

 henhold til stk. 1, kan dog ikke begrænses til mindre end to for hver  

 kategori.
Stk. 3.  Med virkning fra den 1. januar 2001 må  

 endvidere mindst een af leverandørerne hverken direkte eller indirekte  

 kontrolleres af § 6.  Såfremt Statens Luftfartsvæsen begrænser  

 antallet af leverandører i medfør af § 5 må der ikke derved lægges hindringer  

 i vejen for, at en bruger af en lufthavn, uanset hvilken del af lufthavnen  

 vedkommende har fået tildelt, for hver enkelt kategori af ground  

 handling-ydelser, der er underlagt begrænsninger, reelt kan vælge mellem  

 mindst to leverandører.
Egen-handling § 7.  Med virkning fra den 1. januar 1998 skal  

 lufthavnens administration i alle lufthavne, der er åbne for erhvervsmæssig  

 trafik, og uanset trafikmængden sikre fri udøvelse af egen-handling bortset  

 fra følgende kategorier af handling-ydelser Stk. 2.  Med virkning fra den 1. januar 1998 skal  

 lufthavnens administration i lufthavne, der er åbne for erhvervsmæssig  

 trafik, med en årlig trafik på mindst 1 mio. passagerbevægelser eller 25.000  

 tons fragt sikre fri udøvelse af egen-handling for så vidt angår de i stk. 1,  

 nr. 1 - 4, nævnte kategorier af ground handling-ydelser.
 Stk. 3.  Statens Luftfartsvæsen kan dog begrænse  

 udøvelsen af hver af de i stk. 2, jf. stk. 1, nr. 1 - 4, omfattede kategorier  

 af egen-handling, men til mindst to brugere på betingelse af, at de udvælges  

 på grundlag af relevante, objektive, gennemsigtige og ikke-diskriminerende  

 kriterier.
Centraliserede infrastrukturer § 8.  Uanset bestemmelserne i §§ 3 - 7 kan Statens  

 Luftfartsvæsen tillade, at forvaltningen af visse centraliserede  

 infrastrukturer på en lufthavn forestås af lufthavnens administration, som  

 kan kræve, at leverandører af ground handling-ydelser og brugere, der udfører  

 egenhandling, skal anvende disse infrastrukturer.
 Stk. 2.  De i stk. 1 nævnte infrastrukturer omfatter  

 sådanne infrastrukturer, der bruges ved levering af ground handling-ydelser,  

 og hvis kompleksitet, omkostninger eller miljøpåvirkning ikke giver mulighed  

 for, at de opdeles eller for, at der forefindes flere af dem, herunder  

 bagagesortering, afisning, vandrensningsanlæg og brændstofdistribution.
 Stk. 3.  Konkurrencestyrelsen påser, at forvaltningen af  

 disse infrastrukturer er gennemsigtig, objektiv og ikke-diskriminerende, og  

 især at den ikke hindrer leverandører af ground handling-ydelser og brugere,  

 der udfører egenhandling, i at få adgang til disse infrastrukturer inden for  

 de i bekendtgørelsen fastlagte betingelser.
Dispensation § 9.  Såfremt specifikke plads- og kapacitetshensyn i  

 en lufthavn, navnlig på grund af pladsmangel og arealets udnyttelsesgrad,  

 umuliggør åbning af markedet og/eller udøvelse af egen-handling i det ved  

 bekendtgørelsen fastsatte omfang, kan Konkurrencestyrelsen dispensere fra  

 bestemmelserne i bekendtgørelsen og træffe afgørelse om følgende Stk. 2.  Såfremt der dispenseres i henhold til stk. 1,  

 nr. 1, finder reglerne i § 5, stk. 2 og 3, tilsvarende anvendelse.
Såfremt  

 der dispenseres i henhold til stk. 1, nr. 3, skal dispensationen betinges af,  

 at brugerne udvælges på grundlag af relevante, objektive, gennemsigtige og  

 ikke-diskriminerende kriterier.
§ 10.  Enhver dispensation i henhold til § 9 skal Stk. 2.  Enhver dispensation i henhold til § 9 skal  

 desuden opfylde følgende krav § 11.  En dispensation i henhold til § 9, stk. 1, nr.  

 1, 3 og 4, kan maksimalt have en gyldighed på 3 år.
Senest tre måneder inden  

 denne periodes udløb skal Konkurrencestyrelsen på ny træffe afgørelse,  

 såfremt der senest seks måneder forinden anmodes om dispensation i henhold  

 til reglerne i §§ 9 og 10.
Stk. 2.  En dispensation i henhold til § 9, stk. 1, nr.  

 2, kan maksimalt have en gyldighed på to år.
Konkurrencestyrelsen kan dog på  

 grundlag af kriterierne i § 9, stk. 1, og efter godkendelse fra  

 Europa-Kommissionen træffe afgørelse om en enkelt gang at forlænge denne  

 periode med yderligere to år.2) Fremgangsmåde ved udvælgelse af leverandører § 12.  Såfremt der sker begrænsninger i antallet af  

 leverandører i henhold til §§ 5 og 9 skal en udvælgelse af leverandører  

 foretages på grundlag af en udbudsprocedure efter reglerne i §§ 13 og 14.
 § 13 .  Lufthavnens administration skal sørge for, at  

 der iværksættes en udbudsprocedure, som offentliggøres i De Europæiske  

 Fællesskabers Tidende, og som alle interesserede leverandører kan reagere på.
 Stk. 2.  De udvælgelseskriterier, der skal indgå i  

 udbudsbetingelserne eller i tekniske specifikationer, skal opstilles efter  

 høring i det i § 18 nævnte brugerudvalg og være relevante, objektive,  

 gennemsigtige og ikke-diskriminerende.
 § 14.  Leverandørerne udvælges af lufthavnens  

 administration efter høring af det i § 18 nævnte brugerudvalg, jf. dog stk.  

 2.
 Stk. 2.  Såfremt lufthavnens administration selv leverer  

 tilsvarende ground handling-ydelser eller direkte eller indirekte  

 kontrollerer en virksomhed, der leverer sådanne tjenesteydelser, eller har en  

 andel i en sådan virksomhed, udvælges leverandørerne i stedet for af Statens  

 Luftfartsvæsen efter høring af brugerudvalget og den pågældende lufthavns  

 administration.
 Stk. 3.  Leverandørerne udvælges for en periode på  

 maksimalt syv år.
 Stk. 4.  I tilfælde hvor en leverandør ophører med sin  

 virksomhed før udløbet af den periode, vedkommende har fået tildelt, udvælges  

 afløseren efter samme procedure.
 § 15.  Såfremt antallet af leverandører begrænses i  

 henhold til § 5 eller §§ 9 - 11 har lufthavnens administration adgang til at  

 levere ground handling-ydelser uden selv at skulle gennemgå den i §§ 12 -14  

 fastsatte udvælgelsesprocedure.
Stk. 2.  Lufthavnens administration kan endvidere,  

 såfremt antallet af leverandører begrænses i henhold til § 5 eller §§ 9 - 11,  

 give en virksomhed tilladelse til at levere ground handling-ydelser i  

 lufthavnen uden at lade den pågældende virksomhed gennemgå den fastsatte  

 udvælgelsesprocedure, såfremt § 16.  Lufthavnens administration underretter det i §  

 18 nævnte brugerudvalg om afgørelser, der træffes i henhold til §§ 12 - 15.
Høring § 17.  Lufthavnens administration skal mindst en gang  

 om året gennemføre en høring om ground handling i lufthavnen med deltagelse  

 af lufthavnens administration, brugerudvalget og de virksomheder, der leverer  

 ground handling-ydelser, herunder om priser for og udførelsen af de ground  

 handling-ydelser, for hvilke der er dispenseret i henhold til § 9, stk. 1,  

 nr. 2.
Brugerudvalg § 18.  Lufthavnens administration skal nedsætte et  

 brugerudvalg bestående af brugerrepræsentanter eller repræsentative  

 brugerorganisationer.
 Stk. 2.  Enhver bruger af lufthavnen har ret til at være  

 medlem af brugerudvalget eller være repræsenteret af en organisation, som  

 vedkommende vælger at overdrage denne opgave til.
Forskrifter m.v. for leverandører og egen-handlere § 19.  Statens Luftfartsvæsen kan fastsætte  

 forskrifter for leverandører af ground handling-ydelser eller brugere, som  

 anvender egen-handling, med henblik på at sikre en hensigtsmæssig drift af  

 lufthavnen.
Stk. 2.  Disse forskrifter skal være baseret på følgende  

 principper Adgang til anlæg § 20.  Lufthavnens administration skal sørge for, at  

 leverandører af ground handling-ydelser og brugere, som ønsker at udføre  

 egen-handling, har adgang til lufthavnsanlæggene i det omfang, denne adgang  

 er nødvendig for udøvelsen af deres virksomhed.
 Stk. 2.  Såfremt lufthavnens administration stiller  

 betingelser for en sådan adgang, skal disse være relevante, objektive,  

 gennemsigtige og ikke-diskriminerende.
 § 21.  Lufthavnens administration skal fordele den  

 disponible ground handling-plads i lufthavnen på grundlag af regler og  

 kriterier, der er relevante, objektive, gennemsigtige og ikke-diskriminerende  

 mellem de forskellige leverandører af ground handling-ydelser og de  

 forskellige brugere, der udfører egen-handling, herunder nytilkomne  

 leverandører og brugere, i det omfang det er nødvendigt for, at de kan udøve  

 deres rettigheder, og for at sikre reel og loyal konkurrence.
 Stk. 2.  Såfremt der stilles krav om betaling for adgang  

 til lufthavnsanlæggene, skal denne betaling fastsættes på grundlag af  

 relevante, objektive, gennemsigtige og ikke-diskriminerende kriterier.
Sikkerhed, herunder security § 22.  Denne bekendtgørelses bestemmelser berører ikke  

 den til enhver tid gældende lovgivning med hensyn til offentlig orden og  

 sikkerhed, herunder security, i lufthavnene.
 Regnskaber m.v.
 § 23.  Lufthavnens administration og leverandører, der  

 leverer ground handling-ydelser, skal foretage en nøjagtig, regnskabsmæssig  

 adskillelse efter gældende forretningspraksis af de aktiviteter, der er  

 forbundet med levering af disse ground handling-ydelser, og deres øvrige  

 aktiviteter.
 Stk. 2.  En af lufthavnene og leverandørerne udpeget  

 statsautoriseret revisor skal for hvert regnskabsår afgive erklæring om,  

 hvorvidt den i stk. 1 angivne regnskabsmæssige adskillelse er overholdt, og  

 om der føres finansielle midler mellem de under lufthavnens administration  

 henhørende ground handling aktiviteter og øvrige lufthavnsaktiviteter.  

 Konkurrencestyrelsen skal på grundlag af de således udarbejdede  

 revisorerklæringer kontrollere og påse, at bestemmelserne overholdes.
Tilsyn § 24.  Statens Luftfartsvæsen fører tilsyn med  

 overholdelsen af denne bekendtgørelse, jf. dog §§ 8, stk. 3, 9 - 11 og 23.
Overholdelse af gældende lovgivning, herunder arbejdsretlige,  

 miljømæssige og arbejdsmiljømæssige regler § 25.  En leverandør, der udfører ground  

 handling-aktiviteter i en lufthavn, og en bruger, der udøver egen-handling,  

 skal overholde gældende regler, herunder om arbejdstagernes rettigheder og  

 arbejdsmiljø.
Gensidighed § 26.  Statens Luftfartsvæsen kan med fornøden  

 hensyntagen til De Europæiske Fællesskabers internationale forpligtelser og i  

 overensstemmelse med fællesskabsretten helt eller delvis suspendere adgangen  

 til egen-handling for brugere fra et land uden for De Europæiske  

 Fællesskaber, såfremt dette land Stk. 2.  Statens Luftfartsvæsen skal underrette  

 Europa-Kommissionen om enhver afgørelse efter stk. 1.
Klageadgang § 27.  Statens Luftfartsvæsens afgørelser eller  

 foranstaltninger, der træffes efter denne bekendtgørelse, kan ikke indbringes  

 for anden administrativ myndighed.
Afgørelser eller foranstaltninger, der  

 træffes af lufthavnens administration efter §§ 12 - 16, §§ 17 og 18 samt §§  

 20 og 21, kan påklages til Konkurrencestyrelsen, hvis afgørelse ikke kan  

 indbringes for anden administrativ myndighed.
Afgørelser eller  

 foranstaltninger truffet i medfør af denne bekendtgørelse kan i øvrigt efter  

 almindelige regler indbringes for domstolene.
Forbud § 28.  I tilfælde af overtrædelse af gældende regler,  

 herunder eventuelt særligt fastsatte forskrifter for leverandører af ground  

 handling-ydelser eller udøvere af egen-handling, kan Statens Luftfartsvæsen  

 eventuelt efter anmodning fra lufthavnens administration forbyde en  

 leverandør at levere en tjenesteydelse eller en bruger at anvende  

 egen-handling.
Ikrafttræden § 29.  Bekendtgørelsen træder i kraft den 20. december  

 1997.
Færøerne og Grønland § 30.  Bekendtgørelsen gælder ikke for Færøerne og  

 Grønland.
Trafikministeriet, den 9. december 1997 Bjørn Westh / Niels Remmer Bilag FORTEGNELSE OVER GROUND HANDLING-YDELSER 1. Administrativ ground handling og overvågning  

 omfatter:
1.1. Repræsentation af og forbindelse til de lokale myndigheder eller  

 andre relevante organer eller personer, betaling af udgifter for brugeren og  

 tilvejebringelse af lokaler til brugerens repræsentanter 1.2. kontrol med lastning og losning samt fornøden kommunikation 1.3. behandling, lagring, håndtering og administration af lasteenheder 1.4. alle andre overvågningsaktiviteter før, under eller efter flyvningen  

 og enhver anden administrativ service, brugeren har behov for.
 2. Passagerbetjening omfatter enhver form for  

 betjening af passagerer ved afgang, ankomst, transit eller tilsluttende  

 flyforbindelse, bl.a. billetkontrol, rejsedokumentkontrol, indcheckning af  

 bagage og transport af denne til sorteringsområderne.
 3. Bagagehåndtering omfatter behandling af bagagen i  

 sorteringsområdet, sortering af den, forberedelse til forsendelse på  

 transportsystemer, der fører den til flyet fra sorteringsområdet og omvendt,  

 samt transport af bagagen fra sorteringsomådet til udleveringen.
 4. Håndtering af fragt og post omfatter:
 4.1. Fragt: Den fysiske håndtering af eksport-, import- og transitfragt,  

 behandling af dermed forbundne dokumenter, toldbehandling og enhver  

 sikkerhedsforanstaltning, der er aftalt mellem parterne eller påkrævet af  

 omstændighederne.
 4.2. Post: Den fysiske håndtering af indgående og udgående post,  

 behandling af de dermed forbundne dokumenter og enhver  

 sikkerhedsforanstaltning, der er aftalt mellem parterne eller påkrævet af  

 omstændighederne.
 5. Forpladshandling omfatter:
5.1. Dirigering af flyet ved ankomst og afgang3) 5.2. assistance ved parkering af flyet og levering af det nødvendige  

 handlingsudstyr 3) 5.3. kommunikation mellem flyet og leverandøren af forpladshandling3) 5.4. lastning og losning af flyet, herunder levering og drift af det  

 nødvendige udstyr, og transport af besætning og passagerer mellem flyet og  

 terminalen samt transport af bagage mellem flyet og terminalen 5.5. assistance ved start og levering af det nødvendige udstyr i  

 forbindelse hermed 5.6. manøvrering af flyet ved afgang og ved ankomst, levering og drift af  

 det nødvendige udstyr 5.7. transport af mad- og drikkevarer til og fra flyet samt lastning og  

 losning heraf.
 6. Rengøring og servicering af flyet omfatter:
6.1. Udvendig og indvendig rengøring af flyet, toilettømning,  

 vandpåfyldning 6.2. luftkonditionering og opvarmning af kabinen, fjernelse af sne og is,  

 afisning af flyet 6.3. anbringelse i kabinen af kabineudstyr, oplagring af dette udstyr.
 7. Brændstof- og oliehandling omfatter:
7.1. Påfyldning og tømning af brændstof, herunder oplagring,  

 kvalitetskontrol og kontrol med de leverede mængder 7.2. påfyldning af olie og andre vækster.
 8. Vedligeholdelse af flyet omfatter:
8.1. De forskriftsmæssige aktiviteter inden flyvningen 8.2. specifikke aktiviteter, som kræves af brugeren 8.3. levering og forvaltning af det nødvendige vedligeholdelsesmateriel og  

 af reservedele 8.4. anmodning om eller bestilling af en standplads og/eller hangar, hvor  

 vedligeholdelsen kan finde sted.
 9. Operationel assistance og administration af  

 flybesætninger omfatter:
9.1. Forberedelse af flyvningen i afgangslufthavnen eller ethvert andet  

 sted 9.2. assistance under flyvningen, herunder efter omstændighederne  

 omlægning af flyets rute 9.3. aktiviteter efter endt flyvning 9.4. administration af flybesætninger.
 10. Transport på jorden omfatter:
10.1 transport af passagerer, besætning, bagage, fragt og post mellem  

 forskellige terminaler i samme lufthavn, men ikke transport mellem flyet og  

 ethvert andet punkt inden for samme lufthavnsområde 10.2. enhver særtransport på brugerens anmodning.
 11. Catering omfatter:
11.1. Forbindelse med leverandørerne og administration 11.2. oplagring af mad- og drikkevarer og det nødvendige udstyr til  

 tilberedning deraf 11.3. rengøring af udstyr 11.4. forberedelse og levering af materiel samt af mad- og drikkevarer.
(* 1) Bekendtgørelsen indeholder bestemmelser, der gennemfører Rådets direktiv 96/67/EF af 15. oktober 1996 om adgang til ground handling-markedet i Fællesskabets lufthavne.
(* 2) Europa-Kommissionen træffer afgørelse herom efter reglerne i  

 EU-direktiv 96/67/EF af 15. oktober 1996. Konkurrencestyrelsen underretter  

 Europa-Kommissionen om enhver dispensation, der træffes i henhold til § 9, og  

 om begrundelsen herfor mindst tre måneder før dispensationens ikrafttræden.  

 Europa-Kommissionen foretager efter nærmere regler i EU-direktiv 96/67/EF en  

 efterprøvelse af afgørelsen om dispensation.
Europa-Kommissionen kan godkende  

 eller komme med indvendinger imod dispensationen.
Europa-Kommissionen kan  

 endvidere kræve, at Konkurrencestyrelsen ændrer omfanget af dispensationen,  

 eller at den begrænses til kun at gælde for de dele af en lufthavn eller et  

 lufthavnssystem, hvor de pågældende plads- og kapacitetsproblemer er  

 konstateret.
Senest tre måneder efter at have modtaget meddelelsen fra  

 Konkurrencestyrelsen træffer Europa-Kommissionen en afgørelse, som  

 offentliggøres i De Europæiske Fællesskabers Tidende.
