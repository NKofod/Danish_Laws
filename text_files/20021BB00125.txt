Fremsat den 27. marts 2003 af Elsebeth Gerner Nielsen (RV),  

 Elisabeth Arnold (RV) og Marianne Jelved (RV) Forslag til folketingsbeslutning om styrket indsats mod tvangsægteskaber, bedre vilkår for  

  

 integration af udenlandske ægtefæller og forenklede regler for  

  

 familiesammenføring Folketinget opfordrer regeringen til snarest muligt at  

 fremsætte de nødvendige lovforslag og foretage de fornødne administrative  

 ændringer med henblik på at forstærke indsatsen mod tvangsægteskaber, at  

 sikre  

 udenlandske ægtefæller bedre vilkår for integration og at forenkle og  

 liberalisere reglerne for familiesammenføring med udenlandske ægtefæller.
 Følgende elementer skal indgå:
 1.  

 	  

    

 Ny bestemmelse i  

 straffeloven, der skal gøre det klart, at det er ulovligt at tvinge andre til  

 at indgå ægteskab.
 2.  

 	  

    

 Alle kommuner  

 forpligtes til at etablere eller være tilknyttet et socialt beredskab, som  

 kan  

 hjælpe enhver, der er offer for et tvangsægteskab.
 3.  

 	  

    

 Et udredningsarbejde  

 om tvangsægteskaber, der skal søge at skabe overblik over omfanget af  

 tvangsægteskaber og over eksisterende og planlagte initiativer mod disse  

 ægteskaber.
 4.  

 	  

    

 En forstærket  

 international indsats for at få EU-landene og andre lande til ligeledes at  

 kriminalisere tvangsægteskaber.
 5.  

 	  

    

 Samtale på de danske  

 ambassader med alle ansøgere til familiesammenføring om, hvad det indebærer  

 at  

 komme til Danmark, om, hvordan landet fungerer, og om forskellen mellem  

 ansøgerens eget land og Danmark.
 6.  

 	  

    

 Flygtninge skal have  

 retskrav på at kunne genforenes med ægtefæller eller faste samlevere.
 7.  

 	  

    

 Danske og nordiske  

 statsborgere og udlændinge, som har boet i Danmark i mindst 2 år, har ret til  

 familiesammenføring,  

 når følgende krav er opfyldt:
 7.1  

 	  

    

 Begge personer skal  

 være fyldt 21 år.
 7.2  

 	  

    

 Begge personer skal  

 kunne tale mindst ét fælles sprog.
 7.3  

 	  

    

 Den herboende skal  

 kunne forsørge ægtefællen, hvis denne er arbejdsløs.
 7.4  

 	  

    

 Den herboende er  

 forpligtet til at forsørge ægtefællen efter en eventuel skilsmisse.
 7.5  

 	  

    

 Den herboende må ikke  

 være dømt for vold mod en ægtefælle eller samlever i 10 år før  

 ansøgningstidspunktet.
7.6  

 	  

    

 Den familiesammenførte  

 er generelt forpligtet til at deltage i danskundervisning.
Der skal  

 indbetales  

 et depositum på 10.000 kr. herfor, som tilbagebetales, når  

 undervisningsprogrammet er gennemført.
Den midlertidige opholdstilladelse  

 forlænges  

 med 1 år ad gangen i takt med gennemførelsen af forskellige sprogmoduler.  

 Hvis  

 sprogmodulerne ikke gennemføres, kan det midlertidige opholdsgrundlag  

 bortfalde.
 7.7  

 	  

    

 I de kommuner, hvor  

 andelen af udenlandske statsborgere overstiger 4 pct., kan kommunen kræve, at  

 den herboende råder over egen selvstændig bolig af rimelig størrelse.
Bemærkninger til forslaget Generelle bemærkninger Det Radikale Venstre har, siden den oprindelige  

 udlændingelov blev vedtaget i 1983, medvirket til at stramme reglerne for  

 familiesammenføring adskillige gange for at undgå misbrug af reglerne og for  

 at  

 fremme mulighederne for integration.
Det Radikale Venstre stemte imod  

 regeringens stramninger af udlændingeloven, som trådte i kraft den 1. juli  

 2002, fordi vi samlet set finder, at de er uacceptable og i alt for høj grad  

 forringer danske statsborgeres muligheder for familiesammenføring. (Der  

 henvises til lov nr. 365 af 6. juni 2002, jf. lovforslag nr.
L 152 fra  

 folketingsåret 2001-02, 2. samling (Folketingstidende, forhandlingerne side  

 3885, 7049, 7575 og 7774, Till.
A side 3952 og 4091, Till.
B side 1389 og  

 1616  

 samt Till.
C side 678)). Derfor fremsætter Det Radikale Venstre nu en række  

 beslutningsforslag om ændringer af udlændingeloven, straffeloven m.v., som  

 vil  

 medføre en mere retfærdig og enkel udlændingelov.
 Det Radikale Venstre er af den opfattelse, at der er tre  

 problemer at adressere i forhold til familiesammenføring:
For det første tvangsægteskaberne.
For det andet importen  

 af kvinder fra fattige lande.
For det tredje manglende integration.
I relation til tvangsægteskaber skal det understreges, at  

 man ikke kender antallet af tvangsægteskaber.
Man ved ikke, hvor stort det  

 reelle problem er.
Derfor ønskes et udredningsarbejde herom. Ét  

 tvangsægteskab  

 er imidlertid et for meget.
Af samme grund foreslår vi, at tvangsægteskaber  

 kriminaliseres i form af en særlig paragraf i straffeloven.
Selv om det kan  

 blive vanskeligt at rejse konkrete straffesager, kan et tydeligt signal have  

 en  

 klar præventiv effekt.
Det forudsætter nødvendigvis en bred og intensiv  

 oplysningsindsats om det danske samfunds vilje til at straffe personer, som  

 tvinger andre ind i et ægteskab.
Ligeledes foreslås et nyt socialt beredskab,  

 der er i stand til at hjælpe ulykkelige unge, som henvender sig til de  

 sociale  

 myndigheder, fordi de lever i et tvangsægteskab eller er på vej ind i et.  

 Endelig indebærer beslutningsforslaget, at der skal iværksættes en  

 international indsats med henblik på at få andre lande til at kriminalisere  

 tvangsægteskaber.
Med henblik på at forebygge ulykkelige ægteskaber indgået  

 mellem en herboende dansk mand og en udenlandsk kvinde uden det store  

 kendskab  

 til hinanden foreslås indført en række nye restriktioner: For det første  

 udvides forsørgelseskravet til også at gælde efter en eventuel skilsmisse.  

 For  

 det andet indføres et krav om, at ægtefællerne skal tale et fælles sprog.
For  

 det tredje må den herboende ikke have været dømt for vold mod en ægtefælle  

 eller samlever inden for de sidste 10 år.
For det fjerde skal alle, som søger  

 familiesammenføring, til en vejledende samtale på den danske repræsentation i  

 hjemlandet.
Ansøgeren skal oplyses om rettigheder og pligter ved at blive  

 borger i Danmark, men også om de kulturelle forskelle, der er mellem Danmark  

 og  

 ansøgerens eget hjemland.
Problemet med den manglende integration af nogle  

 familiesammenførte skyldes først og fremmest, at Danmark ikke hidtil har  

 stillet krav til familiesammenførte, som forsørges af ægtefællen.
Det princip  

 ønsker forslagsstillerne at gøre op med ved at stille krav om, at alle  

 familiesammenførte som udgangspunkt skal gå til dansk.
Konkret foreslås det,  

 at  

 forlængelse af den midlertidige opholdstilladelse gøres afhængig af, at den  

 familiesammenførte har udvist vilje til at lade sig integrere.
I forlængelse  

 heraf foreslås indført et depositum på 10.000 kr., som tilbagebetales når  

 danskundervisningen er vel gennemført.
Med forslaget ønsker Det Radikale  

 Venstre at hjælpe de udlændinge, hvis familie eventuelt ikke har et ønske om,  

 at vedkommende integreres i det danske samfund.
 På den baggrund  

    

 ønsker forslagsstillerne at afskaffe de regler, som i dag forhindrer  

 danske statsborgere i at få familiesammenføring i Danmark, samt at lempe  

 reglerne for udlændinges adgang til familiesammenføring i Danmark   regler,  

 som  

 blandt andet er lavet med henblik på at forhindre tvangsægteskaber, men som  

 reelt rammer enhver dansker (og udlænding), som ønsker at bo sammen med sin  

 partner i Danmark.
Regeringspartierne og Dansk Folkeparti har gennemført en  

 række stramninger af reglerne for familiesammenføring, som indebærer  

 væsentlige  

 og uacceptable indskrænkninger i herboendes muligheder for at leve sammen med  

 og tage ansvar for deres ægtefælle/samlever og børn.
Det skyldes ikke mindst  

 tilknytningskravet, som indebærer, at ægtefællernes samlede tilknytning til  

 Danmark i dag skal være større end til et andet land, hvis  

 familiesammenføringen skal finde sted i Danmark.
Det gælder også danske  

 statsborgere.
Tilknytningskravet kan således også ramme  

 »  

 pæredanske  

 «  

 borgere, som har opholdt sig i udlandet i kortere eller længere tid, er  

 blevet  

 gift med en statsborger fra dette land og derefter ønsker at flytte til  

 Danmark.
Fordi den samlede tilknytning nu skal være større til Danmark end  

 til  

 et andet land, kan danske statsborgere   mod deres vilje   blive tvunget til  

 at  

 bosætte sig i udlandet.
Ansatte i internationalt orienterede virksomheder er  

 således en særlig udsat gruppe, som risikerer ikke at kunne flytte til  

 Danmark  

 med deres ægtefælle.
Det bør nævnes, at Danmark er det eneste land i EU, der  

 stiller tilknytningskrav til egne statsborgere ved familiesammenføring (jf.  

 integrationsministerens svar på spørgsmål nr.
S 1050 i folketingsåret  

 2002-03,  

 Folketingets forhandlinger side 3288).
Det kan tilføjes, at hvis alle andre lande valgte at  

 gennemføre de samme familiesammenføringsregler, som Danmark har, ville nogle  

 familier blive tvunget til et liv som globale nomader.
De ville nemlig kunne  

 komme i den situation, at de hverken kan opfylde familiesammenføringskravene  

 i  

 den ene eller i den anden ægtefælles hjemland.
Resultatet af stramningerne er, at familier splittes.
Der  

 er forfærdelige eksempler på, at børn forhindres i at bo sammen med begge  

 forældre, at en mor eller far får nej til opholdstilladelse og må forlade  

 ægtefælle og børn for at vende tilbage til sit hjemland.
Der er eksempler på,  

 at familier bosætter sig i Sverige, men fortsætter med at arbejde i Danmark  

 for  

 at kunne leve sammen med deres ægtefælle.
Samtidig er der opstået den retstilstand, at hvis en dansk  

 statsborger bosætter sig i f.eks.
Sverige eller et andet EU-land med sin  

 ægtefælle, kan danskeren herefter flytte til Danmark med sin ægtefælle, fordi  

 danskeren er  

 »  

 EU-borger  

 «  

 (har erhvervet et EU-opholdsbevis). Ved at  

 anvende EU-reglerne for vandrende arbejdstagere kan en dansk statsborger få  

 den  

 ret til familiesammenføring i Danmark, som andre danske statsborgere er  

 afskåret fra som følge af de nye regler for familiesammenføring! Den reelle og alvorlige konsekvens af de nye regler er, at  

 danskere indirekte tvinges til at gifte sig med danskere, i alt fald hvis de  

 vil være sikre på at få lov til at bo i deres eget land.
Denne form for  

 »  

 tvangsægteskab  

 «  

 mener Det Radikale Venstre er i strid med det moderne Danmarks grundlæggende  

 værdier og de europæiske frihedsrettigheder.
Stramningerne i udlændingeloven  

 resulterer i et stadig mere indadvendt Danmark, hvilket ikke er ønskeligt.
Bemærkninger til forslagets enkelte punkter Til nr. 1 En klar bestemmelse i straffeloven om tvangsægteskaber skal  

 være et tydeligt signal om, at medvirken til tvangsægteskab er uacceptabelt i  

 Danmark.
Det Radikale Venstre ønsker ikke, at nogen borger i Danmark skal  

 leve  

 i et fornedrende og uværdigt ægteskab, hvor samlivet opleves som et overgreb  

 mod den personlige frihed.
Ud over den nye bestemmelse i straffeloven skal  

 personer,  

 der allerede lever i et tvangsægteskab, nemmere kunne få dette ægteskab  

 opløst  

 ved henvisning til tvang.
Det Radikale Venstre erkender, at tvangsægteskaber  

 ikke forsvinder ved, at der udformes en ny lovparagraf, men det vil være et  

 skridt på vejen til afskaffelse af fænomenet i Danmark og skal ses i  

 sammenhæng  

 med en bredere oplysningsindsats og ændringer af forældede kulturmønstre.
En  

 sådan bestemmelse kunne udformes efter den model, som justitsministeren har  

 anvendt i lovforslag nr.
L 183 om ændring af straffeloven og udlændingeloven.  

 (Kvindelig omskæring).
Til nr. 2 og 3 Der er behov for en udredning om tvangsægteskaber i  

 Danmark.
Der er stor usikkerhed om omfanget og udbredelsen af  

 tvangsægteskaber  

 blandt forskellige etniske grupper.
I de seneste år er der iværksat en række  

 forskellige initiativer med henblik på at bekæmpe tvangsægteskaber, at styrke  

 oplysningen om de mange negative konsekvenser og at forbedre rådgivning og  

 støtte for de personer   ofte yngre kvinder   der føler sig tvunget til  

 ægteskab.
En udredning skal også afklare behovet for nye initiativer,  

 herunder  

 styrkelse af støtteforanstaltninger for personer, der er udsat for tvang,  

 eller  

 som ønsker at bryde ud af et tvangsægteskab.
Allerede nu kan det konstateres, at der er behov for en  

 større social indsats over for unge, som henvender sig til de sociale  

 myndigheder og beder om hjælp, enten fordi de har indgået et ægteskab mod  

 deres  

 vilje, eller fordi de er på vej ind i et tvangsægteskab.
Der er bl.a. behov  

 for  

 en anonym rådgivning og tilbud om konkret støtte til ny bopæl, nyt arbejde  

 m.v.  

    

 Ligeledes kan der være behov for  

 politibeskyttelse.
De forskellige tilbud hos indvandrerorganisationerne, som  

 ofte er baseret på frivillig arbejdskraft, kan ikke stå alene.
Disse tilbud  

 bør  

 suppleres af gedigne rådgivningscentre i offentligt regi.
Disse centre kan  

 enten oprettes af den enkelte kommune eller i samarbejde mellem flere  

 kommuner.
 Alle offentligt ansatte har en forpligtelse til at hjælpe  

 enhver ung, som er truet af et tvangsægteskab, til at få kontakt med  

 rådgivningscenteret.
 Hvis en herboende vælger at få myndighedernes hjælp til  

 beskyttelse, skal vedkommende samtidig acceptere, at udlændingemyndighederne  

 underrettes, således at en eventuel familiesammenføring ikke kan finde sted.
Til nr. 4 Regeringen opfordres til at udarbejde en strategi for,  

 hvorledes man gennem udenrigspolitikken og det løbende samarbejde med andre  

 lande kan bidrage til en generel og forstærket international indsats mod  

 tvangsægteskaber.
Det bør være en forudsætning, at alle EU-medlemslande  

 respekterer det enkelte menneskes ret og frihed til at vælge sin egen  

 ægtefælle.
EU-landene bør ligeledes med alle midler bekæmpe  

 menneskehandelslignende forhold legitimeret gennem ægteskab.
Til nr. 5 Det er forslagsstillernes vurdering, at nogle  

 familiesammenførte ikke har det fornødne kendskab til Danmark, inden de  

 flytter  

 hertil.
Det kan der rådes bod på med forslaget om, at de danske  

 repræsentationer får en forpligtelse til at forklare ansøgerne om de  

 rettigheder og pligter, der er forbundet med livet i Danmark, men også om de  

 forskelle, herunder kulturelle forskelle, der er mellem ansøgerens eget land  

 og  

 Danmark.
Hvis den danske repræsentation vurderer, at der er tale om et  

 tvangsægteskab, skal de sociale myndigheder underrettes med henblik på  

 kontakt  

 til den herboende ægtefælle.
Til nr. 6 Det Radikale Venstre mener, at konventionsflygtninge,  

 personer med et beskyttelsesbehov og personer med humanitær opholdstilladelse  

 skal have ret til familiesammenføring i Danmark ved genetablering af  

 ægteskaber  

 eller faste samliv.
Der skal således ikke stilles krav om forsørgelse,  

 tilknytning til Danmark osv.
Dette følger endvidere af de internationale  

 konventioner vedrørende flygtninges ret til familieliv.
Til nr. 7 Forslaget ligestiller udenlandske statsborgere, som har  

 opholdt sig mindst 2 år i Danmark, med danske og nordiske statsborgere.
Der  

 er  

 indtil videre fortsat særlige regler for EU-borgere med EU-opholdsbevis.  

 EU-borgere er således ikke omfattet af dette forslag.
Det Radikale Venstre  

 opfordrer til, at Danmark nøje følger udviklingen i EU med hensyn til  

 reglerne  

 for familiesammenføring og indretter egne regler herefter, således at Danmark  

 er klar til at ophæve forbeholdet vedrørende indre og retlige anliggender.  

 Gør  

 man ikke det, bliver Danmark en ø i EU-havet.
Ad 7.1.  

  

 På grund  

 af forslagets samlede elementer mener Det Radikale Venstre, at der er  

 grundlag  

 for at sænke det gældende alderskrav på 24 år for familiesammenføring. 21 år  

 er  

 valgt, fordi det forventes, at de nye fælles EU-familiesammenføringsregler  

 vil  

 fastsætte aldersgrænsen til 21 år.
Samtidig med dette forslag fremsættes et  

 beslutningsforslag om et »kæreste-visum«, som skal gøre det muligt for danske  

 statsborgere og udlændinge, som har opholdt sig i Danmark i 2 år, at få en  

 udenlandsk kæreste til landet i 1 år og således prøve forholdet af, uden at  

 man  

 behøver indgå ægteskab.
Reglen skal gælde alle over 18 år, jf.  

 beslutningsforslag nr.
B 127.
 Ad 7.2.  

  

 For at  

 sikre et godt grundlag for integration bør der indføres et krav om, at  

 parterne  

 skal beherske/kunne gøre sig forståelige på mindst et fælles sprog.
Ad 7.3.  

  

 Kravet  

 om, at den herboende ikke må have modtaget sociale ydelser i 1 år før  

 ansøgningen om familiesammenføring, afskaffes.
Den herboende skal imidlertid  

 påtage sig at forsørge den familiesammenførte, medmindre denne har arbejde.  

 Der  

 stilles ikke krav om et bestemt forsørgelsesgrundlag.
Det er op til familien  

 at  

 tage stilling til, hvor meget eller hvor lidt man er parat til at leve for.  

 Den  

 herboende skal i forbindelse med ansøgningen stille en bankgaranti på 50.000  

 kr., og kravet om denne garanti ophæves først, når den familiesammenførte har  

 opnået permanent opholdstilladelse.
Hvis den familiesammenførte imod  

 forventning får brug for sociale ydelser, skal bankgarantien først anvendes.
 Ad 7.4.  

  

 Der skal  

 indføres særlige krav om forsørgelse af den familiesammenførte ved skilsmisse  

 og en mere fleksibel anvendelse af den eksisterende bankgaranti på 50.000  

 kr.,  

 hvis den familiesammenførte ønsker at rejse hjem efter en skilsmisse.
 Ad 7.5.  

  

 Det  

 Radikale Venstre kan ikke acceptere, at herboende voldelige mænd  

    

 har mulighed for at spekulere i kortvarige  

 ægteskaber med godtroende udenlandske kvinder, som lader sig lokke til  

 Danmark  

 af udsigten til et bedre liv for derefter at opleve vold og undertrykkelse.  

 Forslaget skal ses i relation til beslutningsforslaget om voldsramte  

 udenlandske kvinder, som fremsættes samtidig med nærværende  

 beslutningsforslag.  

 Derfor må herboende danskere eller udlændinge ikke opnå familiesammenføring  

 inden  

 for de første 10 år efter en dom for vold mod en ægtefælle eller samlever,  

 eller så længe dommen står opført på vedkommendes straffeattest.
Ad 7.6.  

  

 For at  

 fremme integrationen forpligtes den familiesammenførte til at deltage i  

 sprogundervisning.
Manglende fremmøde kan føre til, at den midlertidige  

 opholdstilladelse ikke forlænges, og at personen derfor må udrejse.
Det skal  

 være muligt at undtage særlig udsatte grupper (f.eks. alvorligt syge) fra  

 dette  

 krav, men deltagelse i andre foranstaltninger, som kan understøtte  

 integrationen, skal så være en forudsætning for forlængelse af den  

 midlertidige  

 opholdstilladelse.
For at fremme deltagelse i sprogundervisning m.v. skal der  

 indbetales et depositum på 10.000 kr. som led i ansøgningen.
Dette depositum  

 tilbagebetales, når programmet er gennemført.
Kommunerne har  

 tilsynsforpligtelsen.
Ad 7.7.  

  

 Krav om  

 egen bolig af rimelig størrelse skal kun kunne stilles af kommuner, hvor  

 andelen af udenlandske statsborgere overstiger 4 pct.
Det er op til disse  

 kommuner at afgøre, om de vil benytte sig af muligheden for at stille et  

 boligkrav.
Dermed forbedres herboendes mulighed for  

    

 at finde en bopæl i en  

    

 kommune, som ikke kan stille et  

 boligkrav.  

    

 Hvert år skal de relevante  

 kommuner meddele Udlændingestyrelsen, om de vil gøre kravet gældende ved  

 ansøgninger om familiesammenføring.
Forslaget vil bl.a. gøre det muligt for  

 kommunerne på Københavns vestegn at stille et boligkrav, mens en lang række  

 kommuner i bl.a.
Frederiksborg, Roskilde og Vestsjællands Amter ikke vil være  

 berettigede til at stille boligkrav.
Målet er at undgå ghettodannelser og  

 heraf  

 følgende manglende integration i de kommuner, som selv vurderer, at de har et  

 problem.
 Uanset ovenstående regler skal der i videst muligt omfang  

 tages hensyn til, at børn har ret til at bo i samme land som begge deres  

 forældre.
En sammenligning mellem de nuværende regler og  

 beslutningsforslagets Stramninger:
 Forslaget rummer følgende stramninger med henblik på bedre  

 integration og forebyggelse af tvangsægteskaber og andre ulykkelige  

 ægteskaber  

 mellem udlændinge og danskere:
Eksplicit kriminalisering af enhver, som tvinger et andet  

 menneske ind i et ægteskab.
En aktiv udenrigspolitisk indsats for at sikre,  

 at  

 andre lande gør det samme.
 Alle ansøgere om familiesammenføring skal deltage i en  

 oplysende samtale om forholdene i Danmark på den relevante danske ambassade  

 eller konsulat.
 Den herboende, der ønsker familiesammenføring, må ikke være  

 dømt for vold mod en ægtefælle eller samlever inden for de sidste 10 år.
 Skærpede forsørgelseskrav efter en skilsmisse.
 Krav om, at det kommende ægtepar skal kunne tale sammen.
Pligt til integration gennem deltagelse i danskundervisning  

 for den familiesammenførte (i dag er der tale om et tilbud, som den  

 familiesammenførte  

  

 kan  

  

 tage imod.  

 Hvis den familiesammenførte ikke modtager sociale ydelser, har kommunerne  

 reelt  

 ikke nogen mulighed for at understøtte integrationen). Sammenkædning af  

 mulighed for forlængelse af midlertidig opholdstilladelse og udvist vilje til  

 at lære dansk.
Depositum for deltagelse i danskundervisning på 10.000 kr.
 Liberaliseringer:
 Forslaget rummer følgende liberaliseringer i forhold til de  

 nuværende regler:
 Nedsættelse af alderskravet i forbindelse med  

 familiesammenføring til 21 år (som forventes at blive EUs alderskrav).
 Fjernelse af tilknytningskrav.
 Fjernelse af kravet om, at den herboende ikke må have  

 modtaget sociale ydelser inden for det sidste år.
 Fjernelse af boligkrav med undtagelse af de kommuner, hvor  

 mere end 4 pct. er udenlandske statsborgere (i disse kommuner  

  

 kan  

  

 kommunalstyrelsen stille de  

 boligkrav, som allerede findes i loven i dag).
 Bedre mulighed for personer med humanitær opholdstilladelse  

 til at få familiesammenføring.
Beslutningsforslagets virkninger for kommunerne Forslaget indebærer, at kommunerne får en reel mulighed for  

 at sikre integrationen af familiesammenførte.
I dag har kommunerne ingen  

 sanktionsmuligheder over for familiesammenførte, som ikke ønsker at blive  

 integreret (eller ikke må), hvis de bliver forsørget af den herboende  

 ægtefælle.
 Forslaget indebærer ligeledes en forpligtelse for alle  

 større kommuner til at have det fornødne beredskab til at kunne hjælpe  

 borgere,  

 som er på vej til at blive giftet bort mod deres vilje.
Beslutningsforslagets EU-retlige virkninger Forslaget indebærer en tillempet ligestilling af danske  

 statsborgeres og EU-borgeres mulighed for familiesammenføring.
 Forslaget rummer en opfordring til regeringen om at arbejde  

 for generelle EU-krav, som kriminaliserer tvangsægteskaber i alle  

 medlemslande.
Forslaget indebærer, at Danmark skal lægge sig så tæt som  

 muligt op ad EUs fælles regler på familiesammenføringsområdet.  

 »  

 Malmømodellen  

 «  

 er et ulykkeligt eksempel på, hvad Danmarks enegang på  

 familiesammenføringsområdet kan føre til, nemlig at danske statsborgere først  

 ved at påberåbe sig et EU-borgerskab har mulighed for at få  

 familiesammenføring.
Hvis Danmark indfører strengere regler for  

 familiesammenføring end andre lande, pålægges de andre EU-lande at huse de  

 familiesammenførte danskere, som ikke kan bo sammen med deres familie i  

 Danmark.
Omvendt: Bliver de danske regler mere liberale end de øvrige  

 EU-landes  

 regler på området, ender Danmark som vært for de familiesammenførte  

 EU-borgere,  

 som ikke kan tage ophold i deres eget land, og  

 »  

 Danmarksmodellen  

 «  

 vil blive en realitet.
Skriftlig fremsættelse Elsebeth Gerner  

 Nielsen  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om styrket indsats mod tvangsægteskaber, bedre vilkår  

 for  

 integration af udenlandske ægtefæller og forenklede regler for  

 familesammenføring.
(Beslutningsforslag nr.
B 125).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
