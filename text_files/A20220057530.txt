Lov om ændring af lov om miljøbeskyttelse (Bemyndigelse til fastsættelse af regler om kommunalbestyrelsens adgang til at vedtage forskrifter om udskiftning eller nedlæggelse af visse fyringsanlæg i visse geografiske områder) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om miljøbeskyttelse, jf. lovbekendtgørelse nr. 100 af 19. januar 2022, som ændret ved § 1 i lov nr. 45 af 23. januar 2018, lov nr. 807 af 9. juni 2020, lov nr. 373 af 28. marts 2022 og lov nr. 374 af 28. marts 2022, foretages følgende ændringer:
 1. I § 7, stk. 1, nr. 11, udgår efter »miljøet,«: »og«.
 2. I § 7, stk. 1, nr. 12, ændres »til.« til: »til, og«.
 3. I § 7, stk. 1, indsættes som nr. 13:
»13) at kommunalbestyrelsen i et møde kan vedtage forskrifter om udskiftning eller nedlæggelse af visse fyringsanlæg i visse geografiske områder, herunder forskrifter om bødestraf, inddragelse af offentligheden og digital offentliggørelse af vedtagne forskrifter.« § 2 Loven træder i kraft den 1. juli 2022.
Givet på Christiansborg Slot, den 10. maj 2022 Under Vor Kongelige Hånd og Segl MARGRETHE R.
