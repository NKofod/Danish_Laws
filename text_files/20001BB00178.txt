Fremsat den 6. april 2001 af Frank Aaen (EL)  

 og Søren Kolstrup (EL) Forslag til folketingsbeslutning om ophævelse af Finansministeriets cirkulære om  

 udbud og udlicitering af statslige drifts- og anlægsopgaver Folketinget pålægger finansministeren at  

 ophæve cirkulære nr. 42 af 1. marts 1994 om udbud og udlicitering  

 af statslige drifts- og anlægsopgaver.
I cirkulæret  

 fastsættes bl.a., at opgaver, som vil kunne udføres af eksterne  

 leverandører, skal sendes ud i en udbudsrunde.
Som konsekvens af ophævelsen af cirkulæret  

 nedlægges Statens Udliciteringsråd.
I stedet oprettes et  

 Udviklings- og Demokratiseringsråd.
 Rådet bistår offentlige myndigheder og  

 institutioner på statsligt, kommunalt og amtsligt niveau med  

 erfaringsopsamling og rådgivning med henblik på at udvikle den  

 offentlige sektor med aktiv inddragelse af medarbejderne på en  

 måde, som styrker demokratiet og arbejdsmiljøet.
Rådet får især til opgave at  

 videreformidle erfaringer med jobrotation og et sundt, alsidigt arbejdsmiljø  

 i den offentlige sektor, erfaringer med  efteruddannelse i den offentlige sektor, erfaringer med  efteruddannelse, jobrotation og inddragelse af ledige  

 og erfaringer med nye styringsformer, hvor de ansatte og brugerne  

 får større indflydelse på henholdsvis egen dagligdag og  

 den offentlige ydelse.
Rådet kan endvidere rekvireres til at rådgive  

 en kommune, amt eller staten, hvis de ønsker at inddrage nye opgaver  

 under selvforvaltning og direkte demokrati.
Rådet kan endelig, hvis der  

 er kommuner og amter, der på trods af Rådets vejledning alligevel  

 ønsker at udlicitere, hjælpe disse med  at fremme kvalitative  

 udbudsregler.
Bemærkninger til forslaget Cirkulæret lægger op til, at  

 udbud og efterfølgende udlicitering er den rigtige måde at  

 opnå kvalitetsforbedringer og besparelser i den offentlige sektor  

 på.
Formanden for Statens Udliciteringsråd, Johannes Due, har  

 over for flere danske dagblade i forlængelse af dette påpeget, at  

 det vigtigste ved udlicitering er synliggørelsen af det politiske  

 ansvar for serviceniveauet, hvorimod den økonomiske besparelse er det  

 mindst vigtige (jf. f.eks. artikel i Politiken den  4. januar 2001).
 Hvis ønsket er en synliggørelse af det  

 politiske ansvar og en effektiv offentlig sektor, hvor ydelserne er  

 præget af  høj kvalitet og såvel ansatte som brugere  

 får løbende indflydelse på tilrettelægningen og  

 udførelsen af arbejdet, virker det uhensigtsmæssigt  at fokusere  

 på udlicitering.
Ved udlicitering forpligter kontrakten. Ændringer  

 kan ikke gennemføres efter politisk beslutning, før der er  

 gennemført forhandlinger med det firma, opgaven er udliciteret til, og  

 tvister afgøres retligt.
Ved udliciteringer opstår et  

 demokratitab.
F.eks. gælder loven om offentlighed i forvaltningen og  

 hermed borgernes ret til aktindsigt ikke.
Hertil kommer, at det offentlige  

 fritages for ansvaret for personalepolitikken ved udliciteringer, og at der  

 findes mange eksempler på, hvordan arbejdsmiljøet er blevet  

 ødelagt af opskruning af tempo m.v.
I stedet er hovedopgaven i den offentlige sektor at udvide det daglige demokrati, at sikre sig, at de ansattes erfaringer anvendes i dagligdagen, og at brugerne løbende får mulighed for at tilkendegive  

 deres holdning over for politikere og ansatte.
 Dette system indebærer, at serviceydelsens niveau  

 ikke blot drøftes ved tilbagevendende udbudsrunder, men gøres  

 til genstand for en løbende diskussion og bedømmelse i kraft af  

 MERE RÅDERUM til de ANSATTE, og at brugerne får RET til at ytre  

 sig og MULIGHED for indflydelse på, hvordan opgaverne løses.
 Det vil kunne sætte en dynamik i gang, som for alvor  

 vil kunne skabe fornyelse i den offentlige sektor.
Erfaringer med demokrati og fornyelse af den offentlige sektor Centralt i det nye råds arbejde står  

 erfaringsopsamlingerne med fornyelse af den offentlige sektor.
Nedenfor skal  

 anføres nogle enkelte eksempler.
Fra 1993, og indtil de blev udliciteret, organiserede  

 buschaufførerne på HT s linje 166 selv den daglige drift til  

 alles tilfredshed.
Chaufførerne fik drifts- og ledelsesmæssigt  

 ansvar for denne linje.
Politikerne fastholdt det overordnede ansvar.
Det krævede forberedelse.
Et fremtidsseminar og 3  

 ugers uddannelse var nogle af elementerne.
En del af chaufførerne blev  

 såkaldte driftschauffører, som brugte 25 pct. af deres tid  

 på at varetage vagt- og driftsplanlægning, dvs. de overtog en  

 traditionel mellemlederfunktion.
Samtidig fik de ansatte indflydelse på  

 en række af hverdagens små og store problemer, hvilket indebar  

 mulighed for at bestemme over chaufførrum, mulighed for bedre til- og  

 frakørsel ved busstoppesteder, vedligeholdelse af bussen, herunder  

 retten til at foretage enkelte småreparationer.
Det selvorganiserede  

 øgede ansvar forbedrede arbejdsmiljøet og reducerede  

 nedslidningen.
 Forsøget blev afskaffet  i forbindelse med  

 udliciteringsbølgen.
I 1984 valgte Skævinge Kommune, at forebyggelse og  

 behovsstyring skulle være udgangspunktet for kommunens  

 hjemmehjælp.
Hjemmehjælperne fik mulighed for i samarbejde med  

 borgerne at tilrettelægge arbejdet.
Kommunens folk fik et bredt opdrag:  

 At styrke egenomsorgen ved at sætte sig ind i den ældres  

 familiemæssige og personlige baggrund med henblik på  

 optræning og ophjælpning til at klare hverdagen, herunder den  

 sociale kontakt med familien, venner og omgivelser.
Behovsstyring blev sat i  

 fokus.
Hjemmehjælperen rakte hele tiden hånden til den  

 ældres aktuelle behov, og samtidig blev arbejdet organiseret i  

 selvstyrende hjemmehjælpsgrupper på 10 personer.
Resultatet var  

 påfaldende.
Efter 10 års forløb kunne man ved en  

 evaluering konstatere, at de ældres selvhjulpenhed var styrket,  

 sundhedsudgifterne dalende, hospitalsforbruget markant faldende blandt de  

 over 75-årige og behovet for plejehjemspladser reduceret.
Det ekstra  

 ressourceforbrug i begyndelsen blev tjent ind på lang sigt.
Som modsvar til Frederiksborg Amts krav om udlicitering af  

 sygehusopgaver igangsatte man forsøg med efteruddannelse, jobrotation  

 og en ny servicemedarbejderfunktion på Hillerød Sygehus i  

 første halvdel af 1990 erne.
Rengøringsassistenters og  

 portørers opgaver blev smeltet sammen i et nyt job, der varetog begge  

 funktioner.
Patienterne mødte færre ansigter, hvilket gav  

 mulighed for mere varige kontakter mellem de nye servicemedarbejdere og  

 patienterne.
Samtidig fik servicemedarbejderne større indflydelse  

 på egen hverdag.
Det solidariske princip blev fastholdt ved at sikre  

 inddragelse af arbejdsløse, når rengøringsassistenter og  

 portører skulle på efteruddannelse.
Konsekvensen af dette  

 forsøg blev, at servicen og arbejdsmiljøet blev forbedret,  

 samtidig med at der blev sparet penge.
Skriftlig fremsættelse Frank Aaen (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ophævelse af  

 Finansministeriets cirkulære om udbud og udlicitering af statslige  

 drifts- og anlægsopgaver.
(Beslutningsforslag nr.
B 178).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
