Betænkning afgivet af Udvalget for Videnskab og Teknologi  

 den 8. maj 2003 Betænkning over Forslag til lov om et  

 videnskabsetisk komitésystem og behandling af biomedicinske  

 forskningsprojekter [af  

 videnskabsministeren (Helge Sander)] 1. Ændringsforslag Videnskabsministeren har stillet 5 ændringsforslag til  

 lovforslaget.
2. Udvalgsarbejdet Lovforslaget blev fremsat den 5. december 2002 og var til 1.  

 behandling den 9. januar 2003. Lovforslaget blev efter 1. behandling henvist  

 til behandling i Udvalget for Videnskab og Teknologi.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og videnskabsministeren sendte den 1. november 2002 dette udkast til  

 udvalget, jf. alm. del  bilag 52. Den 6. december 2002 sendte  

 videnskabsministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Københavns Universitetshospital.
 Videnskabsministeren har over for udvalget kommenteret den  

 skriftlige henvendelse til udvalget.
Deputationer Endvidere har Københavns Universitetshospital mundtligt over for  

 udvalget redegjort for sin holdning til lovforslaget.
Spørgsmål Udvalget har stillet 10 spørgsmål til videnskabsministeren til  

 skriftlig besvarelse, som denne har besvaret.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med de  

 stillede ændringsforslag.
 Enhedslistens medlem af udvalget finder, at de videnskabsetiske  

 komiteer har en vigtig rolle at spille som modvægt til medicinalindustrien og  

 som modvægt og medspiller til ønskerne om videnskabelige forsøg, så netop de  

 etiske aspekter kommer ind i billedet og det ikke kun er lægelig nysgerrighed  

 og medicinalindustriens interesser, der bestemmer, hvilke forsøg der skal  

 udføres i Danmark.
 Det er Enhedslistens opfattelse, at det i øjeblikket er  

 usikkert, om de videnskabsetiske komiteer har den autoritet og den vægt, som  

 er  

 nødvendig for at være en stærk med- og modspiller til medicinalindustrien.
 Der påhviler derfor specielt de organisationer, der udpeger  

 lægmedlemmer af de videnskabsetiske komiteer, et stort ansvar for at sikre,  

 at  

 de personer, der skal tale patienternes interesser, har modet og styrken til  

 at  

 kunne konfrontere medicinalindustrien.
 Enhedslisten anser lovforslaget for et (lille) fremskridt og vil  

 derfor støtte det.
Kristeligt Folkepartis medlem af udvalget er positiv over for  

 formuleringerne om, at forskningsprojekter skal gennemføres videnskabsetisk  

 forsvarligt.
Det er også positivt, at videnskabsministeren efter indstilling  

 fra Den Centrale Videnskabsetiske Komité kan suspendere forsøg inden for  

 bestemte nye forskningsområder, indtil der er sket en etisk eller  

 videnskabsetisk afklaring, f.eks. i Folketinget eller Det Etiske Råd.
Det  

 kræver, at ministeren også bruger de muligheder, som lovforslaget lægger op  

 til.
Kristeligt Folkeparti finder det endvidere meget positivt, at der nu  

 bliver indført et generelt bedre beskyttelsesniveau for forsøgspersoner samt  

 for personer, som er særligt sårbare, bl.a. mindreårige.
Kristeligt Folkeparti mener, at der er behov for en større  

 ensartethed og konsistens i de regionale komiteers bedømmelser af forskning  

 på  

 nye områder, f.eks. stamceller.
På den baggrund er Kristeligt Folkeparti  

 tilfreds med, at ministeren har stillet et ændringsforslag, der bemyndiger  

 ministeren til  efter indstilling fra Den Centrale Videnskabsetiske  

 Komité   

 at udstede regler til de regionale komiteer vedrørende nye specifikke  

 forskningsområder.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

  

 videnskabsministeren,  

  

 tiltrådt af  

  

 udvalget:
Til § 1 1)  


  

 Stk.  

 2  

  

 affattes således:
 »  

 Stk. 2.  

  

 En videnskabsetisk komité er uafhængig og består af  

 medlemmer, der er aktive inden for den sundhedsvidenskabelige forskning, og  

 læge medlemmer, der ikke har en sundhedsvidenskabelig uddannelse og ikke har  

 en  

 aktuel tilknytning til sundhedsprofessionerne.  

 «.
[Præcisering af, hvem der kan være lægmedlemmer] Til § 14 2)  

  

 I  

  

 stk. 1, nr. 6,  

  

 indsættes efter  

 »  

 forsøgsresultater  

 «  

 :  

 »  

 så  

 hurtigt, som det er muligt og fagligt forsvarligt  

 «.
[Publikation af forsøgsresultater skal ske så hurtigt, som det  

 er muligt og fagligt forsvarligt] Ny paragraf 3)  

  

 Efter § 26 indsættes i  

  

 kapitel 7  

  

 som ny paragraf:
§ »§ 01.  

  

 Ministeren for videnskab, teknologi og udvikling kan efter indstilling fra  

 Den  

 Centrale Videnskabsetiske Komité udstede regler til de regionale komiteer om  

 den videnskabsetiske bedømmelse af forskningsprojekter inden for specifikke,  

 nye forskningsområder.« [Den Centrale Videnskabsetiske Komités hjemmel til at udstede  

 bindende regler] Til § 28 4)  


  

 Stk.  

 1  

  

 affattes således:
»  

 Den, der iværksætter et  

 projekt i strid med §§ 8, 9 og 23 eller iværksætter et projekt i strid med  

 vilkårene for tilladelsen, jf. kapitel 4-6, kan straffes med bøde eller  

 fængsel  

 indtil 4 måneder.  

 « [Præcisering af strafbestemmelsen ved manglende informeret  

 samtykke] Til § 30 5)  

  

 I  

  

 stk. 1  

  

 ændres  

 »  

 1. maj  

 «  

 til:  

 »  

 1.  

 juni  

 «.
[Nyt ikrafttrædelsestidspunkt] Bemærkninger Til nr. 1 I ændringsforslaget præciseres kravene til at blive udpeget som  

 lægmedlem i komitésystemet.
Et lægmedlem kan ikke have en aktuel tilknytning  

 til sundhedsprofessionerne, ligesom et lægmedlem ikke kan have en  

 sundhedsvidenskabelig uddannelse (cand.med., cand.odont. og lign.). Dermed  

 vil  

 det være muligt at udpege personer som lægmedlemmer, selv om de har  

 sundhedsfaglig uddannelse, under forudsætning af at de ikke aktuelt er  

 tilknyttet sundhedsprofessionerne, f.eks. i kraft af en ansættelse.
En  

 sygeplejerske, en laborant eller en social- og sundhedsassistent, der ikke  

 længere er ansat inden for sundhedsvæsenet, lægemiddelindustrien m.v., kan  

 således godt være lægmedlem.
Hvorvidt personer med andre uddannelser, der som  

 udgangspunkt ikke er sundhedsvidenskabelige, f.eks. psykologer (cand.psych.),  

 kan udpeges som lægmedlemmer, må bero på, om de er ansat i sundhedsvæsenet.
Til nr. 2 Ændringsforslaget er motiveret af spørgsmål nr.
S 1664 stillet  

 af Keld Albrechtsen (EL) den 28. januar 2003. I svaret på spørgsmålet  

 meddelte  

 jeg, at jeg ville stille ændringsforslag til lovforslagets § 14, stk. 1, nr.  

 6.  

 Dette er begrundet i, at resultaterne af sundhedsvidenskabelig forskning bør  

 offentliggøres så hurtigt, som  

    

 det er  

 muligt og fagligt forsvarligt.
Med fagligt forsvarligt menes, at  

 forskningsresultaterne skal have gennemgået den nødvendige faglige  

 validering,  

 f.eks. ved peer review.
Men samtidig kan forskningsresultaterne have  

 betydning  

 for folkesundheden, ligesom resultaterne næsten altid vil være frembragt ved  

 hjælp af frivillige forsøgspersoner, der må have som forudsætning, at deres  

 medvirken hurtigst muligt bliver til gavn for andre.
Når komitésystemet i  

 forvejen påser, at resultaterne offentliggøres, er det også det rigtige  

 system  

 til at følge offentliggørelsestakten, herunder foretage en afvejning af  

 hensynet til henholdsvis forskerens mulighed for at meritere sig og  

 folkesundheden.
Hvis der med forsøget er frembragt et forskningsresultatet, der  

 er omfattet af lov nr. 347 af 2. juni 1999 om opfindelser ved offentlige  

 forskningsinstitutioner, skal offentliggørelsestakten ske med respekt for  

 bestemmelserne i denne lov.
I denne lovs § 10, stk. 3, er det således  

 bestemt,  

 at arbejdstageren ikke må offentliggøre eller disponere over en opfindelse,  

 før  

 institutionen skriftligt har bekræftet modtagelsen af underretningen om  

 opfindelsen fra arbejdstageren.
Til nr. 3 Ændringsforslaget er stillet ud fra et ønske om at sikre  

 ensartethed og konsistens i bedømmelsen af projekter i de regionale komiteer  

 vedrørende nye og dermed principielle forskningsområder.
Projekter inden for  

 nye, fagligt vanskelige og etisk ømtålelige forskningsområder, f.eks.  

 forskning  

 på embryonale stamceller, genterapi og xenotransplantation kan være svære at  

 håndtere for de regionale komiteer, da de er helt nye og uden fortilfælde, og  

 der er derfor en risiko for inkonsistens i afgørelserne. Ændringsforslaget er  

 en parallel til lovforslagets § 26, hvorefter ministeren tillægges en  

 suspensionskompetence efter indstilling fra den centrale komité.
 Med dette ændringsforslag bemyndiges ministeren  ligeledes  

 efter indstilling fra CVK  til at udstede regler om, inden for hvilke  

 rammer  

 den videnskabsetiske bedømmelse af nye, specifikke forskningsprojekter på det  

 regionale niveau skal foregå.
Behovet for denne hjemmel er større nu, hvor der ikke fremover  

 vil være mulighed for at forelægge principielle spørgsmål vedrørende et  

 konkret  

 forskningsprojekt for den centrale komite.
Ligesom lovforslagets § 26  

 forudsætter ændringsforslaget, at den centrale komite påtager sig en proaktiv  

 rolle og løbende søger afdækket, hvilke nye forskningsområder der er  

 undervejs.
Til nr. 4 Ændringsforslaget er foranlediget af et ønske om at præcisere,  

 at det kan medføre straf efter lovforslagets § 28, hvis bestemmelserne om, at  

 der skal indhentes informeret samtykke i §§ 16-21, overtrædes.
Endvidere  

 præciseres det, at det kan medføre straf, hvis de øvrige vilkår for  

 godkendelsen, som følger af komitésystemets gennemgang af ansøgningen, jf.  

 kapitel 4, og bestemmelsen i § 22 om indberetningspligten, for så vidt angår  

 bivirkninger, overtrædes.
Til nr. 5 Under hensyn til status for behandlingen af lovforslaget  

 foreslås det, at ikrafttrædelsen udskydes til den 1. juni 2003.
Gitte Lillelund Bech (V)  

    

 Flemming Damgaard Larsen (V)  

    

 Tina Nedergaard (V)  

    

 Hanne Severinsen (V)  

  

  fmd.  

  

    

 Jesper Langballe (DF)  

    

 Søren Krarup (DF)  

    

 Pia Christmas‑Møller (KF)  

    

 Carina Christensen (KF)  

    

 Bodil Kornbek (KRF)  

    

 Jytte Wittrock (S)  

    

 Lene Jensen (S)  

    

 Pernille Blach Hansen (S)  

    

 Thomas Adelskov (S)  

  

  nfmd.  

  

    

 Torben Hansen (S)  

    

 Anne Grete Holmsgaard (SF)  

    

 Marianne Jelved (RV)  

    

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 107 Bilagsnr.
