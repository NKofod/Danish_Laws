Landsskatteretten fandt, at grundværdien for kædehuse skulle ansættes  

 i overensstemmelse med Statsskattedirektoratets vejledning om ansættelse af  

 grundværdi i tæt, lav boligbebyggelse.
Efter denne vejledning anvendes  

 byggeretsværdiprincippet ved ansættelse af grundværdien, og værdien af  

 udlagte fællesarealer skal indgå i grundværdien for de enkelte boligenheder,  

 medens fællesarealer ansættes til 0.
 A klagede over den af skyldrådet ved 18. alm. vurdering pr. 1.1.1986  

 foretagne ansættelse af grundværdien til 10.252.700 kr. med påstand om  

 nedsættelse.
 Ejendommen omfattede et samlet grundareal på 13.855 m2 og var i 1966  

 bebygget med 7 boligblokke, der i alt indeholdt 43 lejligheder (1-etages  

 kædehuse) med et samlet etageareal på 3.647 m2. Der var endvidere en fælles  

 transformerstation med et bebygget areal på 162 m2.
 Til støtte for påstanden gjorde klageren bl.a. gældende, at den af  

 skyldrådet foretagne beregning af grundværdien ikke var i overensstemmelse  

 med Statsskattedirektoratets vejledning om ansættelse af grundværdi i tæt,  

 lav boligbebyggelse (meddelelse om 18. alm. vurdering nr. 1, februar 1986).
 Landsskatteretten bemærkede, at grundværdien i henhold til bestemmelserne  

 i vurderingslovens § 6, jf. § 13, stk. 1, udgør grundens handelsværdi i  

 ubebygget stand under hensyn til beskaffenhed og beliggenhed og til en i  

 økonomisk henseende god anvendelse.
 Et ingeniørfirma havde for ejerne til brug for Landsskatterettens  

 behandling af sagen foretaget en opmåling af ejendommens grundarealer fordelt  

 på forskellige arealkategorier, hvorefter ejendommens samlede areal på 13.855  

 m2 fordelte sig således:
 Repræsentanter for Landsskatteretten besigtigede ejendommen.
Efter det ved besigtigelsen konstaterede om grundens størrelse,  

 beliggenhed, form og bebyggelse fandt Landsskatteretten, at  

 Statsskattedirektoratets vejledning om ansættelsen af grundværdi i tæt, lav  

 boligbebyggelse burde finde anvendelse ved ansættelsen af grundværdien for  

 den påklagede ejendom.
Idet retten samtidig fandt den af skyldrådet skønnede  

 områdepris på 560 kr. for passende, og at det kunne lægges til grund, at der  

 på ejendommen var 43 boligenheder, blev grundværdien nedsat fra 10.252.700  

 kr. til 10.044.800 kr. med følgende specifikation:
