Aktier Offentliggørelse Bindende forhåndsbesked LR af 21/4 1998 Reference ABL § 1 LV 1997 S.G.2.4.8.
Ligningsrådet blev anmodet om at besvare  

 følgende Spørgsmål 1.
Er ligningsrådet enig i, at det beløb, stort  

 7 mio. kr., som aktionær X modtager i 1998 i forbindelse med  

 underskrivelse af aktieoverdragelsesaftalen, vil blive beskattet i  

 indkomståret 1998 og efter reglerne i ABL? 2.
Er Ligningsrådet enig i, at de  

 overskudsafhængige beløb, som X måtte modtage i  

 henholdsvis 1999 og 2000, vil blive beskattet med virkning for  

 indkomståret 1998 og efter reglerne i ABL, derved at  

 indkomstfastsættelsen for indkomståret 1998 genoptages, og det  

 oprindeligt opgjorte afståelsesvederlag reguleres med de nævnte  

 beløb? 3.
 Såfremt spørgsmål 2 besvares  

 benægtende:
Vil det gøre nogen forskel for besvarelsen af  

 spørgsmål 2, at den overskudsafhængige del af  

 afståelsesvederlaget i stedet for udbetales på én gang i  

 år 2000 på grundlag af selskabets overskud i 1998 og 1999? Sagsfremstilling og begrundelse:
 X er eneejer af selskabet A A/S.
X overvejer at sælge sit selskab til B.  

 Købesummen forudsættes betalt med 7 mio. kr. ved underskrift af  

 endelig aftale.
Desuden skal køber betale sælger 150 % af  

 overskuddet efter skat i regnskabsåret 1998, der forventes godkendt i  

 april 1999. Endelig skal køber betale sælger  

 restkøbesummen, beregnet med 160 % af overskuddet efter skat i  

 regnskabsåret 1999, der forventes godkendt i april 2000.
 Om de nærmere betingelser oplyses  

 følgende:
 X forudsættes at fortsætte som direktør  

 indtil der findes en ny direktør, hvilket forventes at ske senest  

 31/12 1998. Herefter vil  X formentlig fortsætte som menig  

 bestyrelsesmedlem samt i en vis udstrækning som konsulent for selskabet  

 i 1999. Det forventes dog, at arbejdsbyrden i denne forbindelse gradvist vil  

 blive aftrappet hen over årene 1998 og 1999 for helt at bortfalde ved  

 udgangen af 1999.
X er i årene 1994, 1995 og 1996 blevet  

 aflønnet af selskabet med ca. kr. 60.000 pr. måned + fri bil.
I  

 1997 steg X s løn til ca. kr. 350.000 pr. måned + fri bil.
Det  

 oplyses, at årsagen til den kraftige stigning har været et  

 ekstremet højt arbejdsniveau kombineret med, at selskabet har haft en  

 utrolig høj indtjening i 1997, der har givet plads til den høje  

 løn samt desuden stadig også har givet plads til en forventet  

 positiv udbyttebetaling.
 Skatteyderens advokat har uddybet dette i skrivelse af 9/2  

 1998, idet det oplyses, at A A/S i 1997 fordoblede resultatet før  

 løn til ægtefællerne og før skat.
 Af konkurrencemæssige grunde ønskede ikke at  

 vise for gode resultater i det officielle årsregnskab og valgte derfor  

 at forhøje lønnen.
Aflønningen under de nye ejere er endnu ikke  

 forhandlet på plads.
Men det forventes, at lønnen for 1998 og  

 1999 vil ligge i et niveau omkring 60.000 kr. pr. måned + fri bil.
 Det er advokatens opfattelse, at en løn af denne  

 størrelsesorden er fuld markedsmæssig for et selskab af den  

 omhandlede art og med 4 administrative medarbejdere samt ca. 45 freelance  

 konsulenter.
X s ægtefælle oplyses at have arbejdet  

 på fuld tid i selskabet i 3½ år, og er i 1995 og 1996 i  

 gennemsnit (incl. overarbejde og tantieme) blevet aflønnet med 113.000  

 kr. pr. måned.
I 1997 dog med 100.000 kr. pr. måned.  

 Ægtefællerne har således samlet hævet en  

 årsløn på kr. 5.840.625 i 1997.
Også m.h.t. ægtefællen er det fortsat  

 uafklaret, hvorvidt hun fortsætter i selskabet under den ny ejer.
I  

 givet fald forventes det, at hendes løn bliver omkring 20.000 kr pr.  

 måned på nedsat tid.
Med hensyn til den del af købesummen, der er  

 afhængig af selskabets resultater i 1998 og 1999 oplyses, at X har en  

 forventning om, at selskabet opnår nogle gode, positive resultater.
Der  

 gøres dog opmærksom på, at mange ting kan spille ind, og  

 at resultaterne i sin yderste konsekvens kan blive negative.
Der peges i den  

 forbindelse på, at branchen i disse år er utrolig turbulent med  

 fejlslagne fastprisleverancer eller manglende mulighed for at fastholde  

 medarbejderne.
For at sikre X mod købers konkurs forventes der  

 tegnet en kautionsforsikring, baseret på nogle forventninger/antagelser  

 om, hvad selskabets overskud bliver.
Der er kalkuleret med, at der 1/4 1999  

 kommer 12 mio. kr. til udbetaling, og at der 1/4 2000 kommer 18 mio. kr. til  

 udbetaling.
 Det er anmoderens opfattelse, at det skitserede salg er  

 identisk med den for Ligningsrådet tidligere afgivne bindende  

 forhåndsbesked (TfS 1994.110).
 Skatteforvaltningen mener ikke, at der umiddelbart  

 er analogi mellem den refererede afgørelse (TfS 1994.110) og den  

 konkrete sag.
 På 2 områder vurderer kommunen, at den  

 konkrete sag er forskellig:
 Det er oplyst:
 at X agter at fortsætte som direktør/  

 i bestyrelsen i resten af 1998 og derefter fungere på konsulentbasis i  

 resten af 1999.
at aflønningen forventes at ligge omkring  

 40-60.000 kr. pr. måned at X i året inden aktieafståelsen blev  

 aflønnet med 350.000 kr. på. måned + fri bil, medens der i  

 1998 og 1999 forventes aftalt en månedsløn/konsulenthonorar, som  

 før angivet.
Efter kommunens opfattelse er der her tale om en  

forskel, der næppe alene kan forklares i markedsvilkårene  

 eller X s personlige indsats i selskabet.
Samtidig er henset til, at der i  

 købsaftalen aftales overskudsafhængige beløb af en  

 størrelsesorden, der, i fald det går som forventet, formentlig  

 fuldt ud vil matche det beløb, X oppebar i løn i 1997, og som  

 han ville kunne oppebære i eget selskab i 1998 og 1999.
 Kommunen mener derfor ikke, at de overskudsafhængige  

 beløb kan betragtes som yderligere betaling for aktierne.
 Den kontante betaling for aktierne på kr. 7 mio.  

 indgår i aktieafståelsessummen i 1998 og aktieavancebeskattes i  

 1998, medens de overskudsafhængige beløb   efter kommunens  

 opfattelse   skal beskattes som løn/honorarindkomst i de aktuelle  

 år.
 Told- og Skatteregionen bemærker  

 følgende:
 Regionen lægger til grund, at aktieoverdragelsen  

 forudsættes at ske til et af sælger/hovedaktionær  

 uafhængigt selskab med modstående interesser.
 Advokaten har oplyst, at X i årene 1993 til og med  

 1997 modtog følgende beløb i løn:
1993: kr.	600.000 1994: kr.	750.500 1995: kr.	793.876 1996: kr.	1.197.876 1997: kr.	4.640.625 I beløbene er indeholdt fri bil og telefon og for  

 1997 pension på 400.000 kr.
 Selskabets resultater før løn,  

 afskrivninger, finansielle poster, skat og ekstraordinære poster var i  

 de samme perioder følgende:
 1993:	845.037 kr.
 1994:	1.820.012 kr.
 1995:	3.421.701 kr.
1996:	4.630.016 kr.	samt 1997:	8.231.000 kr.	(ej revideret) Regionen er enig med advokaten i, at X s aflønning  

 i 1997 er usædvanlig sammenlignet med aflønningen i de tidligere  

 anførte indkomstår.
 X forudsættes at fortsætte i selskabet som  

 direktør/bestyrelsesmedlem i hele 1998 og derefter fungere på  

 konsulentbasis i 1999.
Regionen finder ikke tilstrækkeligt grundlag for at  

 anfægte, at X s aflønning under det ny ejerskab sker på  

 almindelige markedsvilkår uagtet X gennem de seneste par  

 indkomstår har oppebåret en væsentlig højere  

 løn.
Regionen har herved henset til det oplyste om, at X s fremtidige  

 virke for selskabet vil være betydeligt begrænset i forhold til  

 perioden, hvor han ejede selskabet.
Desuden er henset til, at  

 ansættelsen forudsættes begrænset til maximalt 2  

 år.
 Ad spørgsmål 1:
 Herefter er det regionens opfattelse, at det kontante  

 beløb for aktierne ved salget, skal beskattes efter reglerne i  

 ABL.
 Ad spørgsmål 2:
Med hensyn til de beløb, der eventuelt kommer til  

 udbetaling de næstfølgende 2 år, og som er afhængig  

 af virksomhedens resultater i disse perioder, finder regionen, at disse  

 beløb ligeledes må anses som betaling for aktierne og derfor  

 beskattes efter reglerne i ABL.
Konsekvensen er, at dersom sælger  

 modtager yderligere beløb for aktierne, skal der i de år, hvor  

 beløbene modtages foretages en ny opgørelse af aktieavancen i  

 afståelsesåret med udgangspunkt i den samlede betaling for  

 aktierne.
 Spørgsmål 3 bortfalder herefter.
 Ligningsrådet kan tiltræde regionens  

 opfattelse.
