Pressenævnets kendelse i sag nr. 13-70-00534 Resumé Der blev klaget over, at TV 2 ikke omtaler, hvordan fædre bliver behandlet i samværssager.
Samtidig blev der klaget over, at Seernes redaktør ikke har grebet ind over for denne undladelse.
Klagen over Seernes redaktør afvises, da redaktøren ikke er omfattet af Pressenævnets kompetence.
TV 2 bestemmer selv, hvad mediet bringer.
Derfor afvises klagen over TV 2s manglende omtale af fædres behandling i samværssager.
 Pressenævnets formand udtaler:
 Pressenævnet træffer afgørelse om, hvorvidt god presseskik er tilsidesat, jf. medieansvarslovens § 34. Spørgsmålet om, hvorvidt mediers interne klageorganer har handlet i overensstemmelse med deres instrukser, falder uden for Pressenævnets kompetence.
 Klagen over Seernes redaktør afvises derfor, jf. medieansvarslovens § 43, stk. 2, nr. 1, 1. led.
 I overensstemmelse med det almindelige princip om redaktørens ret til at redigere mediet, er TV 2 berettiget til at beslutte, hvilke oplysninger man vil bringe i mediet.
TV 2 har efter det oplyste undladt at omtale, hvordan fædre behandles i samværssager.
Sådan som sagen foreligger oplyst, findes det at ligge inden for grænserne af redaktørens redigeringsret at undlade at omtale disse forhold.
 Klagen afvises herefter som åbenbar grundløs, jf. medieansvarslovens § 43, stk. 2, nr. 1, 2. led.
[Klager] har klaget til Pressenævnet, idet han mener, at TV 2 har handlet i strid med god presseskik ved ikke at omtale, hvordan fædre behandles i samværssager.
Klagen omfatter endvidere en klage over TV 2s Seernes redaktør.
 Sagen er behandlet sammen med sag nr. 13-70-00531, [Klager] mod DR.
[Klager] har til klagen bl.a. anført, at TV 2 har undladt at informere offentligheden om de overgreb, der har fundet sted i det daværende Civilretsdirektorat/Familiestyrelsen.
TV 2 har bevidst medvirket til, at en stor gruppe fædre uberettiget og ved manipulation er blevet hindret i samvær med deres børn.
TV 2s Seernes redaktør har ikke grebet ind over for denne undladelse [Klager] har endvidere anført, at Seernes redaktør ikke har grebet ind over for redaktører og journalister, der beskytter og hjælper hinanden.
 Pressenævnets formand udtaler:
 Pressenævnet træffer afgørelse om, hvorvidt god presseskik er tilsidesat, jf. medieansvarslovens § 34. Spørgsmålet om, hvorvidt mediers interne klageorganer har handlet i overensstemmelse med deres instrukser, falder uden for Pressenævnets kompetence.
 Klagen over Seernes redaktør afvises derfor, jf. medieansvarslovens § 43, stk. 2, nr. 1, 1. led.
 I overensstemmelse med det almindelige princip om redaktørens ret til at redigere mediet, er TV 2 berettiget til at beslutte, hvilke oplysninger man vil bringe i mediet.
TV 2 har efter det oplyste undladt at omtale, hvordan fædre behandles i samværssager.
Sådan som sagen foreligger oplyst, findes det at ligge inden for grænserne af redaktørens redigeringsret at undlade at omtale disse forhold.
 Klagen afvises herefter som åbenbar grundløs, jf. medieansvarslovens § 43, stk. 2, nr. 1, 2. led.
