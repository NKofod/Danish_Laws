(Til de forsikringsselskaber m.fl., der  

 er godkendt til tegning af forsikringer efter  

 arbejdsskadeforsikringsloven) I 1989 opsagde Den almindelige danske Lægeforening overenskomsten med  

 Finansministeriet om attester mv. til Staten, blandt andet omfattende  

 lægeerklæring I og II i arbejdsskadesager.
 Lægeforeningen er herefter af den opfattelse, at honorarfastsættelsen er  

 stillet fri, det vil sige, at den enkelte læge selv kan fastsætte sit  

 honorar.
 Omvendt er Finansministeriet, der på dette er Statens centrale  

 forhandlingspartner, af den opfattelse, at de hidtil gældende takster fortsat  

 skal anvendes, indtil andet er aftalt, jfr. herved Arbejdsskadestyrelsens  

 brev af 18. september 1989 til samtlige forsikringsselskaber m.fl.
 Denne særlige situation har nu medført:
1. at visse læger indsender attester mv. til  

 forsikringsselskaberne og Arbejdsskadestyrelsen pr. efterkrav, og 2. at visse læger kræver betalingen for attesterne hos  

 skadelidte med forventning om, at skadelidte efterfølgende får sit udlæg  

 godtgjort af forsikringsselskaberne/Arbejdssakdestyrelsen, og 3. at visse læger sender meddelelse om, at de har  

 udfærdiget attesten, der kan tilsendes, når lægen har modtaget betalingen, og 4. at visse læger herefter ikke agter at medvirke ved  

 behandlingen af de konkrete skadesager.
 Følgende kan oplyses om Arbejdsskadestyrelsens behandling af de ovenfor  

 beskrevne lægereaktioner:
Ad 1: Arbejdsskadestyrelsen har valgt at afvise lægeerklæringer, der  

 indsendes hertil pr. efterkrav.
Når en lægeerklæring er afvist sender  

 Arbejdsskadestyrelsen et brev til pågældende læge om begrundelsen for  

 afvisningen.
 Der vedlægges til orientering kopi af det brev Styrelsen anvender (bilag  

 1).
 Ad 2: Når Styrelsen modtager en anmodning fra skadelidte om at få  

 refunderet et beløb, der er betalt til en læge for at udstede en  

 lægeerklæring mv., vil skadelidte alene få refunderet et beløb i  

 overensstemmelse med den hidtidige (nu opsagt) overenskomst.
 Ad 3: Styrelsen accepterer ikke tilbageholdelse af erklæringen indtil  

 betaling har fundet sted (ligesom tilsendelse af erklæring pr. efterkrav ikke  

 accepteres), idet betaling af lægeerklæring efter Styrelsens praksis først  

 sker, når man har vurderet erklæringen, herunder om honorarkravet er rimeligt  

 i forhold til erklæringen.
 Ad 4: Styrelsen har i denne type af sager søgt at indhente de fornødne  

 lægelige erklæringer på anden måde, eventuel i form af relevante oplysninger  

 fra hospitaler eller erklæring fra speciallæge.
 Det bemærkes i denne forbindelse, at erklæringer fra speciallæger ikke er  

 omfattet af overenskomst, og at honorarfastsættelsen på dette område er fri.
 Arbejdsskadestyrelsen vil gerne orienteres om eventuelle andre problemer,  

 der måtte opstå i forbindelse med administrationen af  

 arbejdsskadeforsikringsloven som følge af opsigelsen af attestoverenskomsten.
Med venlig hilsen Ole Pontoppidan Ingen BILAG 1:
 Arbejdsskadestyrelsens brev til læger, der indsender erklæringer mv til  

 Styrelsen pr. efterkrav.
 Arbejdsskadestyrelsen har modtaget et brev fra Dem sendt pr. efterkrav.
 Styrelsen har afvist at betale det opkrævede beløb, og forsendelsen er  

 derfor af postvæsenet sendt tilbage til Dem.
Hvis De har udført et arbejde, der er rekvireret af Arbejdsskadestyrelsen, eller hvis der er tale om en skadesanmeldelse, skal man anmode Dem om at indsende erklæringen, attesten eller anmeldelsen på normal måde sammen med Deres eventuelle honorarkrav.
 Styrelsen vil herefter betale Deres honorar i overensstemmelse med  

 hidtidig praksis.
 Styrelsen beklager at måtte anvende denne fremgangsmåde, men man beder Dem  

 have forståelse for, at Styrelsen ikke har mulighed for at betale for  

 forsendelser, der ikke umiddelbart kan ses at være bestilt herfra, eller i  

 øvrigt umiddelbart ses at være indsendt hertil som led i Styrelsens  

 administration af arbejdsskadeforsikringsloven mv.
