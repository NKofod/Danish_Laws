I Medfør af Strandingslov af 10de April 1895 § 9 fastsættes herved  

 følgende: 1.) Politimesteren skal, naar han modtager Underretning om  

 stedfunden Stranding af Skib, for saa vidt han ikke har Forfald, selv  

 uopholdeligt give Møde paa Strandingsstedet for at varetage de ham efter  

 Strandingsloven paahvilende Pligter.
Ved sin Ankomst til Stedet har han at  

 forvisse sig om, at de Meldinger, som Strandingslovens § 2, 2det Stykke,  

 paabyde, ere foretagne, og i manglende Fald selv uopholdelig lade dem  

 foretage.
Ihvorvel Politimesteren i øvrigt under Bjergning er berettiget til  

 at lade møde for sig ved sin autoriserede Fuldmægtig, eller undtagelsesvis  

 ved en anden god Mand efter dertil erhvervet særlig Tilladelse fra Amtmanden,  

 bør han dog, dersom Strandingen er af Vigtighed, eller forudses at ville være  

 forbunden med særdeles Vanskeligheder, til hvis Udjævning hans personlige  

 Tilstedeværelse vil tjene, fremdeles saa vidt muligt selv udføre de Politiet  

 paahvilende Forretninger, fornemmelig paa de Dage, da noget særdeles vigtigt  

 eller vanskeligt kan ventes at forefalde.
Ogsaa bør han i Almindelighed, i  

 det mindste en Gang om Ugen, selv indfinde sig ved en Strandingsforretning,  

 naar denne varer i længere Tid, for personligt at underrette sig om,  

 hvorledes den er fremmet, og tage de Beslutninger, som maatte kunne tjene til  

 dens hurtigste og bedste Fremme.
2.) Ved Ledelsen af Bjergningsforetagender skal Politiet drage Omsorg for,  

 at alt iværksættes paa den hensigtsmæssigste Maade.
Det følger af sig selv,  

 at der fremfor alt bør sørges for Mandskabets Redning, dersom noget i den  

 Henseende endnu er at gøre paa den Tid, Politiet træder til, og ved Godsets  

 Bjergning bør der i alle Maader omgaas paa den for Ejeren gavnligste og mest  

 betryggende Maade.
Er der rimelig Udsigt til, at Skibet kan hjælpes fra  

 Stranden og igen gøres sejlbart, bliver dette fornemmelig Genstand for  

 Politiets og Bjergernes Omhu.
For saa vidt dette ej kan ske, blive alle  

 Skibspapirer først og fremmest at redde og tage i Bevaring; af Godset bør saa  

 vidt muligt det, der er kostbarest, først reddes, undtagen for saa vidt det  

 mindre kostbare vilde være udsat for Fordærvelse, og der ingen grundet  

 Anledning er til Frygt for, at det kostbareste vil ved Udsættelse med dets  

 Redning gaa tabt.
Det reddede bør bringes til et Sted, hvor det ikke er udsat  

 for at blive bortskyllet af Havet, og de kostbarere og let transportable Ting  

 bør saa vidt muligt bringes i sikker Bevaring under forsvarligt Lukke og  

 paalidelige Folks Ansvar.
Ligeledes bør de Ting, der ere mest udsatte for  

 Fordærv ved Luftens og Vejrets Paavirkning, bringes under Tag eller anden  

 tilstrækkelig Bedækning.
For saa vidt muligt bør alt bortføres i de Pakker  

 eller Fustager, hvori det antræffes.
Men hvor enten disses Størrelse ikke  

 tillader dette, eller hvor Pakkerne eller Fustagerne ere saaledes  

 beskadigede, at Varerne ej deri kunne være sikkert opbevarede, eller at endog  

 Varernes Udtagelse og Afsondring kan være fornøden for at redde dem fra  

 Bedærvelse, bliver der at forholde saaledes, som Omstændighederne fordre.
Dog  

 bør der, saa vidt dette kan ske uden Hindring for selve bjergningen, sørges  

 for, at Pakkernes eller Fustagernes Indhold saa nøjagtigt som muligt  

 bestemmes og optegnes eller paa anden Maade saaledes bekræftes, at Oplysning  

 derom ikke ville mangle.
Varernes Bortbringelse bør og besørges paa den  

 omhyggeligste Maade, saaledes, at de saa vidt muligt sikres baade imod  

 Beskadigelse og Underslæb.
 3.) Politiet har at sørge for, at alle uvedkommende, som indfinde sig ved  

 Strandingen, og som skønnes at være til Hinder for Bjergningsarbejdets  

 Udførelse, bortvises, ligesom det ogsaa bør bortvise Bjergere, som ved  

 Drukkenskab, Forsømmelighed eller Opsætsighed ere uskikkede til at bruges som  

 saadanne.
4.) Der bliver ved paalidelig Vagt at sørge for, at det, der ej har været  

 at indbringe i Huse, ikke bortstjæles eller paa anden Maade forvanskes, og  

 Politiet antager det fornødne Antal Mænd til dette Vagthold, saa vidt muligt  

 blandt de nærmest boende.
Ved foranførte som ved enhver anden Bjergningen  

 vedkommende Foranstaltning bør fornøden Sparsommelighed iagttages, følgelig  

 ikke et større Antal Personer antages til Vagthold eller anden uden for det  

 egentlige Bjergningsarbejde liggende Arbejde, end Nødvendigheden kræver.  

 Endvidere bør der sørges for, at Godset snarest muligt bringes i Bevaring paa  

 et bekvemt Sted og under forsvarligt Lukke.
Saa bør og det Gods, som enten  

 ved at gemmes er udsat for Bedærvelse, eller som i øvrigt efter Sandsynlighed  

 derved vilde tabe saa meget i Pris, eller paadrage saadanne Bekostninger, at  

 vedkommende ej kunne være tjente med dets Henliggen, snarest muligt sættes  

 til Auktion overensstemmende med Strandingslovens § 11. Ogsaa kan der med  

 Amtmandens Billigelse ved Auktion over en Del af det bjergede sørges for  

 foreløbig at skaffe de fornødne Midler til løbende uopsættelige Udgifter,  

 dersom Forskud ikke dertil kunne erholdes, eller de Betingelser, hvorunder  

 samme ere at faa, maatte være saa byrdefulde, at det vil være mere  

 overensstemmende med alle vedkommendes Tarv at søge Midlerne ved en saadan  

 Auktion.
Herved bør i Almindelighed de Varer, hvis Hengemmen og Konservation  

 vilde medføre de største Udgifter, vælges fremfor de øvrige.
5.) Over alt, hvad der foregaar ved Bjergningen, skal Politiet føre  

 Protokol.
Denne Protokol maa udvise, hvilken Dag og Time samt af hvem  

 Anmeldelsen er gjort; Dagen og Klokkeslættet, naar Politimesteren ifølge  

 deraf indfandt sig; Stedet, hvor, og den Tilstand, hvori han ved sin Ankomst  

 fandt Skibet og Godset; hvor vidt Skipper, Skibsfolk eller Passagerer fulgte  

 med Skibet, hvilke Personer da bør nævnes.
Forklaring skal modtages om, naar  

 og hvor Strandingen først blev bemærket, samt om, hvor vidt det er Mangler  

 ved Fyr og Sømærker eller andre Omstændigheder, og da hvilke, der have  

 foranlediget Strandingen, med alt videre, hvad der kan tjene til enten at  

 bedømme vedkommendes Forhold eller til at opdage, hvem Skibet tilhører, hvor  

 Folkene ere afblevne m.v.
Fremdeles bør der anføres de Beslutninger, som af  

 Politimesteren tages i Henseende til Bjergningens Iværksættlese eller dens  

 Fortsættelse, om den allerede maatte være begyndt, i hvilket Tilfælde derom  

 gøres omstændelig Forklaring i Protokollen.
Endvidere antegnes efterhaanden i  

 Protokollen, hvilke Bjergere, eller, hvor Fortegnelse over disse føres af  

 Bjergelavet, hvor mange Bjergere der daglig ere til Stede, hvilke Redskaber  

 (Baade, Ankere, Gangspil og Tov) de derved have benyttet, og hvad deraf ved  

 Brugen er gaaet tabt eller blevet forringet, ligesom og det Gods, der  

 bortføres fra Skibet, hvilket bør angives saa nøjagtigt, som Omstændighederne  

 tillade det.
Saa bemærkes og alt, hvad der ellers foregaar, og som enten kan  

 faa Indflydelse paa Ejernes og Bjergernes gensidige Rettigheder imod  

 hinanden, eller føre til Ansvar for nogen.
Endelig skal Protokollen indeholde  

 Oplysning, om en Strandingskommissionær er antagen, samt angaaende det for  

 ham overensstemmende med Frd. 2den December 1825 fastsatte Salær.
Politiet  

 har at sørge for, at der paa det Sted eller de Steder, hvor Godset afleveres,  

 af paalidelige Personer holdes Fortegnelse over Godset, og for saa vidt det,  

 uden skadelig Forhaling i Bjergningen, kan ske, bør denne Fortegnelse daglig  

 konfereres med den, som indeholdes i Protokollen over det bortførte Gods,  

 ligesom der bør ske en nøjagtigere Undersøgelse af Varernes Vægt, Maal,  

 Kvantitet, Mærker o.s.v. end den, der ved Bortførelsen fra Strandingsstedet  

 har kunnet finde Sted.
Ligesom Politiet har at vaage over, at der ved  

 Bortførelsen af Godset bruges den for Ejeren mest betryggende Fremgangsmaade,  

 saaledes skal det ogsaa paase, at dets Henlæggelse og Bevaring er udført paa  

 forsvarlig Maade efter de af ham tagne Beslutninger.
Ligesom Politimesteren  

 under hele Forretningen bør vaage over, at alt, hvad bjerges kan, bjerges og  

 kommer de vedkommende til Gode, saaledes bør Strandingsforretningen heller  

 ikke sluttes, inden alle vedkommende ere spurgte, om der vides noget  

 yderligere at bjerge, og Politimesteren selv har attesteret, at han ikke har  

 været i Stand til at opdage noget videre, som kan komme under Bjergning, end  

 det, Forretningen indeholder.
 6.) Til ovennævnte Forretninger behøver Politimesteren ikke at benytte den  

 sædvanlige Politi-Protokol, men kan indrette en særlig Strandingsprotokol,  

 der pagineres og gennemdrages samt forsynes med Amtmandens Autorisation.
7.) Hver Gang, Protokollen sluttes, bliver den at underskrive, foruden af  

 Politimesteren eller dennes Fuldmægtig, af Skipperen og  

 Strandingskommissionæren, hvis en saadan er brugt, samt af den eller dem, der  

 maatte være brugte som Tolke, og endvidere af Forbjergerne, hvis et Bjergelav  

 har medvirket, hvorhos Protokollen først bør tydelig oplæses, og alle  

 vedkommende have Adgang til at høre dens Oplæsning.
Det bemærkes hver Dag,  

 naar Forretningen begynder, og naar den sluttes.
8.) Hvis Politiet selv forstaar et Sprog, som Skipperen eller den, der  

 træder i hans Sted, taler, saaledes at de indbyrdes kunne gøre dem  

 forstaaelige for hinanden, bliver ingen særlig Tolk at benytte.
Men i modsat  

 Fald bør saa vidt muligt enten en edsvoren Tolk eller i Mangel af en saadan  

 to lovfaste Vidner, som have den fornødne Sprogfærdighed, bruges til den  

 gensidige Forklaring.
9.) Naar strandet Skib eller Gods skal sælges ved Auktion, bør denne  

 foranstaltes saaledes, at Godset kan ventes udbragt til de fordelagtigste  

 Priser.
Der bør altsaa vælges en saa bekvem Tid og et saa bekvemt Sted for  

 Auktionen, som Omstændighederne tillade.
Auktionen skal med saadan Frist, at  

 de lysthavende kunne have Lejlighed til at indfinde sig eller give deres  

 Kommissioner, bekendtgøres i det eller de stedlige Blade, som Politimesteren  

 finder bedst dertil egnede, og skal, naar den er af større Betydning, tillige  

 bekendtgøres i (den Berlingske politiske og Avertissements-Tidende); om  

 saadant findes hensigtsmæssigt, kan til Bekendtgørelse ogsaa benyttes dertil  

 egnede Fagblade.
Intet Vilkaar bør fastsættes, som kan afskrække de  

 lysthavende fra at indlade sig.
Som følge heraf maa det i Almindelighed anses  

 rettest, at Auktionsomkostningerne blive Køberen uvedkommende, hvis saadant  

 er almindeligt ved andre Auktioner paa Egnen, og hvis noget Tillæg til  

 Auktionsbudene i Anledning af Omkostninger skulde foreskrives, maa i alt Fald  

 dettes Størrelse aldeles nøjagtigt opgives.
Auktionskonditionerne skulle,  

 naar Salg angaar Gods, hvis Ejer formedelst Fraværelse i denne Henseende ikke  

 selv kan varetage sit Tarv og ej heller dertil har befuldmægtiget nogen,  

 overensstemmende med Strandingslovens § 11, jfr. § 13, forelægges Amtmanden  

 til Approbation tillige med de Bestemmelser, der blive at tage i Henseende  

 til Tid, Sted og Kundgørelsesmaade.
Inkassator vælges af Politimesteren, dog  

 at Amtmanden har at godkende Valget samt at fastsætte det Inkassator  

 tilkommende Salær.
Dette maa i Reglen ikke sættes til mere end 4 pCt. af de  

 Beløb, hvorpaa der gives Kredit, og 2 pCt. af dem, der betales kontant,  

 medmindre Amtmanden skønner, at Inkassationen ikke kan faas udført for denne  

 Betaling.
 Det indkomne Auktionsbeløb skal, for saa vidt det ikke straks anvendes til  

 at dække paa Godset hvilende Udgifter, anbringes i en solid Sparekasse eller  

 Bank.
 10.) Politimesteren har at drage omsorg for, at de Spise- og Drikkevarer,  

 som findes havarerede, blive undersøgte og behandlede efter Plakaten af 29de  

 Marts 1814.
 11.) Naar Strandinger indtræffe paa en Tid, da Karantæne er paabudt,  

 forholdes der overensstemmende med (Lov Nr. 97 af 2den Juli 1880 § 39 jfr.  

 Lov Nr. 40 af 30te Marts 1885 § 7).
12.) Naar Bjergningen er bragt til Ende og Realisation af det bjergede,  

 for saa vidt saadan skal finde Sted, er sket, bliver en Opgørelse over  

 samtlige af Bjergningen flydende Omkostninger at foretage og at forelægge i  

 et Møde, paa hvilket der, efter forudgaaet Underretning til alle i Sagen  

 interesserede, der findes paa Stedet, gives disse Lejlighed til at udtale  

 sig.
Opgørelsen tillige med Strandingsprotokollen, i hvilken fornøden  

 Forklaring om det paa Mødet passerede bliver at optage, forelægges derefter,  

 forinden videre Udbetaling finder Sted, Amtmanden til Prøvelse.
 Udlægges Bjergelønnen in natura, foretager Politimesteren Fordelingen  

 under Tilkaldelse af Ejerne eller deres Repræsentanter.
