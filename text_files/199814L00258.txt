Betænkning afgivet af Erhvervsudvalget den 10.  

 december 1998 Betænkning over Forslag til lov om ændring af lov om  

 visse selskabers aflæggelse af årsregnskab m.v., lov om  

 aktieselskaber, lov om anpartsselskaber, skattekontrolloven og forskellige  

 andre love (Tilpasning af dansk lovgivning som følge af euroens  

 indførelse i en række andre EU-lande) Udvalget har behandlet lovforslaget i nogle møder  

 og har herunder stillet spørgsmål til økonomiministeren,  

 som denne har besvaret skriftligt.
 Der er af økonomiministeren og nogle  

 mindretal stillet ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Centrum-Demokraternes, Det Radikale Venstres og  

 Kristeligt Folkepartis medlemmer af udvalget) lovforslaget til  

vedtagelse med de af økonomiministeren stillede  

 ændringsforslag.
Flertallet er enig med erhvervsministeren i svaret  

 på spørgsmål 2 til lovforslag nr.
L 63 (forslag til  

 bogføringslov), jf.
L 63 - bilag 11, når det her hedder: »Jeg  

 finder, at virksomhederne hurtigst muligt bør have mulighed for at  

 afregne og foretage indberetninger i euro til offentlige myndigheder.« Flertallet forudsætter på denne baggrund, at  

 regeringen arbejder for snarest muligt at realisere denne  

 målsætning.
 Flertallet anmoder desuden regeringen om at give  

 Folketinget en redegørelse for det samlede problemkompleks inden  

 grundlovsdag 1999.
 Et mindretal (Dansk Folkepartis og Fremskridtspartiets medlemmer af  

 udvalget) indstiller lovforslaget til vedtagelse med det under nr. 1  

 stillede ændringsforslag.
 Et andet mindretal (Socialistisk Folkepartis medlem af udvalget)  

 indstiller lovforslaget til forkastelse ved 3. behandling, men vil  

 stemme for de af mindretallet under nr. 2 og 3 stillede  

 ændringsforslag.
 Efter mindretallets mening er lovforslaget  

 overflødigt og ikke gennemarbejdet.
 Økonomiministerens besvarelser af  

 spørgsmålene fra Folketingets Erhvervsudvalg viser, at  

 lovforslaget er en tom skal, idet myndighederne (tilsyns- og skatte- og  

 afgiftsmyndighederne) slet ikke er klar til at modtage regnskaber i euro.  

 Således skal der reelt ske tilbageregning til DDK i forhold til  

 myndighederne i afgifts- og skattemæssige spørgsmål  

 m.v.
 Det naturlige havde været at indføje de  

 foreslåede regler i forslaget til ny bogføringslov (L 63) samt  

 derefter at gennemføre tilpasning af regnskabs-, tilsyns- og skatte-  

 og afgiftslovgivningen i takt med, at de pågældende myndigheder  

 er forberedt på at modtage indberetninger og afregninger i euro.
Hvis lovforslaget skal vedtages, bør det være  

 med det af mindretallet stillede ændringsforslag om, at et regnskab kun  

 kan aflægges i euro, hvis det er baseret på bogføring i  

 euro.
Det er uden mening at tillade regnskabsaflæggelse i euro, hvis  

 den underliggende bogføring er ført i danske kroner, idet det  

 bemærkes, at der selvfølgelig kan aflægges regnskab i DKK  

 og samtidig angives de tilsvarende oplysninger i euro.
 Mindretallet har intet imod, at det tillades at  

 føre bogholderiet i euro, hvis dette er mest praktisk for  

 virksomheden, og i sådanne tilfælde vil det selvfølgelig  

 være rimeligt, at regnskabet også kan aflægges i euro.  

 Derimod er det uden mening kun at aflægge regnskabet i euro, hvis  

 bogholderiet føres i DKK.
 Et tredje mindretal (Enhedslistens medlem af udvalget) indstiller  

 lovforslaget til forkastelse ved 3. behandling, men vil stemme for det af  

 mindretallet under nr. 1 stillede ændringsforslag.
Ændringsforslag Til § 1 Af	et mindretal (EL), tiltrådt af et mindretal (DF  

 og FP):
 1) Nr. 1 affattes således:
 »1. § 5 a affattes således:
»§ 5 a.
I årsregnskaber, årsberetninger  

 og koncernregnskaber samt halvårsrapporter m.v., der udarbejdes efter  

 bestemmelserne i denne lov, skal beløbene anføres i danske  

 kroner.
Stk. 2. De i stk. 1 omhandlede årsregnskaber  

 m.v. kan suppleres med talmæssige oplysninger, der er anført i  

 fremmed valuta til den omregningskurs, der gjaldt på  

 balancetidspunktet.
Omregningskursen anføres.«« Af	et mindretal (SF):
 2) I den under nr. 1 foreslåede affattelse af § 5  

 a udgår stk. 1, 2. og 3. pkt., og i stedet  

 indsættes som nye punktummer:
»Et selskab må kun anføre beløb i  

 euro, hvis de til grund liggende poster i bogføringen er registreret i  

 euro.
Dette gælder dog ikke koncernregnskaber, eller hvis de  

 nødvendige oplysninger ikke kan fremskaffes fra andre  

 virksomheder.« 3) I den under nr. 1 foreslåede affattelse af § 5  

 a indsættes efter stk. 1 som nyt stykke:
»Stk. 2. Ved bekendtgørelse kan Erhvervs- og  

 Selskabsstyrelsen tillade, at beløbene anføres i andre valutaer  

 end de i stk. 1, 1. pkt., omhandlede.
Et selskab må kun anføre  

 beløbene i en af Erhvervs- og Selskabsstyrelsen tilladt anden valuta,  

 hvis denne er relevant for selskabet.
Stk. 1, 2. og 3. pkt., finder  

 tilsvarende anvendelse.« Stk. 2 og 3 bliver herefter stk. 3 og 4.
 Af	økonomiministeren, tiltrådt af et flertal  

 (S, V, KF, CD, RV og KRF):
Til § 8 4) I det under nr. 1 foreslåede § 20, 2. pkt.,  

 ændres »bogførings- og årsregnskabsloven« til:  

 »bogføringsloven og årsregnskabsloven«.
»(Vedtages ændringsforslaget, foretages tilsvarende  

 ændringer i det under § 4, nr. 1, foreslåede § 3 C, stk. 1, i  

 skattekontrolloven og det under § 5, nr. 1, foreslåede § 55, 2. pkt., i  

 lov om merværdiafgift (momsloven).)« Til § 9 5) Før nr. 1 indsættes som nyt nummer:
»01. I § 4, stk. 6, ændres »§ 8, stk.  

 6« til: »§ 8, stk. 7«.« Til § 10 6) Nr. 2 udgår.
Ny paragraf 7) Efter § 14 indsættes som ny paragraf:
»§ 01 I lov om beregning af et nettoprisindeks, jf. lovbekendtgørelse nr.  

 529 af 10. juni 1990, foretages følgende ændringer:
 1. § 1, stk. 2, ophæves.
 2. § 2 affattes således:
 »§ 2. Der indhentes hver måned oplysninger om  

 detailpriser for et udvalg af varer og tjenester i en periode fastsat af  

 Danmarks Statistik.
Stk. 2. De fornødne oplysninger om  

 detailpriser på varer og tjenester tilvejebringes ved henvendelse til  

 handlende m.v.
Henvendelsen til handlende m.v. sker enten skriftligt eller  

 ved personlig henvendelse til den handlende m.v. af en person bemyndiget  

 hertil af Danmarks Statistik.« 3. I § 5, stk. 1, 2. pkt., ændres  

 »kommunalbestyrelsen, henholdsvis Danmarks Statistik« til: »Danmarks  

 Statistik«.« Bemærkninger Til nr. 1 Ændringsforslaget har til formål at sikre, at  

 årsregnskaber efter årsregnskabsloven aflægges i danske  

 kroner.
Ændringsforslaget indebærer, at virksomhederne  

 skal aflægge årsregnskaber i danske kroner.
Virksomhederne vil  

 have mulighed for at supplere årsregnskabet med beløbsangivelser  

 i fremmed valuta, men beløbene i danske kroner skal altid  

 anføres.
 Ændringsforslaget forventes ikke at have  

 administrative, statsfinansielle eller miljømæssige  

 konsekvenser.
 Ændringsforslaget medfører, at der reelt ikke  

 sker ændring i forhold til den nugældende bestemmelse i  

 årsregnskabsloven. Ændringsforslaget medfører en  

 øget administrativ belastning, idet et selskab, der vælger at  

 aflægge regnskab i euro, også pålægges at  

 aflægge regnskab i kroner.
 Ændringsforslaget giver ikke anledning til  

 yderligere bemærkninger end dem, der er anført med  

 fremsættelsen af lovforslaget.
Med ændringsforslaget bliver § 5 a identisk med den  

 nugældende bestemmelse bortset fra enkelte redaktionelle  

 ændringer og præciseringer.
Dog bibeholdes  

 halvårsrapporterne i opregningen af omfattede regnskabsdokumenter, idet  

 finansieringsanalyser (pengestrømsopgørelser) anses for en del  

 af årsregnskabet, jf. forudsætningsvis årsregnskabslovens §  

 5, stk. 3.
Det er dermed et krav, at årsregnskabet altid skal  

 aflægges i danske kroner.
Der vil være mulighed for at supplere  

 med beløbsangivelser i fremmed valuta, herunder euro, men  

 beløbene skal uanset denne mulighed altid anføres i danske  

 kroner.
Efter stk. 2 kan virksomheden oversætte de  

 anførte beløb i danske kroner til beløb i fremmed valuta  

 til balancetidspunktets kurs.
Virksomheden kan dog også vælge at  

 supplere med decideret omregnede beløbsangivelser, hvorved der som  

 hovedregel vil kunne gives et mere præcist billede af beløbene i  

 fremmed valuta, jf. hertil § 7, stk. 5, i forslag til bogføringslov (L  

 63), som blev fremsat den 28. oktober 1998 af erhvervsministeren.
Ændringsforslaget har til formål at sikre, at  

 der er overensstemmelse mellem årsregnskabs- og  

 bogføringsvalutaen, når årsregnskabet er i fremmed valuta.  

 Ændringsforslaget sikrer identitet mellem årsregnskabs- og  

 bogføringsvalutaen i de tilfælde, hvor årsregnskabet  

 aflægges i fremmed valuta, herunder euro.
Aflægges  

 årsregnskabet i danske kroner, er der ikke tilsvarende krav om  

 identitet i forhold til bogføringsvalutaen, hvilket er i  

 overensstemmelse med nugældende ret.
Ændringsforslaget vil i forhold til det oprindelige  

 lovforslag i visse tilfælde kunne bevirke en øget administrativ  

 belastning, idet der, når årsregnskab aflægges i euro, ikke  

 længere vil være mulighed for at bogføre de til grund  

 liggende poster i andre valutaer end euro.
Vanskelighederne for den skatte-  

 og afgiftsmæssige behandling vil være de samme som ved  

 lovforslaget.
Til nr. 2 og 3 Med ændringsforslaget stilles der krav om identitet  

 mellem den valuta, årsregnskabet aflægges i, og den valuta, som  

 bogføringen føres i, når årsregnskabet  

 aflægges i euro eller en af Erhvervs- og Selskabsstyrelsen tilladt  

 anden valuta.
Ofte ville selskabet imidlertid alligevel have haft samme  

 valuta i årsregnskabet og bogføringen, da det typisk er den  

 samme valuta, som er relevant i de to sammenhænge.
Bestemmelserne i  

 stk. 1 omfatter såvel årsregnskaber som koncernregnskaber.
I koncerner kan det være nødvendigt at  

 omregne udenlandske dattervirksomheders regnskabstal til moderselskabets  

 valuta.
Et krav om, at de udenlandske dattervirksomheder skal bogføre  

 i moderselskabets valuta er, imidlertid meget omkostningsfyldt.
Det er uden  

 nogen forholdsmæssig nytte, fordi omregningen ellers først ville  

 blive foretaget i forbindelse med konsolideringen af koncernens  

 årsregnskaber til koncernregnskabet.
Tværtimod kan den  

 påtvungne valuta være irrelevant for den pågældende  

 virksomhed.
Ligeledes kunne man komme i den situation, at danske  

 dattervirksomheder, der anvender danske kroner som regnskabsmæssig  

 valuta, i realiteten ville blive tvunget til at bogføre i euro, selv  

 om det for disse virksomheder ikke ville være til nogen nytte.
Derfor  

 foreslås en undtagelse for koncernregnskaber i et nyt § 5 a, stk. 1, 3.  

 pkt.
De samme grunde, der er opregnet for at undtage koncernregnskaber,  

 gælder også for værdiansættelse af kapitalandele i  

 datter- og associerede virksomheder til regnskabsmæssig indre  

 værdi (equity-metoden) og for pro rata-konsolidering af andele i joint  

 ventures.
Navnlig for associerede virksomheder gælder det, at  

 moderselskabet vanskeligt kan gennemtvinge et krav om bogføring i  

 euro, endsige få adgang til oplysningerne, hvorfor der også andre  

 steder i lovgivningen er indføjet undtagelsesbestemmelser, der skal  

 tilgodese disse forhold.
Disse situationer dækkes også af det  

 foreslåede nye punktum.
Det skal bemærkes, at hvis årsregnskabet  

 aflægges i danske kroner, vil der stadig kunne bogføres i en  

 anden valuta under de betingelser, der er givet i  

 bogføringslovgivningen.
Dette er i overensstemmelse med den  

 nugældende retstilstand.
Af lovtekniske grunde er stk. 1 foreslået opdelt i  

 to stykker, således at det nye stk. 1 omhandler danske kroner og euro,  

 mens det nye stk. 2 omhandler andre valutaer.
Også her er  

 indføjet en modificerende bestemmelse i stil med 3. punktum i stk.  

 1.
Til nr. 4 Som bestemmelsen er formuleret, kan det lede til den  

 opfattelse, at der er tale om én lov: bogførings- og  

 årsregnskabsloven, og ikke som tilfældet er to love:  

 bogføringsloven og årsregnskabsloven.
Til nr. 5 Der er alene tale om en konsekvensrettelse som  

 følge af, at lovens § 8, stk. 5, ændres til § 8, stk. 6.
Til nr. 6 Ifølge § 1, nr. 8, i lovforslag nr.
L 6 (om  

 ændring af lov om banker og sparekasser m.v.) fremsat den 8. oktober  

 1998 ophæves § 7 g i lov om banker og sparekasser m.v., jf.  

 lovbekendtgørelse nr. 730 af 6. august 1996, som ændret ved § 2  

 i lov nr. 475 af 10. juni 1997, § 4 i lov nr. 414 af 26. juni 1998 og § 1 i  

 lov nr. 491 af 1. juli 1998. § 1, nr. 8, i L 6 træder i kraft den 1.  

 januar 1999. Konsekvensrettelsen i § 7 g fra ecu til euro er derfor  

 overflødig.
Til nr. 7 Den hidtil gældende metode til korrektion for  

 sæsonsvingninger, jf. lovens § 1, stk. 2, er i dag ikke  

 hensigtsmæssig.
Det forventes, at Eurostat på et tidspunkt vil  

 udarbejde retningslinjer for eventuel korrektion for sæsonbestemte  

 priser for beregning af EU-harmoniserede forbrugerprisindeks (HICP). Det vil  

 i den forbindelse være en betydelig fordel, at en eventuel  

 sæsonkorrektion sker efter samme metode i nettoprisindekset som i  

 HICP.
Af hensyn til rettidigt at kunne levere prisindeks til  

 Eurostat er det nødvendigt at fremrykke den hidtidige fastsatte  

 indsamlingsperiode mellem den 15. og 21. i hver måned.
Af hensyn til  

 Danmarks Statistiks tilrettelæggelse af arbejdet og mulige fremtidige  

 EU-regler på området, er det desuden uhensigtsmæssigt, at  

 loven nævner en bestemt kalenderperiode, hvori prisindsamlingen skal  

 foregå.
Derfor foreslås en formulering af lovens § 2, stk. 1,  

 uden fastsættelse af en bestemt kalenderperiode.
 Endelig er indholdet af det nuværende § 2, stk. 2,  

 vedrørende kommunalbestyrelsernes rolle forældet, idet Danmarks  

 Statistik siden 1995 enten selv har indhentet priserne, eller priserne er  

 blevet indhentet af prisindsamlere på vegne af Danmarks Statistik.
 Samme begrundelse gør sig gældende for  

 ændringen af § 5, stk. 1.
