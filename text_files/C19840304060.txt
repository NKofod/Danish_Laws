 Baggrund.
 - Bekendtgørelse nr. 465 af 3. august 1982 om manuel transport.
Denne At-meddelelse oplyser om reglerne for manuel transport af  

 trykflasker.
Ved manuel transport forstås løft, læsning, bæring, slæbning  

 o.l., der udføres af een person eller flere personer i fællesskab.
 Ved manuel transport af trykflasker skal de almene regler for manuel  

 transport følges, se At-meddelelse nr. 4.05.1 om manuel transport.
 Ved vægten af en trykflaske forstås vægten inklusive eventuelt indhold.
 Ved manuelt løft af en trykflaske forstås, at een eller flere  

 personer uden selv at skifte plads flytter flasken fra eet sted til et andet  

 og herunder i kortere eller længere tid belastes af hele flaskens vægt.
 Ved manuel bæring  af en trykflaske forstås, at een eller flere  

 personer bevæger sig fra eet sted til et andet og herunder er belastet af  

 flaskens vægt.
 Ved manuel pålæsning af en trykflaske forstås, at een eller flere  

 personer bringer flasken fra et niveau til et højere liggende niveau,  

 eventuelt uden at være belastet af hele flaskens vægt.
 For trykflasker under 30 kg gælder kun de almene regler.
 For trykflasker over 30 kg gælder visse begrænsninger, der fremgår  

 af nedenstående skemaer.
 Fælles løft, bæring og pålæsning ved flere personer skal foregå i  

 hensigtsmæssig arbejdsstilling, men skal i videst muligt omfang undgås.
