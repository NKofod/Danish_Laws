Dobbeltbeskatning, Canada - Dobbeltbeskatning, - fratrådt koncernchef, - bonus, - mutual agreement Da der således forelå dobbeltbeskatning, anmodede  

 skatteyderens advokat om, at der i medfør af artikel XVI i den  

 dansk-canadiske dobbeltbeskatningsoverenskomst blev optaget forhandling  

 mellem de kompetente skattemyndigheder i de to stater.
 De canadiske skattemyndigheder gjorde gældende, at den i sagen  

 omhandlede bonus ikke kunne anses for omfattet af  

 dobbeltbeskatningsoverenskomstens artikel IX vedrørende  

 lønindkomst, og at forfaldstidspunktet for den pågældende  

 indkomst først indtrådte efter ophør af skatteyderens  

 fulde skattepligt til Danmark.
 Told- og Skattestyrelsen var, uanset det af de canadiske skattemyndigheder  

 anførte, af den opfattelse, at der var en sådan adækvat  

 årsagsforbindelse mellem bonusbeløbet og skatteyderens tidligere  

 ansættelsesforhold hos en dansk arbejdsgiver, at der efter  

 kildeskattelovens § 2, stk. 1, litra a), var intern dansk hjemmel til  

 indkomstbeskatning af bonusbeløbet.
Told- og Skattestyrelsen anførte endvidere, at der ikke i den  

 dansk-canadiske dobbeltbeskatnings overenskomst findes nogen bestemmelse om  

 »other income«, svarende til artikel 21 i OECD's modelkonvention.
For  

 så vidt bonusbeløbet ikke kunne anses for omfattet af  

 dobbeltbeskatningso verenskomstens artikel IX, måtte Told- og  

 Skattestyrelsen herefter være af den opfattelse, at den  

 pågældende indkomst ikke var omfattet af overenskomsten, hvorfor  

 denne ikke var til hinder for dansk beskatning af bonusbeløbet.
 De canadiske skattemyndigheder tiltrådte dette synspunkt og meddelte  

 samtidig, at Canada herefter som bopælsstat ville indrømme  

 skatteyderen credit for den danske skat.
 Det skal bemærkes, at den danske skatteansættelse er  

 påklaget til Landsskatteretten.
