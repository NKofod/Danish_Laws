 (Til de skattelignende myndigheder og amtstuerne).
 Eksemplarer af bekendtgørelse nr. 343 af 31. juli 1967 af lov om  

 indkomstbeskatning af aktieselskaber m.v. (selskabsskatteloven) er tidligere  

 udsendt.
 Til vejledning for skattemyndighederne omtales i det følgende de ændringer  

 og tilføjelser, der er gennemført i selskabsskatteloven ved lov nr. 207 af 3.  

 juni 1967.
 1. I forhold til lovbekendtgørelse nr. 271 af 29. juni  

 1966 er følgende bestemmelser ændret eller tilføjet:
 Om de enkelte ændringer og tilføjelser bemærkes følgende:
 2. Ad § 2, stk. 1:
Ved den ændrede affattelse af denne bestemmelse er det præciseret, at  

 kooperative hovedforeninger, jfr. § 1, stk. 2, der er hjemmehørende i  

 udlandet, men som driver virksomhed fra fast driftssted her i landet, er  

 undergivet begrænset skattepligt her.
Selv om andelshaverne i  

 medlemsforeningerne til hovedforeningen udelukkende anvender leverancerne i  

 deres bedrift, kan opgørelsen af hovedforeningens indkomst ved beskatningen  

 her i landet ikke ske efter de for indkøbsforeninger gældende regler, men  

 indkomsten må opgøres efter skattelovgivningens almindelige regler om  

 indkomstopgørelse, jfr. i øvrigt § 9, stk. 1, i selskabsskatteloven.
 3. Ad § 2, stk. 3, og § 24, stk. 2:
 Den ændrede affattelse af de nævnte bestemmelser er alene af redaktionel  

 karakter og tilsigter kun at tydeliggøre, at grønlandske eller færøske  

 selskaber, der driver virksomhed fra fast driftssted her, er undergivet  

 begrænset skattepligt.
 4. Ad § 3, stk. 1:
 Ved ændring af bestemmelsens nr. 4 er der tilvejebragt hjemmel for, at  

 fjernvarmeværker fra og med skatteåret 1968-69 er undtaget fra skattepligt  

 under samme betingelser, som gælder for elektricitets-, gas- og vandværker.  

 Det er således en betingelse for fritagelsen, at adgangen til leverance fra  

 værket står åben for alle inden for det område, hvor værket arbejder, og at  

 værkets indtægter - bortset fra normal forrentning af en eventuel  

 indskudskapital - ifølge vedtægtsmæssig bestemmelse udelukkende kan anvendes  

 til værkets formål.
Ved ændring af nr. 7 er Boligselskabernes Garantifond og Landsbyggefonden  

 for det almennyttige Byggeri fra og med skatteåret 1966-67 undtaget fra  

 skattepligt.
De nævnte fonds svarer formålsmæssigt til de boligselskaber, som  

 allerede er fritaget for skattepligt i selskabsskatteloven.
 Ved nr. 10 er Arbejdsmarkedets Tillægspension fra og med skatteåret  

 1966-67 undtaget fra skattepligt.
Ved nr. 11 er pensionskasser, der er undergivet tilsyn efter loven om  

 tilsyn med pensionskasser (lovbekendtgørelse nr. 163 af 26. maj 1959) fra og  

 med skatteåret 1967-68 fritaget for skattepligt.
Der er endvidere fra og med  

 samme skatteår tillagt finansministeren bemyndigelse til at undtage  

 pensionskasser, der ikke er undergivet tilsyn efter nævnte lov, fra  

 skattepligt.
Der vil ved udøvelsen af dispensationsbeføjelsen blive lagt vægt  

 på, om pensionskassen efter sine vedtægter alene har pensionsmæssigt formål  

 og alene kan anbringe sine midler på en måde, der i det væsentlige svarer til  

 den i tilsynsloven godkendte.
Ansøgninger om fritagelse skal indsendes til  

 finansministeriet, skattedepartementet, Christiansborg Slotsplads 1,  

 København K.
 5. Ad § 5, stk. 4:
Bestemmelsen vedrører de tilfælde, hvor et selskab eller en forening  

 overgår til skattefri virksomhed.
Der er i selskabsskattelovens § 5, stk. 1,  

 2 og 3, givet formelle regler om skattepligtens ophør, om anmeldelsespligt  

 vedrørende ophøret og om ekstraordinær ansættelse for perioden indtil  

 ophøret.
Med hensyn til disse bestemmelser henvises til kapitel II A i  

 skattedepartementets cirkulære nr. 274 af 22. december 1961 om  

 indkomstbeskatning af aktieselskaber m.v.
 Overgang til skattefri virksomhed for et aktieselskab kan ske ved, at det  

 på grund af ændring af vedtægter og virksomhed bliver omfattet af  

 bestemmelserne om undtagelse fra skattepligt i selskabsskattelovens § 3, stk.  

 1. For foreninger, der er skattepligtige i henhold til selskabsskattelovens §  

 1, stk. 1, nr. 6, kan overgang til skattefri virksomhed ske ved, at  

 foreningen ophører med at drive skattepligtig virksomhed eller med at  

 oppebære andel i overskud af en erhvervsvirksomhed, som ikke drives af  

 foreningen selv, jfr. § 1, stk. 3.
Derimod sidestilles hel eller delvis fritagelse for skattepligt, som  

 meddeles foreninger og selskaber i henhold til selskabsskattelovens § 3, stk.  

 2-5, ikke med overgang til skattefri virksomhed.
Reglerne i § 5 finder derfor  

 ikke anvendelse i disse tilfælde.
Ifølge bestemmelsen i § 5, stk. 4, sidestilles selve overgangen til  

 skattefri virksomhed med ophør af virksomheden og salg af de formuegoder, som  

 sammenslutningen ejer på tidspunktet for ophøret med den skattepligtige  

 virksomhed.
Overgang til skattefri virksomhed medfører, jfr. stk. 1, at  

 selskabets eller foreningens henlæggelser til investeringsfonds, som henstår  

 ubenyttet på tidspunktet for ophøret med den skattepligtige virksomhed, skal  

 efterbeskattes efter reglerne i § 10, stk. 2, i lov om investeringsfonds  

 (lovbekendtgørelse nr. 265 af 23. juni 1965), jfr. skattedepartementets  

 cirkulære nr. 182 af 18. december 1958 om investeringsfonds, afsnit I., pkt.  

 7.
Endvidere medfører overgangen til skattefri virksomhed pligt til at svare  

 skat af særlig indkomst af fortjeneste ved afståelse af en række af de i lov  

 om særlig indkomstskat m.v. omhandlede formuegoder.
Ved opgørelsen af  

 indkomsten for det tidsrum, der ligger til grund for den ekstraordinære  

 ansættelse i henhold til § 5, stk. 1, skal medregnes fortjeneste eller tab på  

 de formuegoder, som er i selskabets eller foreningens besiddelse på  

 tidspunktet for ophøret med den skattepligtige virksomhed.
Det drejer sig om  

 nedennævnte formuegoder, som er omtalt i § 2 i lov om særlig indkomstskat  

 m.v., jfr. lovbekendtgørelse nr. 122 af 6. april 1967:
maskiner og inventar, som er benyttet helt eller delvis erhvervsmæssigt, bygninger og installationer, som har været gjort til genstand for  

 skattefri afskrivning udover almindelig afskrivning i medfør af § 22 i lov om  

 skattefri afskrivninger m.v., jfr. lovbekendtgørelse nr. 267 af 15. juni  

 1967, good-will, tidsbegrænsede rettigheder, såsom patentret, forfatter- og kunstnerret og  

 ret til mønster eller varemærke, retten ifølge en udbytte-, forpagtnings- eller lejekontrakt, aktier og andelsbeviser, beløb, der ved ophør med den skattepligtige virksomhed kan bringes til  

 fradrag som uafskrevne ekstraordinære tilskud til hjælpe- og  

 understøttelsesfonds, jfr. §§ 2 og 21 i lov om beskatningen af  

 renteforsikringer m.v. (lovbekendtgørelse nr. 367 af 5. september 1967), samt fast ejendom.
 Foreninger, der er skattepligtige i henhold til § 1, stk. 1, nr. 6, i  

 selskabsskatteloven, skal dog ved opgørelsen af særlig indkomst kun medregne  

 fortjeneste eller tab på formuegoder, der har haft tilknytning til den  

 indkomstskattepligtige virksomhed, jfr. § 13 i lov om særlig indkomstskat  

 m.v.
 Den værdi, som skal benyttes for det enkelte formuegode ved opgørelsen af  

 fortjenesten eller tabet, er på den ene side anskaffelsessummen, den  

 skattefrit nedskrevne værdi eller den regulerede anskaffelsessum, jfr. § 7A i  

 lov om særlig indkomstskat m.v., og på den anden side de pågældende  

 formuegoders handelsværdi på tidspunktet for ophøret med den skattepligtige  

 virksomhed.
 Bestemmelserne i § 5, stk. 4, finder anvendelse på overgang til skattefri  

 virksomhed, der sker den 1. april 1968 eller senere.
 6. Ad §§ 5A, 5B og 5C:
I disse bestemmelser er der givet regler for beskatningen ved et selskabs  

 eller en forenings overgang til skattepligt efter en anden af  

 skattepligtsbestemmelserne i selskabsskattelovens § 1, stk. 1 og 2, end den  

 bestemmelse, i henhold til hvilken selskabet m.v. hidtil har været  

 skattepligtig.
Sådan overgang kan ske, hvis der f.eks. sker ændring i  

 selskabets eller foreningens virksomhed, i reglerne om overskudsfordeling  

 eller i kredsen af deltagere i selskabet eller foreningen.
 § 5A indeholder regler om overgang fra skattepligt i medfør af § 1, stk.  

 1, nr. 1, 2, 3, 5 eller 6, eller i medfør af stk. 2, 1. pkt., vil skattepligt  

 i medfør af § 1, stk. 1, nr. 3 a eller 4, eller i medfør af stk. 2, 2. pkt.
 Det karakteristiske ved sådan overgang er, at selskabet eller foreningen  

 m.v. forinden overgangen beskattes af en indkomst opgjort efter de  

 almindelige regler om indkomstopgørelse, medens den efter overgangen  

 beskattes af en indkomst opgjort som en procentdel af formuen.
Selskabet m.v. har før overgangen kunnet foretage skattefri afskrivninger  

 i overensstemmelse med reglerne i afskrivningsloven, herunder  

 ekstraafskrivning på bygninger og installationer, forlods afskrivning med  

 investeringsfondsmidler m.v. samt henlæggelser til investeringsfonds.  

 Endvidere har selskabet kunnet foretage skattefri afskrivning på good-will og  

 andre rettigheder i henhold til § 15 i lov om særlig indkomstskat m.v.
Til  

 gengæld har selskabet ved opgørelsen af den skattepligtige indkomst skullet  

 medregne fortjenester og tab ved afståelse af en række af de i § 2 i lov om  

 særlig indkomstskat m.v. nævnte formuegoder, jfr. foran under pkt. 5. Efter  

 overgangen vil selskabet m.v. hverken kunne foretage skattefri afskrivninger  

 med direkte virkning for indkomstopgørelsen eller henlæggelser til  

 investeringsfonds, ligesom det ikke er omfattet af reglerne i lov om særlig  

 indkomstskat m.v.
Det følger af reglerne i § 5A, stk. 1, at skattepligten efter de hidtidige  

 regler fortsætter indtil udgangen af det skatteår, i hvilket overgangen er  

 sket, og at selskabet m.v. ansættes ekstraordinært til indkomstskat af  

 indtægten fra udløbet af det regnskabsår, som er lagt til grund for den  

 ordinære ansættelse for nævnte skatteår, og indtil tidspunktet for  

 overgangen.
Den ekstraordinære ansættelse foretages efter samme regler, som  

 gælder for den ordinære ansættelse.
Ifølge bestemmelsen i § 5A, stk. 3, medfører overgangen til anden form for  

 skattepligt, at selskabets eller foreningens henlæggelser til  

 investeringsfonds, som henstår ubenyttet på tidspunktet for overgangen, skal  

 efterbeskattes, jfr. § 10, stk. 2, i lov om investeringsfonds, jfr.  

 lovbekendtgørelse nr. 265 af 23. juni 1965. Denne efterbeskatning sker ved,  

 at selskabets eller foreningens skatteansættelser for henlæggelsesårene  

 forhøjes.
Der henvises i denne forbindelse til skattedepartementets cirkulære  

 nr. 182 af 18. december 1958 om investeringsfonds, afsnit I., pkt. 7.
Endvidere medfører overgangen til anden form for skattepligt, at selskabet  

 m.v. ved opgørelsen af indkomsten for det tidsrum, der ligger til grund for  

 den ekstraordinære ansættelse i henhold til § 5A, stk. 1, skal medregne  

 fortjeneste eller tab på de formuegoder, som er i selskabets eller  

 foreningens besiddelse på tidspunktet for ophøret med den skattepligtige  

 virksomhed.
Det drejer sig om en række af de formuegoder, som er nævnt i § 2  

 i lov om særlig indkomstskat m.v., jfr. lovbekendtgørelse nr. 122 af 6. april  

 1967. Herom henvises til pkt. 5 ovenfor.
 Den værdi, som skal benyttes for det enkelte formuegode ved opgørelsen af  

 fortjenesten eller tabet, er på den ene side anskaffelsessummen, den  

 skattefrit nedskrevne værdi eller den regulerede anskaffelsessum, jfr. § 7A i  

 lov om særlig indkomstskat m.v., og på den anden side de pågældende  

 formuegoders handelsværdi på tidspunktet for overgangen.
Det bestemmes i § 5A, stk. 2, at selskabets eller foreningens bestyrelse  

 inden 4 uger efter den ændring, der medfører overgangen til anden form for  

 skattepligt, skal indsende anmeldelse herom til statens ligningsdirektorat,  

 Meldahlsgade 5, København V.
Med anmeldelsen skal følge en opgørelse af  

 indkomsten i det tidsrum, for hvilket den ekstraordinære ansættelse skal  

 foretages.
Undladelse af at indsende anmeldelse eller opgørelse medfører  

 bødeansvar for de personer, der er ansvarlige for undladelsen.
Indsendelse af  

 anmeldelse og opgørelse kan fremtvinges ved pålæg af daglige bøder, der  

 fastsættes af finansministeren og tilfalder statskassen.
 Anmeldelses- og opgørelsespligten er også foreskrevet, hvor ændringen sker  

 før begyndelsen af det skatteår, for hvilket selskabet m.v. første gang skal  

 skatteansættes i medfør af selskabsskattelovens § 4. Den ekstraordinære  

 ansættelse omfatter i disse tilfælde det tidsrum, der løber fra selskabets  

 eller foreningens påbegyndelse af skattepligtig virksomhed, og indtil  

 ændringen er sket.
 § 5B indeholder regler om en forenings overgang fra skattepligt i medfør  

 af § 1, stk. 1, nr. 3 a eller 4, eller i medfør af stk. 2, 2. pkt., til  

 skattepligt i medfør af § 1, stk. 1, nr. 1, 2, 3, 5 eller 6, eller i medfør  

 af stk. 2, 1. pkt.
 Det karakteristiske ved sådan overgang er, at foreningen forinden  

 overgangen beskattes som indkøbsforening eller produktions- og salgsforening  

 af en indkomst opgjort som en procentdel af formuen, medens indkomsten efter  

 overgangen opgøres efter de almindelige regler om indkomstopgørelse.
Foreningen har således før overgangen ikke kunnet foretage skattefri  

 afskrivninger med direkte virkning for indkomstopgørelsen eller henlæggelser  

 til investeringsfonds, ligesom den ikke har været omfattet af reglerne i lov  

 om særlig indkomstskat m.v.
Efter overgangen har foreningen derimod adgang  

 til at foretage skattefri afskrivninger i overensstemmelse med reglerne herom  

 i afskrivningsloven og loven om særlig indkomstskat m.v. § 15, ligesom der  

 kan foretages henlæggelser til investeringsfonds.
Endvidere finder reglerne i  

 lov om særlig indkomstskat m.v. anvendelse.
Det bestemmes udtrykkeligt i § 5B, stk. 1, at overgangen i skattepligten i  

 disse tilfælde først får virkning fra udløbet af det regnskabsår, i hvilket  

 den ændring, som har medført overgangen, er sket.
Der skal således ikke  

 foretages nogen ekstraordinær ansættelse i disse tilfælde.
 Ifølge § 5B, stk. 2, finder reglerne i selskabsskattelovens § 35A, stk.  

 3-7, anvendelse ved skatteansættelsen, der skal foretages på grundlag af  

 indkomsten i det regnskabsår, for hvilket ændringen efter ovenstående har  

 virkning, d.v.s. det regnskabsår, der følger efter det, hvori ændringen er  

 sket.
 Endvidere bestemmes det i § 5B, stk. 3, at bestyrelsen for foreninger, der  

 beskattes efter § 1, stk. 1, nr. 3 a eller 4, eller efter stk. 2, 2. pkt.,  

 hvert år samtidig med indgivelsen af selvangivelsen skal give oplysning om de  

 ændringer, der i det forløbne regnskabsår måtte være sket i foreningens  

 forhold på følgende punkter:
 § 5C indeholder regler om overgang fra beskatning efter en bestemmelse til  

 en anden, som ikke er omfattet af bestemmelserne i §§ 5A og 5B, d.v.s. enten  

 overgang fra skattepligt i medfør af § 1, stk. 1, nr. 1, 2, 3, 5 eller 6,  

 eller stk. 2, 1. pkt., til skattepligt i medfør af en anden af de lige nævnte  

 bestemmelser, eller overgang fra skattepligt i medfør af § 1, stk. 1, nr. 3 a  

 eller 4, eller stk. 2, 2. pkt., til skattepligt i medfør af en anden af disse  

 bestemmelser.
 Det karakteristiske ved sådan overgang er, at selskabet eller foreningen  

 både før og efter overgangen beskattes af en indkomst, der er opgjort efter  

 samme hovedprincipper.
 Det bemærkes, at ikke alle ændringer i et selskabs eller en forenings  

 forhold kan sidestilles med overgang, der er omfattet af disse bestemmelser.  

 § 5C omfatter således kun tilfælde af ændringer i virksomhed og formål m.v.,  

 som ikke efter de hidtil gældende regler må sidestilles med opløsning og  

 samtidig stiftelse af en ny sammenslutning.
 Et aktieselskab, der omdannes til en forening, som fremtidig er  

 skattepligtig efter § 1, stk. 1, nr. 6, vil således ligesom hidtil blive  

 anset som opløst, således at bestemmelserne i § 5 i selskabsskatteloven  

 finder anvendelse.
Det bestemmes udtrykkeligt i § 5C, stk. 1, at et selskabs eller en  

 forenings overgang til at være skattepligtig efter andre regler i § 1 end  

 hidtil først får virkning fra udløbet af det regnskabsår, i hvilket den  

 ændring, som har medført overgangen, er sket.
Der skal således heller ikke i  

 disse tilfælde foretages nogen ekstraordinær ansættelse.
Det fastslås i § 5C, stk. 2, at formuegoder, der er i behold hos selskabet  

 eller foreningen på tidspunktet for ændringen, anses for anskaffet på de  

 tidspunkter og til de anskaffelsessummer og formål, hvortil de oprindelig  

 blev erhvervet.
Det følger heraf bl.a., at der ikke i forbindelse med selve  

 overgangen kan foretages nogen opskrivning af anskaffelsessummen, jfr. f.eks.  

 reglerne om opgørelse af fortjeneste og tab i loven om særlig indkomstskat  

 m.v.
Endvidere kan ændringen ikke begrunde, at der ved senere salg af  

 formuegoder, der er anskaffet før ændringen, ses bort fra det forhold, at  

 formuegoderne måtte være anskaffet som led i næring eller i  

 spekulationshensigt.
Skattemæssige afskrivninger, herunder ekstraafskrivning  

 m.v. på bygninger og installationer, som er foretaget før ændringen, skal  

 anses for foretaget af selskabet m.v., som det fremtræder efter ændringen.  

 Det samme gælder nedskrivning på varelager og varer indkøbt på bindende  

 kontrakt.
Endelig skal henlæggelser til investeringsfonds, der henstår  

 ubenyttet ved ændringen, anses for sket i de indkomstår, hvori de oprindeligt  

 er foretaget.
 Bestemmelserne i §§ 5A, 5B og 5C finder anvendelse på ændringer, der sker  

 den 1. april 1968 eller senere.
 7. Ad § 18, stk. 2:
 Ifølge bestemmelsen udgør indkomstfradraget for brugsforeninger 1,25 pct.  

 p.a. af foreningens formue, og i tilfælde, hvor foreningens regnskabsperiode  

 er kortere eller længere end 12 måneder, skal maksimalgrænsen for  

 indkomstfradraget herefter tilpasses efter regnskabsperiodens længde.
 8. Ad § 24, stk. 1:
 Ifølge den ændrede bestemmelse er det tidspunktet for registreringen i  

 aktieselskabsregisteret, der er afgørende for, i hvilken skattekreds et  

 selskab skal skatteansættes.
 9. Ad § 30:
 Der er med virkning fra og med skatteåret 1967-68 givet ændrede regler om  

 opkrævning og tilbagebetaling af skattebeløb som følge af ændringer af  

 skatteansættelser for selskaber og foreninger.
Ved forhøjelse af ordinære skatteansættelser på et sådant tidspunkt, at  

 der ikke kan gives selskabet eller foreningen besked herom inden den 1.  

 november, forfalder herefter det beløb, der skal efterbetales, til betaling  

 den 1. i den måned, der følger efter den, hvori der er givet selskabet eller  

 foreningen meddelelse om forhøjelsen af ansættelsen.
Sidste rettidige  

 betalingsdag er den 20. i samme måned.
Når der i forbindelse med et selskabs eller en forenings opløsning,  

 overgang til skattefri virksomhed eller for udenlandske selskaber og  

 foreningers vedkommende ophør med at drive skattepligtig virksomhed her i  

 landet skal foretages en ekstraordinær skatteansættelse, jfr. lovens § 5,  

 stk. 1, § 5A, stk. 1, eller § 7, vedrørende tiden fra udgangen af det  

 regnskabsår, der er lagt til grund ved den sidste ordinære skatteansættelse  

 og indtil opløsningen m.v. finder sted, forfalder den på grund af den  

 ekstraordinære ansættelse pålignede skat den 1. i den måned, der følger efter  

 den, hvori der er givet selskabet eller foreningen meddelelse om ansættelsen,  

 dog tidligst samtidig med det ordinære skattebeløb.
Betalingsfristerne er de  

 samme som gælder for de ordinære ansættelser.
 Såfremt de forhøjede skattebeløb indbetales for sent, skal der svares  

 morarenter efter de almindelige regler, og restancerne kan inddrives ved  

 udpantning.
 Ved nedsættelse af en skatteansættelse skal for meget betalt skat  

 tilbagebetales senest den 20. i den måned, der følger efter den, hvori  

 skatterådet, landsskatteretten eller domstolene har truffet bestemmelse om  

 nedsættelsen.
 10. Ad § 35A, stk. 3 og 5:
 Disse bestemmelser omtales i et særligt cirkulære af dags dato om  

 beskatning af kooperative virksomheder.
 Skattedepartementet, den 3. oktober  

 1967.
Hans P.
Gøtrik.
/ E.
Møller.
