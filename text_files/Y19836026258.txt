 En humanitær hjælpeorganisation påtænkte i forbindelse med afholdelse  

 af et lotteri at uddele streamers til gevinstleverandøren, hvorpå der stod  

 »leverandør til X« landslotteri.' Forbrugerombudsmanden udtalte, at  

 der ikke i forbindelse med en ikke-erhvervsdrivendes afholdes af lotteri må  

 ske reklamering for erhvervsdrivende, eller disses produkter.
 Reklamering for leverandører af gevinster til  

 velgørenhedslotterier.
En landsdækkende humanitær hjælpeorganisation ansøgte Justitsministeriet  

 om tilladelse til afholdelse af lotteri, og i den forbindelse blev FO gjort  

 opmærksom på, at organisationen påtænkte at udlevere en streamer eller  

 rudeplakat til gevinstleverandørerne og andre erhvervsdrivende, der  

 forhandlede de varer, der var skænket til lotteriet.
På streameren skulle der  

 stå »leverandør til X's landslotteri 1983«.
 Efter FO's opfattelse må der ikke i forbindelse med en  

 ikke-erhvervsdrivendes afholdelse af lotteri ske reklamering for  

 erhvervsdrivende eller disses produkter, idet reklameringen i så fald kan  

 bevirke en overtrædelse af § 8, stk. 1, i markedsføringsloven.
 FO fandt derfor, at det måtte anses for stridende mod § 8, stk. 1, hvis  

 der i forbindelse med landslotteriet blev reklameret for erhvervsdrivende ved  

 brug af den pågældende streamer eller rudeplakat.
