Landsskatteretskendelse vedr.
Ejerlejlighed beboet af  

 fraflyttet ægtefælle anset for at have tjent til bolig for klageren Klagen skyldes, at klagerens ejerlejlighed ikke er anset for at have  

 tjent til bolig for klageren eller klagerens husstand.
Avancen ved salg af  

 ejendommen er herefter ikke anset for omfattet af  

 ejendomsavancebeskatningslovens  

 § 8. Klageren skyldes desuden, at klageren er beskattet af objektiv  

 udlejningsværdi for ejendommen.
Landsskatterettens afgørelse Kapitalindkomst Skatteankenævnet har anset  

 avance ved salg af ejendommen B 21, 4. tv i X med 160.000 kr. for  

 skattepligtig.
 Landsskatteretten anses  

 avancen for skattefri i henhold til ejendomsavancebeskatningslovens § 8, stk.  

 1.
 Skatteankenævnet har  

 beskattet klageren af objektiv udlejningsværdi med 13.070 kr.
 Landsskatteretten nedsætter  

 beskatningen til 0 kr.
Sagens oplysninger Klageren har erhvervet  

 ejendommen B 21, 4. tv. i X med overtagelsesdato den 1. februar 1997.  

 Købsprisen har udgjort 350.000 kr.
Ejendommen er en ejerlejlighed med et  

 areal  

 på 48 m².
Ejendommen har været udlejet fra overtagelsen og frem til 1. august  

 1998, hvor klagerens tidligere ægtefælle flyttede ind i ejendommen.
Klagerens  

 ægtefælle er fraflyttet lejligheden den 1. august 2000 og lejligheden sælges  

 pr. 15. august 2000. Salgsprisen har udgjort 564.833 kr.
Klageren er ophørt med  

 sambeskatning med den tidligere ægtefælle pr. 1. januar 1999, på grund af  

 faktisk adskillelse.
Klageren og hans ægtefælles er blevet skilt ved dom af  

 den  

 27. juni 2000, i henhold til ægteskabslovens § 32, idet parterne ikke har  

 levet  

 sammen de forudgående to år på grund af uoverensstemmelser.
Skatteankenævnets afgørelse Ejendomsavance Skatteankenævnet har anset  

 avance ved salg af ejendommen B 21, 4. tv. i X for skattepligtig.
Ejendommen  

 er  

 ikke omfattet af ejendomsavancebeskatningslovens § 8, idet den ikke har tjent  

 til bolig for klageren, men derimod klagerens ikke samlevende ægtefælle og  

 ikke  

 hjemmeboende søn.
Der foreligger ikke en  

 bodeling mellem klageren og dennes ægtefælle, hvorfor klageren, som tinglyst  

 ejer,  

 er anset for at have adkomst til ejendommen.
Klageren og hans ægtefælle har  

 levet adskilt og er ikke anset for at have fælles husstand i skattemæssig  

 henseende fra og med indkomståret 1999. Klagerens ægtefælle er således ikke  

 anset for at være omfattet af klagerens husstand i den periode, hun har  

 beboet  

 lejligheden.
 Der er ikke fremlagt en  

 ejendomsavanceopgørelse eller dokumentation for den faktiske fortjeneste.  

 Ankenævnet har derfor opgjort avancen skønsmæssig til 160.000 kr. ud fra de  

 ejendomsoplysninger, der fremgår af ToldSkat elektroniske ejendomsvurdering  

 og  

 salgsdata (SVUR).
 Der er desuden henvist til  

 afgørelserne SKM2002.344.VLR (TfS2002.619VLD), SKM2001.584.LSR (TfS2002.5LSR)  

 og LSRM1977.141.
Objektiv udlejningsværdi Skatteankenævnet har beskattet  

 klageren af objektiv udlejningsværdi med 13.070 kr.
 Når klagerens tidligere og  

 ikke sambeskattede ægtefælle får stillet klagerens lejlighed til rådighed er  

 klageren skattepligtig af den objektive udlejningsværdi, jf.  

 statsskattelovens  

 § 4, stk. 1, litra b.
 Det er lagt til grund, at  

 klagerens tidligere ægtefælle har afholdt driftsudgifterne på ejendommen  

 herunder også renter.
Den objektive udlejningsværdi  

 er fastsat til 500 kr. pr. m² årligt, baseret på gennemsnitshuslejepriser for  

 lejligheder i kvarteret.
Ved skønnet er der taget højde for at lejligheden er  

 på 48 m² og klagerens tidligere ægtefælle er fraflyttet adressen pr. 1.  

 august  

 2000.
Klagerens påstand og argumenter Ejendomsavance Repræsentanten har nedlagt  

 påstand om, at skatteansættelsen godkendes som selvangivet, således at avance  

 ved salg af ejendommen B 21, 4. tv. i X anses for skattefri.
Husstandsbegrebet i  

 ejendomsavancebeskatningslovens § 8 er ikke nærmere defineret i lovgivningen  

 og  

 bestemmelsen indeholder ikke hjemmel til at opstille et krav om, at  

 ægtefæller  

 skal være samboende.
Tværtimod giver bestemmelsens formulering  har  

 tjent til  

 bolig for ejeren  

  

 eller  

  

 dennes  

 husstand  kun mening, hvis husstanden også omfatter personer, der ikke  

 er  

 samboende.
Det er ubestridt, at  

 klagerens ægtefælle har beboet den pågældende ejendom i klagerens ejertid.
Da  

 ægteskabet mellem klageren og hans ægtefælle bestod frem til skilsmissen i  

 juni  

 2000 indgik de i samme husstand ind til dette tidspunkt.
 Ejendommen B 21, 4. tv. i X  

 har derfor tjent til bolig for ejerens husstand, og en avance ved salg af  

 ejendommen er således skattefri i medfør af ejendomsavancebeskatningslovens §  

 8.
Objektiv udlejningsværdi Repræsentanten har nedlagt  

 påstand om, at klageren ikke skal beskattes af objektiv lejeværdi med 13.070  

 kr.
 Da klageren og hans tidligere  

 ægtefælle indgik i samme husstand giver det ikke mening at beskatte klageren  

 af  

 objektiv lejeværdi, da dette er en del af den gensidige forsørgelsespligt,  

 jf.  

 retsvirkningslovens § 6, jf. § 2.
Skats indstilling Skat  

 har indstillet, at ejendomsavancen godkendes som skattefri jf.  

 ejendomsavancebeskatningslovens § 8, stk. 1, og at klageren ikke skal  

 beskattes  

 af objektiv udlejningsværdi ved ægtefællens anvendelse af hans lejlighed  

 forud  

 for skilsmissen.
Landsskatterettens bemærkninger og begrundelse Ejendomsavance Fortjeneste ved salg af fast  

 ejendom medregnes som udgangspunkt til den skattepligtige indkomst efter  

 reglerne i ejendomsavancebeskatningsloven, jf. lovens § 1, stk. 1.
 Fortjeneste ved afståelse af  

 en- og tofamilieshuse og ejerlejligheder skal dog ikke medregnes, hvis huset  

 eller lejligheden har tjent til bolig for ejeren eller dennes husstand i en  

 del  

 af eller hele den periode, hvori denne har ejet ejendommen, og hvor  

 ejendommen  

 har opfyldt betingelserne for at kunne afstås skattefrit, jf.  

 ejendomsavancebeskatningslovens § 8, stk. 1.
 Det er skatteyderen, der har  

 bevisbyrden for, at ejendommen har tjent til bolig i en del af dennes  

 ejertid.
I perioden fra 1. august 1998  

 hvor ægtefællerne fysisk faktisk har ophævet samlivet og frem til 1. januar  

 1999, hvor de i skattemæssig henseende har ophævet samlivet, jf.  

 kildeskattelovens § 4, stk. 4, anses de for at indgå i samme husstand rent  

 skattemæssigt.
Da klagerens tidligere hustru har beboet lejligheden i denne  

 periode anses lejligheden for at have tjent til bolig for klagerens husstand  

 og  

 således omfattet af ejendomsavancebeskatningslovens § 8, stk. 1.
 Avancen ved salg af  

 ejendommen B 21, 4. tv. i X er således skattefri.
Objektiv udlejningsværdi Såfremt ejeren af en fast  

 ejendom overlader benyttelsen af denne til en slægtning eller en anden  

 nærtstående person enten vederlagsfrit eller for en lavere husleje end det  

 lejedes værdi, beskattes ejeren af differencen op til udlejningsværdien, idet  

 denne difference er en ikke fradragsberettiget gaveydelse til lejeren, jf.  

 statsskattelovens § 4, stk. 1, litra b, 2. punktum.
Ved skønnet af den  

 objektive  

 lejeværdi tages der udgangspunkt i den leje, der lovligt kan opkræves efter  

 lejelovgivningens regler.
I  

 henhold til retsvirkningslovens § 6, jf. § 2, har ægtefællerne også efter  

 samlivsophævelse på grund af uoverensstemmelse gensidig forsørgelsespligt  

 overfor hinanden.
Denne forsørgelsespligt vedvarer frem til separation eller  

 skilsmisse.
 En  

 fordeling af boligudgifterne, ved at klageren overlader benyttelsen af sin  

 lejlighed til ægtefællen, må frem til skilsmissetidspunktet anses for  

 omfattet  

 af denne forsørgelsespligt og er således ikke skattepligtig.
 Klageren skal herefter ikke beskattes af objektiv  

 udlejningsværdi ved ægtefællens anvendelse af hans lejlighed forud for  

 skilsmissen.
