Skriftlig fremsættelse (25. januar 2006) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om  

 ændring  

 af forskellige skatte- og afgiftslove, lov om næringsbrev  

 til fødevarebutikker, lov  

 om restaurations- og hotelvirksomhed m.v. og lov om  

 miljøbeskyttelse  


  

 (Indsats mod skatte- og afgiftsunddragelse  fair  

 play  

 II) (Lovforslag nr.
L 145).
 Lovforslaget (fairplay II) er et led i regeringens bekæmpelse  

 af sort og illegalt arbejde og andre former for skatte- og afgiftssnyd  

 (Fairplay-kampagnen).
 Fairplay II  forslaget er endvidere omfattet  

 finanslovsaftalen for 2006. I aftalen af 7. november 2005 er herom anført  

 følgende:
I forbindelse med  

 Fairplay-kampagnen blev antallet af razziaer i hovedstadsområdet øget fra  

 sommeren 2005. Den forstærkede indsats vil blive udbredt til resten af  

 landet.  

 Parterne er i den forbindelse enige om at forhøje kontrolbøder i forbindelse  

 med afgiftsunddragelse.
Skatteministeriet arbejder i øjeblikket på en  

 opstramning, således at der fremover problemfrit kan ske kumulation af  

 kontrolbøder.
Forslaget er en del af fairplay II-lovforslaget.
Forslaget  

 indebærer øgede indtægter fra kontrolbøder. Regeringens samlede fairplaykampagne er nærmere beskrevet i  

 regeringspjecen Fairplay  fokus på holdninger fra oktober  

 2004. I pjecen er  

 beskrevet en række initiativer  herunder lovinitiativer  som  

 iværksættes i  

 2005/2006. Med dette lovforslag (Fairplay II) gennemføres bl.a. hovedparten  

 af  

 de lovinitiativer, der er nævnt i pjecen.
Lovforslaget indeholder følgende  

 elementer:
 Skærpede  

 regler om indberetning af udstationerede indenfor bygge- og anlægsbranchen.
Der er tale om en skærpelse af den allerede eksisterende  

 indberetningspligt i skattekontrollovens § 7 E, hvorefter danske  

 virksomheder,  

 der indgår aftale med udenlandske virksomheder om bygge- og anlægsopgaver,  

 som  

 strækker sig udover 3 måneder indenfor en 12 måneders periode, skal foretage  

 indberetning af en række identifikationsoplysninger vedrørende den  

 udenlandske  

 virksomhed.
Formålet med bestemmelsen er at sikre kontrol med om - og i givet  

 fald hvornår - der indtræder skattepligt for den udenlandske virksomhed.
 Med henblik på særligt at skærpe kontrollen med  

 skattepligtens indtræden for udstationerede inden for bygge- og  

 anlægsbranchen,  

 hvor anvendelsen af  

 udstationerede er  

 størst, foreslås  

 det, at indberetningspligten udvides til også at omfatte antallet af de  

 personer, som den udenlandske underentreprenør udstationerer i Danmark,  

 identiteten af disse, angivelse af hvilke perioder de pågældende skal udføre  

 arbejde her i landet samt oplysning om  

 kontraktssummens  

 størrelse.
Yderligere foreslås det at skærpe indberetningspligten  

 således, at der skal ske indberetning af alle aftaler, der indgås med  

 udenlandske virksomheder, uanset arbejdets varighed.
Fristen for indberetning  

 foreslås fastsat til tidspunktet for arbejdets påbegyndelse.
 Indgreb mod momskarruseller.
Lovforslaget indeholder forslag, der har til hensigt at give  

 told- og skatteforvaltningen nye værktøjer og at udvide de nuværende  

 værktøjer  

 i kampen mod svigen.
De nye værktøjer er:
  

 	  

 Udstedelse af en  

 notifikation (advarsel) til virksomheder, der uagtsomt eller i  

 god tro har deltaget  

 i momskarruseller.
Notifikationen vil indeholde en anvisning om, at  

 virksomheden fremover skal udvise større agtpågivenhed samt  

 en  

 række  

 mere konkrete anvisninger på,  

 hvordan virksomheden skal forholde sig overfor situationer, hvor de har  

 mistanke om, at der foreligger momskarruselsvindel.
   

 	  

 Mulighed for  

 registrering i  

 SKATs  

 kontrolinformationsregister  

 (KINFO).
   

 	  

 Under visse skærpende  

 omstændigheder solidarisk hæftelse for deltagere i momskarruseller.
 Skærpede regler om sikkerhedsstillelse.
 De eksisterende regler om sikkerhedsstillelse i opkrævningslovens  

 § 11 foreslås generelt skærpet således, at de tager målrettet sigte mod  

 virksomheder, hvor der skønnes at være et særligt behov for at stille krav om  

 sikkerhed.
Bl.a. foreslås det, at en virksomhed kan fratages den  

 skatte- og afgiftsmæssige registrering, hvis ikke de stillede krav om  

 sikkerhedsstillelse opfyldes.
Yderligere foreslås det, at der i § 11, stk. 1,  

 skabes adgang til at afkræve sikkerhed fra en virksomhed, der deltager i en  

 momskarrusel Parallelt hermed ophæves kravet i opkrævningslovens § 11 a  

 om, at selskaber som krav for skatte- og afgiftsmæssig registrering skal  

 kunne  

 dokumentere at have en minimumskapital på 125.000 kr. opgjort efter særlige  

 principper i selskabsskatteloven.
Der vil være tale om en betydelig lettelse  

 ved etableringen af selskaber med et beskedent kapitalgrundlag.
 Som led i bekæmpelse af ulovlig import og salg  

 af  

 punktafgiftspligtige  

 varer stilles der krav om registrering af varemodtagere.
 Det foreslås, at varemodtagere skal lade sig registrere med  

 de pligter, som en registrering normalt indebærer, nemlig at angive og betale  

 hver måned.
Det foreslås også, at virksomheder, der bliver straffet  

 efter loven, kan afkræves en sikkerhedsstillelse eller fratages  

 registreringen,  

 hvis de gentagne gange straffes efter loven.
Generhvervelse af registreringen  

 kan ske efter 1 år regnet fra datoen for fratagelsen.
Ved genregistrering vil  

 der  

 kunne  

 stilles krav om sikkerhedsstillelse.
 De virksomheder, der har fået frataget deres  

 varemodtagerregistrering eller ikke kan eller vil stille en sikkerhed, skal  

 for  

 hver vareforsendelse anmelde og stille en sikkerhed svarende til afgiften.
 Fastsættelse  

 af større og kumulative bøder, herunder etablering af hjemmel til udstedelse  

 af  

 administrative bøder i forbindelse med håndhævelse af pantreglerne.
Der er tale om en opstamning af de såkaldte colabøder (5.000  

 kr. bøder), som blev indført i 2002. Det foreslås, at der bliver mulighed for  

 at foretage absolut kumulation, dvs. sammenlægning af bøder (uden reduktion)  

 på  

 tværs af de afgiftslove, som var omfattet af colalovgivningen.
I  

 forarbejderne  

 understreges det, at bøderne bør være på minimum 5.000 kr. ved 1. gangs  

 overtrædelse, og  

 at  

 der  

 bør ske fordobling af bøden i gentagelsestilfælde.
 For så vidt angår overtrædelser af pantlovgivningen foreslås  

 indført adgang til at udstede administrative bøder af samme størrelse (5.000  

 kr.)  

 samt ligeledes mulighed for absolut kumulation og  

 fordobling i gentagelsestilfælde.
 Et forslag om bøde af samme størrelse og efter samme  

 principper stilles også i relation til den foreslåede skærpelse af  

 indberetningen vedrørende udstationerede.
 Justering  

 af registeret over næringsbreve (Næringsbasens) anvendelsesområde.
SKAT har på baggrund af de skærpede pantregler, som blev  

 vedtaget med fairplay I-pakken kunnet konstatere et betydeligt antal  

 overtrædelser af pantlovgivningen.
På baggrund heraf foreslås det, at også  

 overtrædelser af pantlovgivningen fremover indberettes til  

 næringsbrevsregisteret, og dermed indgår i den samlede vurdering af, hvorvidt  

 en fødevarevirksomhed skal have frataget sit næringsbrev.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til Folketingets  

 velvillige  

 behandling.
