A klagede med påstand om nedsættelse over den af skyldrådet foretagne  

 ansættelse af ejendomsværdien og stuehusets ejendomsværdi for en  

 landbrugsejendom.
Skyldrådet havde ansat ejendomsværdien efter  

 tillægsparcelværdiprincippet.
Klageren gjorde bl.a. gældende, at  

 ejendomsværdien burde ansættes på grundlag af driftsbygningernes tekniske  

 værdi, da ejendommen på grund af store krav til miljøinvesteringer var mindre  

 egnet til landbrugsdrift.
Derimod var ejendommens bygninger særdeles  

 velegnede til udlejning til lagerformål.
 Landsskatteretten fandt - efter besigtigelse af ejendommen og under  

 hensyn til driftsbygningernes standard m.v., herunder at disse måtte anses  

 for egnede både til landbrugsmæssig og alternativ benyttelse - at  

 ejendomsværdien var for høj og burde nedsættes og ansættes bl.a.
 under hensyntagen til driftsbygningernes værdi til alternative formål.  

 Stuehusets ejendomsværdi blev stadfæstet.
 A klagede over den af skyldrådet ved 18. alm. vurdering pr. 1. januar 1986  

 foretagne ansættelse af ejendomsværdien for en landbrugsejendom og stuehusets  

 ejendomsværdi med påstand om nedsættelse til henholdsvis 3.450.000 kr. og 0.
 Ejendommen var en landbrugsejendom med et jordtilliggende på 69,9588 ha og  

 stuehus, medhjælperbolig og driftsbygninger til landbrugsdrift.
 Ejendommens stuehus var opført i 1904 med et bebygget areal på 153 m2, en  

 udnyttet tagetage på 60 m2 og et kælderareal på 27 m2. Medhjælperboligen var  

 ligeledes opført i 1904 og havde et bebygget areal på 75 m2 og en udnyttet  

 tagetage på 40 m2.
 Driftsbygningerne bestod af 2 staldbygninger begge opført i 1904 med  

 bebyggede arealer på henholdsvis 199 m2 og 366 m2, en lade opført i 1925 med  

 et bebygget areal på 344 m2 og en stald opført i 1935 med et bebygget areal  

 på 366 m2.
 Ansættelsen af ejendomsværdien var specificeret således:
 Det fremgik af sagens oplysninger, at klageren ved slutseddel af 6. marts  

 1986 erhvervede ejendommen for en prioriteret købesum på 5.150.000 kr.,  

 svarende til 4.472.120 kr. kontant.
 Til støtte for påstanden om nedsættelse henviste klageren bl.a. til, at  

 ovennævte købesum omfattede løsøre for 700.000 kr., iflg. skødet, hvori de  

 væsentligste dele af det pågældende driftsmateriel var opregnet.
 Han gjorde endvidere gældende, at ejendomsværdien burde ansættes på  

 grundlag af driftsbygningernes tekniske værdi, da ejendommen på grund af  

 store krav til miljøinvesteringer var mindre egnet til landbrugsdrift,  

 hvorimod ejendommens driftsbygninger var særdeles velegnede til udlejning til  

 lagerformål.
 Endelig henviste klageren til, at medhjælperboligen var en ældre bygning  

 af beskeden standard, og ved beregningen af ejendomsværdien burde indgå med  

 et lavere beløb end forudsat ved ansættelsen.
 For så vidt angik påstanden om nedsættelse af stuehusets ejendomsværdi til  

 0, henviste klageren til, at stuehuset på vurderingstidspunktet var  

 saneringsmodent.
 Landsskatteretten besigtigede ejendommen.
 Landsskatteretten bemærkede, at ejendomsværdien i henhold til  

 bestemmelserne i vurderingslovens § 6, jf. § 9, stk. 1, skal ansættes til  

 handelsværdien på vurderingstidspunktet af den fasteejendom i dens helhed,  

 medens grundværdien for landbrugsejendomme i henhold til bestemmelserne i  

 vurderingslovens § 14, stk. 2, ansættes pr. arealeenhed efter, hvad jord af  

 beskaffenhed og beliggenhed som det pågældende jordstykke må antages efter  

 egnens priser at ville koste ved salg i ubebygget stand, når jorden tænkes at  

 høre til en middelstor bondegård i middelgod kultur.
 Endvidere bemærkedes, at stuehusets ejendomsværdi efter vurderingslovens §  

 33, stk. 4, fastsættes ved en fordeling af ejendomsværdien og grundværdien på  

 henholdsvis stuehuset med tilhørende grund og have og på den øvrige ejendom,  

 således at stuehusets ejendomsværdi udgør det beløb, hvormed huset med  

 tilhørende grund og have og under hensyn til dets størrelse, alder,  

 indretning og standard indgår i den samlede ejendomsværdi.
 Efter de bl.a. ved besigtigelsen fremkomne oplysninger om stuehusets  

 standard og vedligeholdelsesstand m.v. fandt Landsskatteretten ikke grundlag  

 for at tilsidesætte det af skyldrådet udøvede skøn over stuehusets  

 ejendomsværdi, hvorfor ansættelsen heraf blev stadfæstet.
