 Resumé  


  

 Dansk Blindesamfund klagede på en ældre mands vegne over en kommunes og et  

 socialt ankenævns afslag på at yde ham tilskud til indkøb af en  

 skrivemaskine.
Ombudsmanden udtalte at det var meget kritisabelt, at kommunen  

 ikke havde givet en korrekt begrundelse for afslaget.
Ombudsmanden fandt det  

 endvidere uforsvarligt at det sociale ankenævn - ved i afgørelsen at lægge  

 vægt  

 på at manden førte en begrænset korrespondance uden at søge omfanget af  

 korrespondancen belyst - ikke havde overholdt officialprincippet.
 Herefter måtte afslagene betragtes som ugyldige, og ombudsmanden  

 henstillede til det sociale ankenævn at sagen blev genoptaget. (J. nr.  

 1994-1728-002).
Afslag på støtte til skrivemaskine - manglende begrundelse Dansk Blindesamfund klagede  

 på A's vegne over en afgørelse truffet af et socialt ankenævn hvorefter A var  

 blevet meddelt afslag på hjælp til indkøb af en skrivemaskine.
Det fremgik af de  

 foreliggende oplysninger at Statens Konsulentvirksomhed for Blinde den 15.  

 juli 1993 indgav ansøgning for A til kommunen om en elektrisk skrivemaskine  

 som  

 hjælpemiddel.
A der var født den 29. september 1915 var senblind.
Han havde  

 på  

 daværende tidspunkt gået til maskinskrivningsundervisning og var ifølge en  

 erklæring af 1. juli 1993 fra læreren i maskinskrivning for blinde blevet  

 "meget bedre" til at skrive på maskine.
Læreren anbefalede at A fik  

 en skrivemaskine.
Skrivemaskinen skulle afhjælpe hans kommunikationshandicap  

 idet han ikke længere kunne benytte sig af håndskrift.
 Kommunen afslog i skrivelse  

 af 18. november 1993 "idet forvaltningen betragter en skrivemaskine som  

 et  

 almindeligt forbrugsgode".
Afgørelsen blev af Statens  

 Konsulentvirksomhed for Blinde i skrivelse af 6. december 1993 påklaget til  

 det  

 sociale ankenævn.
I klagen anførtes bl.a.:
 "...
Der ligger en række  

 afgørelser fra ankestyrelsen, på ovennævnte problemstilling, som alle når til  

 den konklusion, at det, at et hjælpemiddel kan købes i almindelige  

 forretninger, ikke samtidig er ensbetydende med, at det ikke er et  

 hjælpemiddel,  

 endvidere henledes opmærksomheden på bistandslovens § 58, med tilhørende  

 bekendtgørelse nr. 303 af 10. juni 1988 og vejledningen af 14. juni 1988. I  

 bekendtgørelsens § 1, stk. 2, anføres det bla. at hjælp ydes, "når  

 hjælpemidlet i væsentlig grad kan afhjælpe de varige følger af den nedsatte  

 funktionsevne og derved i væsentlig grad lette den daglige tilværelse." Af vejledningen side 30  

 afsnit NKH 21 kommunikationshjælpemidler, fremgår det at personer med  

 kommunikationshandicap, vil kunne have behov for hjælpemidler til nær og  

 fjern  

 kommunikation.
 Det er netop dette der her er  

 tale om, da en skrivemaskine er (A's) eneste mulighed for, skriftlig  

 kommunikation med offentlige myndigheder, familie, venner og pårørende.
..." Det sociale ankenævn stadfæstede  

 ved skrivelse af 26. april 1994 kommunens afslag.
Ankenævnet henviste til  

 "at en skrivemaskine nok vil kunne lette den daglige tilværelse i  

 hjemmet  

 for A, men ikke i så væsentlig grad at den kan ydes som et hjælpemiddel i  

 henhold til bistandslovens § 58".
 I klagen til mig gjorde Dansk  

 Blindesamfund bl.a. følgende gældende:
 "...
Derimod ønsker vi Deres  

 stillingtagen til, om den af (kommunen) i afslagsskrivelse af 18. november  

 1993  

 anførte begrundelse om at "forvaltningen betragter en skrivemaskine som  

 et  

 almindeligt forbrugsgode", som værende en begrundelse, der lever op til  

 kravene i Forvaltningslovens § 24. Ved henvisning til § 2 i  

 Socialministeriets  

 bekendtgørelse nr. 303 af 10. juni 1988, hvori det hedder: "Der kan  

 normalt ikke ydes hjælp til anskaffelse af hjælpemidler, som anses for at  

 være  

 almindelige forbrugsgoder", eliminerer kommunen sin forpligtelse til  

 efter  

 nævnte bekendtgørelse at yde støtte til anskaffelse af hjælpemidler i en lang  

 række situationer, hvor der skal kompenseres for et opstået handicap.
Vi  

 mener  

 derfor i Dansk Blindesamfund ikke at denne begrundelse er holdbar.
Det  

 sociale  

 Ankenævn tager i sin afgørelse af 26. april 1994 ikke stilling til den af  

 kommunen anførte begrundelse, men anfører som begrundelse for at tiltræde  

 kommunens  

 afslag flg.: "Det sociale Ankenævn har ved sin afgørelse lagt vægt på,  

 at  

 en skrivemaskine nok vil kunne lette den daglige tilværelse i hjemmet for  

 (A),  

 men ikke i så væsentlig grad, at den kan ydes som et hjælpemiddel i henhold  

 til  

 bistandslovens § 58". Denne afgørelse opfylder helt oplagt efter vor  

 opfattelse ikke kravene til begrundelse af en bebyrdende forvaltningsakt  

 efter  

 Forvaltningslovens § 24. Det reelle indhold af den anførte begrundelse er vel  

 blot en konstatering af, at (A) ikke opfylder lovens betingelser for at få  

 stillet en skrivemaskine til rådighed som hjælpemiddel.
Da ankemulighederne på det  

 sociale område, efter indførelsen af bestemmelsen i Bistandslovens § 15, stk.  

 5  

 er blevet såre begrænset, må de formelle retsgarantier i Forvaltningsloven  

 tillægges desto mere vægt i den daglige administration på området.
Det er på  

 denne baggrund, at vi i Dansk Blindesamfund anmoder Dem om at tage nærværende  

 sag op til kritisk vurdering for at få en belysning af de krav  

 Forvaltningsloven opstiller i denne henseende.
Der er tilsyneladende behov  

 for  

 en fortsat focusering på i hvilket omfang kommunerne lever op til deres  

 forpligtelser iflg.
Forvaltningslovens regler om begrundelse.
Vi er i Dansk  

 Blindesamfund i denne forbindelse, opmærksom på Deres redegørelse i Journal  

 nr.  

 1991-859-053-PK.
..." I en udtalelse af 10. august  

 1994 anførte kommunen at kommunen havde lagt vægt på "at en  

 skrivemaskine  

 vil kunne lette den daglige tilværelse i hjemmet, men ikke i så væsentlig  

 grad  

 at (kommunen) kan bevilge den som et hjælpemiddel i henhold til  

 bistandslovens  

 pgf. 58".
 Ankenævnet uddybede  

 begrundelsen for nævnets afgørelse således:
"Under henvisning til  

 Ombudsmandens skrivelse af 4. juli 1994 vedrørende (A) kan det oplyses, at  

 nævnet finder, at en skrivemaskine vil kunne lette den daglige tilværelse for  

 (A), idet denne selv vil være i stand til at kunne skrive sine breve - helt  

 eller delvist; men at nævnet på den anden side finder, at det må være  

 begrænset, hvor stor en korrespondance (A) har - (A) har også mulighed for at  

 kommunikere pr. telefon.
Nævnet finder således ikke, at betingelsen om at der  

 skal være tale om en lettelse af den daglige tilværelse i  

  

 væsentlig  

  

 grad er opfyldt.
Iøvrigt henholder det sociale  

 ankenævn sig til den trufne afgørelse." I et brev til Dansk  

 Blindesamfund udtalte jeg følgende:
 "  

  

 Begrundelserne for de meddelte afgørelser.
 Forvaltningslovens § 22 og §  

 24 har følgende indhold:
"  

  

 § 22.  

  

 En afgørelse skal, når den meddeles skriftligt, være ledsaget  

 af en begrundelse, medmindre afgørelsen fuldt ud giver den pågældende part  

 medhold." "  

  

 § 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
..." Afgørelsen om eventuel  

 tildeling af en skrivemaskine som hjælpemiddel blev afgjort i henhold til §  

 58  

 i bistandsloven samt Socialministeriets bek. nr. 303 af 10. juni 1988 om  

 ydelse af hjælpemidler efter bistandslovens § 58.
 § 58 i bistandsloven har  

 følgende indhold:
"  

  

 § 58.  

  

 Til personer med invaliditet eller varig sygdoms- eller  

 aldersbetinget svagelighed kan der ydes støtte til hjælpemidler, herunder  

 merudgifter til særlige beklædningsgenstande, som er nødvendige, for at pågældende kan udøve et erhverv,  

 eller i væsentlig grad kan afhjælpe pågældendes lidelse eller i væsentlig grad kan lette den daglige tilværelse i  

 hjemmet.
Stk. 2.  

  

 Socialministeren fastsætter regler om 1) afgrænsningen af de  

 hjælpemidler, hvortil der kan ydes støtte, og adgangen til genanskaffelse, ..." § 1 og § 2 i bek. nr. 303 har  

 følgende indhold:
 "  

  

 § 1.  

  

 Det sociale udvalg yder hjælp til anskaffelse af hjælpemidler  

 til personer med en varig nedsættelse af funktionsevnen på grund af  

 invaliditet  

 eller varig sygdoms- eller aldersbetinget svagelighed.
 Stk. 2.  

  

 Hjælp efter stk. 1 ydes, når hjælpemidlet i væsentlig grad  

 kan afhjælpe de varige følger af den nedsatte funktionsevne og derved i  

 væsentlig grad kan lette den daglige tilværelse, eller er nødvendigt for at  

 pågældende kan udøve et erhverv.
§ 2.  

  

 Der kan normalt ikke ydes hjælp til anskaffelse af hjælpemidler,  

 som anses for at være almindelige forbrugsgoder." (Kommunens) afgørelse af 18.  

 november 1993 må forstås således at den byggede på en indskrænkende  

 fortolkning  

 af udtrykket "hjælpemiddel" samt af § 2 i bekendtgørelsen.
 Taget i betragtning at  

 skrivemaskiner ifølge fast praksis i de sociale ankeinstanser efter  

 omstændighederne kan tildeles som hjælpemiddel, burde kommunen have redegjort  

 mere indgående for den anlagte - usædvanligt begrænsende - fortolkning af  

 bistandslovens § 58, jf. herved Hans Gammeltoft-Hansen mfl., Forvaltningsret  

 1994, s. 369. Desuden burde kommunen udtrykkeligt have henvist til § 2 i  

 bekendtgørelsen.
I udtalelsen til mig har  

 kommunen oplyst at afslaget byggede på de samme overvejelser som dem der er  

 indeholdt i det sociale ankenævns afgørelse.
Dermed har kommunen skabt  

 usikkerhed med hensyn til hvilke grunde der oprindeligt førte kommunen til at  

 give afslag.
Dette er i sig selv uheldigt.
Jeg finder ikke på grundlag af de  

 sparsomme oplysninger i sagen at kunne lægge til grund at kommunens nye  

 oplysninger om hvad der blev lagt til grund ved afslaget er urigtige.
Jeg kan  

 imidlertid fastslå at hvis den nye forklaring er korrekt, fik (A) ikke en  

 rigtig begrundelse i den første skrivelse.
Dette forhold må jeg anse for  

 meget kritisabelt.
Jeg har herved tillagt det væsentlig betydning at formålet  

 med begrundelsespligten bl.a. er at give parten mulighed for at argumentere  

 for  

 sine synspunkter i forbindelse med en klage over afslaget.
Denne mulighed  

 forudsætter naturligvis at den først meddelte begrundelse er subjektivt  

 rigtig,  

 dvs. svarer til de synspunkter og overvejelser kommunen rent faktisk lagde  

 til  

 grund ved afgørelsen, jf.
Hans Gammeltoft-Hansen mfl., Forvaltningsret 1994,  

 s.  

 373.
 At kommunen ydermere nu  

 hævder at den rent faktisk lod sig motivere af det synspunkt som ankenævnet  

 siden hen fandt holdbart som grundlag for afslaget, forstærker indtrykket af  

 en  

 overordentlig overfladisk holdning til begrundelsespligten.
 Jeg har gjort kommunen  

 bekendt med min opfattelse.
 Det sociale ankenævn har i  

 udtalelsen til mig oplyst at ankenævnet ved sin afgørelse havde lagt vægt på  

 "at det må være begrænset, hvor stor korrespondance (A) har". Dette  

 særlige synspunkt burde efter min vurdering have været anført i skrivelsen af  

 26. april 1994.
 Jeg har gjort det sociale  

 ankenævn bekendt med min opfattelse.
 Sagens oplysning.
Som et grundlæggende princip  

 i forvaltningsretten gælder at det påhviler den enkelte forvaltningsmyndighed  

 selv at fremskaffe fornødne oplysninger om de foreliggende sager eller dog  

 foranledige at private - navnlig parten - yder medvirken til sagens  

 oplysning,  

 jf.
Kaj Larsen mfl., Forvaltningsret, 1994, s. 197 (officialprincippet).
 Det følger endvidere af dette  

 officialprincip at en myndighed ikke må træffe afgørelse førend sagen er  

 forsvarligt oplyst.
 Det sociale ankenævn lagde  

 ved afslaget på (A's) ansøgning især vægt på at det måtte være begrænset hvor  

 stor korrespondance han havde.
Det kan ikke af sagen ses  

 hvorpå ankenævnet støttede denne antagelse.
Det forhold at (A) er 80 år kunne  

 naturligvis underbygge et sådant synspunkt.
På den anden side kan ansøgeres  

 høje alder ikke i sig selv danne grundlag for en så sikker slutning, især  

 ikke  

 da ansøgeren havde vist energi og foretagsomhed nok til at gennemgå et  

 maskinskrivningskursus, og statens blindekonsulent havde støttet hans  

 ansøgning.
Under alle omstændigheder finder jeg det uforsvarligt at  

 ankenævnet  

 har fundet at kunne lægge denne antagelse til grund helt uden at have forsøgt  

 på at få belyst omfanget af (A's) korrespondancebehov.
 Jeg har gjort ankenævnet  

 bekendt med min opfattelse.
Det er min samlede opfattelse  

 at såvel kommunens som ankenævnets behandling af sagen har været så  

 mangelfuld  

 at afslagene må betragtes som ugyldige.
Jeg har derfor henstillet til det  

 sociale ankenævn at nævnet enten sørger for at sagen bliver hjemvist til  

 fornyet behandling i kommunen, eller at nævnet selv genoptager sin behandling  

 og sørger for en tilstrækkelig oplysning af sagen.
 Under hensyn til at det nu er  

 mere end to år siden (A) indgav sin ansøgning, har jeg henstillet at  

 sagsbehandlingen fremskyndes.
 Jeg har udbedt mig  

 underretning om sagens videre forløb.
..." Det sociale ankenævn meddelte  

 mig senere at det havde truffet afgørelse om at hjemvise sagen til fornyet  

 behandling i kommunen.
 Baggrunden var bl.a. at A  

 dermed fik mulighed for at få sagen behandlet i flere instanser.
 Ankenævnet bad samtidig om at  

 der skete en hurtig sagsbehandling i kommunen, og henviste til min anmodning  

 herom.
 Jeg meddelte at jeg tog det  

 oplyste til efterretning og herefter ikke foretog mig mere i sagen.
