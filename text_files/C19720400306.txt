GODKENDELSESBETINGELSER Gældende forskrifter DIF's forskrifter vedrørende afløb fra ejendomme, udgave A, 1961.
Funktion og udførelse Nærværende betingelser omfatter anordninger, hvis hovedformål er at danne  

 lugtuigennemtrængelig afspærring på afløbsledninger.
Nedenstående behandler  

 kun anordninger, hvor lugtlukket er etableret ved hjælp af vand - såkaldte  

 vandlåse.
Vandlåsen kan være sammenbygget med en installationsgenstand og godkendes  

 da sammen med denne.
Godkendelsen gives dog normalt kun, når den pågældende  

 installationsgenstand tillige er godkendt efter de for  

 installationsgenstanden gældende godkendelses- og prøvningsbetingelser.
 I det følgende deles vandlåse i tre grupper:
a: Selvstændige vandlåse b: Vandlåse sammenbyggede med afløbsskåle c: Vandlåse sammenbyggede med andre installationsgenstande Vandlåse skal være udformet således, at spildevandet fra den  

 installationsgenstand, hvortil vandlåsen er beregnet, kan afledes, uden at  

 det medfører gener ved ventetid, oversvømmelse, lugt eller støj.
 Vandlåse, der er sammenbyggede med installationsgenstande, prøves sammen  

 md installationsgenstanden.
Vandlåsen skal være udformet således, at en høj selvrensningsevne opnås.  

 Vandlåsen og dermed sammenbyggede genstande må ikke indeholde hulrum o.lign.,  

 der ikke gennemskylles, når installationen er i brug.
Eventuel rensning skal  

 kunne udføres gennem let demonterbare anordninger.
 Eventuelle tilslutningsstudse eller sideindløb skal være forsynet med let  

 demonterbare lukkeanordninger.
 Vandlåse skal være konstruerede og udført med en sådan bestandighed over  

 for normalt forekommende påvirkninger af mekanisk, kemisk og termisk art, at  

 en tilfredsstillende funktion og hygiejne kan påregnes i et rimeligt  

 udskiftningsinterval.
Prøvning Vandlåse afprøves i henhold til nedenstående prøvningsbetingelser på en af  

 boligministeriets VA-godkendelsesudvalg anerkendt prøvningsinstitution.
Den  

 udarbejdede prøveattest eller prøverapport må ved ansøgningen om godkendelse  

 højst være 1 år gammel.
Prøvningsresultatet indgår i en samlet vurdering af  

 vandlåsens egnethed til godkendelse.
Mærkning Vandlåse skal på et let synligt sted være forsynet med et uforgængeligt  

 fabrikantmærke, der muliggør identifikation.
Med godkendelsen får ansøgeren  

 tilladelse til at forsyne vandlåsen med godkendelsesudvalgets mærke.
Gebyr For udstedelse af godkendelse betaler ansøgeren et gebyr, som fastsættes  

 af boligministeriet.
Betaling for prøvning erlægges særskilt til den  

 pågældende prøvningsinstitution.
PRØVNINGSBETINGELSER FOR VANDLÅSE Alment Prøvningerne udføres på et antal af 3 vandlåse, der udtages efter nærmere  

 aftale.
Det ene af prøveemnerne anvendes eventuelt til nedenstående prøvning  

 af materiale (pkt. 2), medens øvrige prøvninger udføres på alle 3 prøveemner.  

 Sammen med prøveemnerne fremsendes til prøvningsinstitutionen oplysninger i  

 form af tegninger, konstruktions- og materialebeskrivelse, montagevejledning  

 m.v.
 Det skal fremgå af beskrivelser m.v., hvilke installationsgenstande  

 vandlåsen kan tilsluttes.
Udførelse 1. prøveemnernes overensstemmelse med beskrivelse,  

 tegninger og eventuelle standards kontrolleres.
Vandlukkets højde bestemmes  

 ved måling af det undertryk, vandlåsens udløbsside skal påvirkes med for  

 netop at give luftgennemgang i vandlåsen.
Det således bestemte undertryk målt  

 i mm H2O skal være numerisk >= vandlukkets geometriske lukkehøjde.
2. Materiale Ingen prøve.
 Fabrikanten skal give oplysning om de anvendte materialers kemiske,  

 fysiske og biologiske stabilitet.
3. Temperaturbestandighed Prøveemnet monteres i en prøveopstilling, hvor det underkastes følgende  

 prøve:
 1. 30 1+/- 3 l varmt vand (93 grader C +/- 2 grader C)  

 i løbet af 60 sec.
 2. Pause i 60 sec.
 3. 30 l +/- 3 l koldt vand (10 grader C +/- 5 grader  

 C) i løbet af 60 sec.
 4. Pause i 60 sec.
 1, 2, 3 og 4 udføres 1500 gange.
 Vandet skal strømme gennem hele vandlåsen.
 Efter prøven må vandlåsen og de dertil hørende dele ikke udvise tegn på  

 skade.
 Ovenstående udføres inden den under 4 angivne prøve for styrke og inden de  

 under 5 angivne prøver for tæthed.
 Prøven udføres kun på vandlåse, hvis materialesammensætning ikke tidligere  

 er prøvet.
4. Styrke Prøveemnet monteres efter fabrikantens anvisning og/eller sædvanlig  

 praksis.
Den påvirkes herefter på en række vilkårligt valgte steder med en  

 enkeltkraft på 60 kp (600 N). Kraften overføres til prøveemnet gennem et  

 stempel med en diameter på 25 mm og en plan endeflade beklædt med gummi i en  

 tykkelse på 3 mm og en hårdhed på 55 +/- 5 shore Durometer A-enheder.
 Ved prøven må der ikke optræde blivende ændringer i vandlåsen og de dertil  

 hørende dele.
 Foranstående udføres inden de under 5 angivne prøver for tæthed.
5. Tæthed 5a Selvstændige vandlåse Vandlåsen prøves for tæthed efter nedenstående procedure:
1. Vandlåsens indløb lukkes tæt.
Alle demonterbare  

 dele efterspændes svarende til sædvanlig praksis ved montage.
Eventuelle  

 tilslutningsstudse for overløb eller vaske- og opvaskemaskinetilslutning  

 lukkes tæt.
 2. Gennem udløbet underkastes vandlåsen et vandtryk på  

 0,4 kp/kvadratcentimeter (40 kN/kvadratmeter) i 60 sec.
 3. Vandlåsen og de dertil hørende enkeltdele  

 undersøges for lækager og deformationer.
 4. Vandlåsen frakobles det påførte vandtryk.
5. Renseanordninger demonteres.
Vandlåse, der skal  

 adskilles i flere enkeltdele for rensning, demonteres fuldstændigt.
6. Renseanordninger monteres igen.
Adskilte vandlåse  

 samles.
 7. Punkterne 1, 2 og 3 gentages.
5b.
Vandlåse sammenbyggede med afløbsskåle Vandlåsen og den dermed sammenbyggede afløbsskål prøves for tæthed efter  

 nedenstående procedure:
1. Afløbsskålens indløb lukkes tæt.
Eventuelle  

 tilslutningsstudse og sideindløb lukkes tæt efter fabrikantens anvisning  

 og/eller sædvanlig praksis.
 2. Gennem udløbet underkastes afløbsskål og vandlås et  

 vandtryk på 0,4 kp/kvadratcentimeter (40 kN/kvadratmeter) i 60 sec.
 3. Afløbsskålen med eventuelle sideindløb samt vandlås  

 og dertil hørende enkeltdele undersøges for lækager og deformationer.
 4. Gulvafløbsskål og vandlås frakobles det påførte  

 vandtryk.
5. Renseanordninger demonteres.
Vandlåse, der skal  

 adskilles i flere enkeltdele for rensning, demonteres fuldstændigt.
6. Renseanordninger monteres igen.
Adskilte vandlåse  

 samles.
 7. Punkterne 1, 2 og 3 gentages.
8. Afløbsskålens indløb lukkes tæt.
Eventuelle  

 sideindløb i afløbsskålen forsynes med et 10 mm langt tilløbsrør af  

 materiale, dimension og udformning efter fabrikantens anvisning og/eller  

 sædvanlig praksis.
Røret lukkes tæt i den frie ende.
 Punkterne 2 og 3 gentages.
 Er afløbsskålen eller vandlåsen forsynet med renseanordning, der ikke kan  

 tæthedsprøves efter ovenstående, udføres yderligere følgende prøve:
 9. Vandlåsen fyldes med vand, og gennem udløbet  

 underkastes vandlåsen et lufttryk på 0,002 kp/kvadratcentimeter (0,2  

 kN/kvadratmeter).
Lufttilførslen afspærres.
Efter 15 min. må trykket ikke være sunket mere  

 end 10%. Under prøven skal vandlås med vandindhold have samme temperatur (med  

 tolerance +/- 2 grader C) som rummet, hvori prøven foregår.
Rumtemperaturen  

 skal holdes konstant (med tolerance +/- 2 grader C).
5c.
Vandlåse sammenbyggede med installationsgenstande Vandlåse sammenbyggede med andre installationsgenstande prøves efter samme  

 procedure som beskrevet under 5a - Selvstændige vandlåse.
6. Kapacitet 6a.
Selvstændige vandlåse Vandlåsen monteres i den på fig. 1 og fig. 2, bilag A, viste  

 prøveopstilling.
Den målte afløbsstrøm må ikke være mindre end den i fig. 3,  

 bilag B, angivne minimumsværdi.
6b.
Gulvafløbsskåle og vandlåse sammenbyggede med gulvafløbsskåle Vand fra sideindløb Prøveemnet monteres i den på fig. 4, bilag C, viste prøveopstilling og  

 afløbsstrømmen indreguleres til 1,2 l/s.
Alle tilslutningsmuligheder gennem  

 sider og rist prøves.
Under prøven, må der ikke trænge vand op gennem risten eller ristens  

 tilslutning til skålen.
Det observeres om, der nogen steder i skålen og  

 tilhørende enkeltdele henstår opsprøjtet vand efter prøvens afslutning.
Vand fra gulv Prøveemnet monteres i den på fig. 5, bilag d, viste opstilling.
Med  

 monteret rist skal afløbsstrømmen q gennem prøveemnet ligge inden for de i  

 nedenstående tabel angivne grænser, når vandspejlet over målepunktet holdes  

 konstant 20 mm over karrets bund.
6c.
Vandlåse sammenbyggede med andre installationsgenstande Vandlåse, der er sammenbyggede med en anden installationsgenstand, prøves  

 sammen med denne.
Prøven udføres svarende til den under 6a beskrevne prøve  

 for selvstændige vandlåse.
I stedet for karret anvendes den med vandlåsen  

 sammenbyggede installationsgenstand.
Højden h1, q max. og q min. bestemmes  

 efter fig. 6, bilag E.
7 Resistens mod selvudsugning Den under 6a og 6c beskrevne opstilling til bestemmelse af maximal  

 afløbsstrøm benyttes for selvstændige vandlåse og vandlåse sammenbyggede med  

 andre installationsgenstande.
 Karret eller installationsgenstanden tømmes helt under prøven beskrevet i  

 6a og 6c.
 Vandtilgangen afbrydes ved prøverne beskrevet i 6b.
Vandlukket kontrolleres.
Højden af vandlukket må i intet tilfælde være  

 mindre end 90% af det under 1 bestemte.
8. Resistens mod overtryk Vandlåsen fyldes med vand, hvorefter den på udløbssiden påføres et  

 undertryk på 0,004 kp/kvadratcentimeter (0,4 kN/kvadratmeter). Vandet, der  

 herved evakueres fra låsen, bortledes, således at tilbagestrømning til  

 vandlåsen ikke kan finde sted, når undertrykket fjernes.
Efter at undertrykket er fjernet, reduceres vandspejlets højde med 8 mm.  

 På udløbssiden påføres vandlåsen så stort et overtryk, at luftgennemgang  

 netop opstår.
Det påførte overtryk registreres.
Vandlåsens resistens mod  

 overtryk er tilstrækkelig, hvis det registrede overtryk er >= 0,004  

 kp/kvadratcentimeter (0,4 kN/kvadratmeter).
 Huller for bundventiler kan placeres i diagonalerne på den fuldt optrukne  

 del.
 Fig. 1. Kar for etablering af vandstrøm til vandlåse.
 Fig. 2. Prøveopstilling ved måling af afløbsstrømmen gennem selvstændige  

 vandlåse.
 Højden h1 (se fig. 2, bilag A) måles som vandspejlets højde over karrets  

 bundudløb.
Afløbsstrømmen q bestemmes af V1 er det volumen (1), der afgrænses af vandspejlet og karret, når  

 vandspejlet har højden h1.
 V2 er det tilsvarende volumen (1), når vandspejlet har højden 1/3 h1.
 T er tiden (sec.), der forløber fra vandspejlet har højden h1 over karrets  

 bund, til det har højden 1/3 h1 over karrets bund.
 Fig. 3. Bestemmelse af afløbsstrøm for selvstændige vandlåse samt  

 afløbsskåle.
 Fig. 4. Prøveopstilling ved undersøgelse af sideindløb i afløbsskåle med  

 påbygget vandlås.
 Fig. 5. Prøveopstilling til bedømmelse af vandlåse med afløbsskål for  

 afledning af vand fra gulv.
Bilag E Højden h1 (se fig. 2, bilag A) måles som vandspejlets højde over  

 installationsgenstandens bundudløb.
Afløbsstrømmen q bestemmes af V1 er det volumen (1), der afgrænses af vandspejlet og  

 installationsgenstanden, når vandspejlet har højden h1.
 V2 er det tilsvarende volumen (1), når vandspejlet har højden 1/3 h1.
 T er tiden (sec.), der forløber fra vandspejlet har højden h1 over  

 installationsgenstandens bund, til det har højden 1/3 h1 over  

 installationsgenstandens bund.
 Fig. 6. Bestemmelse af afløbsstrøm for vandlåse sammenbygget med  

 installationsgenstande.
