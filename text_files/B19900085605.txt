I medfør af § 4b, stk. 1, § 5, stk. 1, og § 6, stk. 3, i lov om visse kreditinstitutter, jf. lovbekendtgørelse nr. 644 af 6. oktober 1989, som ændret ved lov nr. 306 af 16. maj 1990, fastsættes efter bemyndigelse:
Indledende bestemmelser § 1.  Denne bekendtgørelse finder anvendelse på:
 Stk. 2.  De af stk. 1 omfattede virksomheder benævnes i  

 det følgende kreditinstitutter.
 Stk. 3.  Virksomhed som kreditinstitut efter stk. 1, nr.  

 1, må kun drives af aktieselskaber eller anpartsselskaber, og virksomhed  

 efter stk. 1, nr. 2, må kun drives af aktieselskaber.
 Stk. 4.  Kreditinstitutter omfattet af stk. 1, nr. 1, må  

 ikke drive anden virksomhed end omhandlet i § 1, stk. 1, i lov om visse  

 kreditinstitutter.
Stk. 5.  Her i landet registrerede datterselskaber af  

 kreditinstitutter, som defineret i lov om banker og sparekasser m.v. § 37a,  

 stk. 2, må ikke fra offentligheden modtage indlån eller andre midler, der  

 skal tilbagebetales.
Tilsvarende gælder for her i landet registrerede  

 selskaber, som er ligestillet med datterselskaber efter lov om banker og  

 sparekasser m.v. § 37a, stk. 9. Finanstilsynet kan undtage fra bestemmelserne  

 i 1. og 2. pkt.
 Stk. 6.  Kreditinstitutter med særlig tilladelse kan  

 udover kreditinstitutvirksomhed jf. § 1, stk. 4, kun udøve følgende former  

 for virksomhed:
Stk. 7.  Kreditinstitutter kan dog midlertidigt drive  

 anden virksomhed til afvikling af forud indgåede engagementer.
Indberetning  

 herom skal gives til Finanstilsynet.
§ 2.  Kreditinstitutter må ikke reklamere med, at de  

 er godkendt af eller under tilsyn af offentlig myndighed.
Andre virksomheder  

 må ikke benytte betegnelser, der er egnet til at fremkalde det indtryk, at de  

 er omfattet af lov om visse kreditinstitutter.
 Stk. 2.  Kreditinstitutter bortset fra institutter  

 omfattet af lov om visse kreditinstitutter § 4b, må ikke ved henvendelse til  

 offentligheden tilbyde sig som modtagere af indlån.
 Tilladelse m.m.
§ 3.  Kreditinstitutter skal have tilladelse af  

 Finanstilsynet til at drive virksomhed.
Ansøgning om tilladelse skal  

 indeholde en nærmere angivelse af arten af de påtænkte forretninger og af  

 kreditinstituttets organisation.
Ansøgningen skal desuden indeholde  

 oplysninger om alle, der direkte eller indirekte ejer mindst 10 pct. af  

 kapitalen eller stemmerettighederne eller en kapitalandel, der giver mulighed  

 for at udøve en betydelig indflydelse på forvaltningen af kreditinstituttet  

 samt om størrelsen af disse kapitalejeres kapitalandel.
Stk. 2.  Når Finanstilsynet har meddelt  

 kreditinstituttet tilladelse til at drive virksomhed, skal kreditinstituttet  

 registreres i Erhvervs- og Selskabsstyrelsen.
Med anmeldelse til registrering  

 skal kreditinstituttet indsende 2 daterede eksemplarer af vedtægterne til  

 Erhvervs- og Selskabsstyrelsen, der videresender det ene eksemplar til  

 Finanstilsynet.
 Stk. 3.  Ved anmeldelse af vedtægtsændringer skal  

 kreditinstituttet indsende 2 daterede eksemplarer med den fuldstændige nye  

 affattelse til Erhvervs- og Selskabsstyrelsen, der videresender det ene  

 eksemplar til Finanstilsynet.
 § 4.  Om oprettelse af filialer her i landet af  

 udenlanske kreditinstitutter uden for De Europæiske Fællesskaber finder  

 bestemmelserne i lov om banker og sparekasser m.v. § 6c og de i medfør af  

 lovens § 6c, stk. 2, fastsatte bestemmelser tilsvarende anvendelse.
Særlige regler for kreditinstitutter omfattet af § 1,  stk. 1, nr. 1 § 5.  Aktie- henholdsvis indskudskapitalen i et  

 kreditinstitut skal mindst udgøre et beløb svarende til modværdien af 5 mio.  

 ECU.
Den tegnede kapital skal være indbetalt, inden tilladelsen meddeles i  

 henhold til § 2, stk. 1, i lov om visse kreditinstitutter.
Goodwill kan ikke  

 anvendes som en del af den indbetalte kapital.
 Stk. 2.  Forhøjelse af aktie- henholdsvis  

 indskudskapitalen skal være fuldt indbetalt, inden der sker registrering i  

 Erhvervs- og Selskabsstyrelsen.
Ejerforhold § 6.  Om erhvervelse af aktie- eller indskudskapital i  

 et kreditinstitut, om pligt til underretning af Finanstilsynet herom, og om  

 tilsynets godkendelse og ophævelse af stemmeret finder bestemmelserne i §§ 7b  

 og 7c i lov om banker og sparekasser m.v. tilsvarende anvendelse.
Ledelse § 7.  Der skal inden en måned gives Finanstilsynet  

 meddelelse om valg, ansættelse og afgang af direktører, revisorer og  

 bestyrelsesmedlemmer.
 § 8.  Den tegningsret, der tilkommer medlemmer af  

 ledelsen i et kreditinstitut, kan kun udøves af mindst to i forening.
Solvens § 9.  Om et kreditinstituts solvens finder  

 bestemmelserne i lov om banker og sparekasser m.v. §§ 21, 21a og 22  

 tilsvarende anvendelse.
Midlernes anbringelse § 10.  Om midlernes anbringelse finder bestemmelserne  

 i lov om banker og sparekasser m.v. §§ 23-27 tilsvarende anvendelse.
 § 11.  I et kreditinstitut skal der findes en efter  

 dets forhold forsvarlig beholdning af likvide midler.
 Stk. 2.  Tilsynet kan stille krav om en forøgelse af  

 beholdningen af likvide midler, hvis denne ikke skønnes at være forsvarlig.  

 Tilsynet fastsætter en frist for opfyldelsen af kravene.
 § 12.  For kreditinstitutter med særligt formål kan  

 Finanstilsynet undtage fra §§ 1-10.
Regnskab, revision, konsolidering i  

 koncernforhold og anvendelse af § 13.  Om et kreditinstituts regnskab, revision,  

 konsolidering i koncernforhold og anvendelse af årsoverskud finder  

 bestemmelserne i lov om banker og sparekasser m.v. §§ 29, 30, 31, stk. 1, 2,  

 4 og 5, §§ 32-36, § 37, stk. 1-4 og 6, § 37a og § 38 tilsvarende anvendelse.  

 For kreditinstitutter omfattet af lov om visse kreditinstitutter § 4b, finder  

 § 37, stk. 5, i lov om banker og sparekasser m.v. tilsvarende anvendelse.
Tilsyn § 14.  Finanstilsynet påser overholdelsen af denne  

 bekendtgørelse.
Stk. 2.  Tilsynet skal undersøge kreditinstitutternes  

 forhold.
Kreditinstitutterne skal give tilsynet de oplysninger, der er  

 nødvendige for tilsynets virksomhed.
I det omfang det er nødvendigt for  

 bedømmelsen af et kreditinstituts økonomiske stilling, har tilsynet endvidere  

 adgang til at indhente oplysninger og foretage inspektionsbesøg hos  

 virksomheder, med hvilke kreditinstituttet har særlig direkte eller indirekte  

 forbindelse, jf. definitionerne i årsregnskabslovens § 1, stk. 2, nr. 5, 7 og  

 8.
 Stk. 3.  Finanstilsynet kan ved aftale overdrage  

 tilsynet med et kreditinstituts solvens til den myndighed, der fører tilsyn  

 med instituttets udenlandske moderselskab.
Stk. 4.  Tilsynet afgiver en årlig beretning til  

 industriministeren om kreditinstitutternes virksomhed.
Industriministeren  

 bestemmer, i hvilket omfang beretningen skal offentliggøres.
§ 15.  Kreditinstitutter dækker udgifterne ved statens  

 tilsyn.
Bidragene fastsættes af tilsynet i forhold til de samlede gælds og  

 garantiforpligtelser, men kan dog ikke fastsættes lavere end 1.000 kr.  

 årligt.
Bidrag kan inddrives ved udpantning.
Straffebestemmelser § 16.  Overtrædelse af bestemmelserne i § 1, stk. 4, 5  

 og 6, § 2, § 3, stk. 1, § 6, § 9, § 11 eller § 13 straffes med bøde, for så  

 vidt højere straf ikke er forskyldt efter borgerlig straffelov.
 Stk. 2.  Er overtrædelsen begået af et aktieselskab,  

 anpartsselskab eller lignende, kan der efter § 6, stk. 4, i lov om visse  

 kreditinstitutter pålægges selskabet som sådant bødeansvar.
Ikrafttræden § 17.  Bekendtgørelsen træder i kraft den 1. januar  

 1991.
 Stk. 2.  Samtidig ophæves bekendtgørelse nr. 817 af 13.  

 november 1986 om visse kreditinstitutter.
Overgangsbestemmelser § 18.  Lov af 16. maj 1990 om ændring af lov om banker  

 og sparekasser m.v. med flere love §§ 6 og 7 finder tilsvarende anvendelse på  

 kreditinstitutter.
 § 19.  Den ansvarlige indskudskapital i  

 Finansieringsinstituttet for Industri og Håndværk A/S sidestilles med  

 ansvarlig indskudskapital, jf. lov om banker og sparekasser m.v. § 22, stk.  

 2, ved anvendelse af § 9.
