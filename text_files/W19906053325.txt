 En ubebygget grund var ifølge lokalplanen udlagt til centerbebyggelse  

 med kontorer, klinikker el.lign. med en maksimal bebyggelsesprocent på 110.  

 Ved ejernes køb af grunden fra kommunen var tinglyst deklaration dels om, at  

 ejendommen alene måtte anvendes til lægehus eller virksomhed inden for  

 sundheds- og socialsektoren, f.eks.
massøsevirksomhed eller apotek, dels om tilbagekøbsret i tilfælde af  

 eventuelt videresalg i ubebygget stand.
Landsskatteretten fandt, at den  

 tinglyste deklaration om tilbagekøbsret ikke kunne anses for en  

 offentligretlig byrde, der skulle tages hensyn til ved vurderingen.
For så vidt angik den tinglyste deklaration om anvendelse til  

 specielle formål fandt retten, at denne i et vist omfang indsnævrede  

 bebyggelsesmulighederne for ejendommen i forhold til den udlægning, der i  

 henhold til lokalplan var gældende for de øvrige ejendomme udlagt til  

 centerformål.
Retten skønnede alene værdiforringelsen til 50.000 kr.
A klagede over den af skyldrådet foretagne ansættelse af grundværdi og  

 ejendomsværdien ved 18. alm. vurdering pr. 1. januar 1986 for en ubebygget  

 grund til 306.200 kr. med påstand om nedsættelse.
Grundværdien var ansat med  

 følgende specifikation:
 »Køberne deklarerer for sig selv og fremtidige ejere af den herved  

 solgte parcel, at denne alene må bebygges med lægehus eller med hus indrettet  

 til virksomhed inden for sundheds- og socialsektoren, herunder f.eks.  

 massøsevirksomhed eller apotek, og sælgerens samtykke til parcellens  

 overdragelse til andre til anvendelse til det anførte formål er ufornødent.
Ønskes parcellen i øvrigt overdraget til andre i ubebygget stand, har  

 kommunen tilbagekøbsret på parcellen til samme pris, som den er erhvervet for  

 ifølge nærværende skøde, uden erstatning for forbedringer og andre udgifter,  

 som køberne måtte have afholdt på parcellen og uden renter af købesummen,  

 ligesom udgifterne ved tilbageskødning er kommunen uvedkommende.
De i  

 nærværende punkt indeholdte bestemmelser begæres tinglyst servitutstiftende  

 på den solgte parcel«.
Klageren anførte til støtte for påstanden, at  

 ansættelsen var for høj i forhold til handelsværdien, idet den tinglyste  

 deklaration havde bevirket, at grundens udnyttelse ved bebyggelse var blevet  

 væsentligt forringet, ligesom salg af grunden i ubebygget stand som følge af  

 deklarationen kun kunne ske til kommunen for 53.600 kr., svarende til den  

 oprindelige købesum i 1974. Endvidere var det anført, at kommunen på  

 klagerens forespørgsel i 1988 havde afslået at ophæve deklarationen.  

 Skyldrådet havde i forbindelse med sagens behandling for Landsskatteretten  

 indstillet ejendomsværdien og grundværdien nedsat til 53.600 kr. under  

 henvisning til den i deklarationen indeholdte tilbagekøbsret for kommunen,  

 idet skyldrådet fandt, at denne måtte anses for en offentligretlig byrde, der  

 i medfør af vurderingslovens § 10, stk. 1, og § 13, stk. 2, skulle tages i  

 betragtning ved ansættelsen af grundværdien og ejendomsværdien.  

 Landsskatteretten bemærkede, at ejendomsværdien i henhold til bestemmelserne  

 i vurderingslovens § 6, jf. § 9, stk. 1, skal ansættes til handelsværdien på  

 vurderingstidspunktet af den faste ejendom i dens helhed, medens grundværdien  

 ifølge samme lovs § 13, stk. 1, udgør grundens handelsværdi i ubebygget stand  

 under hensyn til beskaffenhed og beliggenhed og til en i økonomisk henseende  

 god anvendelse.
Endvidere bemærkedes, at ifølge vurderingslovens § 13, stk. 2  

 og 3, skal der ved ansættelsen af grundværdien tages hensyn til de til  

 grundarealet knyttede rettigheder og byrder af offentligretlig karakter,  

 medens der i øvrigt skal bortses fra rettigheder og forpligtelser af  

 privatretlig karakter.
For så vidt angik den på ejendommen tinglyste  

 tilbagekøbsdeklaration bemærkede retten, at denne ikke kunne anses for en  

 offentligretlig byrde på ejendommen, uanset at den hvilede på en aftale med  

 en kommune.
Vilkårene heri måtte således i overensstemmelse med almindelig  

 forvaltningsretlig praksis anses for påtaget som led i en  

 overdragelsesaftale, hvorunder kommunen optrådte som privatretlig  

 aftalepartner.
Der var således ikke grundlag for at tage hensyn hertil ved  

 vurderingen.
Med hensyn til den på ejendommen hvilende deklaration vedrørende  

 anvendelse til lægehus eller hus indrettet til virksomhed inden for sundheds-  

 eller socialsektoren fandt retten, at den i et vist omfang måtte antages at  

 indsnævre bebyggelsesmuligheden i forhold til den udlægning, der i henhold  

 til lokalplanen var gældende for øvrige ejendomme udlagt til centerformål.  

 Denne indskrænkning kunne passende betinge et nedslag på 50.000 kr. i den med  

 rette efter etagearealprincippet ansatte grundværdi, der i øvrigt ikke kunne  

 anses at være for høj.
Idet retten endelig fandt, at det af skyldrådet ved  

 ansættelsen indrømmede nedslag for manglende byggemodning på 25.000 kr. burde  

 forhøjes til 60.000 kr., blev den påklagede grundværdi ansat til 321.200 kr.  

 med følgende specifikation:
