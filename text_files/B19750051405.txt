 I henhold til § 2, stk. 3, i lov nr. 362 af 13. juni 1973 om styrelse af  

 højere uddannelsesinstitutioner fastsættes:
 Generelle bestemmelser om uddannelserne og  

 disses planlægning m.v.
Stk. 2.  En basisuddannelse er en fælles indledende del  

 af flere videregående uddannelser på centret.
Basisuddannelserne har ikke  

 selvstændigt erhvervsmæssigt sigte.
Stk. 3.  Basisuddannelserne er normeret til 2 år.
Hver  

 basisuddannelse udformes med hensyntagen til den efterfølgende del af de  

 videregående uddannelser (overbygninger), den er led i, og ud fra en samlet  

 arbejdstid på 900 timer i semestret.
 Stk. 4.  Den nærmere udformning af basisuddannelserne  

 sker gennem studieordninger, toårsrammer og semesterplaner, jfr. §§ 3, 4 og  

 5.
 § 2.  Roskilde Universitetscenter forhandler med andre  

 institutioner for videregående uddannelser om, på hvilke vilkår studerende  

 med bestået basisuddannelse kan fortsætte deres uddannelse der efter  

 bestemmelserne for de pågældende institutioner.
 § 3.  Inden for bekendtgørelsens rammer udarbejdes for  

 hver basisuddannelse en studieordning med uddybende og bindende  

 bestemmelser for studieaktiviteterne, der er de projekter, kurser, seminarer  

 m.v. og det selvstændige arbejde, hvormed en studerende opfylder  

 basisuddannelsens formål.
 Stk. 2.  Studieordningen, der vedtages af studienævnet,  

 skal konkretisere basisuddannelsens indhold gennem:
1. Redegørelse for de faglige elementer, der skal  

 eller kan indgå i projektarbejdet efter bestemmelserne nedenfor, 2. nærmere beskrivelse af indholdet af de kurser,  

 centret skal tilbyde efter særbestemmelserne om de enkelte basisuddannelser,  

 jfr. dog § 41, og 3. beskrivelse af eventuelle andre kurser og lignende  

 studieaktiviteter, der tilbydes af centret.
 Stk. 3.  Studieordningen skal angive fristen for  

 udarbejdelse og vedtagelse af toårsrammen, semesterplaner og andre planer for  

 uddannelsen.
Stk. 4.  Studieordningen kan indeholde andre  

 bestemmelser, der sigter mod opfyldelsen af den pågældende basisuddannelses  

 formål.
Den skal sikre, at de studerende har mulighed for at tilegne sig  

 normalforudsætningerne for de overbygninger, den pågældende basisuddannelse  

 er indledning til.
Stk. 5.  En studieordning kan indeholde hjemmel til at  

 dispensere fra studieordningens bestemmelser.
I så fald angives  

 dispensationsmyndigheden og så vidt muligt dispensationsgrundlaget.
Stk. 6.  Ændres en studieordning væsentligt, skal der  

 fastsættes overgangsbestemmelser.
De studerende skal normalt kunne afslutte  

 basisuddannelsen efter den studieordning, de er begyndt under.  

 Studieordninger og ændringer heraf træder i kraft ved et semesters begyndelse  

 medmindre undervisningsministeriet, direktoratet for de videregående  

 uddannelser, tillader ikrafttræden på et andet tidspunkt.
Stk. 7.  Formandskabet for censorerne ved  

 basisuddannelsen skal høres om studieordningen og om ændringer af den, inden  

 de vedtages.
Studieordningen (og ændringer) sendes censorerne og direktoratet  

 for de videregående uddannelser til orientering.
 § 4.  Inden for bekendtgørelsens og studieordningens  

 ramme fastlægges basisuddannelsen for hver ny årgang studerende i en  

toårsramme.
Stk. 2.  Forslag til toårsramme udarbejdes, medmindre  

 andet er angivet i særbestemmelserne, på initiativ af studienævnet af lærere  

 valgt af og blandt hovedområdets lærere.
Forslag sendes til høring blandt  

 hovedområdets lærere, forinden toårsrammen endeligt vedtages af studienævnet.  

 Senest ved udgangen af det foregående semester sendes den af studienævnet  

 vedtagne toårsramme censorerne til orientering.
Censorerne underrettes om  

 eventuelle justeringer af toårsrammen under toårsforløbet og om baggrunden  

 for justeringen.
 Stk. 3.  Om eventuelle særlige krav til toårsrammen ved  

 den enkelte basisuddannelse henvises til særbestemmelserne.
§ 5.  Inden udløbet af det foregående semester  

 fastlægges der for hvert basishus, jfr. § 7, stk. 1, en semesterplan  

 for det kommende semester i overensstemmelse med toårsrammen for husets  

 basisstuderende.
Semesterplanen udarbejdes af husets/husklyngens lærere, jfr.  

 § 7, og skal godkendes af studienævnet.
Semesterplanen sendes censorerne til  

 orientering.
Stk. 2.  Semesterplanerne indeholder bestemmelser om  

 både projektarbejde og kurser, seminarer m.v.
Om eventuelle særlige krav til  

 semesterplanerne ved den enkelte basisuddannelse henvises til  

 særbestemmelserne.
§ 6.  Der udarbejdes en studievejledning for  

 hver basisuddannelse.
Studievejledningen skal indeholde en bredere  

 redegørelse for basisuddannelsen og give anvisning på, hvordan de studerende  

 kan opfylde de faglige krav i denne.
Den skal give oplysning om  

 undervisningens og arbejdets tilrettelæggelse og andre forhold af betydning  

 for de studerende.
 Stk. 2.  Bekendtgørelsen og studieordningen udleveres  

 som bilag til studievejledningen.
 Stk. 3.  Studievejledningen udarbejdes af studienævnet  

 og sendes censorerne til orientering.
 Studiernes organisation m.v.
§ 7.  De studerende i hver basisuddannelse fordeles på  

 større enheder, huse.
Husene kan indgå i husklynger, jfr. dog §  

 45. I så fald omfatter husklyngen mindst 2 basishuse med studerende fra 1. og  

 2. basisår (fordelt årgangsvis på husene) inden for samme basisuddannelse og  

 et eller flere overbygningshuse med uddannelser inden for samme hovedområde  

 som basisuddannelsen.
De nærmere regler for oprettelse og opløsning af  

 huse/husklynger fastsættes af konsistorium, som tillige godkender oprettelse  

 og opløsning.
Stk. 2.  Lærerne knyttes til huset.
Når der er oprettet  

 en husklynge, knyttes lærerne til denne og er fælles for husene i husklyngen.  

 Lærerne skal dog også vejlede og undervise studerende fra andre  

 huse/husklynger, når der er behov for det.
Fordelingen af lærere på huse og  

 husklynger kan indbringes for konsistorium.
Stk. 3.  Huse/husklynger kan - foruden de opgaver, der  

 er tillagt husets/husklyngens lærere ved bekendtgørelsen eller ved  

 studieordningen - varetage den praktiske tilrettelæggelse af undervisningen  

 efter bemyndigelse fra studienævnet for den pågældende basisuddannelse og på  

 studienævnets vegne.
Huset/husklyngen kan nedsætte et forretningsudvalg til  

 varetagelse af sådanne opgaver.
Husets/husklyngens lærere fordeler  

 arbejdsopgaverne mellem sig.
 § 8.  De studerende har ret til at arbejde på centret  

 og få vejledning og undervisning efter bestemmelserne om den basisuddannelse,  

 de er tilmeldt, d.v.s. de har studieplads.
Stk. 2.  Studiepladsen bortfalder 2 1/2 år efter  

 optagelsen på centret.
For studerende, der er eller har været medlemmer af  

 centrets styrende organer, bortfalder studiepladsen dog først 3 år efter  

 optagelsen.
Direktoratet for de videregående uddannelser kan dog tillade, at  

 studiepladsen bevares i yderligere 1/2 år - afgørelsen træffes efter  

 indstilling fra centret.
Stk. 3.  Rektor kan fratage en studerende studiepladsen.  

 Det er en betingelse herfor, at den studerende i udstrakt grad og uden  

 rimelig grund har undladt at udnytte studiepladsen ved gruppearbejde,  

 individuelt arbejde eller deltagelse i andre studieaktiviteter.
Rektor kan  

 give en sådan studerende studiepladsen igen.
I så fald forlænges tidsfristen  

 i basisuddannelsen med fratagelsestiden, dog ikke med brøkdele af et  

 semester.
 Stk. 4.  Fratagelse af studieplads sker efter  

 indstilling fra studienævnet bilagt skriftlige udtalelser fra den studerendes  

 lærere.
 Stk. 5.  Studerende, der har mistet studiepladsen, har  

 ret til at indstille sig til eksamen, hvis de opfylder betingelserne herfor.
§ 9.  Rektor kan give en studerende orlov fra  

 basisuddannelsen for 1 semester ad gangen.
Orlovstiden medregnes ikke ved  

 beregning af tidsfrister i basisuddannelsen.
Orlov gives normalt forud for et  

 semester.
 Arbejdsformer m.v.
§ 10.  Arbejdet i basisuddannelserne foregår dels som  

 projektarbejde under vejledning af husets/husklyngens lærere eller andre  

 lærere, dels i form af kurser, seminarer og ved lignende studieaktiviteter.  

 Mindst halvdelen af det samlede arbejde er projektarbejde.
Om særlige krav  

 til projektarbejde og kurser m. v. i den enkelte basisuddannelse henvises til  

 særbestemmelserne.
§ 11.  Projektarbejdet er problemorienteret, således  

 at emnet for det enkelte projekt er et nærmere afgrænset problem eller  

 problemkompleks.
Arbejdet afsluttes med en projektrapport, hvori der skal  

 redegøres for projektets mål, tilrettelæggelse, udførelse og resultater.
Stk. 2.  Projektarbejdet foregår normalt i grupper, men  

 de studerende har ret til i stedet at arbejde individuelt.
Det første projekt  

 i basisuddannelsen er altid et gruppeprojekt.
Studienævnet kan dispensere fra  

 dette krav, når der foreligger særlige omstændigheder, som begrunder dette.
§ 12.  Projektarbejdet foregår normalt inden for  

 rammen af et eller flere temaer for hvert semester.
Hvis temaerne ikke følger  

 af særbestemmelserne nedenfor, fastsættes de ved toårsramme/semesterplan.
 Stk. 2.  Lærerne ved huset/husklyngen udarbejder inden  

 for rammen af det eller de fastsatte temaer en liste over projektemner, der  

 skal tilbydes, med angivelse af de fagkyndige lærere, som skal vejlede ved de  

 enkelte projekter.
 Stk. 3.  De enkelte studerende vælger efter samråd med  

 vejlederne ved de tilbudte projekter, hvilke af disse de vil arbejde med i  

 det kommende semester.
 Stk. 4.  Valg af andre projekter end de foreslåede kan  

 inden for temarammen godkendes af husets/husklyngens lærere, hvis den  

 nødvendige vejledning kan skaffes blandt centrets fagkyndige lærere.
 Stk. 5.  Projektvalgene skal godkendes af  

 husets/husklyngens lærere ud fra en vurdering af dels de enkelte studerendes  

 muligheder for at opfylde basisuddannelsens krav i løbet af den normerede  

 studietid dels konsekvenserne for vejledningsmulighederne.
 Stk. 6.  Den nærmere udformning af det valgte projekt  

 fastsættes i samarbejde mellem gruppen (eller den studerende) og vejlederen  

 ved projektet.
 § 13.  I forbindelse med fastlæggelsen af temaerne i  

 toårsramme/semesterplan, jfr. særbestemmelserne, bestemmes det i det omfang,  

 det er muligt, hvilke kurser, seminarer og lignende studieaktiviteter  

 der skal tilbydes de studerende i tilknytning til projektarbejde.
 Stk. 2.  Om kurser m. v. uden direkte tilknytning til  

 det aktuelle projektarbejde henvises til særbestemmelserne og til eventuelle  

 bestemmelser i studieordning.
 Stk. 3.  Planer over kurser (med angivelse af de lærere,  

 der skal undervise) medtages i det omfang, det er muligt, i toårsrammen.  

 Kursusplaner udarbejdes og bekendtgøres for et helt basisår ad gangen og  

 optages i semesterplanerne.
 Stk. 4.  Studienævnet kan herudover arrangere kurser  

 m.v. som støtte for projektarbejdet, hvis der opstår behov for det i  

 semestrets løb.
 § 14.  Husets/husklyngens lærere vejleder ved  

 projektarbejdet og varetager undervisningen på kurser, seminarer m.v.
 Stk. 2.  Lærerne rådgiver de enkelte studerende ved  

 deres planlægning og gennemførelse af basisuddannelsen og ved valg af  

 overbygning.
 Studiejournal m.v.
§ 15.  Centrets studiekontor fører en  

studiejournal for hver enkelt studerende.
I studiejournalen medtages:
og Stk. 2.  Studiejournalen opbevares af centret i 20 år  

 efter den studerendes afgang fra centret og kan derefter afgives til arkiv.
 § 16.  Der afgives et eksemplar til studiekontoret af  

 følgende materiale:
 Materialet registreres af studiekontoret.
 Stk. 2.  Alle projektrapporter og andet materiale efter  

 stk. 1 opbevares af centret i mindst 5 år efter basisuddannelsens afslutning  

 og kan derefter tilintetgøres.
 § 17.  Studiekontoret registrerer og opbevarer:
 Materialet opbevares i 20 år og kan herefter afgives til arkiv.
 § 18.  Studiejournal, projektrapporter og  

 studiemateriale m.v., der opbevares efter §§ 15, 16 og 17, kan anvendes af  

 centret som led i dets uddannelsesplanlægning og kan rekvireres af  

 undervisningsministeriet, når ministeriet finder det har betydning for dets  

 behandling af en sag, herunder sager om uddannelsesplanlægning i  

 almindelighed.
 Stk. 2.  Ønsker centret eller ministeriet at anvende  

 materiale efter stk. 1, skal studiekontoret udlevere kopier, hvor de  

 studerendes navne er slettet, medmindre de pågældende studerende skriftligt  

 frafalder dette.
 Stk. 3.  Det materiale, der i henhold til § 15, stk. 1,  

 opbevares i studiejournalen, og studiemateriale i øvrigt efter stk. 1 med  

 navn/navne kan dog bruges ved afgørelsen af en konkret sag, der vedrører den  

 pågældende eller en af de pågældende studerende.
 § 18.  Studerende, der forlader centret, har ret til  

 en udskrift af studiejournalen.
Stk. 2.  En studerende eller tidligere studerende kan få  

 kopi af rapporter om projekter, han har deltaget i, hvis de stadig opbevares  

 på centret.
Centret kan forlange en betaling pr. side.
Nærmere regler herom  

 godkendes af direktoratet for de videregående uddannelser.
 Evaluering (vurdering).
§ 20.  Der foretages en intern evaluering af de  

 enkelte studerendes deltagelse i projektarbejde og kurser.
Den interne  

 evaluering tjener til vejledning for den studerende og som grundlag for  

 lærernes rådgivning efter §§ 12 og 14. Den indgår i grundlaget for arbejds-  

 og undervisningsplanlægningen.
Stk. 2.  Før arbejdet med et projekt begynder,  

 vejleder læreren de studerende om, hvordan kravene for projektarbejdet - i  

 almindelighed og eventuelt i det pågældende semester - kan opfyldes.
Der  

 foregår en løbende evaluering af arbejdsprocessen og efter denne en  

 afsluttende evaluering ved et fremlæggelsesseminar, hvor projektrapporten i  

 sin endelige form fremlægges til drøftelse.
Ved den afsluttende evaluering  

 medvirker mindst een lærer, der ikke har vejledet den/de pågældende  

 studerende under projektarbejdet.
Stk. 3.  Ved begyndelsen af et kursus afgør  

 læreren (den lærer der har ansvaret for kursets gennemførelse), på hvilket  

 grundlag det efter kursets gennemførelse skal konstateres, om mål og  

 indholdskrav for kurset er opfyldt (evalueringsgrundlaget). Afgørelsen  

 træffes efter samtale med de studerende og - hvis der er flere lærere ved  

 kurset efter drøftelse med de andre lærere.
Når kurset er afsluttet, vurderes  

 dets forløb på dette grundlag.
Evalueringsgrundlaget skal kunne anvendes for  

 hver enkelt studerende.
§ 21.  Hvis det efter særbestemmelserne er en  

 betingelse for, at de studerende kan indstille sig til eksamen, at der  

 fremlægges attest for tilfredsstillende deltagelse i et projekt eller  

 gennemførelse af et kursus, tages der stilling hertil for hver enkelt  

 studerende i forbindelse med den afsluttende interne evaluering af  

 projektet/kurset.
Afgørelsen træffes af læreren/lærerne, herunder for  

 projektarbejdets vedkommende den eller de andre medvirkende lærer(e). Er der  

 flere lærere ved et kursus, træffes afgørelsen af den, der har ansvaret for  

 kurset, efter drøftelse med de andre lærere.
 Stk. 2.  Umiddelbart efter fastlæggelsen, jfr. § 20,  

 stk. 3, af evalueringsgrundlaget for et kursus, for hvilket der skal  

 fremlægges attest, afgiver læreren en skriftlig beskrivelse af  

 evalueringsgrundlaget til studiekontoret og censorerne.
 Stk. 3.  Efter vurderingen efter stk. 1 meddeler læreren  

 studiekontoret, hvilke studerende der på tilfredsstillende måde har deltaget  

 i et projekt, henholdsvis et kursus, der skal fremlægges attest for.  

 Studiekontoret udsteder attesten for projektet/kurset til de pågældende  

 studerende.
 Stk. 4.  De studerende kan højst 3 gange deltage i et  

 projekt eller et kursus, de skal fremlægge attest for.
 Stk. 5.  Studienævnet kan tillade, at en studerende, der  

 ikke har fået attest på et kursus, 2. eller 3. gang aflægger prøve i kursets  

 indhold.
 Stk. 6.  For en studerende, der ikke har fået attest på  

 et projekt, kan studienævnet 3. gang afholde en særlig prøve, hvor det  

 undersøges, om arbejdet har været tilfredsstillende.
 Stk. 7.  Ved prøver som nævnt i stk. 5 og stk. 6  

 foretages bedømmelsen af de pågældende lærere.
 Stk. 8.  Den 3. gang en studerende søger attest for et  

 projekt eller et kursus, kan han forlange prøve afholdt med en censor udefra.
§ 22.  Efter basisuddannelsens første år foretages en  

 evaluering for hver enkelt studerende ved en prøve i samme form som eksamen  

 ved basisuddannelsens slutning.
Der medvirker en eller flere lærere ved  

 centret og 2 censorer udefra, der udpeges blandt censorerne ved  

 basisuddannelsen efter bestemmelserne i kap. 6. Der fremlægges materiale som  

 ved eksamen efter 2. basisår i det omfang, sådant materiale foreligger på det  

 pågældende tidspunkt.
Materialet sendes censorerne inden prøven.
Stk. 2.  Prøven er vejledende for den studerende,  

 lærerne og andre studerende.
Lærerens/lærernes og censorernes overvejelser  

 foregår åbent.
Der gives en begrundet vurdering af den enkelte studerendes  

 muligheder for at gennemføre basisuddannelsen på den normerede tid.
 Stk. 3.  Vurderingen og begrundelsen formuleres kort af  

 lærer(e) og censorer og afgives til studiekontoret og den studerende.
 Stk. 4.  Det er en betingelse for fortsættelse på 2.  

 basisår, at den studerende har deltaget i prøven.
§ 23.  Ved basisuddannelsens slutning foretages der en  

 ekstern evaluering for hver enkelt studerende ved en eksamen.
Der  

 holdes en mundtlig prøve, som tager udgangspunkt i et af den studerendes  

 projekter i basisuddannelsen.
Projektet vælges af den studerende blandt  

 projekter i basisuddannelsen bortset fra det projekt, der har været  

 udgangspunkt for prøven efter 1. basisår, jfr. dog § 36, stk. 2.
Stk. 2.  Er projektet individuelt, prøves den studerende  

 alene.
Er det et gruppeprojekt, prøves deltagerne samtidig, for så vidt de  

 har valgt samme projekt (gruppeprøve). Dog indgår der altid individuel  

 eksamination af de enkelte studerende.
Antallet af studerende ved en  

 gruppeprøve skal godkendes af censorerne.
Om eksamensformen og grundlaget for  

 bedømmelsen henvises i øvrigt til særbestemmelserne.
Bedømmelsen er  

 individuel.
 Stk. 3.  Der medvirker 2 censorer udefra ved eksamen og  

 en eller flere lærere ved centret.
Stk. 4.  Der gives bedømmelsen Bestået/Ikke bestået.
Er  

 der uenighed om bedømmelsen, træffes afgørelsen ved stemmeflerhed.  

 Bedømmelsen Ikke bestået skal ledsages af en skriftlig begrundelse.
Stk. 5.  Censorerne har hver een stemme.
Medvirker der  

 flere lærere ved bedømmelsen, har de tilsammen een stemme.
Lærerbedømmelsen  

 er Bestået, når mindst halvdelen af lærerne er enige herom.
 § 24.  En studerende kan indstille sig til eksamen,  

 når han:
1. Har arbejdet med basisuddannelsens fagområder i 2  

 år, 2. har særlig attest for projekter og kurser i det  

 omfang, det kræves i særbestemmelserne, og 3. opfylder andre særlige krav til studieforløbet  

 eller basisuddannelsens indhold, som stilles i særbestemmelserne.
 Studiekontoret påser, at krav, der ikke har kunnet opfyldes inden for  

 indstillingsfristen, er opfyldt, før den studerende går til eksamen.
Stk. 2.  Studieaktiviteter, som en studerende har fulgt  

 på en dansk eller udenlandsk videregående uddannelsesinstitution, og som kan  

 dokumenteres ved fremlæggelse af eksamensbevis, kursusbevis eller anden  

 attestation fra uddannelsesinstitutionen, kan godkendes af studienævnet som  

 helt eller delvist ækvivalerende studieaktiviteter, som kræves efter  

 særbestemmelserne for hver basisuddannelse.
I sådanne tilfælde kan  

 studienævnet tillade, at den studerende indstiller sig til eksamen tidligere  

 end angivet i stk. 1, nr. 1.
Stk. 3.  De studerende skal indstille sig til eksamen  

 senest 2 1/2 år efter optagelsen på basisuddannelsen.
Studienævnet kan  

 tillade senere.indstilling, hvis der foreligger særlige grunde.
Sådanne  

 tilladelser indberettes til direktoratet.
 Stk. 4.  En studerende, der ikke har bestået, kan  

 indstille sig igen efter næste semester eller - efter centrets bestemmelse  

 inden begyndelsen af dette.
Stk. 5.  En studerende kan højst indstille sig 3 gange  

 til eksamen.
Studienævnet kan dog tillade indstilling en 4. gang, hvis der  

 foreligger usædvanlige forhold, som begrunder dette.
Der må kun gå eet  

 semester mellem indstillingerne.
 Stk. 6.  Den studerende kan vælge samme projektrapport  

 som udgangspunkt for eksamen flere gange.
§ 25.  Indenfor bekendtgørelsens rammer fastsætter  

 konsistorium efter høring af studienævnene de praktisk-administrative  

 bestemmelser om den eksterne evaluering - herunder om fremsendelse af  

 projektrapporter m.v. til censorerne, afleveringsfrister og andre tidsfrister  

 - i en eller flere eksamensordninger.
Formandskabet for censorerne skal høres  

 om eksamensordninger eller ændringer af sådanne, inden de vedtages.
Stk. 2.  En eksamensordning kan indeholde hjemmel til at  

 dispensere fra eksamensordningens bestemmelser.
I så fald angives  

 dispensationsmyndigheden og så vidt muligt dispensationsgrundlaget.
Stk. 3.  Ændres en eksamensordning væsentligt, skal der  

 fastsættes overgangsbestemmelser, så de studerende har rimelig tid til at  

 forberede sig på ændringerne.
Det angives i eksamensordningen, hvornår den  

 træder i kraft.
 § 26.  Centret udsteder bevis for bestået  

 basisuddannelse.
 Censorerne ved basisuddannelserne.
§ 27.  Der oprettes et censorkorps for hver  

 basisuddannelse.
Hvert censorkorps vælger et formandskab på 3 censorer, der  

 varetager de nedenfor angivne opgaver og sådanne opgaver, som efter andre  

 gældende bestemmelser påhviler censorformænd og -næstformænd.
Formandskabet  

 vælger censorformanden.
Stk. 2.  Censorerne beskikkes af direktoratet for de  

 videregående uddannelser efter indstilling fra formandskabet for de enkelte  

 censorkorps, der forinden forhandler med centret gennem rektor.
Direktoratet  

 bestemmer, hvordan der gives indstilling om den første beskikkelse.
Stk. 3.  Censorerne beskikkes for 3 år ad gangen.
Der  

 kan ikke beskikkes censorer, der er fyldt 70 år.
 Stk. 4.  Efter samråd med centret fordeler formandskabet  

 censorerne til de enkelte censoropgaver.
§ 28.  Censorkorpsene skal omfatte personer med  

 erfaring fra arbejde med de grundlæggende fagområder, som indgår i den  

 pågældende basisuddannelse og de overbygninger, den er indledning til.  

 Censorerne kan være dels erfarne lærere ved videregående uddannelser på andre  

 institutioner, dels andre personer, som i længere tid har beskæftiget sig med  

 de pågældende fagområder og deres anvendelse i centrale praktiske  

 erhvervsfunktioner.
De pågældende skal så vidt muligt have erfaring som  

 censorer.
 Stk. 2.  Hver basisuddannelse skal i videst muligt  

 omfang have censorer fælles med de overbygninger, den er indledning til, og  

 med andre videregående uddannelsesinstitutioner.
§ 29.  Formandskabet kan tage initiativ til drøftelse  

 med centret dels af bestemmelser og planer, som censorerne efter  

 bekendtgørelsen skal høres eller orienteres om, dels for at sikre en  

 hensigtsmæssig og ensartet bedømmelse af de studerende.
Kontakten sker gennem  

 formandskabet.
Stk. 2.  Formandskabet for et censorkorps skal  

 underrette centret og direktoratet, hvis censorerne konstaterer væsentlige  

 mangler i basisuddannelserne i forhold til de gældende bestemmelser eller i  

 forhold til de andre uddannelser på samme niveau.
Formandskabet giver  

 indberetning til centret og direktoratet efter slutningen af hver  

 eksamenstermin om de afholdte eksaminer.
Formandskabet kan foreslå ændringer  

 i bekendtgørelsen.
 Den humanistiske basisuddannelse.
 Formål og indhold.
§ 30.  Formålet er på et videnskabeligt grundlag Stk. 2.  De studerende skal Stk. 3.  Projekter svarende til mindst eet semesters  

 arbejde skal omhandle fremmedsprogede og/eller fortidige samfund.
De  

 studerende skal have beskæftiget sig med et eller flere emner, der kræver  

 indsigt i betingelserne for historisk erkendelse, herunder tolkning af  

 historiske forløb, og/eller emner, der kræver indsigt i betingelserne for  

 analyse af en fremmedsproget kultur.
Emnerne skal omhandle historiske forhold  

 fra tiden før 1945 eller forhold uden for Skandinavien.
Stk. 4.  I løbet af basisuddannelsen skal de studerende  

 vedligeholde og uddybe deres sprogfærdigheder, således at de ved  

 overbygningens begyndelse kan arbejde med faglitteratur og kildemateriale på  

 moderne norsk og svensk samt på mindst eet af sprogene engelsk, fransk eller  

 tysk.
De studerende skal i hvert semester følge mindst eet  

 fremmedsprogkursus.
 § 31.  Hver studerende udarbejder hvert semester en  

 skriftlig arbejdsplan hvori der redegøres for:
 Redegørelsen udarbejdes i forbindelse med introduktionsseminaret, jfr. §  

 33. Frist for udarbejdelsen fastsættes i studieordningen.
Stk. 2.  I arbejdsplanen for 4. semester redegøres der  

 for, hvordan målet for semestrets studium forholder sig til den studerendes videregående uddannelsesmål.
§ 32.  Temaer for basisuddannelsens 3 første semestre  

 fastlægges i toårsrammen (semestertemaerne). Semestertemaerne skal tilsammen  

 sikre en sammenhængende, tværfaglig behandling af sprog og kultur inden for  

 såvel det danske som andre samfund.
Hvert semestertema skal kunne behandles  

 ud fra alle 4 dimensioner og skal muliggøre opfyldelsen af § 30.
Stk. 2.  Projektemnerne vælges hvert semester af de  

 studerende inden for de tilbudte forslag, jfr. dog § 12, stk. 4, og valgene  

 begrundes ved en argumentation ud fra de enkelte studerendes arbejdsplan.  

 Projektvalg foretages i forbindelse med introduktionsseminaret.
I projekterne  

 anvendes teorier og metoder inden for de 4 dimensioner.
 Stk. 3.  For 4. semester fastlægges der ikke et tema,  

 men projektforslagene udarbejdes i samråd med de studerende og vælges af  

 disse ud fra deres respektive uddannelsesmål.
 Stk. 4.  Der henvises i øvrigt til § 12 om godkendelse  

 af projektvalg m.v.
§ 33.  Hvert semester indledes med et  

 introduktionsseminar af 14 dages varighed.
I 1. semester afholdes yderligere  

 en pædagogisk introduktion til studierne af 1 uges varighed.
 Stk. 2.  Der afholdes kurser og seminarer, der  

 skal give de studerende dels basale færdigheder i kildebehandling,  

 tekstanalyse, litteraturbenyttelse m.v., dels elementær viden om de  

 emneområder, der indgår i arbejdet og den hidtidige udforskning af dem.
 Stk. 3.  Kurser og seminarer fastlægges i toårsrammen ud  

 fra følgende principper:
 § 34.  Studienævnet tilbyder vejledende prøver, der  

 giver de studerende mulighed for at vurdere, om de opfylder bestemte  

 færdighedskrav, der indgår i normalforudsætningerne for de overbygninger, den  

 humanistiske basisuddannelse er indledning til.
 Eksamen.
 § 35.  Det er en betingelse for indstilling til  

 eksamen, at der fremlægges attest for, at projekter og kurser/seminarer er  

 tilfredsstillende gennemført i overensstemmelse med bestemmelserne i dette  

 kapitel.
§ 36.  Prøven foregår som en samtale mellem den/de  

 studerende, læreren og censorerne, jfr. § 23, stk. 2, 2. og 3. pkt.
Samtalen  

 tager udgangspunkt i projektrapporten og har til formål at prøve dybden i den  

 studerendes arbejde i forhold til basisuddannelsens formål som beskrevet  

 foran.
Stk. 2.  Projektrapporten skal være fra et af de 2  

 nærmest forudgående semestre.
Projektrapporten og fremlagte attester sendes  

 til censorerne inden eksamen.
 Den naturvidenskabelige basisuddannelse.
 Formål og indhold.
 § 37.  Formålet er at sætte de studerende i stand til  

 kritisk og metodisk at analysere og arbejde med naturvidenskabelige  

 problemstillinger, der placeres i samfundsmæssig sammenhæng.
 Stk. 2.  De studerende skal især:
§ 38.  Basisuddannelsens indhold (kundskaber,  

 færdigheder, arbejdsmetoder og principper) tilegnes ved et samspil mellem  

 projektarbejde og kursusarbejde.
Arbejdet tilrettelægges ud fra følgende  

 aspekter:
 1. Beskæftigelse med indre  

 matematisknaturvidenskabelige forhold.
 2. Beskæftigelse med eksempler på anvendelse af  

 matematikken og naturvidenskaberne.
 3. Beskæftigelse med forskellige af de perspektiver  

 (historiske, samfundsmæssige, pædagogisk-psykologiske,  

 erkendelsesteoretiske), som kan anlægges på matematikken og  

 naturvidenskaberne og deres anvendelser.
 Stk. 2.  Følgende fagområder indgår i basisuddannelsen:  

 Matematik, fysik, kemi, bio-fag, geo-fag, datalogi.
 Stk 3.  Toårsrammen for den naturvidenskabelige  

 basisuddannelse er fastlagt gennem reglerne for projektarbejdet (§ 39) og for  

 kursusarbejdet (§ 40).
§ 39.  Projektarbejdet har til formål at give de  

 studerende personlige erfaringer fra arbejde med problemstillinger, herunder  

 komplekse og normalt af samfundsmæssig relevans, der involverer matematiske  

 eller naturvidenskabelige teorier og metoder.
Hver studerende gennemfører et  

 projekt i hvert semester.
Projektarbejdet centreres om problemer i  

 tilknytning til de nedennævnte emner og fordeles på de enkelte semestre i den  

 angivne rækkefølge:
1. semester: Arbejdsmiljøforhold, energiforhold,  

 ressourceforhold, forureningsforhold.
Projektarbejdet skal belyse samspillet  

 mellem natur og samfund og anvendelsen af matematiske og naturvidenskabelige  

 teorier til regulering af dette samspil og dets komponenter.
 2. semester: Indre naturvidenskabelige forhold.  

 Projektarbejdet skal belyse egentligt naturvidenskabelige problemstillinger;  

 herunder kan de studerende både studere udviklingen af og strukturen i  

 konkrete naturvidenskabelige områder og beskæftige sig med løsningen af  

 konkrete naturvidenskabelige problemer.
 3. semester: Projektarbejdet skal belyse spørgsmålet  

 vedrørende formidling af matematik eller naturvidenskab; herunder kan indgå  

 fagdidaktiske overvejelser om samspillet mellem mål, indhold og virkemidler,  

 fagenes erkendelsesmæssige (bevidsthedsdannende) aspekter og den vekslende  

 værdi, man fra samfundets side tillægger kendskab til fagene (fagenes  

 kvalifikationsgivende aspekter).
 4. semester: Valgfrit for den studerende.
Stk. 2.  Alle projekterne skal have klar forbindelse til  

 matematikken eller naturvidenskaberne.
Mindst to af en studerendes 4  

 projekter i basisuddannelsen skal indeholde eksperimentelt/praktisk arbejde,  

 og i mindst eet af disse skal dette arbejde have karakter af målinger eller  

 observationer.
 Stk. 3.  Ved udstedelse af attest på et projekt  

 foranlediger læreren, at attesten oplyser, om projektet har indeholdt  

 eksperimentelt/praktisk arbejde og i bekræftende fald om dette arbejde har  

 haft karakter af målinger eller observationer.
 § 40.  Formålet med kursusarbejdet er dels at  

 give de studerende sådanne almene indføringer i matematiske og  

 naturvidenskabelige discipliner, teorier og metoder som kræver en systematisk  

 fremstilling dels at give de studerende sådanne sammenhængende fremstillinger  

 af faglige områder, som kan være til støtte for projektarbejdet.
 Stk. 2.  Kurserne inddeles i tre grupper (kursusgruppe  

 I, II og III), som omfatter:
 Kursusgruppe I: 2 kurser indenfor matematik (matematik A og matematik B)  

 og 1 kursus inden for hvert af følgende 6 områder: Fysik, kemi, fysik-kemi,  

 almen biologi, populationsbiologi, geologi.
 Kursusgruppe II: 1 kursus i hvert af følgende 3 områder: Kemisk  

 laboratorieteknik, elektronik, datalogi.
 Kursusgruppe III: Kurser, der oprettes til dækning af de behov, som  

 konstateres efter organiseringen af projektarbejdet i hvert semester,  

 herunder eventuelt som introduktion til de i § 39, stk. 1, nævnte emner, og  

 kurser af alment indførende art inden for karakteristiske dele af  

 naturvidenskaberne, der ikke falder under gruppe I eller gruppe II.
Stk. 3.  Om kursusgruppernes formål og de enkelte  

 kursers indhold henvises til § 41. Kurserne i grupperne I og II afholdes  

 hvert år; matematik A og matematik B afholdes i hver sit semester.
Hvert  

 kursus optager 1/4 af arbejdstiden i et semester.
Stk. 4.  Kursusudbudet i gruppe I og II overvejes - og  

 justeres eventuelt - med 2 års mellemrum.
Antallet af kurser i hver gruppe er  

 dog uændret, og gruppe I omfatter altid 2 matematikkurser.
 Stk. 5.  Hver studerende skal gennemføre 2 kurser i  

 hvert semester, i alt 8 kurser i basisuddannelsen.
Stk. 6.  Mindst 3 kurser vælges fra gruppe I og mindst 1  

 fra gruppe II.
Et af matematik kurserne A og B skal vælges i uddannelsens  

 første år.
§ 41.  Formålet med kurserne i matematik i gruppe  

 I er især at give de studerende kundskaber og færdigheder, som er  

 relevante ved matematiske beskrivelser af bl. a. naturvidenskabelige forhold,  

 og herudover at give et første indblik i spørgsmål om opbygning af  

 matematiske teorier.
Formålet med de øvrige kurser i gruppe I er at give de  

 studerende indsigt i rene naturvidenskabelige problemstillinger, i  

 naturvidenskabelige metoder (bl.a. forholdet mellem teori og eksperiment) og  

 i aktuelle problemstillinger og resultater inden for de nævnte  

 videnskabsgrene.
Stk. 2.  Hvert kursus i gruppe I skal ligge inden for et  

 af de i § 40, stk. 2, anførte 7 hovedområder.
Ved bekendtgørelsens  

 ikrafttræden skal der være følgende kursusplan, hvor hvert kursus omfatter et  

 eller flere af de nævnte delemner.
 Matematik A:
 Statistik og sandsynlighedsregning.
 Matematik B:
 Funktioner af flere variable, differentialligninger, matrixregning,  

 vektorrum.
 Fysik:
 Urelativistisk og relativistisk mekanik, feltbegrebet (herunder særlig  

 elektromagnetisme), bølger og bølgemekanik, atomkerne- og  

 elementarpartikelfysik.
 Kemi:
 Det periodiske system, kemisk binding, organisk kemi baseret på de  

 funktionelle gruppers reaktioner, elementær fysisk kemi.
 Fysik-kemi:
 Termodynamik, statistisk mekanik, atom og molekylfysik, stoffernes natur.
 Almen biologi:
 Biokemi, biofysik, fysiologi, cellebiologi, molekylær genetik.
 Populations-biologi:
 Økologi, populationsgenetik, evolutionslære.
 Geologi:
 Petrologi, sedimentologi, tektonik, alment geologiske processer.
Ved eventuel justering efter § 40, stk. 4, skal kursusplanen stadig have  

 samme karakter som denne plan.
Den nærmere fastlæggelse af indholdet inden  

 for planen foretages af læreren/lærerne ved planlægningen af kurset og  

 meddeles studienævnet og censorerne.
 Stk. 3.  Formålet med hvert af kurserne i gruppe  

 II er at give den studerende færdighed i at anvende en række  

 grundlæggende hjælpemidler, som typisk indgår ved behandlingen af  

 naturvidenskabelige problemstillinger.
 Eksamen.
§ 42.  Det er en betingelse for indstilling til  

 eksamen, at den studerende har opnået attest efter § 21 på 4 projekter og 8  

 kurser, svarende til kravene i henholdsvis § 39, stk. 1, og § 40, stk. 5 og  

 6, samt at kravene i § 39, stk. 2, om eksperimentelt/praktisk arbejde er  

 opfyldt.
Attesterne herfor fremlægges ved indstillingen.
 § 43.  Prøven foregår dels som en samtale mellem  

 den/de studerende, læreren og censorerne om det valgte projekt i dets helhed,  

 dels som en samtale mellem hver enkelt studerende, læreren og censorerne om  

 et for den pågældende nøjere afgrænset område i tilknytning til projektet.  

 Meddelelse om det nøjere afgrænsede område kan af den enkelte studerende  

 afhentes på studiekontoret fra 72 timer før eksaminationens begyndelse.
 Stk. 2.  Ved bedømmelsen lægges der vægt på, om den  

 studerendes arbejde har været tilfredsstillende i forhold til formålet med  

 basisuddannelsen og med indholdet af denne som beskrevet foran.
 Stk. 3.  Projektrapporten og fremlagte attester sendes  

 til censorerne inden eksamen.
 Den samfundsvidenskabelige basisuddannelse.
 Formål og indhold.
 § 44.  Formålet er at sætte de studerende i stand til  

 med videnskabelige hjælpemidler kritisk at analysere samfundsproblemer.
Stk. 2.  De studerende skal gennem basisuddannelsen især Stk. 3.  I studieordningen fastsættes, hvilke almene og  

 videnskabsteoretiske krav, teoretiske og analytiske krav, faglige krav og  

 formelle krav den studerende, udover det nedenfor angivne, skal opfylde ved  

 afslutningen af basisuddannelsen.
 § 45.  Husene i den samfundsvidenskabelige  

 basisuddannelse skal indgå i husklynger, jfr. § 7.
 Stk. 2.  De studerende skal skifte til en ny husklynge  

 efter basisuddannelsens første år.
 § 46.  Projektarbejdet skal ligge inden for rammerne  

 af mindst 2 af følgende problemfelter:
Problemfeltet omfatter produktionens organisation, økonomisk-tekniske  

 forhold og tekniske udformning og udvikling.
Herunder arbejdsdeling,  

 kapitaldannelse, produktionsfaktorernes fordeling og aflønning, handel og  

 omsætning m.v.
Sammenhæng mellem økonomisk-produktionsmæssige forhold og  

 andre samfundsforhold. Økonomisk-politiske indgreb i produktionsmæssige og  

 afsætningsøkonomiske forhold.
Problemfeltet omfatter det sociale liv og dets sammenhæng med forskellige  

 samfundsstrukturer, herunder klasser og andre sociale strukturer, social  

 bevidsthed og social kontrol, sociale institutioner.
Socialpolitik,  

 uddannelsesforhold og samfundsmæssigt-kulturelle fænomener, arbejdsformer  

 m.v.
Problemfeltet omfatter de politiske aspekter af samfundsfænomenerne fra  

 det individuelle til det statslige og mellem-statslige plan, således bl.a.  

 den offentlige sektors opbygning, regulering og udvikling; de centrale  

 offentlige politiske institutioner, deres retlige rammer og organisatoriske  

 opbygning, deres funktioner og ideologiske legitimering samt de forskellige  

 former for relationer mellem de politiske institutioner.
Ligeledes og på  

 samme måde omfattes organisationer og partier samt disses relationer til de  

 centrale politiske institutioner.
Borgernes forskellige politiske roller og  

 aktiviteter, sammenhængen mellem forskellige former for politiske fænomener  

 og andre samfundsfænomener især sådanne, som er beskrevet under de to andre  

 problemfelter.
Stk. 2  Det fastsættes i toårsrammen, hvilket/hvilke  

 problemfelter de studerende kan arbejde med i hver enkelt husklynge.
De  

 studerende vælger selv, hvilke to af de tre problemfelter de vil arbejde med,  

 og kan i forbindelse hermed forlange sig placeret i en husklynge med det  

 valgte problemfelt.
 Stk. 3.  Temaet fra det enkelte semesters arbejde skal  

 placeres centralt inden for et af de problemfelter, der behandles i  

 basisuddannelsen.
§ 47.  Ved begyndelsen af basisuddannelsen deltager de  

 studerende i et introduktionsprojekt.
Herudover skal de studerende deltage i  

 mindst eet projekt i 1. basisår og i mindst eet projekt i 2. basisår.
 Stk. 2.  Følgende krav skal tilgodeses i  

 projektarbejdet:
 Stk. 3.  Projektrapporten skal indeholde:
§ 48.  Der afholdes et eller flere projektforberedende  

 seminar(er) som indledning til projektarbejdet i hvert semester.
Formål,  

 indhold og omfang angives i semesterplanen.
Stk. 2.  Inden for hver husklynge afholdes der hvert år  

 grund kurser, redskabskurser og videregående kurser.
Herudover  

 afholdes der kurser og seminarer til støtte for projektarbejdet; formål,  

 indhold og omfang for kurserne m.v. fastlægges i semesterplanen.
 Stk. 3.  Grundkurserne er følgende:
 Kursernes indhold og omfang fastsættes i studieordningen.
 Stk. 4.  Redskabskurserne er følgende:
Kursernes indhold og omfang fastsættes i studieordningen.
De studerende  

 skal tilegne sig redskabsfagene i 1. basisår.
Stk. 5.  De videregående kurser har til formål at give  

 de studerende mulighed for at tilegne sig mere dybtgående kendskab til et  

 eller flere af de i stk. 3 nævnte fagområder og sætte de studerende i stand  

 til kritisk at udnytte dette kendskab.
Rammerne om det faglige indhold i  

 kurserne fastsættes i studieordningen.
Den nærmere fastlæggelse af indholdet  

 inden for disse rammer foretages af læreren/lærerne ved planlægningen af  

 kurset og meddeles studienævn og censorer.
For at kunne deltage i et  

 videregående kursus skal den studerende have tilegnet sig stoffet fra det  

 tilsvarende grundkursus.
 § 49.  Ved slutningen af basisuddannelsen skal de  

 studerende have tilegnet sig indholdet af:
 Stk. 2.  Indholdet og omfanget af faget  

 samfundsbeskrivelse fastsættes i studieordningen.
 Eksamen.
§ 50.  Ved eksamen fremlægger den studerende foruden  

 den valgte projektrapport en studieforløbsbeskrivelse.
Projektrapporten og  

 studieforløbsbeskrivelsen sendes til censorerne inden prøven.
 Stk. 2.  I studieforløbsbeskrivelsen skal der gøres rede  

 for:
 De under 1) nævnte oplysninger attesteres af den lærer, som har været  

 hovedvejleder på de enkelte projekter.
 § 51.  Prøven har to faser:
 Stk. 2.  Der foretages en samlet bedømmelse af prøven.
 Andre bestemmelser.
 § 52.  Direktoratet for de videregående uddannelser  

 kan dispensere fra bekendtgørelsens bestemmelser, når der foreligger  

 usædvanlige forhold, der begrunder dette.
 § 53.  Roskilde Universitetscenter rejser spørgsmålet  

 om revision af bekendtgørelsen senest i 1978.
 § 54.  Bekendtgørelsen har virkning fra 1. september  

 1975.
 Stk. 2.  Bekendtgørelse nr. 387 af 17. juni 1973 om  

 basisuddannelser i Roskilde Universitetscenter ophæves.
Stk. 3.  Studerende, der har begyndt basisuddannelsen  

 tidligere end 1. september 1975, skal aflægge eksamen ved basisuddannelsens  

 slutning.
Eksamen foregår efter bestemmelserne ovenfor med sådanne  

 modifikationer, som er begrundet i, at de studerende har arbejdet under den i  

 stk. 2 nævnte bekendtgørelse i en del af deres studieforløb.
Centret giver  

 indstilling til direktoratet om den nærmere ordning.
Direktoratet kan dog  

 tillade, at studerende, der har begyndt basisuddannelsen tidligere end 1.  

 september 1974, afslutter basisuddannelsen efter de hidtidige bestemmelser.
 Undervisningsministeriet, den 24.  

 september 1975.
 Ritt Bjerregaard.
 /Ida Dybdal.
