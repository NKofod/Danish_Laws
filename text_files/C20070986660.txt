Vejledning  

 om international kompetence i sager om separation og skilsmisse Indholdsfortegnelse 1.
Indledning 2.
Fastlæggelse og  

 prøvelse af kompetence 3.
Oversigt over  

 reguleringen af statsforvaltningernes internationale kompetence i sager om  

 separation og skilsmisse 4.
Retsplejelovens §  

 448 c 4.1.
Kompetence efter § 448 c, stk. 1 4.1.1.
§ 448 c, stk. 1, nr. 1-2: Sagsøgte eller sagsøger har  

 bopæl i Danmark 4.1.2.
§ 448 c, stk. 1, nr. 3: Ansøgeren er dansk statsborger og  

 kan på grund af sit statsborgerskab ikke blive separeret eller skilt i sit  

 bopælsland 4.1.3.
§ 448 c, stk. 1, nr. 4: Begge parter er danske statsborgere,  

 og modparten modsætter sig ikke, at sagen behandles i Danmark 4.1.4.
Bopæl  Domicil 4.1.5.
Kompetenceaftaler, herunder stiltiende accept af kompetence 4.2.
International overenskomst  § 448 c, stk. 3 4.3.
Litispendens  flere samtidigt verserende sager om separation  

 eller skilsmisse 4.4.
Registreret partnerskab 5.
Den Nordiske  

 Ægteskabskonvention 6.
Lov om registreret  

 partnerskab, § 5, stk. 3 7.
Afvisning af at  

 behandle en sag om separation eller skilsmisse 8.
Lovvalg 9.
Sag om  

 forældremyndighed i tilknytning til sag om separation eller skilsmisse 10.
Bortfald af  

 tidligere vejledning 1. Indledning Pr. 1. januar 2007 blev lov om ægteskabs indgåelse og opløsning  

 (ægteskabsloven) ændret bl.a. ved indsættelse af følgende bestemmelse om  

 statsforvaltningernes internationale kompetence i sager om separation og  

 skilsmisse:
 »§ 43 a.  

  

 Statsforvaltningen kan behandle en ansøgning om  

 separation eller skilsmisse, hvis betingelserne i retsplejelovens § 448 c,  

 stk. 1 og 3, er opfyldt.
Stk.  

 2.  

  

 Statsforvaltningens afvisning af at behandle en sag om separation  

 eller skilsmisse, der ikke opfylder betingelserne i stk. 1, kan efter  

 anmodning fra en af parterne indbringes for retten.« Denne bestemmelse blev indsat i ægteskabsloven ved § 14 i lov  

 nr. 434 af 8. maj 2006 om Haagerbørnebeskyttelseskonventionen.
Formålet med  

 bestemmelsen er at sikre sammenhængen mellem reglerne om international  

 kompetence  

 for domstolene og statsforvaltningerne i sager om separation og skilsmisse,  

 således at kompetencen er reguleret af samme regelsæt  retsplejelovens  

 § 448 c  

  uanset hvilken myndighed, der skal tage stilling til spørgsmålet.
 Det er således ikke hensigten med bestemmelsen at ændre danske  

 myndigheders internationale kompetence til at behandle sager om separation og  

 skilsmisse.
2. Fastlæggelse og prøvelse af kompetence Efter ægteskabslovens § 37, stk. 2, skal anmodning om  

 separation eller skilsmisse indgives til statsforvaltningen.
Det er således  

 ikke muligt umiddelbart at anlægge retssag om separation eller skilsmisse.  

 Dette indebærer, at statsforvaltningerne også skal behandle en sag om  

 separation og skilsmisse, hvor den anden part er forsvundet, ikke er enig i  

 separation eller skilsmisse eller vilkårene herfor eller protesterer mod, at  

 statsforvaltningen behandler sagen, for eksempel under henvisning til  

 manglende  

 international kompetence.
Når separations- og skilsmissesager skal starte i statsforvaltningen,  

 er det forholdene på tidspunktet for statsforvaltningens modtagelse af  

 anmodningen, der er afgørende for danske myndigheders internationale  

 kompetence.
Dette gælder også for de sager, der efterfølgende indbringes for  

 retten  

1) .
 Derfor skal statsforvaltningen af egen drift overveje spørgsmålet  

 om international kompetence ved modtagelsen af anmodninger om separation  

 eller  

 skilsmisse.
 Den omstændighed, at de forhold, der ved sagens modtagelse  

 dannede grundlag for kompetence i Danmark, ændres under behandlingen af  

 sagen,  

 medfører ikke, at danske myndigheder mister kompetencen til at behandle  

 sagen.  

 Hvis eksempelvis en af parterne flytter fra Danmark under behandlingen af  

 sagen, skal behandlingen af sagen fortsætte, og hvis det ikke lykkes at finde  

 en mindelig løsning på sagen, skal statsforvaltningen efter anmodning fra en  

 af  

 parterne indbringe sagen for retten, jf. lovens § 43. Det er således uden  

 betydning,  

 at der vurderet efter forholdene på det tidspunkt, hvor sagen indbringes for  

 retten, ikke ville være kompetence til at behandle den.
Omvendt skal der være kompetence på det tidspunkt, hvor  

 statsforvaltningen modtager anmodningen.
Hvis dette ikke er tilfældet, skal  

 statsforvaltningen afvise sagen, jf. pkt. 7. Dette gælder også, selvom  

 forholdene  

 efterfølgende er ændret, således at kompetencebetingelserne er opfyldt på  

 afvisningstidspunktet.  

 I så fald må ansøgeren sammen med afvisningen vejledes om muligheden for at  

 indgive en ny anmodning  

2) . Hvis  

 kompetencebetingelserne er opfyldt på afvisningstidspunktet, er det dog ikke  

 nødvendigt formelt at afvise anmodningen, hvis modparten erklærer sig  

 indforstået med, at sagen behandles i Danmark.
 Indbringes sagen for retten, og finder retten, at der ved  

 indgivelsen af anmodningen om separation eller skilsmisse til  

 statsforvaltningen ikke var international kompetence til at behandle den, vil  

 retten kunne afvise sagen.
3. Oversigt over reguleringen af statsforvaltningernes  

 internationale kompetence i sager om separation og skilsmisse Efter ægteskabslovens § 43 a, stk. 1, reguleres  

 statsforvaltningernes internationale kompetence i sager om separation og  

 skilsmisse af følgende regelsæt:
  

 	  

 Retsplejelovens § 448  

 c, stk. 1 og 3   

 	  

 Den Nordiske  

 Ægteskabskonvention Endvidere reguleres den internationale kompetence af § 5, stk.  

 3, i lov om registreret partnerskab.
 I det følgende gennemgås disse 3 regelsæt nærmere.
4. Retsplejelovens § 448 c »§ 448 c.  

  

 Sag om ægteskab kan behandles her i riget, såfremt 1)  

 	  

 sagsøgte har bopæl her, 2)  

 	  

 sagsøgeren har bopæl her og enten har boet  

 her i de sidste to år eller tidligere har haft bopæl her, 3)  

 	  

 sagsøgeren er dansk statsborger, og det  

 godtgøres, at han på grund af sit statsborgerskab ikke vil kunne anlægge sag  

 i det land, hvor han har bopæl, 4)  

 	  

 begge parter er danske statsborgere, og  

 sagsøgte ikke modsætter sig indbringelse for dansk domstol, eller 5)  

 	  

 skilsmisse søges på grundlag af separation  

 meddelt her i landet inden for de sidste fem år.
 Stk.  

 2.  

  

 Sag om et ægteskabs omstødelse eller beståen kan indbringes for retten  

 her i riget, når ægteskabet er indgået her  

3) .
Stk.  

 3.  

  

 Reglerne i stk. 1 og 2 kan fraviges ved overenskomst med fremmed  

 stat.« Se pkt. 4.1.4. om bopælsbegrebet i § 448 c.
4.1. Kompetence efter § 448 c, stk. 1 4.1.1. § 448 c, stk. 1, nr. 1-2: Sagsøgte eller  

 sagsøger har bopæl i Danmark Bestemmelserne i stk. 1, nr. 1-2, medfører, at der normalt  

 altid er kompetence til at behandle en sag om separation og skilsmisse i  

 Danmark, hvis en af parterne har bopæl her i landet.
 Statsforvaltningen skal dog være opmærksom på sager, hvor  

 anmodningen indgives af en part, og den anden part ikke har bopæl i Danmark.  

 Her betragtes ansøgeren som »sagsøger«, mens den anden part betragtes som  

 »sagsøgte«.  

 Sagen kan således kun behandles i Danmark, hvis ansøgeren opfylder  

 betingelserne i stk. 1, nr. 2.
 Følgende situationer kan opstå:
   

 	  

 Hvis den anden part er  

 forsvundet, ikke besvarer henvendelserne fra statsforvaltningen om sagen  

 eller  

 protesterer mod, at statsforvaltningen behandler sagen, må statsforvaltningen  

 kun fortsætte behandlingen af sagen, når den har sikret sig, at ansøgeren  

 opfylder betingelserne i stk. 1, nr. 2.
  

 	  

 Erklærer den anden  

 part sig indforstået med, at statsforvaltningen behandler sagen, har  

 statsforvaltningen  

 kompetence til at behandle den, hvis ansøgeren på tidspunktet for modtagelsen  

 af accepten har bopæl i Danmark, selvom betingelserne i stk. 1, nr. 2, med  

 hensyn til opholdets længde m.v. ikke er opfyldt.
Dette skyldes, at den anden  

 parts accept i denne situation kan betragtes som en anmodning om separation  

 eller skilsmisse fra denne part, som kan behandles i Danmark efter stk. 1,  

 nr.  

 1, på grund af den oprindelige ansøgers bopæl her.
Statsforvaltningen bør således ikke afvise at behandle en sag  

 om separation eller skilsmisse ved modtagelsen af anmodningen, selvom det er  

 klart, at hverken stk. 1, nr. 1 eller nr. 2, giver grundlag for kompetence,  

 hvis ansøgeren bor i Danmark.
I henvendelsen til modparten skal  

 statsforvaltningen  

 forespørge, om vedkommende er indforstået med, at sagen behandles i Danmark.  

 Samtidig skal ansøgeren orienteres om kompetenceproblemet.
 Bestemmelsen i stk. 1, nr. 2, indeholder to muligheder for at  

 etablere kompetence i Danmark:
   

 	  

 Efter  

  

 første led  

  

 er der kompetence, hvis  

 ansøgeren har haft bopæl i Danmark i 2 år inden sagens start. 2-års fristen  

 regnes først fra det tidspunkt, hvor ansøgeren etablerede egentlig bopæl i  

 Danmark, og ikke fra det eventuelle tidligere tidspunkt hvor ansøgeren tog  

 ophold her i landet  

4) .
   

 	  

 Efter  

  

 andet led  

  

 er der kompetence, hvis  

 ansøgeren nu har bopæl i Danmark og tidligere har haft bopæl her i landet.  

 Der  

 stilles ikke krav til længden af hverken den aktuelle eller den tidligere  

 bopæl  

 i Danmark  

5) .
4.1.2. § 448 c, stk. 1, nr. 3: Ansøgeren er dansk statsborger  

 og kan på grund af sit statsborgerskab ikke blive separeret eller skilt i sit  

 bopælsland Efter bestemmelsen kan en sag om separation eller skilsmisse behandles  

 i Danmark, hvis ansøgeren er dansk statsborger, og ansøgeren på grund af sit  

 danske  

 statsborgerskab ikke kan blive separeret eller skilt i sit bopælsland.
 Bestemmelsen har således et meget snævert anvendelsesområde, og  

 i den juridiske litteratur er der enighed om, at den ikke har nogen praktisk  

 betydning.
Bestemmelsen påberåbes dog jævnligt af parter, der har  

 problemer med at blive skilt i deres bopælsland.
Det er imidlertid  

 Familiestyrelsens erfaring, at de meget strenge betingelser i bestemmelsen  

 næppe nogensinde vil være opfyldt.
Styrelsen har således ikke noteret sager,  

 hvor betingelsen var opfyldt.
 Efter bestemmelsen er det ikke tilstrækkeligt til at etablere  

 kompetence i Danmark efter bestemmelsen:
   

 	  

 At der i bopælslandet  

 gælder andre skilsmisseregler for udlændinge end for landets egne  

 statsborgere.
   

 	  

 At skilsmissesager  

 vedrørende udlændinge behandles af andre myndigheder eller efter en mere  

 besværlig eller bekostelig proces end sager vedrørende landets egne  

 statsborgere.
   

 	  

 At ansøgeren ikke kan  

 få behandlet skilsmissesagen i sit bopælsland, fordi lovgivningen dér  

 henviser  

 sagen til behandling i et andet land, f.eks. modpartens bopælsland.
   

 	  

 At ansøgeren ikke  

 opfylder betingelserne i bopælslandet for skilsmisse, f.eks. krav til længden  

 af opholdet i det pågældende land for at få skilsmissesagen taget under  

 behandling eller de materielle betingelser for skilsmisse.
   

 	  

 At bopælslandets  

 lovgivning ikke giver mulighed for skilsmisse.
 Påberåbes bestemmelsen, bør statsforvaltningen anmode ansøgeren  

 om at fremlægge dokumentation for, at ansøgeren ikke kan blive separeret  

 eller  

 skilt i sit bopælsland, og at dette skyldes ansøgerens danske  

 statsborgerskab.
 Det er uden betydning, at begge parter erklærer sig indforstået  

 med, at sagen behandles i Danmark, jf. pkt. 4.1.5.
4.1.3. § 448 c, stk. 1, nr. 4: Begge parter er danske  

 statsborgere, og modparten modsætter sig ikke, at sagen behandles i Danmark Hvis begge parter er danske statsborgere, er kompetence efter stk.  

 1, nr. 4, betinget af, at modparten (»sagsøgte«) ikke modsætter sig, at sagen  

 behandles i Danmark.
 Hvis international kompetence til at behandle en sag om  

 separation eller skilsmisse alene vil bygge på, at begge parter er danske  

 statsborgere, skal statsforvaltningen orientere modparten herom med  

 opfordring  

 til at tage stilling til kompetencespørgsmålet.
 Der kan herefter opstå 3 situationer:
   

 	  

 Modparten protesterer  

 mod kompetencen: Betingelsen i nr. 4 er ikke opfyldt.
   

 	  

 Modparten forholder  

 sig ikke til kompetencespørgsmålet, men forholder sig i øvrigt til  

 anmodningen  

 om separation eller skilsmisse: Betingelsen i nr. 4 er opfyldt.
   

 	  

 Modparten reagerer  

 ikke på henvendelserne fra statsforvaltningen om sagen: Betingelsen i nr. 4  

 er  

 ikke opfyldt.
4.1.4. Bopæl  Domicil  

6) Efter fast praksis og i overensstemmelse med forarbejderne til §  

 448 c fortolkes »bopæl« som »domicil«.
Baggrunden herfor er, at lovgiver har  

 ønsket, at parterne skal have en særlig stærk tilknytning til Danmark for at  

 kunne få behandlet en separations- eller skilsmissesag her.
Ved domicil forstås efter dansk ret den stat eller det  

 territoriale retsområde, hvor en person har bopæl eller ophold i den hensigt  

 varigt at forblive der eller i det mindste uden hensigt til, at opholdet kun  

 skal være rent midlertidigt.
Domicilbegrebet består af et objektivt og et  

 subjektivt element.
I retspraksis lægger domstolene vægt på de faktiske  

 omstændigheder og parternes erklæringer om hensigten med og udstrækningen af  

 »opholdet«  

 i et bestemt land.
Dette betyder bl.a., at man kan opretholde sit domicil i  

 Danmark, selv om man bliver udstationeret til et andet land og i den  

 forbindelse  

 opgiver sin bopæl i Danmark.
Eksempelvis har danske diplomater domicil i  

 Danmark, selvom de i flere år er udstationeret på ambassader i andre lande.  

 Efter dansk ret kan man kun have ét domicil.
Nyt domicil kan efter dansk ret opnås (i nogle tilfælde  

 øjeblikkeligt) ved at tage ophold i en anden stat i den hensigt at være der  

 varigt, eller i det mindste i den hensigt at opholdet ikke er midlertidigt.
I  

 dansk ret kan domicil ophøre uden at et nyt domicil etableres.
Det er således  

 muligt  

 at være uden domicil.
 Der findes en righoldig praksis, der fortolker domicilbegrebet  

 i relation til § 448 c  

7) .
4.1.5. Kompetenceaftaler, herunder stiltiende accept  

 af kompetence § 448 c giver ikke parterne mulighed for at aftale, at en sag  

 om separation eller skilsmisse skal behandles i Danmark, selvom betingelserne  

 i  

 bestemmelsen ikke er opfyldt, heller ikke selvom betingelserne var opfyldt  

 ved  

 aftalens indgåelse.
Det afgørende er forholdene ved indgivelsen af  

 anmodningen  

 om separation eller skilsmisse, jf. pkt. 2. Dette indebærer bl.a., at en  

 fælles  

 anmodning om separation eller skilsmisse skal afvises, hvis betingelserne i  

 bestemmelsen eller i de øvrige kompetenceregler (se pkt. 5-6) ikke er  

 opfyldt.
Endvidere kan en anmodning om separation eller skilsmisse ikke  

 behandles i Danmark, hvis kompetencebetingelserne ikke er opfyldt, selvom  

 modparten ikke protesterer mod kompetencen.
Stiltiende accept af kompetence  

 kan  

 således ikke danne grundlag for kompetence  

8) .
 Danske myndigheder skal formentlig ikke respektere en aftale  

 om, at en sag om separation eller skilsmisse skal behandles i et bestemt  

 andet  

 land  

9) .
4.2. International overenskomst - § 448 c, stk. 3 Efter § 448 c, stk. 3, kan kompetencereglerne i § 448 c, stk.  

 1, fraviges ved overenskomst med fremmed stat.
Kompetencebestemmelsen i § 448  

 c  

 finder således kun anvendelse, i det omfang en sag ikke er omfattet af en  

 bestemmelse i en konvention, som Danmark har tiltrådt.
Det drejer sig om Den  

 Nordiske Ægteskabskonvention, jf. pkt. 5. Henvisningen i ægteskabslovens § 43  

 a  

 til § 448 c, stk. 3, medfører, at statsforvaltningernes internationale  

 kompetence ligeledes vil være reguleret af denne konvention.
4.3. Litispendens  flere samtidigt verserende sager  

 om separation eller skilsmisse Hvis der samtidig med en sag om separation eller skilsmisse i  

 Danmark verserer en sag om samme spørgsmål i udlandet, opstår spørgsmålet om,  

 hvorvidt den danske sag skal vige for den udenlandske sag.
Det er almindeligt anerkendt, at den udenlandske sag skal have  

 forrang for den danske sag  have litispendensvirkning  hvis den  

 udenlandske  

 sag blev anlagt først.
Dette forudsætter dog, at følgende betingelser er  

 opfyldt:
  

 	  

 Der er identitet  

 mellem parterne i begge sager   

 	  

 Sagernes faktiske og  

 retlige grundlag er det samme   

 	  

 Den udenlandske  

 afgørelse kan forventes anerkendt i Danmark  

10) Derimod er det uden betydning for en separations- eller skilsmissesag,  

 der verserer i Danmark, at der efterfølgende anlægges en tilsvarende sag i  

 udlandet.
 Efter bemærkningerne til ægteskabslovens § 43 a, stk. 2,  

11)  

  vil statsforvaltningen efter litispendens-princippet  

 efter en konkret vurdering kunne afvise at behandle en sag om separation  

 eller  

 skilsmisse, hvis der allerede verserer en sag om samme spørgsmål i et andet  

 land ved indgivelsen af anmodningen om separation eller skilsmisse til  

 statsforvaltningen  

12) .
Gør modparten gældende, at sagen i Danmark skal afvises på  

 grund af en tidligere anlagt sag om separation eller skilsmisse i udlandet,  

 skal statsforvaltningen udsætte sagen på, at parterne fremlægger nærmere  

 oplysninger om den udenlandske sag.
Hvis ovennævnte betingelser er opfyldt,  

 afviser statsforvaltningen sagen, jf. pkt. 7.
 Et eksempel på en litispendens-bestemmelse findes i artikel 8 a  

 i Den Nordiske Ægteskabskonvention, jf. pkt. 5.
4.4. Registreret partnerskab Om opløsning af registreret partnerskab ved separation og  

 skilsmisse henvises til pkt. 6.
5. Den Nordiske Ægteskabskonvention Gennem henvisningen i ægteskabslovens § 43 a til retsplejelovens  

 § 448 c, stk. 3, reguleres statsforvaltningernes internationale kompetence  

 også  

 af artikel 7, 8 a og 9 i Den Nordiske Ægteskabskonvention (»Overenskomst  

 mellem  

 Danmark, Finland, Island, Norge og Sverige om ændring i konventionen mellem  

 Danmark, Finland, Island, Norge og Sverige indeholdende  

 internationalprivatretlige  

 bestemmelser om ægteskab, adoption og værgemål undertegnet i Stockholm den 6.  

 februar 1931«, jf. bekendtgørelse (C) nr. 323 af 28. december 1931).
 Konventionens artikel 7, 8 a og 9 blev ændret  

13)  

  ved nordisk overenskomst af 6. februar 2001  

 om ændring af den nordiske konvention af 6. februar 1931 indeholdende  

 internationalprivatretlige bestemmelser om ægteskab, adoption og værgemål,  

 jf.  

 bekendtgørelse (C) nr. 34 af 28. november 2002, og har herefter følgende  

 ordlyd:
 Artikel 7.
»Stk.  

 1.  

  

 Spørgsmål om separation eller skilsmisse mellem ægtefæller, som er  

 statsborgere og har sædvanligt opholdssted i de kontraherende stater, afgøres  

 i den stat, hvor 1)  

 	  

 ægtefællerne har deres sædvanlige  

 opholdssted, 2)  

 	  

 ægtefællerne senest samtidig har haft deres  

 sædvanlige opholdssted, for så vidt en af dem stadig opholder sig dér, 3)  

 	  

 ægtefællerne er statsborgere, 4)  

 	  

 sagsøgte har sit sædvanlige opholdssted, 5)  

 	  

 en af ægtefællerne, i tilfælde af fælles  

 begæring, har sit sædvanlige opholdssted, 6)  

 	  

 sagsøgeren har sit sædvanlige opholdssted,  

 hvis vedkommende har opholdt sig dér i mindst et år umiddelbart forud for  

 indgivelsen af begæringen, eller 7)  

 	  

 sagsøgeren har sit sædvanlige opholdssted,  

 hvis vedkommende har opholdt sig dér i mindst seks måneder umiddelbart forud  

 for indgivelsen af begæringen og er statsborger i den pågældende stat.
Stk.  

 2.  

  

 Myndighederne i en kontraherende stat, hvor der er truffet afgørelse  

 om separation, er kompetente til at meddele skilsmisse på grundlag af en  

 sådan separation.« Artikel 8 a.
 »Stk.  

 1.  

  

 Indbringes et spørgsmål efter artikel 7   mellem de samme parter for  

 kompetente myndigheder i forskellige kontraherende stater, skal den  

 myndighed,  

 ved hvilken sagen er blevet anlagt senere, på embeds vegne afvise sagen til  

 fordel for den første myndighed.
Stk.  

 2.  

  

 Sager om henholdsvis separation og skilsmisse anses for at angå samme  

 spørgsmål ved anvendelsen af stk. 1.« Artikel 9.
 »Stk.  

 1.  

  

 Ved de i artikel 7   nævnte afgørelser anvendes i hver kontraherende  

 stat den dér gældende lov.
 Stk.  

 2.  

  

 Separation, som er meddelt i en af staterne, giver i de andre stater  

 samme ret til skilsmisse som en dér meddelt separation.
Stk.  

 3.  

  

 I en kontraherende stat, hvor der ikke findes regler om separation,  

 men hvor skilsmisse i visse tilfælde er betinget af en forudgående  

 betænkningstid,  

 har ægtefæller, der er blevet separeret i en anden kontraherende stat, og som  

 derefter har levet adskilt i et tidsrum, der svarer til betænkningstiden, og  

 ikke har genoptaget samlivet, ret til at blive skilt uden forudgående  

 betænkningstid.« I konventionen anvendes ikke det bopælsbegreb (domicil, jf.  

 pkt. 4.1.4.), der anvendes i retsplejelovens § 448 c.
I stedet anvendes  

 begrebet »sædvanligt opholdssted«  habitual residence  der er  

 anvendt i flere  

 nyere internationale privatretlige konventioner samt i EU-forordninger  

14) .
 Den Nordiske Ægteskabskonvention finder ikke anvendelse på  

 registreret partnerskab.
6. Lov om registreret partnerskab, § 5, stk. 3 Efter § 5, stk. 1, i lov om registreret partnerskab finder  

 retsplejelovens § 448 c tilsvarende anvendelse på opløsning af registreret  

 partnerskab.
Kompetencereglerne i § 448 c suppleres i relation til opløsning  

 af  

 registreret partnerskab af partnerskabslovens § 5, stk. 3:
»Hvis ingen af parterne bor i et land, der er omfattet af §  

 2, stk. 3, kan registreret partnerskab indgået her i landet uanset  

 retsplejelovens § 448 c altid opløses her.« Partnerskabslovens § 2, stk. 3, har følgende ordlyd:
»Statsborgerskab i  

 Norge, Sverige, Finland eller Island sidestilles med dansk statsborgerskab  

 efter stk. 2. Bopæl i Norge, Sverige, Finland eller Island sidestilles med  

 bopæl her i landet efter stk. 2. Ministeren for familie og  

 forbrugeranliggender  

 kan bestemme, at statsborgerskab og bopæl i et andet land med en lovgivning  

 om registreret partnerskab, der svarer til den danske, ligeledes skal  

 sidestilles med dansk statsborgerskab og bopæl her i landet.« Ved § 25 i bekendtgørelse nr. 1285 af 8. december 2006 om  

 indgåelse af ægteskab er statsborgerskab og bopæl i Holland  men  

 foreløbig  

 ikke andre lande  sidestillet med de øvrige nordiske lande efter  

 partnerskabslovens § 2, stk. 3.
Partnerskabsloven indeholdt ved vedtagelsen i 1989 en  

 bestemmelse, hvorefter et registreret partnerskab altid kunne opløses her i  

 landet, selvom betingelserne i retsplejelovens § 448 c ikke var opfyldt.  

 Dette  

 skyldtes, at Danmark på det tidspunkt var det eneste land, hvor der var  

 adgang  

 til at indgå registreret partnerskab.
Partnerskab indgået i Danmark kunne  

 derfor ikke forventes at blive anerkendt i andre lande, og andre lande kunne  

 derfor heller ikke forventes at medvirke til opløsning af danske  

 partnerskaber  

 ved skilsmisse e.l.
Siden 1989 har flere lande indført mulighed for at indgå  

 registreret partnerskab e.l.
Som en konsekvens af dette er danske  

 myndigheders  

 internationale kompetence til at opløse registreret partnerskab blevet  

 begrænset, idet kompetencen som udgangspunkt skal følge de almindelige regler  

 i  

 retsplejelovens § 448 c, jf. pkt. 4.
Ved partnerskabslovens § 5, stk. 3, er denne kompetence dog  

 udvidet, således at hvis ingen af parterne bor i et land, der er omfattet af  

 partnerskabslovens § 2, stk. 3, kan registreret partnerskab indgået her i  

 landet  

 uanset retsplejelovens § 448 c altid opløses her.
Dette betyder, at hvis  

 ingen  

 af parterne bor i de nordiske lande eller Holland, vil danske myndigheder  

 kunne  

 behandle en sag om opløsning af deres partnerskab, selvom betingelserne i  

 retsplejelovens § 448 c ikke er opfyldt.
Denne udvidelse af kompetencen i  

 forhold til reglerne i retsplejeloven gælder kun for registrerede  

 partnerskaber,  

 der er indgået i Danmark.
7. Afvisning af at behandle en sag om separation eller  

 skilsmisse Afviser statsforvaltningen at behandle en sag om separation  

 eller skilsmisse under henvisning til manglende international kompetence,  

 skal  

 statsforvaltningen efter ægteskabslovens § 43 a, stk. 2, indbringe sagen for  

 retten, hvis en af parterne anmoder herom.
Parterne skal orienteres herom.
 Hvis retten finder, at der er kompetence til at behandle sagen  

 i Danmark, kan den hjemvise sagen til fornyet behandling i  

 statsforvaltningen.
 Om fremgangsmåden ved indbringelse af en sag for retten  

 henvises til »Vejledning om statsforvaltningens behandling af sager om  

 separation og skilsmisse«, der findes på www.familiestyrelsen.dk.
8. Lovvalg Efter dansk international privatret afgøres sager om separation  

 og skilsmisse, der efter ovennævnte regler behandles her i landet, altid  

 efter  

 dansk ret  

15) .
 Dette gælder også selvom ægteskabet er indgået i et andet land,  

 eller ægtefællerne under ægteskabet har haft en stærkere tilknytning til et  

 andet land.
 Dansk international privatret ses ikke at give parterne  

 mulighed for at aftale, at deres separation eller skilsmisse skal afgøres  

 efter  

 et andet lands lov.
9. Sag om forældremyndighed i tilknytning til sag om  

 separation eller skilsmisse Efter ægteskabslovens § 42, stk. 1, er det ikke et vilkår for  

 separation eller skilsmisse, at der tages stilling til forældremyndigheden  

 over  

 parternes fælles børn.
En sag om forældremyndighed behøver derfor ikke at  

 blive  

 behandlet sammen med forældrenes sag om separation eller skilsmisse.
Reglerne om international kompetence i relation til forældremyndighed  

 i retsplejelovens §  

 448 f,  

 jf. § 46 i forældreansvarsloven, lov nr. 499 af 6. juni 2007, svarer ikke til  

 de ovennævnte kompetenceregler i relation til separation og skilsmisse, idet  

 den afgørende tilknytningsfaktor i forældremyndighedssager som udgangspunkt  

 er  

 barnets bopæl, mens den almindelige tilknytningsfaktor i separations- og  

 skilsmissesager er parternes bopæl.
Dette kan betyde, at en sag om  

 forældremyndighed ikke kan behandles i Danmark, selvom en sag om forældrenes  

 separation eller skilsmisse behandles her i landet.
 Reglerne om international kompetence i sager om  

 forældremyndighed er gennemgået i »Vejledning om international kompetence i  

 sager om forældremyndighed, samvær m.v.«, der findes på  

 www.familiestyrelsen.dk.
10. Bortfald af tidligere vejledning Denne vejledning træder i steder for Vejledning nr. 9168 af 14.  

 marts 2007 om international kompetence i sager om separation og skilsmisse.
Familiestyrelsen, den 6. september  

 2007 Lars Thøgersen 1)  

 Se bemærkningerne til Haagerbørnebeskyttelseskonventionslovens § 14.
 2)  

 Se U81.1069.
 3)  

 Statsforvaltningen behandler ikke sager, der er omfattet af § 448 c, stk. 2.  

 Denne bestemmelse behandles derfor ikke i denne vejledning.
 4)  

 Fra praksis se U95.808, hvor flere års ophold i Danmark forud for  

 sagsanlægget  

 ikke blev anset som domicil, og sagen derfor blev afvist.
5)  

 Eksempel på anvendelsen af bestemmelsen: En part med bopæl (domicil) i  

 Danmark  

 gifter sig med en udlænding og bosætter sig i udlandet.
Denne part kan efter  

 bestemmelsen til enhver tid tage tilbage til Danmark og straks indlede  

 skilsmissesag, forudsat at parten tager domicil i Danmark igen.
Se f.eks.  

 U83.416 og T:FA2006.242.
6)  

 Denne fortolkning af domicilbegrebet stammer fra pkt. 3.3.1.2.1. i Betænkning  

 nr. 1467/2005 om Haagerbørnebeskyttelseskonventionen, der findes på  

 www.familiestyrelsen.dk.
Europarådets resolution om domicil og opholdssted  

 (72)  

 1 af 18. januar 1972 indeholder en nærmere definition af domicil;  

 resolutionen  

 er optrykt som bilag 4 i betænkningen.
En persons domicil afledes ifølge  

 resolutionen ud fra det forhold, at personen frivilligt vælger at etablere  

 sig  

 eller bibeholder sit eneste eller primære opholdssted i et land, med henblik  

 på  

 at gøre dette land til et varigt centrum for personlige, sociale og  

 økonomiske  

 interesser.
7)  

 Domicilbegrebet er bl.a. fortolket i følgende afgørelser: U83.416, U95.808,  

 T:FA1998.134, T:FA2005.391 og T:FA2006.242. I T:FA1998.133 blev en  

 midlertidig  

 opholdstilladelse ikke anset som grundlag for domicil.
I U95.789 anså  

 landsretten ikke et ægtepar, der begge var asylansøgere, og som havde opholdt  

 sig i Danmark i 3 år, for havende domicil i Danmark.
 8)  

 U2007.314 viser, at stiltiende accept af kompetence i form af manglende  

 protest  

 mod kompetencen ikke etablerer kompetence.
 9)  

 Se U2005.2343 vedrørende forældremyndighed.
10)  

 Haagerkonventionen af 1. juni 1970 om anerkendelse af skilsmisser og  

 separationer (bkg. (C) nr. 83 af 24. juli 1975) indeholder regler om  

 anerkendelse af udenlandske skilsmisser og separationer.
Konventionen  

 indeholder endvidere i artikel 12 en ikke-bindende litispendens-regel.
Om  

 anerkendelse af udenlandske separationer og skilsmisser i øvrigt, se pkt.  

 3.3.  

 i »Vejledning om vielse nr. 2: Dokumentation for at en part er ugift,  

 herunder  

 anerkendelse af udenlandske skilsmisser«, der findes på  

 www.familiestyrelsen.dk.
 11)  

 Se bemærkningerne til Haagerbørnebeskyttelseskonventionslovens § 14.
 12)  

 Fra retspraksis kan nævnes følgende afgørelser om litispendens: T:FA2006.225  

 (skilsmissedom ophævet under henvisning til, at der i Tyskland først var  

 anlagt  

 skilsmissesag; parterne var enige om at skulle skilles, men uenige om  

 vilkårene,  

 bl.a. bidragspligten), U2003.1897 (dansk separationssag udsat på  

 skilsmissesag  

 i England) og T:FA2002.22 (dansk skilsmissesag fremmet, selvom modparten  

 først  

 havde anlagt skilsmissesag i Makedonien; lagt vægt på at det  efter en  

 konkret  

 vurdering  ikke kunne antages, at danske domstole ville anerkende den  

 makedonske  

 skilsmisse). Se endvidere: T:FA2003.169, T:FA2001.381, T:FA2000.186 og  

 U81.715.
 13)  

 Ændringen skyldtes ikrafttrædelsen for Finland og Sverige af »Forordning (EU)  

 Nr. 2201/2003 af 27. november 2003 om kompetence og om anerkendelse og  

 fuldbyrdelse af retsafgørelser i ægteskabssager og i sager vedrørende  

 forældreansvar  

 og om ophævelse af forordning (EF) nr. 1347/2000« (Den nye Bruxelles  

 II-forordning). De ændrede regler om international kompetence i sager om  

 separation og skilsmisse i Den Nordiske Ægteskabskonvention svarer til  

 reglerne  

 i forordningen, der på grund af det danske forbehold (retlige og indre  

 anliggender) ikke gælder for Danmark.
 14)  

 Se om »sædvanligt opholdssted«  habitual residence  pkt.  

 3.3.1.2.3. i  

 Betænkning nr. 1467/2005 om Haagerbørnebeskyttelseskonventionen samt  

 »Vejledning om international kompetence i sager om forældremyndighed og  

 samvær  

 m.v.«, der begge findes på www.familiestyrelsen.dk.
 15)  

 I relation til Den Nordiske Ægteskabskonvention følger dette af artikel 9,  

 stk.  

 1.
