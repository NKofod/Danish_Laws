Et aktieselskab rejste spørgsmål om fradragsretten i forbindelse med køb  

 af sølvbarrer og guldmønter samt undersøgelser af fremtidige  

 investeringsobjekter.
Selskabet har til formål at drive handel og fabrikation  

 samt virksomhed som holdingselskab.
 Toldvæsenet havde tilladt fradragsret, idet selskabet oplyste, at det nu  

 også agtede at drive erhvervsmæssig omsætning med ædle metaller mv.
Toldvæsenet fandt senere, at selskabet ikke havde været berettiget til  

 fradragsret, idet det ved et efterfølgende kontrolbesøg var konstateret, at  

 selskabet ikke havde gjort forsøg på at afsætte de indkøbte ædelmetaller.
Et  

 mindre antal guldmønter var dog solgt til en registreret virksomhed.
 Afgiften i forbindelse med indkøbet af disse mønter var tilladt fradraget.
 Med hensyn til udgifterne til undersøgelser af fremtidige  

 investeringsobjekter gjorde toldvæsenet gældende, at der ikke er fradragsret,  

 da disse udgifter ikke står i forbindelse med en faktisk eller potentiel  

 omsætning af varer og afgiftspligtige ydelser.
Nævnet traf afgørelse om, at hverken afgiften af de indkøbte ædelmetaller,  

 der efter det oplyste må anses for indkøbt i investeringsøjemed  

 (kapitalplacering), eller afgiften i forbindelse med undersøgelser af mulige  

 investeringsobjekter kan medregnes til selskabets indgående afgift.
Nævnet  

 fandt, at udgifter af den omhandlede art ikke kan anses for udelukkende at  

 vedrøre virksomhedens omsætning af varer og afgiftspligtige ydelser, jf  

 lovens § 15, stk 3, og § 16, stk 1.
 Se også Mn.553, Mn.687, Mn.762 og Mn. 763.
