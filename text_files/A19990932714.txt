Datasammenskrivning af 01.03.1999 af  

 lovbekendtgørelse nr. 629 af  

  15. september 1986   

 om adoptionsloven og de senere ændringer hertil Kapitel 1 Betingelser § 1. Adoption meddeles ved bevilling, der  

 udfærdiges af statsamtet.
 § 2. Adoption må kun bevilges, når den  

 efter foretagen undersøgelse kan antages at være til gavn for  

 den, der ønskes adopteret, og denne enten ønskes opfostret hos  

 adoptanten eller har været opfostret hos denne, eller der foreligger  

 anden særlig grund til adoptionen.
 § 3. Bevilling til adoption af eget barn kan ikke  

 meddeles.
§ 4. Bevilling til adoption kan kun meddeles til  

 den, der er fyldt 25 år.
Når særlige grunde taler derfor,  

 kan bevilling dog meddeles til den, som er fyldt 18 år.
§ 4a.
Er den, som ønskes adopteret, under  

 18 år, må adoption kun bevilges, når ansøgeren er  

 godkendt som adoptant, jf. §§25a og 25b.
 Stk. 2. Godkendelse kræves dog ikke ved adoption af  

 ægtefælles barn eller adoptivbarn eller efter regler fastsat af  

 justitsministeriet i tilfælde, hvor der består nært  

 slægtskab eller andet særligt tilknytningsforhold mellem  

 adoptanterne og adoptivbarnet eller dettes forældre.
§ 5. Den som er gift, kan kun adoptere sammen med  

 sin ægtefælle, medmindre denne er forsvundet eller på grund  

 af sindssygdom, åndssvaghed eller lignende tilstand er ude af stand til  

 at handle fornuftsmæssigt.
Dog kan den ene ægtefælle med  

 den andens samtykke adoptere dennes barn eller adoptivbarn.
 Stk. 2. Kun ægtefæller kan adoptere  

 sammen.
 § 6. Er den, der ønskes adopteret, fyldt 12  

 år, bør bevilling ikke meddeles uden den pågældendes  

 samtykke, medmindre indhentelse af samtykket skønnes at være til  

 skade for barnet.
 Stk. 2. Samtykket skal afgives under personligt  

 fremmøde for statsamtet eller for anden myndighed eller institution,  

 der er godkendt i medfør af § 8, stk. 1. Inden barnet afgiver  

 samtykke, skal der finde en samtale sted med barnet om adoptionen og barnet  

 skal gøres bekendt med adoptionens betydning.
Stk. 3. Er barnet under 12 år, skal der foreligge  

 oplysning om dets holdning til den påtænkte adoption i det  

 omfang, barnets modenhed og sagens omstændigheder tilsiger det.
Ved  

 afgørelsen skal der i videst muligt omfang tages hensyn til barnets  

 holdning til den påtænkte adoption.
 § 7. Adoption af en person under 18 år  

 kræver samtykke fra forældrene.
 Stk. 2. Hvis den ene af forældrene er uden del i  

 forældremyndigheden, forsvundet eller på grund af sindssygdom,  

 åndssvaghed eller lignende tilstand er ude af stand til at handle  

 fornuftsmæssigt, kræves kun samtykke fra den anden.
 Stk. 3. Gælder det i stk. 2 anførte begge  

 forældrene, kræves samtykke fra værge.
 § 8. Samtykke efter § 7 skal afgives skriftligt  

 under personligt fremmøde for statsamtet eller for anden myndighed  

 eller institution, som er godkendt dertil af justitsministeriet.
 Stk. 2. Samtykke kan ikke modtages før 3  

 måneder efter barnets fødsel, medmindre gangske særlige  

 forhold foreligger.
 Stk. 3. Forinden samtykke modtages, skal forældrene  

 (værgen) være vejledt om adoptionens og samtykkets  

 retsvirkninger.
 Stk. 4. Samtykke kan meddeles til, at barnet adopteres af  

 den, som udpeges af en myndighed eller institution, som har beføjelse  

 til at medvirke ved adoption af børn.
 Stk. 5. Justitsministeriet kan bestemme, at samtykke  

 afgivet for en udenlandsk myndighed eller institution ligestilles med  

 samtykke afgivet for en dansk myndighed eller institution, og kan i så  

 fald tillade afvigelse fra reglerne i stk. 1-3.
 § 9. Tilbagekaldes et i overensstemmelse med § 8  

 meddelt samtykke, kan adoptionsbevilling dog meddeles, såfremt  

 tilbagekaldelsen under særlig hensyntagen til barnets tarv ikke er  

 rimeligt begrundet.
Stk. 2. Selv om der ikke kan opnås samtykke efter §  

 7, kan adoptionsbevilling dog i særlige tilfælde meddeles,  

 såfremt hensynet til barnets tarv afgørende tilsiger dette.
Er  

 barnet undergivet børne- og ungdomsforsorg, kræves samtykke fra  

 den sociale ankestyrelse.
§ 10. Statsamtet kan efter anmodning fra den  

 sociale ankestyrelse tillade, at et barn, der er undergivet børne- og  

 ungdomsforsorg, senere bortadopteres, selv om samtykke efter § 7 ikke kan  

 opnås.
Tilladelse kan kun bevilges under de i § 9, stk. 2, nævnte  

 betingelser.
§ 11. Beslutter statsamtet at bevilling eller  

 tilladelse efter §§ 9 eller 10 skal meddeles, selv om samtykke til adoption  

 efter § 7 ikke foreligger, underrettes forældrene eller værgen  

 herom.
Beslutter statsamtet, at der ikke kan meddeles bevilling efter § 9,  

 stk. 1, underrettes den, der søger om adoption eller har barnet i  

 pleje med henblik på adoption.
Beslutningen skal være skriftlig  

 og udleveres af statsamtet til de pågældende personligt eller  

 forkyndes for dem.
Inden 14 dage efter, at de har modtaget beslutningen,  

 eller efter forkyndelsen kan de forlange sagen forelagt for justitsministeren  

 eller indbragt for retten.
Statsamtet kan, når særlige grunde  

 taler derfor, fastsætte en længere frist eller inden fristens  

 udløb forlænge denne, Beslutningen skal indeholde oplysning om  

 adgangen til at få afgørelsen prøvet af justitsministeren  

 og om fristen herfor.
 Stk. 2. Bestemmelsen i stk. 1 finder tilsvarende  

 anvendelse, hvis en afgørelse efter §§ 9 eller 10 træffes eller  

 opretholdes af justitsministeren.
 Stk. 3. Justitsministeren kan ikke prøve  

 afgørelsen, hvis anmodning om forelæggelse for ministeren  

 modtages efter udløbet af fristen i stk. 1.
 Stk. 4. Modtager statsamtet anmodning om, at beslutningen  

 prøves af retten, indbringer statsamtet sagen efter reglerne i  

 retsplejelovens kap. 43 b, medmindre bevilling er udfærdiget efter  

 udløbet af fristen i stk. 1.
Stk. 5. Opretholder retten statsamtets eller  

 justitsministerens beslutning om, at bevilling eller tilladelse efter §§ 9  

 eller 10 skal meddeles, eller beslutter retten, at bevilling kan meddeles,  

 selv om samtykke er tilbagekaldt, kan bevilling ikke meddeles, før  

 anke- eller kærefristen er udløbet.
Det samme gælder, hvis  

 retten afviser prøvelse, jfr. retsplejelovens § 475 b, stk. 4.
§ 12. Har statsamtet besluttet, at der bør  

 ses bort fra, at samtykke til adoption ikke foreligger, kan barnet,  

 såfremt det opholder sig hos den, der søger adoption, ikke af  

 forældremyndighedens indehaver fjernes fra ansøgerens hjem under  

 adoptionssagens behandling.
Det samme gælder, hvis den sociale  

 ankestyrelse har givet samtykke efter § 9, stk. 2, 2. pkt., eller fremsat  

 anmodning efter § 10.
 § 13. Fra forældre, hvis samtykke ikke  

 kræves efter § 7, stk. 1-2, skal der, inden afgørelsen  

 træffes, indhentes en erklæring, medmindre dette skønnes  

 at ville kunne være til væsentlig skade for barnet eller at ville  

 medføre en uforholdsmæssig forsinkelse af sagen.
 § 14. Den, som er under lagværgemål  

 efter værgemålslovens § 5 eller under værgemål med  

 fratagelse af den retlige handleevne, jf. værgemålslovens § 6,  

 må ikke adopteres, uden at erklæring er indhentet fra  

 værgen.
 § 15.
 Adoption kan ikke meddeles, hvis nogen, der skal afgive  

 samtykke til adoption yder vederlag eller nogen anden form for modydelse,  

 herunder betaling for tabt arbejdsfortjeneste, Statsamtet kan afkræve  

 enhver, der har kendskab til forholdene, alle oplysninger til brug for  

 afklaring af, om der er ydet eller modtaget vederlag m.v. som nævnt i  

 1. pkt.
Kapitel 2 Retsvirkninger § 16. Ved adoption indtræder samme  

 retsforhold mellem adoptanter og adoptivbarn som mellem forældre og  

 deres ægtebarn, og barnet og dets livsarvinger arver og arves af  

 adoptanten og dennes slægt, som om adoptivbarnet var adoptantens eget  

 barn.
Samtidig bortfalder retsforholdet mellem adoptivbarnet og dets  

 virkelige slægt.
 Stk. 2. Såfremt en ægtefælle adopterer  

 sin ægtefælles barn eller adoptivbarn, får barnet i forhold  

 til ægtefællerne samme retsstilling. som om det var deres  

 fælles barn.
 Stk. 3. Med hensyn til adoptivbarnets navn gælder  

 reglerne i lovgivningen om personnavne.
 § 17.Adoption giver ikke successionsret til len,  

 stamhuse eller andre fideikomisser, medmindre dette særlig er  

 hjemlet.
Kapitel 3 Ophævelse § 18. Adoptivforholdet kan ophæves af  

 justitsministeren, når adoptanten og adoptivbarnet er enige derom.
Er  

 nogen af parterne under værgemål efter  

 værgemålslovens § 5 eller under værgemål med  

 fratagelse af den retlige handleevne, jf. værgemålslovens § 6,  

 skal erklæring fra værgen indhentes.
Stk. 2. Er barnet mindreårigt, kan ophævelse  

 efter stk. 1 finde sted, når adoptanten og adoptivbarnets virkelige  

 forældre er enige derom, og ophævelsen skønnes at  

 være bedst stemmende med barnets tarv.
Er adoptivbarnet fyldt 12  

 år, kræves også samtykke fra dette.
Stk. 3. Når adoptanterne er døde, kan  

 justitsministeren på begæring af forældrene ophæve  

 adoptivforholdet, såfremt dette skønnes bedst stemmende med  

 barnets tarv.
Er adoptivbarnet fyldt 12 år, kræves samtykke fra  

 dette.
 § 19. Adoptivforholdet bliver efter påstand  

 at ophæve ved dom, såfremt adoptanten har forset sig groft mod  

 barnet eller i væsentlig grad forsømmer de ham ifølge  

 adoptionen påhvilende forpligtelser, eller såfremt  

 ophævelse i øvrigt skønnes at være af  

 væsentlig betydning for adoptivbarnet.
Stk. 2. Sag om ophævelse anlægges af  

 adoptivbarnet.
Hvis barnet er umyndigt eller på grund af sindssygdom,  

 åndssvaghed eller lignende tilstand er ude af stand til at handle  

 fornuftsmæssigt, anlægges sagen af barnets værge, af dets  

 virkelige fader og moder eller af justitsministeren eller den, han bemyndiger  

 dertil.
 § 20. Hvis ægtefæller har fælles  

 adoptivbarn, kan adoptivforholdet kun ophæves over for dem begge.
 Stk. 2. I de i § 19 nævnte tilfælde kan  

 ophævelse ske, selv om de dér nævnte forhold kun  

 gælder den ene af adoptanterne.
 § 21. Kan der ikke efter retsplejelovens  

 almindelige regler påvises noget værneting, for hvilket sag om  

 ophævelse af et adoptivforhold kan indbringes, anlægges sagen ved  

 den ret, som justitsministeren bestemmer.
 § 22. Ved ny adoption anses det tidligere  

 adoptivforhold for ophævet, jf. dog § 16, stk. 2.
§ 23. Ved ophævelse bortfalder  

 retsvirkningerne af adoptionen mellem adoptivbarnet og adoptanten og dennes  

 slægt.
Når særlige grunde taler derfor, kan retten ved  

 ophævelse efter § 19 bestemme, at adoptanten skal betale bidrag til  

 barnets underhold.
 Stk. 2. Ophæves adoptivforholdet i medfør af  

 § 18, stk. 2 eller 3, genindtræder barnet i retsforholdet til den  

 virkelige slægt.
 Stk. 3. I de i § 19 nævnte tilfælde kan  

 retten under hensyntagen til anledningen til ophævelsen, barnets alder  

 og de øvrige omstændigheder bestemme, at retsforholdet mellem  

 barnet og dets virkelige slægt skal genopstå.
 Stk. 4. I øvrigt genindtræder ingen  

 retsvirkninger til den virkelige slægt.
§ 24. Forud for ophævelse af et  

 adoptivforhold i medfør af § 19 skal retten så vidt muligt lade  

 indhente erklæring fra de personer, hvis samtykke eller erklæring  

 kræves til adoptionsbevillingens meddelelse.
Rettten kan dog, når  

 særlige forhold taler derfor, og der ikke er spørgsmål om,  

 at lade retsforholdet til den virkelige slægt genindtræde,  

 bestemme, at en sådan erklæring ikke skal indhentes.
Kapitel 4 Forskellige bestemmelser § 25. Justitsministeren fastsætter regler om  

 godkendelse som adoptant og adoptionssagers behandling, herunder om indholdet  

 af ansøgninger om adoption m.v. og om afgivelse af samtykke til  

 adoption, jfr. §§ 6 og 8.
§ 25a.
Justitsministeren opretter ved hvert  

 amtskommunalt socialcenter (i København og på Frederiksberg  

 henholdsvis ved magistraten og ved det sociale udvalg) et eller flere  

 samråd, der efter undersøgelse foretaget af socialcentret  

 (magistraten eller det sociale udvalg) afgør, om en ansøger kan  

 godkendes som adoptant, jfr. § 4 a.
Stk. 2. Samrådet består af et medlem med  

 social uddannelse, en jurist og en læge.
Det ene medlem skal være  

 medarbejder ved socialcenteret (magistraten eller det sociale udvalg).
 Stk. 3. Samrådets medlemmer samt  

 stedfortrædere for disse beskikkes af justitsministeren for indtil 4  

 år ad gangen.
Stk. 4. Samrådenes afgørelse træffes  

 ved flertal.
Justitsministeren fastsætter forretningsordenen for  

 samrådene.
§ 25b.
Et samråds afslag på en  

 ansøgning om godkendelse som adoptant kan indbringes for  

 adoptionsnævnet, Justitsministeren kan henlægge andre opgaver til  

 nævnet.
Stk. 2. Nævnet består af en formand og et  

 antal medlemmer.
Formanden skal være jurist.
I behandlingen af hver  

 klagesag deltager mindst 5 medlemmer, herunder formanden eller et medlem, der  

 opfylder betingelserne for at være formand for nævnet.  

 Nævnets afgørelse træffes ved flertal.
Justitsministeren  

 fastsætter forretningsordenen for nævnet.
 Stk. 3. Nævnets medlemmer samt stedfortrædere  

 for disse beskikkes af justitsministeren for indtil 4 år ad gangen.
 § 26. Ved overenskomst med fremmed stat kan det  

 bestemmes, at dennes statsborgere kun kan adoptere eller adopteres her i  

 landet under bestemte, traktatmæssigt fastsatte betingelser.
 Stk. 2. Tilsvarende bestemmelser kan træffes med  

 hensynet til ophævelse af adoptivforholdet, når adoptanten er  

 fremmed statsborger.
 § 27. Med hensyn til bestemt angivne stater kan  

 det ved kongelig anordning fastsættes, at danske statsborgere kun under  

 bestemte betingelser kan adoptere eller adopteres i vedkommende stat.
 Stk. 2. På samme måde kan det bestemmes, at  

 adoptivforholdet ikke kan hæves i fremmed stat med virkning her i  

 riget, når adoptanten er dansk statsborger.
 § 28. Den, der har bopæl her i landet, kan  

 kun adoptere efter reglerne i denne lov.
 Stk. 2. Justitsministeren eller den, ministeren  

 bemyndiger hertil, kan bestemme, at en adoption kan bevilges i et andet land,  

 når adoptionen er gennemført i overensstemmelse med  

 Haagerkonventionen af 29. maj 1993 om beskyttelse af børn og om  

 samarbejde med hensyn til internationale adoptioner.
 Stk. 3. Træffes der ikke bestemmelse som  

 nævnt i stk. 2, har en afgørelse om adoption virkning fra  

 barnets ankomst her i landet.
 § 29. Den, der har bopæl i udlandet, kan kun  

 adoptere efter reglerne i denne lov, hvis ansøgeren eller dennes  

 ægtefælle har dansk statsborgerskab og adoption som følge  

 heraf ikke kan gennemføres i det land, hvor ansøgeren bor, og  

 en dansk adoptionsbevilling får gyldighed i bopælslandet.
 Stk. 2. Justitsministeren kan i øvrigt tillade  

 adoption, hvis sagen har en særlig tilknytning til landet.
 Stk. 3. Stk. 1 og 2 finder dog ikke anvendelse på  

 adoptioner, der er omfattet af Haagerkonventionen af 29. maj 1993 om  

 beskyttelse af børn og om samarbejde med hensyn til internationale  

 adoptioner.
§ 29a.
Justitsministeren udpeger en  

 centralmyndighed, der kan varetage de opgaver og forpligtelser, som det efter  

 Haagerkonventionen af 29. maj 1993 om beskyttelse af børn og om  

 samarbejde med hensynet il internationale adoptioner påhviler  

 centralmyndigheden at varetage.
 Stk. 2. Justitsministeren kan fastsætte  

 nærmere regler om centralmyndighedens virksomhed.
Kapitel 5 Formidling Adoption § 30. Justitsministeren kan give en eller flere  

 private organisationer tilladelse til at yde adoptionshjælp  

 vedrørende børn, som ikke har dansk statsborgerskab.
 Stk. 2. Justitsministeren fastsætter nærmere  

 regler og vilkår om adoptionshjælp efter stk. 1 og fører  

 tilsyn med virksomheden.
 Stk. 3. Justitsministeren kan fastsætte regler,  

 hvorefter personer, der ønsker at adoptere, pålægges at  

 søge bistand hos en organisation, der har tilladelse efter stk. 1.
 § 31. Bistand til at skaffe forbindelse mellem  

 personer, der ønsker at adoptere, og at barn med henblik på  

 adoption og til et gennemføre en adoption (adoptionshjælp)  

 må kun ydes af de myndigheder og organisationer, der er nævnt i  

 §§ 25, 25 a, 25 b og 30.
Døgnpleje § 32. Bistand til at gennemføre anbringelse  

 af et barn under 14 år i døgnpleje på længere eller  

 ubestemt tid må kun ydes af og modtages hos en offentlig myndighed  

 eller med forudgående samtykke fra en offentlig myndighed.
 Stk. 2. Annoncering med tilbud om døgnpleje som  

 nævnt i stk. 1 må kun foretages af eller med samtykke fra en  

 offentlig myndighed.
Formidling af surrogatmoderskab § 33.Hjælp må ikke ydes eller modtages  

 med henblik på at opnå forbindelse mellem en kvinde og en anden,  

 der ønsker, at kvinden skal føde et barn til denne.
 Stk. 2. Annoncering må ikke foretages med henblik  

 på at opnå en forbindelse, som nævnt i stk. 1.
Straffebestemmelser § 34. Med bøde eller hæfte straffes  

 den, der 1)	tilsidesætter vilkår fastsat efter § 30, stk. 2, eller 2)	overtræder §§ 31-33.
 Stk. 2. I forskrifter, der udstedes efter § 30, stk. 2,  

 kan der fastsættes straf af bøde eller hæfte for  

 overtrædelse af bestemmelser i forskrifterne.
 Stk. 3. Er overtrædelsen begået af et  

 aktieselskab, anpartsselskab, andelsselskab eller lignende, kan det  

 pålægges selskabet som sådant bødeansvar.
Kapitel 6 Ikrafttrædelsesbestemmelser m.v.
 § 35. Loven træder i kraft den 1. oktober  

 1972.
 § 36. Reglerne i § 6, stk. 2, og § 8 anvendes ikke  

 på samtykke meddelt får lovens ikrafttræden.
 § 37. Kapitel 2 anvendes på:
1)	adoptivforhold stiftet den 1. januar 1957 eller senere, 2)	adoptivforhold stiftet før den 1. januar 1957, når der  

 efter § 32, stk. 2, er tillagt bevillingen retsvirkninger efter kap. 2,  

 og 3)	adoptivforhold stiftet før den 1. januar 1957, når der  

 efter § 27, stk. 2, i lov nr. 140 af 25. maj 1956 om adoption er tillagt  

 bevillingen retsvirkninger efter den nævnte lovs § 13, jfr. §  

 12.
 Stk. 2. Uanset stk. 1, nr. 1, anvendes bestemmelsen i §  

 13, stk. 2, 2. pkt., i lov nr. 140 af 25. maj 1956 om adoption på  

 adoptionsbevillinger meddelt før lovens ikrafttræden med  

 bestemmelse om, at barnets arveret efter den virkelige slægt  

 bevares.
 § 38. Kap. 3 anvendes også på  

 adoptivforhold stiftet før lovens ikrafttræden.
 § 39. For adoptivforhold, som er stiftet  

 før den 1. januar 1957, og som ikke er omfattet af § 30, stk. 1, nr. 2  

 eller 3, gælder lov nr. 87 af 26. marts 1923 om adoption bortset fra §  

 13, stk. 2, og §§ 18-24.
 Stk. 2. Justitsministeren kan, når  

 omstændighederne taler derfor, tillægge adoptivforhold stiftet  

 før den 1. januar 1957 retsvirkninger efter nærværende  

 lovs kap. 2.
 § 40. Fra lovens ikrafttræden ophæves  

 lov nr. 140 af 25. maj 1956 om adoption.
§ 40a.
Regeringen kan indgå overenskomst med  

 andre stater om forholdet mellem dansk og fremmed rets regler om adoption.  

 Overenskomsten finder anvendelse her i landet efter bekendtgørelse i  

 Lovtidende.
 Stk. 2. Justitsministeren kan endvidere fastsætte  

 regler om forholdet mellem danske og andre nordiske landes regler om  

 adoption.
 § 41. Loven gælder ikke for Færøerne og  

 Grønland, men kan ved kongelig anordning sættes i kraft for  

 disse landsdele med de afvigelser, som de særlige færøske  

 eller grønlandske forhold tilsiger.
