Salg af ejerlejligheder ikke fritaget for  

 beskatning Spørgsmål Svar Beskrivelse af de faktiske forhold A har fra den 1.  

 november ejet og beboet ejendom D.
Ejendommen har været anvendt som fast  

 beboelse  

 for familien.
Ejendommen blev solgt med overtagelse den 15. juni 2006.  

 Køberen  

 er, efter fortrydelsesfristens udløb, sprunget fra aftalen, hvilket skyldtes  

 at  

 han ikke har kunnet finansiere købet.
Ejendommen blev derfor endnu engang sat  

 til salg.
 Spørgerne ejer  

 endvidere en ejerlejlighed beliggende B, der blev købt til en pris på  

 2.400.000  

 kr. i juli 2003 med overtagelsesdatoen den 1. august 2003.
Den 18. august  

 2003 blev ejendommen udlejet til A's datter E, samt 2 andre personer.
De 2  

 andre er opsagt og fraflyttet, således at kun datteren bor der.
Lejeforholdet  

 begyndte ifølge lejekontrakten den 1. september 2003.
 I  

 lejekontraktens § 2 blev der tilføjet en bemærkning om, at lejemålet er  

 gældende fra den 1. september 2003 til den 1. september 2005.
 Det fremgår dog  

 ikke af lejekontraktens § 11, at spørgerne har aftalt særlige, individuelle  

 vilkår.
Ifølge SKATs  

 oplysninger bebor E dog stadigvæk ejendommen beliggende B.
Det fremgår  

 yderligere  

 af SKATs oplysninger, at spørgerne den 21. oktober 2006 blev tilmeldt  

 adressen  

 på B.
 Der blev  

 fremlagt erklæring fra E, dateret den 1. oktober 2007. Ifølge erklæringen har  

 E  

 fremlejet lejligheden til spørgerne for perioden fra den 1. oktober 2006 til  

 den 1. april 2007.
Ejerlejligheden  

 C ejes med 50 % af hver ægtefælle.
Lejligheden er uden bopælspligt og blev  

 overtaget  

 den 1. august 2005, til en pris på 3.300.000 kr.
Repræsentanten  

 har oplyst, at spørgerne har anvendt lejligheden som ferielejlighed i ferie  

 og  

 weekender, samt at lejligheden ikke på noget tidspunkt har været udlejet.
I  

 fortsættelse heraf har repræsentanten anført, at spørgerne efter  

 indflytningen  

 i lejligheden i B vil benytte sommerlejligheden i mindre omfang, idet  

 spørgerne  

 nu dagligt opholder sig i København.
Lejligheden vil dog ikke af den grund  

 blive udlejet.
Spørgers eventuelle opfattelse ifølge anmodning og bemærkninger til  

 sagsfremstilling For så vidt  

 angår spørgsmål nr. 1, har repræsentanten anført, at der er tale om en  

 lejlighed med helårsstatus.
Spørgerne har endnu ikke beboet ejendommen, men  

 vil  

 efter salget af deres nuværende helårsbolig, flytte ind i lejligheden, som  

 herefter skal anvendes som helårsbolig for familien.
 Indflytningen i  

 lejligheden vil medføre, at lejligheden ved et senere salg vil blive omfattet  

 af ejendomsavancebeskatningslovens § 8, stk. 1.
 Repræsentanten  

 lægger i den forbindelse vægt på, at spørgerne ikke har anden helårsbolig til  

 rådighed og at deres hidtidige helårsbolig er solgt.
 Repræsentanten  

 har dernæst tilkendegivet, at spørgerne på nuværende tidspunkt ikke har  

 planer  

 om salg af ejendommen.
 For så vidt  

 angår spørgsmål nr. 2, har repræsentanten anført, at lejligheden er uden  

 bopælspligt,  

 hvilket indebærer, at reglerne for sommerboliger som udgangspunkt vil finde  

 anvendelse.
 Anvendelsen af sommerhusreglen,  

 som medfører skattefrihed på avancen, kræver, at sommerboligen har været  

 anskaffet med henblik på anvendelse som sommerbolig og at den rent faktisk  

 har  

 været anvendt som sommerbolig, af ejeren.
Repræsentanten  

 har dernæst anført, at ejendommen teoretisk kan sælges skattefrit efter blot  

 en  

 kort ejertid, da der ikke stilles specielle krav til anvendelsesperiodens  

 længde.
I praksis kan man opleve, at ejertiden og dermed anvendelsesperioden  

 reelt har en indflydelse.
 Da spørgerne  

 rent faktisk har anvendt lejligheden som sommer- og feriebolig, vil  

 lejligheden  

 ved et salg i 2006 eller senere blive omfattet af  

 ejendomsavancebeskatningslovens § 8, stk. 2.
 Det forhold, at  

 lejligheden i den kommende periode alene vil blive anvendt i mindre omfang  

 fører ikke til noget andet resultat.
SKATs  

 indstilling og begrundelse Spørgsmål 1 I henhold til  

 ejendomsavancebeskatningslovens § 1, stk. 1 skal fortjeneste ved afståelse af  

 fast ejendom medregnes til den skattepligtige indkomst.
 Loven indeholder  

 en undtagelse til denne regel, idet ejendomsavancebeskatningslovens § 8, stk.  

 1, bestemmer, at fortjeneste ved afståelse af en- og tofamilieshuse og  

 ejerlejligheder ikke skal medregnes, hvis huset eller lejligheden har tjent  

 til  

 bolig for ejeren eller dennes husstand i en del af eller hele den periode,  

 hvori denne har ejet ejendommen, og hvor ejendommen har opfyldt betingelserne  

 for at kunne afstås skattefrit efter nærværende stykke.
 Det er således  

 en betingelse for skattefritagelsen, at den pågældende bolig har tjent til  

 bolig for ejeren eller dennes husstand i en del af eller hele ejerperioden.
 Ifølge det  

 oplyste har spørgerne den 1. august 2003 overtaget lejligheden, beliggende B.  

 Lejligheden blev allerede den 18. august 2003 udlejet til A's datter E,  

 således  

 at lejeforholdet ifølge den indgående lejekontrakt påbegyndte den 1.  

 september  

 2003.
 SKAT må således  

 konstatere, at lejligheden blev udlejet umiddelbart efter, at spørgerne har  

 erhvervet lejligheden.
 Parterne har i  

 lejekontraktens § 2 tilføjet en påtegning om, at lejemålet er gældende fra  

 den  

 1. september 2003 til den 1. september 2005. I henhold til SKATs egne  

 oplysninger bebor E dog stadigvæk ejendommen, beliggende B.
SKAT bemærker,  

 at parterne ikke har anført nogen særlige vilkår, herunder oplysninger om  

 lejeforholdets tidsbegrænsninger, i lejekontraktens § 11. Dernæst bemærker  

 SKAT, at E stadigvæk beboer ejendommen.
SKAT vurderer således, at E's  

 lejeforhold skal betragtes som tidsubegrænset, idet det fremgår af lejelovens  

 §  

 80, stk. 2, at såfremt lejeren med udlejerens vidende benytter det lejede i  

 mere end 1 måned efter den aftalte lejetids udløb, uden at udlejeren har  

 opfordret lejeren til at flytte, fortsætter lejeforholdet uden  

 tidsbegrænsning.
 Det fremgår  

 endvidere, af den fremlagte erklæring fra E, at lejligheden blev fremlejet  

 til  

 spørgerne i perioden fra den 1. oktober 2006 til den 1. april 2007. SKAT skal  

 dog fremhæve, at E ligeledes har beboet lejligheden i denne periode, og at  

 spørgerne blev tilmeldt adressen den 21. oktober 2006, samt at der er tale om  

 en  

 "c/o" adresse.
 SKAT er således  

 af den opfattelse, at fremlejen kun har været muligt på grund af  

 familiemæssige  

 forbindelse mellem spørgerne og E.
 SKAT vurderer  

 således, at spørgerne ved at leje lejligheden af A's datter ikke har opfyldt  

 kravet  

 i ejendomsavancebeskatningslovens § 8, stk. 1 om, at den pågældende bolig har  

 tjent til bolig for ejeren eller dennes husstand i en del af eller hele  

 ejerperioden.
 SKAT indstiller  

 derfor, at spørgsmålet 1 besvares benægtede.
Spørgsmål 2 Som anført  

 ovenfor skal fortjeneste ved afståelse af en- og tofamilieshuse og  

 ejerlejligheder i henhold til ejendomsavancebeskatningslovens § 8, stk. 1,  

 ikke  

 medregnes, hvis huset eller lejligheden har tjent til bolig for ejeren eller  

 dennes husstand i en del af eller hele den periode, hvori denne har ejet  

 ejendommen, og hvor ejendommen har opfyldt betingelserne for at kunne afstås  

 skattefrit.
Reglerne gælder også for sommerhusejendomme og lign., som ejeren  

 eller dennes husstand har benyttet til privat formål i en del af eller hele  

 den  

 periode, hvori denne har ejet ejendommen, jf. § 8, stk. 2, i  

 ejendomsavancebeskatningsloven.
 For at reglerne  

 i ejendomsavancebeskatningslovens § 8, stk. 2, kan anvendes, kræves det, at  

 der  

 er tale om sommerhusejendomme eller lignende.
Told- og  

 Skattestyrelsen har i en kommentar (TfS1998,122) til en Ligningsrådsafgørelse  

 (TfS1998, 118) udtalt, at det er Styrelsens opfattelse, at helårshuse kun kan  

 omfattes af ejendomsavancebeskatningslovens § 8, stk. 2, hvis huset er købt  

 som  

 og rent faktisk anvendt som sommerbolig.
Det er ejeren, der må  

 sandsynliggøre,  

 at helårshuset er erhvervet til brug for sommerbolig.
 I den konkrete  

 sag er der efter det oplyste tale om en ejerlejlighed, der er uden  

 bopælspligt  

 og formelt kan anvendes til helårsbeboelse, hvis ejeren flytter ind i boligen  

 og tilmelder sig Folkeregisteret på adressen.
 Da det ved en  

 tilmelding til Folkeregisteret er muligt at få ændret ejerlejlighedens status  

 til en helårsbolig med bopælspligt, er det SKAT's opfattelse, at der er tale  

 om  

 en helårsbolig, der er omfattet af § 8, stk. 1, i  

 ejendomsavancebeskatningsloven.
 Hvorvidt denne  

 ejerlejlighed vil kunne omfattes af ejendomsavancebeskatningslovens § 8, stk.  

 2, afhænger derfor af, om ejerlejligheden er købt med henblik på anvendelse  

 af  

 sommerbolig, og om lejligheden rent faktisk også er anvendt som sommerbolig.
 Det fremgår af  

 sagen, at spørgerne erhvervede ejerlejligheden, beliggende C ved skøde,  

 tinglyst  

 den 25. oktober 2005.
Herudover  

 fremgår det af sagen, at spørgerne fra den 1. november 1998 til den 21.  

 oktober  

 2006 har haft folkeregisteradresse på D.
Afstanden fra den tidligere bopæl i  

 D  

 til C er få km med en kort transporttid.
Det er herefter  

 SKAT's opfattelse, at det ikke er tilstrækkeligt sandsynliggjort, at det  

 primære formål med erhvervelsen af ejerlejligheden i C har været at benytte  

 lejligheden som sommerbolig.
Henset til, at skatteyder i en årrække har haft  

 fast bopæl i kort afstand fra den netop erhvervede ejerlejlighed, indebærer  

 dette, at der er formodning for, at det primære formål med erhvervelsen ikke  

 har været at anskaffe en sommerbolig.
 Det er endvidere  

 oplyst, at spørgerne i forbindelse med afståelse af ejendommen i D, er  

 flyttet  

 ind hos A's datter, boende B.
 SKAT vurderer  

 således, at spørgerne ønsker at bevare lejlighedens handelsværdi, hvilket  

 betyder,  

 at lejligheden, beliggende på C af spørgerne blev betragtet som et  

 investeringsobjekt, idet det forhold, at lejligheden er uden bopælspligt  

 influerer på ejendommens pris, og udvider kredsen af potentielle købere og  

 idet  

 lejligheder uden bopælspligt eksempelvis kan sælges til personer uden  

 skattepligt til Danmark.
 SKAT finder  

 derfor ikke, at den omhandlede ejerlejlighed kan omfattes af § 8, stk. 2, i  

 ejendomsavancebeskatningsloven.
 Det indstilles,  

 at spørgsmålet 2 besvares benægtede.
Skatterådets afgørelse og begrundelse Skatterådet  

 tiltrådte SKATs indstilling.
Svaret er bindende for skattemyndighederne i følgende periode Nærværende  

 bindende svar gælder i 5 år fra afgørelsens dato.
