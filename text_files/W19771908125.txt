 Udtalt, at reglen i invalidepensionslovens § 23, stk. 2, hvorefter  

 pension tidligst kan ydes fra den 1. i måneden efter begæringens indgivelse,  

 ikke var til hinder for, at der kunne tilkendes højeste invalidepension til  

 en mand, som havde indgivet begæring om højeste invalidepension i den måned,  

 hvor han fyldte 60 år.
 MEDDELELSE OM AFGØRELSEN:
 En 60-årig mand ankede over, at revaliderings- og pensionsnævnet havde  

 afvist at behandle en begæring om højeste invalidepension.
Pågældende oppebar i forvejen mellemste invalidepension og havde den 9.  

 juli 1976 indgivet begæring om forhøjelse af denne pension.
Den 20. juli  

 fyldte han 60 år.
Revaliderings- og pensionsnævnet havde henvist til den ved lov nr. 158 af  

 31. marts 1976 foretagne ændring af invalidepensionslovens § 23, stk. 2.  

 Herefter kunne en eventuel højere pension tidligst tilstås fra den 1. august  

 1976, på hvilket tidspunkt ansøgeren var fyldt 60 år.
Nævnet henviste herved  

 til, at invalidepension i medfør af § 2, stk. 2, i invalidepensionsloven  

 hverken kan tilkendes, frakendes eller ændres til højere eller lavere pension  

 fra det fyldte 60. år.
Ankestyrelsen udtalte, at der i forbindelse med ændringen af  

 invalidepensionslovens § 23, stk. 2, var gennemført den ændring i reglerne om  

 udbetaling af pension, at pension ikke som hidtil kunne ydes fra begæringens  

 indgivelse, med tidligst fra den 1. i måneden efter begæringens indgivelse  

 eller aldersbestemmelsens opfyldelse.
Den nævnte ændring vedrørte således  

 alene spørgsmålet om, fra hvilket tidspunkt en tilkendt pensions kunne  

 udbetales.
 Ankestyrelsen fandt derfor, at begæringen om forhøjelse af  

 invalidepensionen måtte anses for rettidigt indgivet, inden pågældende fyldte  

 60 år.
 Efter de lægelige oplysninger i sagen fandt ankestyrelsen dog ikke, at  

 pågældende opfyldte betingelserne for at få højeste pension.
