 § 149  h om befordringsgodtgørelse ved daglig  

 transport mellem indkvarteringssted og uddannelsessted og om  

 befordringstilskud ved frem og tilbagerejse mellem indkvarteringssted og  

 bopæl skal fortolkes således:
Det fremgår af § 149 h, stk. 1, at hvis den ledige er indkvarteret uden  

 for uddannelsesstedet, regnes indkvarteringsstedet for bopæl, og den ledige  

 har ret til daglig befordringsgodtgørelse efter de almindelige regler i § 149  

 g.
Det er en betingelse, at indkvartering sker i umiddelbar nærhed af  

 uddannelsesstedet.
 Ved daglig transport mellem indkvarteringssted og bopæl kan der ydes  

 befordringsgodtgørelse efter de almindelige regler i § 149 g.  

 Befordringsgodtgørelsen ydes som et kilometertislkud, jf. § 149 g, stk. 4 og  

 stk. 5. Der skal ske fradrag for 24 km. i den daglige samlede transport, og  

 der kan dagligt højst udbetales godtgørelse for 120 km. efter fradrag for 24  

 km., jf. § 149 g, stk. 2.
 Ved umiddelbar nærhed forstås, at den ledige fx ikke kan indkvartere sig  

 på Fyn, hvis uddannelsesstedet er i Jylland.
 Det fremgår af § 149 h, stk. 2, at deltagere, der er indkvarterede under  

 uddannelsen, har ret til tilskud til transport frem og tilbage mellem bopæl  

 og indkvarteringssted:
 Endelig fremgår det af § 149, stk. 3, at befordringstilskuddet udbetales  

 efter taksterne i § 149 g.
Ved frem og tilbagerejse mellem indkvarteringssted og bopæl kan der  

 således ydes et befordringstilskud.
Befordringstilskuddet ydes altid som et  

 kilometertilskud, jf. § 149 g, stk. 4 og stk. 5. Der skal ikke ske fradrag  

 for de første 24 km., og tilskuddet er ikke begrænset til højst 120 km. efter  

 fradrag for 24 km.
