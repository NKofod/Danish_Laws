 I medfør af § 40 i bekendtgørelse nr. 7 af 19. januar 1982 om Københavns  

 Fondsbørs fastsættes følgende:
§ 1 Fondsbørsvekselerere skal senest 4 måneder efter udløbet af et regnskabsår  

 til fondsbørstilsynet indsende:
1. Årsregnskab for vekselerervirksomheden affattet i  

 overensstemmelse med den i bilag A og B anførte fællesform.
Som noter til  

 årsregnskabet eller som bilag til årsregnskabet skal medtages:
A.
Oplysning om hvor stor en del af den samlede beholdning af egne  

 værdipapirer der er belånt eller anvendt til udlån.
I tilfælde, hvor der er  

 flere ansvarlige deltagere i vekselerervirksomheden gives tilsvarende  

 oplysning for de enkelte indehaveres personligt ejede beholdninger af  

 værdipapirer.
B.
Specifikation af kundedepoter, hvor frempantsætning er sket, med  

 angivelse af børsværdien og frempantsætningsbeløbet af de frempantsatte  

 værdipapirer samt den til kunden ydede kredit.
I tilfælde af frempantsætning  

 som nævnt i § 3 A, stk. 2, angives den til kunden bevilgede kredit.
C.
Specifikation af kundedepoter, hvor udlån er sket, med angivelse af  

 kursværdien af de udlånte værdipapirer, angivelse af tiden udlånet har varet,  

 samt tiden udlånet ifølge aftalen med kunden endnu vil vare.
D.
Specifikation af aktier, anparter eller andelsbeviser i selskaber, hvor  

 indehaveren (indehaverne) eller dennes (disses) nærmeste familie har den  

 afgørende indflydelse med angivelse af selskabernes formål.
E.
Specifikation af pantebreve med pant i ejendomme eller løsøre  

 tilhørende indehaverens (indehavernes) nærmeste familie.
F.
Specifikation af engagementer i øvrigt med indehaverens (indehavernes)  

 nærmeste familie med angivelse af sikkerhedsstillelse.
G.
Specifikation af alle engagementer der overstiger 30 pct. af de  

 ansvarlige indehaveres samlede egenkapital ved årets begyndelse med angivelse  

 af størrelse og sikkerhedsstillelse.
H.
Specifikation af beholdning af aktier, anparter eller andele i  

 selskaber, såfremt ejerinteressens værdi overstiger 30 pct. af de ansvarlige  

 indehaveres samlede egenkapital ved årets begyndelse.
 2. Vekselerervirksomhedens ansvarlige deltageres  

 personlige årsregnskab(er) bestående af resultatsopgørelse indeholdende en  

 specifikation af indtægterne i hovedposter, samt statusopgørelse omfattende  

 den pågældende samlede formue, ligeledes opdelt i hovedposter.
 3. Regnskab for de virksomheder  

 vekselerervirksomhedens indehaver(e) i øvrigt måtte være ansvarlig(e)  

 deltager(e) i, eller som indehaverne såvel enkeltvis som i fællesskab måtte  

 eje anparts-, andels- eller aktiemajoriteten i.
 4. Revisonsprotokol, jfr. § 9 i dette regulativ.
 Stk. 2.  Kalenderåret anvendes som regnskabsår.
 Stk. 3.  Årsregnskabet for vekselerervirksomheden og det  

 (de) personlige regnskab(er) skal være påtegnet af samme statsautoriserede  

 revisor.
§ 2 Vekselerervirksomhedens bogholderi og forretningsgang skal være  

 tilrettelagt på en sådan måde, at er foreligger et forsvarligt  

 registreringsgrundlag for regnskabsaflæggelsen og for de oplysninger, der  

 sammen med årsregnskabet indsendes til fondsbørstilsynet.
Stk. 2.  Depotbogholderiet skal indeholde registrering  

 af samtlige kundedepoter - såvel sikkerhedsdepoter som opbevaringsdepoter -  

 med daglig notering af enhver bevægelse i hvert enkelt depot.
Depoterne  

 opbevares separat for hver enkelt kunde.
Stk. 3.  Depotbogholderiet skal give oplysning om de  

 enkelte depoters størrelse og bestanddele samt opbevaringssted.  

 Frempantsætning eller udlån af depoter eller dele heraf skal fremgå af  

 bogholderiet.
Ved frempantsætning skal en genpart af den i § 3 A, stk. 3,  

 nævnte blanket opbevares i kundens depot.
 Stk. 4.  Depotbogholderiet skal yderligere omfatte  

 registrering af vekselerervirksomhedens sikkerhedsdepoter i de enkelte banker  

 og hos andre vekselerere og bankiers, samt hvor der i øvrigt måtte være  

 sikkerhedsdepoter.
Stk. 5.  Alle ved vekselerervirksomheden anvendte bilag  

 af betydning for regnskabsaflæggelsen skal opbevares mindst 5 år.
Der må kun  

 anvendes de af fondsbørsen udgivne nummererede godsedler, som ved udstedelsen  

 skal dateres.
Ved indfrielse af godsedler skal modtageren forsyne disse med  

 ordet »indfriet« og en dato, hvorefter originalen og kopien hæftes  

 sammen og opbevares indtil udgangen af det følgende regnskabsår.
§ 3 A Frempantsætning af kundedepoter må kun finde sted mod skriftlig tilladelse  

 fra kunden og kun i et omfang, som ikke overstiger den til kunden ydede  

 kredit, jfr. dog stk. 2.
Stk. 2.  Frempantsætning af depoter indlagt som  

 sikkerhed for en af fondsbørsvekselereren bevilget kredit med stadigt  

 varierende udnyttelse kan ske i et omfang, der modsvarer den bevilgede  

 kredit, såfremt kunden har givet skriftlig tilladelse hertil.
Den skriftlige  

 tilladelse skal fornyes hvert kvartal i forbindelse med udsendelse af  

 kvartalsopgørelser, hvor kunden anerkender saldomeddelelsen og fornyer  

 frempantsætningstilladelsen.
Endvidere skal den udtrykkelig omtale kredittens  

 maximum såvel som fondsbørsvekselererens ret til frempantsætning på grundlag  

 af dette maximum.
Stk. 3.  Frempantsætning af værdier fra kundedepoter  

 skal ske ved anvendelse af de af fondsbørstilsynet godkendte blanketter.
I de  

 nævnte blanketter skal fondsbørsvekseleren oplyse frempantsætningens omfang  

 for hver enkelt kunde.
 Stk. 4.  Fondsbørsvekseleren skal uden ophold frigøre  

 frempantsatte værdier, så snart betingelserne for frempantsætning ikke  

 længere er til stede.
§ 3 B Udlån af værdier i et kundedepot må kun finde sted efter skriftlig  

 tilladelse fra kunden, hvoraf samtlige vilkår for udlånet fremgår.
§ 4 Såfremt vekselerervirksomheden erhverver eller belåner aktier, anparter  

 eller andele i et selskab for mere end 30 pct. af indehaverens (indehavernes)  

 egenkapital ved årets begyndelse eller mere end 30 pct. af aktie-, anparts-  

 eller andelskapitalen i et selskab, skal vekselerervirksomheden omgående  

 foretage indberetning til fondsbørstilsynet.
Indberetningspligten omfatter  

 også aktier, anparter og andele, som erhverves eller belånes af virksomheder,  

 hvori indehaveren (indehaverne) er personlig(e) deltager(e) eller såvel  

 enkeltvis som i fællesskab ejer majoriteten.
§ 5 Såfremt kursværdien af aktier eller obligationer, for hvilke  

 vekselerervirksomheden har udstedt godsedler, der er ældre end en dag,  

 overstiger 10 pct. af indehaverens (indehavernes) egenkapital ved årets  

 begyndelse, dog mindst 50.000 kr., skal indberetning omgående foretages til  

 fondsbørstilsynet.
Sådanne godsedler, der er dækket af tilsvarende godsedler  

 udstedt af banker eller sparekasser, skal dog ikke indberettes.
 Stk. 2.  Indberetningen skal indeholde en specifikation  

 af de udstedte godsedler, med angivelse af afviklingsdagen for  

 værdipapirerne.
§ 6 Hvert år pr. 31. december udsender vekselerervirksomheden saldo- og  

 depotmeddelelser med genpart til samtlige kunder med anmodning om at  

 tilbagesende genparten med godkendelse eller bemærkninger i tilfælde af  

 uoverensstemmelse.
 Stk. 2.  Svarblanketterne skal være forsynet med sådan  

 påtegning og adressering, at besvarelserne direkte tilgår  

 vekselerervirksomhedens statsautoriserede revisor.
 § 7.  Årsregnskabet skal opgøres under omhyggelig  

 hensyntagen til tilstedeværende værdier og forpligtelser.
Stk. 2.  Beholdningen af værdipapirer skal ansættes til  

 forsvarlig kursværdier.
Børsnoterede papirer må højst ansættes til de pr.  

 ultimo året noterede køberkurser og unoterede aktier højst til skattekursen.
 Stk. 3.  Vekselererne er pligtige til at meddele den  

 statsautoriserede revisor enhver oplysning, denne begærer til brug for  

 revisionen af årsregnskabet og til eftersynene i årets løb.
 revisors pligter.
§ 8 Når en statsautoriseret revisor påtager sig hvervet som revisor for en  

 fondsbørsvekselerervirksomhed, skal han give meddelelse til  

 fondsbørsvekselerernes repræsentantskab og fondsbørstilsynet, ligesom han  

 skal give meddelelse om sin fratræden til samme myndigheder.
Stk. 2.  Ud over årsregnskabsrevisionen påhviler det  

 revisor uanmeldt at foretage et efter forholdene afpasset antal eftersyn i  

 årets løb, dog mindst 3 eftersyn, bl.a. med henblik på kontrol af nærværende  

 bestemmelsers overholdelse.
Konstaterer revisor ved årsregnskabsrevisionen  

 eller et af sine uanmeldte eftersyn overtrædelse af fondsbørsloven eller i  

 medfør af denne udstedte bekendtgørelser eller uregelmæssigheder af anden  

 art, hvor foranstaltninger skønnes nødvendige, skal indberetning omgående  

 afgives til fondsbørstilsynet.
Revisor skal kontrollere overensstemmelse  

 mellem vekselererens kreditoptagelse sikret ved frempantsætning og kundernes  

 tilladelse til frempantsætningen, samt at der i kundedepoter forefindes de i  

 § 3 A, stk. 3. nævnte blanketter dækkende frempantsatte værdier.
 § 9.  Revisor fører en revisionsprotokol over den  

 foretagne revision.
 Stk. 2.  I årets løb udsender revisor stikprøvevis  

 saldo- og depotmeddelelser til vekselerervirksomhedens kunder.
 Stk. 3.  I forbindelse med revisionen af årsregnskabet  

 skal revisor selvstændigt vurdere engagementerne og forsvarligheden af  

 beholdningernes værdiansættelse.
 Stk. 4.  Inden hvert års 31/8 skal revisor til tilsynet  

 fremsende revisionsprotokol og en erklæring om, hvorvidt og i bekræftende  

 fald i hvilket omfang vekselerervirksomhedens og indehaverens (indehavernes)  

 økonomiske stilling pr. 30.6. er forringet i forhold til den økonomiske  

 stilling pr. 1.1.
§ 10 Før påtegning af vekselerervirksomhedens og indehaverens (indehavernes)  

 årsregnskab(er) skal revisor afæske indehaveren (indehaverne) en erklæring om  

 årsregnskaberne.
 Indehaverens (indehavernes) erklæring om årsregnskaberne skal omfatte, at:
 Revisor skal dog altid herudover tilpasse indholdet af indehaverens  

 (indehavernes) erklæring om årsregnskabet efter den pågældende  

 vekselerervirksomheds forhold.
 Stk. 2.  Udover det i handelsministeriets bekendtgørelse  

 af 28. juni 1967 om statsautoriserede revisorers virksomhed § 3 krævede, skal  

 revisor i forbindelse med revisionen af årsregnskabet oplyse:
hvorvidt forretningsgangen er sikkerhedsmæssigt betryggende at han har foretaget en selvstændig vurdering af aktiverne, passiverne,  

 eventualforpligtelserne og at han anser årsregnskabet for at give et retvisende billede af  

 virksomhedens aktiver og passiver, dens økonomiske stilling samt resultatet.
§ 11 Dette regulativ træder i kraft ved indrykning i Statstidende.
 Fondsbørstilsynet, den 22. december  

 1982.
Knud Agbo / Ole Reinbach Garantier, forskrivninger, kautionsforpligtelser samt fonds- og  

 valutaterminsforretninger anføres under regnskabsopstillingen, specificeret  

 på hovedgrupper.
For terminsforretningernes vedkommende anføres om  

 forretningerne er dækkede eller ej.
