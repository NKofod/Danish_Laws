 I medfør af §§ 17, 48 og 60 i varemærkeloven, jf. lovbekendtgørelse nr.  

 162 af 21. februar 1997 og § 4, stk. 3, i fællesmærkelov nr. 342 af 6. juni  

 1991, samt efter bemyndigelse i henhold til § 1 i Erhvervsministeriets  

 bekendtgørelse nr. 426 af 27. maj 1992 fastsættes hermed følgende:
Nationale varemærkeansøgninger og  

 -registreringer Varemærker § 1.  Ansøgning om registrering af varemærker indgives  

 til Patentdirektoratet.
 Stk. 2.  Har ansøgeren ikke bopæl her i landet, skal  

 denne have en herboende fuldmægtig, som kan repræsentere vedkommende i alt  

 vedrørende ansøgningen og den deraf følgende registrering.
 § 2.  Ansøgningen skal angive:
 Stk. 2.  Ansøgningen skal indeholde en nøjagtig  

 gengivelse af mærket.
 Stk. 3.  Som bilag skal medfølge:
 Stk. 4.  Med ansøgningen skal følge de foreskrevne  

 gebyrer.
 § 3.  Begæring om prioritet for ansøgningen i henhold  

 til bestemmelserne i varemærkelovens § 18 eller § 19 skal fremsættes i  

 ansøgningen med oplysning om, fra hvilken dag og på hvilket grundlag  

 prioriteten påberåbes, eller indsendes med de nævnte oplysninger senest 1  

 måned efter ansøgningsdatoen.
 Stk. 2.  Patentdirektoratet kan forlange, at ansøgeren  

 inden for en nærmere fastlagt frist indleverer prioritetsbevis.
 § 4.  En ansøgning tildeles en ansøgningsdato, når den  

 indeholder en gengivelse af varemærket og oplysning om ansøgerens navn eller  

 firma samt en angivelse af de klasser og varer eller tjenesteydelser, som  

 mærket ønskes registreret for.
 § 5.  Patentdirektoratet påser, at betingelserne i  

 varemærkelovens § 13 og § 14, nr. 1-3, er opfyldt.
 Stk. 2.  Patentdirektoratet undersøger desuden de øvrige  

 betingelser for registrering i varemærkelovens § 14, nr. 4-5, og § 15, stk. 1  

 og 2. Resultatet af denne undersøgelse meddeles ansøger i en søgningsrapport.
 § 6.  Hvis en registreringshindring i henhold til § 5,  

 stk. 1, kun vedrører visse af de varer eller tjenesteydelser, for hvilke  

 varemærket søges registreret, kan Patentdirektoratet beslutte kun at afslå  

 ansøgningen, for så vidt angår disse varer eller tjenesteydelser.
 Stk. 2.  En ansøgning kan ikke afslås med henvisning til  

 de i varemærkelovens § 14, nr. 4-5, og § 15 nævnte registreringshindringer.
 § 7.  Omfatter en ansøgning flere varer eller  

 tjenesteydelser, kan ansøgningen efter anmodning fra mærkeindehaveren deles i  

 flere ansøgninger.
 Stk. 2.  En anmodning om deling af en ansøgning skal  

 angive:
Stk. 3.  En udskilt ansøgning kan ikke omfatte varer  

 eller tjenesteydelser, der ikke er omfattet af den oprindelige ansøgning på  

 tidspunktet for anmodningen om deling af denne.
Den oprindelige ansøgning og  

 den udskilte ansøgning kan ikke vedrøre de samme varer eller tjenesteydelser.
 Stk. 4.  Med anmodningen om deling skal følge de  

 foreskrevne gebyrer.
 Stk. 5.  En ansøgning kan ikke deles, hvis en deling vil  

 medføre tvivl med hensyn til omfanget af den oprindelige ansøgning og af den  

 udskilte ansøgning.
 Stk. 6.  Når anmodningen om deling er behandlet og  

 godkendt, tildeles den udskilte ansøgning et selvstændigt ansøgningsnummer.  

 Den udskilte ansøgning tildeles samme ansøgningsdato og prioritetsdato som  

 den oprindelige ansøgning.
 Stk. 7.  Fuldmagter, overdragelsesdokumenter og andre  

 dokumenter vedrørende den oprindelige ansøgning anses tillige som dokumenter  

 i hver udskilt ansøgning.
§ 8.  Når ansøgningen er behandlet og godkendt,  

 registreres varemærket, og registreringen offentliggøres.
Ansøgeren  

 underrettes om registreringen ved fremsendelse af en udskrift af registret.
 § 9.  Omfatter en registrering flere varer eller  

 tjenesteydelser, kan den efter anmodning fra indehaveren deles i flere  

 registreringer.
 Stk. 2.  For deling af registreringer finder  

 bestemmelserne i § 7, stk. 2-5, og stk. 7, tilsvarende anvendelse.
Stk. 3.  Når anmodningen om deling er behandlet og  

 godkendt, tildeles den udskilte registrering et selvstændigt  

 registreringsnummer.
Den udskilte registrering tildeles samme ansøgningsdato,  

 prioritetsdato, registreringsdato og dato for registreringsprocedurens  

 afslutning som den oprindelige registrering.
 § 10.  I varemærkeregistret indføres:
 § 11.  Efter offentliggørelse af registreringen i  

 Dansk Varemærketidende er der adgang til at fremsætte indsigelse mod  

 registreringens gyldighed, jf. varemærkelovens § 23. Indsigelsen, der skal  

 være begrundet, skal indgives inden 2 måneder fra offentliggørelsesdatoen.  

 Med indsigelsen skal følge det fastsatte gebyr.
Stk. 2.  Patentdirektoratet kan behandle flere  

 indsigelser mod samme varemærkeregistrering under eet.
Direktoratet kan  

 senere beslutte at behandle en eller flere indsigelser hver for sig.  

 Direktoratet kan suspendere behandlingen af en eller flere af de øvrige  

 indsigelser.
Stk. 3.  Indehaveren af den registrerede ret skal  

 underrettes om indsigelsen og have adgang til at udtale sig.
Hvor der er  

 flere indsigelser mod gyldigheden af registreringen af et varemærke,  

 underretter direktoratet tillige de øvrige indsigere.
Hvis indsigelsesgrunden  

 er et ældre registreret varemærke, kan indehaveren af det angrebne mærke  

 begære, at indsigeren skal godtgøre, at det ældre mærke har været brugt i  

 overensstemmelse med varemærkelovens § 25.
 Stk. 4.  Patentdirektoratets afgørelse skal meddeles  

 indsiger og indehaveren af den registrerede ret.
 Stk. 5.  Bliver en registrering erklæret ugyldig og  

 registreringen ophævet i sin helhed, anses eventuelt suspenderede indsigelser  

 for bortfaldet.
 Stk. 6.  Ophæves registreringen helt eller delvist,  

 offentliggøres afgørelsen herom, når den er blevet endelig.
 Stk. 7.  Patentdirektoratets afgørelse kan indbringes  

 for Patentankenævnet og domstolene i overensstemmelse med varemærkelovens §  

 46.
 § 12.  Efter registreringsprocedurens afslutning kan  

 enhver begære en varemærkeregistrering ophævet, jf. varemærkelovens § 30. Med  

 begæringen skal følge det fastsatte gebyr.
 Stk. 2.  Er der blevet indgivet flere begæringer om  

 ophævelse, kan Patentdirektoratet vælge at behandle dem sammen. § 11, stk. 2  

 og stk. 5, finder tilsvarende anvendelse.
 Stk. 3.  Indehaveren af den registrerede ret skal  

 underrettes om begæringen og have adgang til at udtale sig. § 11, stk. 3,  

 finder tilsvarende anvendelse.
 Stk. 4.  Patentdirektoratets afgørelse skal meddeles  

 den, der har begæret varemærkeregistreringen udslettet, samt indehaveren af  

 den registrerede ret.
 Stk. 5.  Ophæves registreringen helt eller delvist,  

 offentliggøres afgørelsen herom, når den er blevet endelig.
 Stk. 6.  Patentdirektoratets afgørelse kan indbringes  

 for Patentankenævnet og domstolene i overensstemmelse med varemærkelovens §  

 46. Enhver af parterne kan dog til enhver tid anlægge sag mod den anden part  

 om spørgsmål, der er rejst i sagen, hvad enten Patentdirektoratet har truffet  

 afgørelse i sagen eller ej.
 Stk. 7.  Bestemmelserne i stk. 1-6, finder anvendelse  

 over for registreringer, der er påberåbt som anciennitet for et EF-varemærke,  

 selv efter at disse er udslettet af det danske varemærkeregister.
 § 13.  Såfremt en anmodning om mærkeændring i henhold  

 til varemærkelovens § 24 angår et mærke, der ikke udelukkende består af  

 almindelige bogstaver, skal der medfølge en nøjagtig gengivelse af det  

 ændrede mærke.
§ 14.  Ved en fornyelsesansøgning i henhold til  

 varemærkelovens § 27 kan der gives meddelelse om stedfundne ændringer i ejer-  

 eller fuldmagtsforhold.
Meddelelse herom skal ledsages af behørig  

 dokumentation for ændringen. Ændringerne i registret behandles uafhængigt af  

 fornyelsesansøgningen.
 § 15.  En anmodning om notering i varemærkeregistret  

 af overdragelsen af retten til et registreret mærke, om notering af licens  

 til, pantsætning af eller udlæg eller arrest i et sådant mærke skal ledsages  

 af behørig dokumentation for den stiftede rettighed.
 Stk. 2.  En anmodning om notering af en fuldmægtig eller  

 en ny fuldmægtig, eller om notering af andre ændringer i tidligere  

 registrerede forhold skal ledsages af behørig dokumentation for ændringen.
 Stk. 3.  En anmodning efter stk. 1, skal være ledsaget  

 af fuldmagt for anmoderen, såfremt denne ikke fremstår som berettiget til at  

 indgive en sådan anmodning.
 § 16.  Fuldmagter, overdragelsesdokumenter og andre i  

 denne bekendtgørelse omhandlede dokumenter skal, hvis de er affattet på et  

 fremmed sprog, på forlangende forsynes med en oversættelse, der er bekræftet  

 af en translatør.
 § 17.  Registreringer, deling af registreringer og  

 ændringer til registret samt udslettelser af registrerede mærker  

 offentliggøres i Dansk Varemærketidende.
Fællesmærker § 18.  Reglerne i §§ 1-17 finder også anvendelse for  

 fællesmærker.
 Stk. 2.  En ansøgning om registrering af et fællesmærke,  

 skal ud over de i § 2 nævnte angivelser, indeholde de for fællesmærkets  

 benyttelse fastsatte bestemmelser.
 Stk. 3.  I fællesmærkeregistret indføres, ud over de  

 oplysninger som er nævnt i § 10, de for fællesmærkets benyttelse fastsatte  

 bestemmelser.
EF-varemærker § 19.  For en ansøgning om registrering af et  

 EF-varemærke, der indgives til Patentdirektoratet, betales et gebyr for  

 direktoratets modtagelse og videresendelse af ansøgningen til  

 Harmoniseringskontoret.
 § 20.  Modtager Patentdirektoratet fra  

 Harmoniseringskontoret en ansøgers eller indehavers begæring om en  

 EF-varemærkeansøgnings eller EF-varemærkeregistrerings overgang til ansøgning  

 om national registrering, jf. artikel 108-110 i Rådets forordning (EF) nr.  

 40/94 af 20. december 1993 om EF-varemærker, og regel 44-47 i Kommissionens  

 forordning (EF) nr. 2868/95 af 13. december 1995 om gennemførelse af Rådets  

 forordning (EF) nr. 40/94 af 20. december 1993 om EF-varemærker, og  

 imødekommes begæringen, behandles den som en national varemærkeansøgning,  

 forudsat at ansøgeren inden to måneder fra Patentdirektoratets modtagelse af  

 begæringen:
 Stk. 2.  Imødekommes begæringen tildeles ansøgningen den  

 samme ansøgningsdato, prioritetsdato eller anciennitetsdato som  

 EF-varemærkeansøgningen, eller -registreringen.
 Stk. 3.  Opfyldes kravene i stk. 1, ikke, afslås  

 begæringen.
International varemærkeregistrering International ansøgning § 21.  Ansøgning om international registrering af et  

 varemærke i henhold til Madrid-Protokollen, indleveres til Patentdirektoratet  

 på en dertil udformet blanket eller en blanket med samme format og indhold.
 Stk. 2.  Ansøgningen skal være affattet på engelsk.  

 Blanketten skal være udfyldt med maskinskrift.
 Stk. 3.  Samtidig med ansøgningen skal det fastsatte  

 gebyr for Patentdirektoratets ekspedition af ansøgningen indbetales.
Stk. 4.  Ansøger kan udpege en fuldmægtig til at  

 repræsentere sig i forbindelse med Patentdirektoratets ekspedition af  

 ansøgningen.
Fuldmægtigen skal have bopæl her i landet.
 § 22.  En ansøgning om international registrering af  

 et varemærke påføres datoen for ansøgningens modtagelse i Patentdirektoratet  

 samt direktoratets journalnummer.
 Stk. 2.  Ansøgningen skal indeholde følgende:
 Stk. 3.  Hvis ansøger ønsker at være repræsenteret af en  

 fuldmægtig overfor Det Internationale Bureau, skal fuldmægtigens navn og  

 adresse fremgå af ansøgningen.
 Stk. 4.  Ansøgningen skal endvidere være udfærdiget i  

 overensstemmelse med artiklerne 3, 3b og 3c i Madrid-Protokollen og de dertil  

 knyttede regler i gennemførelsesforskrifterne til Protokollen.
Behandling af ansøgninger § 23.  Er ansøgningen i overensstemmelse med  

 bestemmelserne i §§ 21 og 22, samt bestemmelserne i varemærkelovens §§ 55, 56  

 og 57, og er der overensstemmelse mellem oplysningerne i den internationale  

 ansøgning og oplysningerne i basisansøgningen eller basisregistreringen,  

 videresender Patentdirektoratet den internationale ansøgning til Det  

 Internationale Bureau.
Stk. 2.  Er der noget til hinder for at videresende  

 ansøgningen, tager Patentdirektoratet stilling til, om ansøgningen henlægges  

 eller sendes til Det Internationale Bureau, som den foreligger.
Ansøger  

 underrettes om direktoratets beslutning.
Efterfølgende designering § 24.  Anmodning om efterfølgende designering i  

 henhold til Madrid-Protokollen kan, såfremt indehaver har bopæl i Danmark,  

 indleveres til Patentdirektoratet eller til Det Internationale Bureau.  

 Anmodningen skal indleveres på en dertil udformet blanket eller en blanket  

 med samme format og indhold.
 Stk. 2.  Indleveres anmodningen til Patentdirektoratet  

 skal det fastsatte gebyr for direktoratets ekspedition samtidigt indbetales.
 Stk. 3.  Bestemmelserne i § 22, stk. 2, finder  

 tilsvarende anvendelse.
 Stk. 4.  Anmodningen skal endvidere udfærdiges i  

 overensstemmelse med de relevante bestemmelserne i  

 gennemførelsesforskrifterne til Madrid-Protokollen.
 Stk. 5.  Er anmodningen i overensstemmelse med  

 bestemmelserne i stk. 1, 2 og 3, videresender direktoratet anmodningen til  

 Det Internationale Bureau.
Stk. 6.  Ansøger kan udpege en fuldmægtig til at  

 repræsentere sig i forbindelse med Patentdirektoratets ekspedition af  

 anmodningen.
Fuldmægtigen skal have bopæl her i landet.
Behandling af designering af Danmark § 25.  Modtager Patentdirektoratet fra Det  

 Internationale Bureau meddelelse om, at Danmark er designeret i en  

 international varemærkeregistrering, undersøger direktoratet, om der er noget  

 til hinder for registreringens gyldighed i Danmark. § 5 finder tilsvarende  

 anvendelse.
Stk. 2.  Finder Patentdirektoratet, at den  

 internationale registrering, som den foreligger, ikke kan få gyldighed i  

 Danmark, gives der meddelelse om helt eller delvis afslag til Det  

 Internationale Bureau med en frist for indehaveren til at udtale sig overfor  

 Patentdirektoratet.
Patentdirektoratet sender samtidig den udarbejdede  

 søgningsrapport samt den eventuelle meddelelse om afslag til ansøgeren.
 Stk. 3.  Ønsker indehaveren af den internationale  

 varemærkeregistrering at udtale sig om Patentdirektoratets foreløbige afslag,  

 skal indehaveren udpege en fuldmægtig, der er bosat her i landet, og som kan  

 repræsentere indehaveren i alt vedrørende behandlingen af den internationale  

 registrerings gyldighed i Danmark.
 Stk. 4.  Efter udløbet af den i stk. 2, nævnte frist  

 træffer Patentdirektoratet afgørelse om, hvorvidt det meddelte afslag skal  

 fastholdes.
 Stk. 5.  Når afgørelsen om registreringens gyldighed i  

 Danmark er blevet endelig, gives der meddelelse herom til Det Internationale  

 Bureau.
Stk. 6.  Opretholdes registreringen helt eller delvist,  

 offentliggøres designeringen i Dansk Varemærketidende.
Offentliggørelsen skal  

 indeholde en angivelse af mærket, indehavers navn og hjemsted, den eller de  

 klasser registreringen omfatter, datoen for den internationale registrering,  

 samt det nummer af Den Internationale Gazette hvori registreringen er  

 bekendtgjort.
§ 26.  Efter offentliggørelsen af designeringen i  

 Dansk Varemærketidende er der adgang til at fremsætte indsigelse mod  

 registreringens gyldighed i Danmark.
Indsigelsen, der skal være begrundet,  

 skal indgives til Patentdirektoratet inden 2 måneder fra  

 offentliggørelsesdatoen.
Med indsigelsen skal følge det fastsatte gebyr.
Stk. 2.  Efter modtagelsen af en indsigelse sender  

 Patentdirektoratet meddelelse til Det Internationale Bureau om, at  

 registreringen foreløbigt ikke har gyldighed i Danmark.
I meddelelsen anføres  

 begrundelsen for indsigelsen.
 Stk. 3.  Ønsker indehaveren af den internationale  

 registrering at udtale sig om indsigelsen, finder § 25, stk. 3, tilsvarende  

 anvendelse.
Stk. 4.  Patentdirektoratet kan behandle flere  

 indsigelser mod samme internationale varemærkeregistrering under eet.  

 Direktoratet kan senere beslutte at behandle en eller flere indsigelser hver  

 for sig.
Direktoratet kan suspendere behandlingen af en eller flere af de  

 øvrige indsigelser.
 Stk. 5.  Patentdirektoratets afgørelse af indsigelsen  

 skal meddeles indsiger og indehaveren af den internationale registrering.
 Stk. 6.  Hvis indsigelsen tages til følge, afslås  

 registreringens gyldighed i Danmark helt eller delvis.
 Stk. 7.  Når afgørelsen om, at en registrerings  

 gyldighed i Danmark afslås helt, er blevet endelig, anses eventuelt  

 suspenderede indsigelser for bortfaldet, og de berørte parter underrettes  

 herom.
 Stk. 8.  Patentdirektoratets afgørelse kan indbringes  

 for Patentankenævnet og domstolene i overensstemmelse med varemærkelovens §  

 46.
Stk. 9.  Når afgørelsen er blevet endelig, giver  

 Patentdirektoratet meddelelse herom til Det Internationale Bureau.
Eventuelle  

 ændringer i registreringens omfang offentliggøres i Dansk Varemærketidende.
§ 27.  Når registreringen er blevet endelig gyldig i  

 Danmark, kan enhver over for Patentdirektoratet begære registreringen  

 ophævet.
Begæringen skal være ledsaget af en begrundelse.
Med begæringen skal  

 følge det fastsatte gebyr.
 Stk. 2.  Er der blevet indgivet flere begæringer om  

 ophævelse, kan Patentdirektoratet vælge at behandle dem sammen. § 26, stk. 4,  

 finder tilsvarende anvendelse.
 Stk. 3.  Ønsker indehaveren af den internationale  

 registrering at udtale sig om begæringen finder § 25, stk. 3, tilsvarende  

 anvendelse.
 Stk. 4.  Patentdirektoratets afgørelse skal meddeles  

 den, der har begæret registreringen ophævet, samt indehaveren af den  

 internationale registrering.
 Stk. 5.  Ophæves registreringens gyldighed helt eller  

 delvist, offentliggøres afgørelsen herom, når den er blevet endelig.
 Stk. 6.  Patentdirektoratets afgørelse kan indbringes  

 for Patentankenævnet og domstolene i overensstemmelse med varemærkelovens §  

 46. Enhver af parterne kan dog til enhver tid anlægge sag mod den anden part  

 om spørgsmål, der er rejst i sagen, hvad enten Patentdirektoratet har truffet  

 afgørelse i sagen eller ej.
Videreførelse af en international  

 registrering § 28.  En ansøgning om videreførsel i Danmark i  

 henhold til varemærkelovens § 53, stk. 2, og artikel 9 e, i  

 Madrid-Protokollen skal indeholde en henvisning til nummeret på den  

 internationale registrering samt oplysning om datoen og eventuel prioritet  

 for den internationale registrering eller datoen for den efterfølgende  

 designering.
 Stk. 2.  Med ansøgningen skal følge det for sådanne  

 ansøgninger fastsatte gebyr.
 Stk. 3.  Den indleverede ansøgning behandles i øvrigt i  

 overensstemmelse med de bestemmelser, der gælder for nationale ansøgninger.
Noteringer i registret over internationale  

 registreringer § 29.  Patentdirektoratet fører et register over  

 internationale registreringer med gyldighed for Danmark.
Stk. 2.  I dette register indføres de oplysninger om  

 registreringerne, som modtages fra Det Internationale Bureau.
Endvidere kan  

 der efter begæring foretages andre noteringer vedrørende en international  

 registrering, herunder om national fuldmægtig, pant, udlæg, licens og arrest.
Fællesmærker § 30.  §§ 21-29 finder også anvendelse for  

 internationale registreringer af kollektivmærker eller garantimærker.
 Stk. 2.  Indgives der en ansøgning om international  

 registrering af et kollektivmærke eller garantimærke, skal dette udtrykkeligt  

 fremgå af ansøgningen.
Underretning til indehavere af nationale  

 eller internationale § 31.  Indehavere af et ansøgt eller registreret  

 varemærke eller fællesmærke med gyldighed for Danmark, kan anmode  

 Patentdirektoratet om løbende at blive underrettet, når en  

 varemærkeregistrering eller fællesmærkeregistrering med gyldighed i Danmark  

 offentliggøres, og vedkommendes varemærke har været nævnt i søgerapporten  

 vedrørende den offentliggjorte registrering.
Indehaveren kan anmode om kun at  

 blive underrettet, såfremt der fortsat er risiko for forveksling mellem  

 mærkerne.
Stk. 2.  Med anmodningen om underretning skal følge det  

 fastsatte gebyr.
Anmodningen gælder for et år.
 § 32.  Indehavere af et ansøgt eller registreret  

 varemærke eller fællesmærke med gyldighed i Danmark, kan anmode  

 Patentdirektoratet om løbende at blive underrettet, når en ansøgning om  

 registrering af EF-varemærke eller EF-fællesmærke offentliggøres, og  

 vedkommendes ansøgning eller registrering har været nævnt i den danske  

 søgerapport for den offentliggjorte ansøgning.
Stk. 2.  Med anmodningen om underretning skal følge det  

 fastsatte gebyr.
Anmodningen gælder for et år.
Ikrafttrædelsesbestemmelser § 33.  Denne bekendtgørelse træder i kraft den 1.  

 januar 1999.
 Stk. 2.  Bekendtgørelsens afsnit I og III finder  

 anvendelse for varemærkeansøgninger indgivet efter 1. januar 1999, samt over  

 for internationale registreringer, der designerer Danmark efter 1. januar  

 1999.
 Stk. 3.  Samtidig ophæves bekendtgørelse nr. 1264 af 23.  

 december 1996 om ansøgning og registrering m.v. af varemærker og fællesmærker  

 nationalt og internationalt, bekendtgørelse nr. 977 af 14. december 1995 om  

 ansøgning af varemærker og fællesmærker for ansøgere hjemmehørende i visse  

 fremmede stater, samt bekendtgørelse nr. 848 af 13. december 1991 om  

 prioritet for ansøgninger om registrering af varemærker for ansøgere  

 hjemmehørende i Indien.
 § 34.  Afsnit II og III gælder ikke for Grønland og  

 Færøerne.
Patentdirektoratet, den 19. juni 1998 Mogens Kring /Knud Wallberg Bilag 1 Klassefortegnelse Varer og tjenesteydelser Varer:
 Klasse 1: Kemiske produkter til industrielle, videnskabelige og  

 fotografiske formål samt til anvendelse i landbrugs-, havebrugs- og  

 skovbrugsøjemed, kunstig harpiks i rå tilstand, plastic i rå tilstand,  

 gødningsmidler, ildslukningsmidler, præparater til hærdning og lodning,  

 kemiske konserveringsmidler til levnedsmidler, garvestoffer, bindemidler til  

 industrielle formål.
 Klasse 2: Maling, fernis, lak, rustbeskyttelsesmidler og  

 træimprægneringsmidler, farvestoffer, bejdsemidler, naturlig harpiks i rå  

 tilstand, bladmetaller og metalpulver til brug for malere, dekoratører,  

 bogtrykkere og kunstnere.
 Klasse 3: Blegemidler og andre midler til vask og rensning af tøj,  

 præparater til rengøring, polering og fjernelse af pletter samt slibemidler,  

 sæbe, parfumerivarer, æteriske olier, kosmetiske præparater, hårvand,  

 tandplejemidler.
 Klasse 4: Olier og fedtstoffer til industrielle formål,  

 smøremidler, midler til absorbering, fugtning og binding af støv,  

 brændstoffer (herunder motordrivmidler) og belysningsstoffer, lys og væger.
 Klasse 5: Farmaceutiske og veterinærmedicinske præparater samt  

 præparater til sundhedspleje, diætetiske præparater til medicinsk brug,  

 næringsmidler til spædbørn, plastre og forbindsstoffer, materiale til  

 tandplombering og til tandaftryk, desinfektionsmidler, præparater til  

 udryddelse af skadedyr, svampe- og ukrudtsdræbende midler.
 Klasse 6 : Uædle metaller og legeringer heraf,  

 byggematerialer af metal, transportable bygninger af metal, materialer af  

 metal til jernbaneanlæg, metalkabler og tråd (dog ikke til elektriske  

 formål), kleinsmedearbejder, isenkramvarer af metal, metalrør, pengeskabe,  

 andre varer af metal (ikke indeholdt i andre klasser), malm.
 Klasse 7: Maskiner og værktøjsmaskiner, motorer (ikke til  

 befordringsmidler til brug på land), koblinger og transmissionsdele (ikke til  

 befordringsmidler til brug på land), landbrugsredskaber (ikke hånddrevne),  

 rugemaskiner.
 Klasse 8: Håndværktøj og instrumenter (hånddrevne),  

 knivsmedevarer, gafler og skeer, hug- og stikvåben, barbermaskiner.
 Klasse 9: Videnskabelige, nautiske, geodætiske, elektriske,  

 fotografiske, kinematografiske og optiske apparater og instrumenter samt  

 apparater og instrumenter til vejning, måling, signalering, kontrol,  

 livredning og undervisning, apparater til optagelse, transmission og  

 gengivelse af lyd eller billede, magnetiske databærere, lydplader,  

 møntautomater og -apparater, kasseapparater, regnemaskiner og  

 databehandlingsudstyr, ildslukningsapparater.
 Klasse 10: Kirurgiske, medicinske, odontologiske og veterinære  

 apparater og instrumenter samt kunstige lemmer, øjne og tænder, ortopædiske  

 artikler, suturmateriale.
 Klasse 11: Apparater til belysning, opvarmning, dampdannelse,  

 kogning, tørring, ventilation og vandledning samt sanitetsinstallationer.
 Klasse 12: Køretøjer, befordringsmidler til brug på land, i luften  

 eller i vandet.
 Klasse 13: Skydevåben, ammunition og projektiler, sprængstoffer,  

 fyrværkerigenstande.
 Klasse 14: Ædle metaller og legeringer heraf samt varer af ædle  

 metaller eller varer overtrukket hermed og ikke indeholdt i andre klasser,  

 juvelerarbejder, smykker, ædelstene, ure og kronometriske instrumenter.
 Klasse 15: Musikinstrumenter.
 Klasse 16: Papir, pap, varer heraf og ikke indeholdt i andre  

 klasser, tryksager, bogbinderiartikler, fotografier, papirhandlervarer,  

 klæbemidler til papirvarer og til husholdningsbrug, artikler til brug for  

 kunstnere, pensler, skrivemaskiner og kontorartikler (dog ikke møbler),  

 instruktions- og undervisningsmateriale (dog ikke apparater),  

 plasticmateriale til emballeringsbrug (ikke indeholdt i andre klasser),  

 spillekort, tryktyper, klicheer.
 Klasse 17: Kautsjuk, guttaperka, gummi, asbest, glimmer samt varer  

 fremstillet af disse materialer og ikke indeholdt i andre klasser, plastic i  

 halvforarbejdet tilstand, tætnings-, paknings- og isoleringsmateriale,  

 slanger, dog ikke af metal.
 Klasse 18: Læder og læderimitationer samt varer fremstillet af  

 disse materialer og ikke indeholdt i andre klasser, skind og huder, kufferter  

 og rejsetasker, paraplyer, parasoller og spadserestokke, piske og  

 sadelmagervarer.
 Klasse 19: Bygningsmaterialer (ikke af metal), stive rør til  

 bygningsbrug (ikke af metal), asfalt, beg, tjære og bitumen, transportable  

 bygninger (ikke af metal), monumenter (ikke af metal).
 Klasse 20: Møbler, spejle, billedrammer, varer (ikke indeholdt i  

 andre klasser) af træ, kork, rør, spanskrør, kurvefletning, horn, ben,  

 elfenben, fiskeben, skildpadde, rav, perlemor og merskum samt af  

 erstatningsstoffer for disse materialer eller af plastic.
 Klasse 21: Husholdnings- og køkkenredskaber samt beholdere (dog  

 ikke af ædle metaller eller overtrukket hermed), kamme og svampe, børster,  

 børstenbindermateriale, redskaber til rengøringsformål, ståluld, glas i rå  

 eller halvforarbejdet tilstand (med undtagelse af glas til bygningsbrug),  

 glasvarer, porcelæn og keramik (ikke indeholdt i andre klaser).
 Klasse 22: Tovværk, reb, liner, snore, net, telte, markiser,  

 presenninger, sejl, sække (ikke indeholdt i andre klasser),  

 polstringsmateriale (dog ikke af kautsjuk eller af plastic), ubearbejdet  

 fibermateriale til tekstilfabrikation.
 Klasse 23: Garn og tråd til tekstilfabrikation.
 Klasse 24: Vævede stoffer og tekstilvarer (ikke indeholdt i andre  

 klasser), senge- og bordtæpper.
 Klasse 25: Beklædningsgenstande, fodtøj og hovedbeklædning.
 Klasse 26: Kniplinger og broderier, bånd og possementmagervarer,  

 knapper, hægter og maller, knappenåle og synåle, kunstige blomster.
 Klasse 27: Tæpper, måtter, linoleum og andet belægningsmateriale  

 til eksisterende gulve, vægbeklædningsmateriale, som ikke er tekstilvarer.
 Klasse 28: Spil og legetøj, gymnastik- og sportsartikler (ikke  

 indeholdt i andre klasser), julepynt.
 Klasse 29: Kød, fisk, fjerkræ og vildt, kødekstrakter,  

 konserverede, tørrede og kogte frugter og grøntsager, geleer, syltetøj,  

 frugtsauce, æg, mælk og mejeriprodukter, spiselige olier og spisefedt.
 Klasse 30: Kaffe, the, kakao, sukker, ris, tapioka, sago,  

 kaffeerstatning, mel og næringsmidler af korn, brød, konditori- og  

 konfekturevarer, spiseis, honning, sirup, gær, bagepulver, salt, sennep,  

 eddike, herunder vineddike, saucer (krydrede), krydderier, råis.
 Klasse 31: Landbrugs-, skovbrugs- og havebrugsprodukter samt korn  

 (ikke indeholdt i andre klasser), levende dyr, friske frugter og grøntsager,  

 frø og såsæd, naturlige planter og blomster, næringsmidler til dyr, malt.
 Klasse 32: Øl, mineralvand og kulsyreholdige vande og andre  

 ikke-alkoholholdige drikke, frugtdrikke og frugtsaft, saft og andre  

 præparater til fremstilling af drikke.
 Klasse 33: Alkoholholdige drikke (dog ikke øl).
 Klasse 34: Tobak, artikler for rygere, tændstikker.
 Tjenesteydelser:
 Klasse 35: Annonce- og reklamevirksomhed, bistand ved  

 forretningsledelse og forretningsadministration, bistand ved varetagelse af  

 kontoropgaver.
 Klasse 36: Forsikringsvirksomhed, finansiel virksomhed, valutarisk  

 virksomhed, ejendomsmæglervirksomhed.
 Klasse 37: Byggevirksomhed, reparationsvirksomhed,  

 installationsvirksomhed.
 Klasse 38: Telekommunikationsvirksomhed.
 Klasse 39: Transportvirkomhed, pakning og opbevaring af varer,  

 arrangering af rejser.
 Klasse 40: Forarbejdning og behandling af materialer og genstande.
 Klasse 41: Uddannelses- og undervisningsvirksomhed,  

 underholdningsvirksomhed, sportsarrangementer og kulturelle arrangementer.
 Klasse 42: Restaurationsvirksomhed og udbringning af mad og  

 drikke, værelsesudlejning, lægevirksomhed, sundheds- og skønhedspleje,  

 bistand ved landbrugsvirksomhed, veterinærvirksomhed, juridisk bistand,  

 videnskabelig og industriel forskning, programmering af computere,  

 tjenesteydelser, der ikke kan henføres til andre klasser.
 (* 1) Bekendtgørelsen indeholder bestemmelser, der gennemfører Rådets  

 direktiv 89/104 EØF, EF-tidende 1989, L. 40, s. 1 om indbyrdes tilnærmelse af  

 medlemsstaternes lovgivning om varemærker.
