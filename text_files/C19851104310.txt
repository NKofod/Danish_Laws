 Det er over for familieretsdirektoratet oplyst, at der i Indien er fastsat  

 nye og ændrede retningslinier for bortadoption af børn til udlandet.
I medfør af disse retningslinier skal alle udenlandske adoptioner foregå  

 gennem anerkendte organisationer.
Dette indebærer, at adoption af indiske  

 børn til Danmark fremover kun kan formidles af de 3 organisationer, der er  

 autoriseret hertil (Adoption Center, Danadopt og Terre des Hommes).
 Endvidere stiller de indiske myndigheder krav om løbende underretning  

 vedrørende barnet i form af kvartalsvise rapporter de første to år og  

 halvårlige rapporter de følgende 3 år.
 Ifølge de nævnte retningslinier påhviler det de adoptionsformidlende  

 organisationer at fremsende de løbende rapporter.
 P.M.V.
 E.B.
D.
Sylvest Nielsen Cirkulærskrivelse til de amtskommunale socialcentre, samtlige  

 adoptionssamråd, rigsombudet på Færøerne og rigsombudet i Grønland.
