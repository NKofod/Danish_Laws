Fremsat den 20. oktober 2004 af  

 trafikministeren (Flemming Hansen) Forslag til Lov  

 om projektering af en udbygning af Nordvestbanen  

  

 mellem Lejre og Vipperød § 1.  

  

 Trafikministeren bemyndiges til at projektere en udbygning af Nordvestbanen  

 mellem  

 Lejre og Vipperød med et ekstra spor.
§ 2.  

  

 Trafikministeren kan pålægge byggelinier, når det er nødvendigt for at sikre  

 en  

 udbygning af Nordvestbanen mellem Lejre og Vipperød med et ekstra spor.  

 Byggelinier kan pålægges for en periode af højst 10 år.
Byggeliniepålægget  

 kan  

 ved et nyt pålæg forlænges med indtil 10 år ad gangen.
Stk. 2.  

  

 På  

 ejendomme, der ligger inden for byggelinien, må der ikke uden tilladelse fra  

 trafikministeren opføres ny bebyggelse, herunder ved tilbygning eller ved  

 genopførelse  

 af nedbrændt eller nedreven bebyggelse, ligesom der ikke må foretages  

 væsentlige forandringer i eksisterende bebyggelse.
På sådanne ejendomme må  

 der  

 heller ikke indrettes andre anlæg af blivende art.
 § 3.  

  

 Trafikministeren kan nedlægge  

 forbud mod, at der på en ejendom, der berøres af projekteringen, foretages de  

 foranstaltninger, der er nævnt i § 2, stk. 2. Et sådant forbud kan  

 kun nedlægges for et tidsrum af 1 år og kan ikke nedlægges mere end én gang.
 Stk. 2.  

  

 Kommunen  

 skal indberette til trafikministeren, inden der meddeles tilladelse til  

 byggeri  

 på ejendomme, der ikke er pålagt byggelinier, og som berøres af  

 projekteringen.  

 Hvis trafikministeren ikke inden 2 måneder efter at have modtaget sådan  

 indberetning  

 nedlægger forbud i henhold til stk. 1, kan byggetilladelse meddeles.
 § 4.  

  

 Trafikministeren skal i stedlige  

 blade offentliggøre byggeliniepålæg efter § 2. Trafikministeren skal  

 sende  

 meddelelse til de ejere og brugere, hvis ejendomme direkte berøres af  

 pålægget,  

 og hvis adkomst fremgår af tingbogen.
 Stk. 2.  

  

 Klage over pålæg af byggelinier  

 skal ske senest 4 uger efter, at meddelelsen er kommet frem til den  

 pågældende.  

 Når fristen for klage er udløbet, og der er truffet afgørelse i klagesagerne,  

 skal byggeliniepålægget tinglyses med angivelse af hjemmel.
 Stk. 3.  

  

 Klage over en afgørelse om  

 byggeliniepålæg fritager ikke klageren for at efterkomme pålægget.  

 Klagemyndigheden kan dog bestemme, at klagen skal have opsættende virkning.
 Stk. 4.  

  

 Byggeliniepålæg skal fra  

 offentliggørelsens dato respekteres af ejendommenes ejere og brugere og af  

 panthavere og andre indehavere af rettigheder over ejendommene, uanset  

 hvornår  

 rettighederne er erhvervet.
 Stk. 5.  

  

 Forinden  

 byggearbejder iværksættes på en ejendom, hvorpå der er pålagt byggelinier i  

 henhold  

 til § 2, skal bygherren indhente oplysning hos trafikministeren om,  

 hvorvidt arbejdets udførelse vil komme i strid med byggeliniepålægget.
 § 5.  

  

 Hvis ejeren af et areal, der er pålagt byggelinier efter § 2, afskæres  

 fra  

 en udnyttelse af arealet, der er økonomisk rimelig og forsvarlig under hensyn  

 til arealets beliggenhed og øvrige beskaffenhed, og som svarer til den  

 udnyttelse, der finder sted af andre tilgrænsende eller omliggende arealer,  

 kan  

 ejeren på ethvert tidspunkt kræve, at trafikministeren overtager arealet mod  

 erstatning.
 Stk. 2.  

  

 Ejeren af et areal, der i ikke  

 uvæsentligt omfang er pålagt byggelinier efter § 2, kan på ethvert  

 tidspunkt desuden kræve, at trafikministeren overtager arealet mod  

 erstatning,  

 når byggelinierne hindrer afhændelse af arealet, og ejeren af særlige  

 personlige grunde ønsker at afstå ejendommen før det tidspunkt, hvor der kan  

 foretages ekspropriation.
 Stk. 3.  

  

 Udgør  

 arealet kun en del af en ejendom, kan ejeren kræve hele ejendommen overtaget,  

 hvis den tilbageværende del af ejendommen bliver så lille eller således  

 beskaffen,  

 at den ikke skønnes hensigtsmæssigt at kunne bevares som selvstændig ejendom  

 og  

 udnyttes på rimelig måde.
Stk. 4  

. Afslår  

 trafikministeren ejerens anmodning om overtagelse efter stk. 1-3, eller opnås  

 der ikke enighed om erstatningens størrelse, kan ejeren påklage  

 trafikministerens afgørelse til de i §§ 57-58 i lov om offentlige veje  

 nævnte taksationsmyndigheder.
Taksationsmyndighederne afgør, om ejerens krav  

 efter stk. 1-3 skal imødekommes og fastsætter erstatning for arealets  

 overtagelse efter reglerne i § 51 i lov om offentlige veje.
Ved  

 taksationsmyndighedernes behandling finder bestemmelserne i §§ 59-62 i  

 lov  

 om offentlige veje tilsvarende anvendelse.
Stk. 5  

. Afgørelser, der  

 kan påklages efter stk. 4, kan ikke indbringes for domstolene, før  

 klageadgangen  

 er udnyttet.
Søgsmål skal være anlagt inden 6 måneder, efter at afgørelsen er  

 kommet frem til klageren.
 § 6.  

  

 Trafikministeren kan efter  

 anmodning fra ejeren forlods erhverve en ejendom, der berøres særligt  

 indgribende af projekteringen, når ejeren af særlige personlige grunde ønsker  

 at afstå ejendommen før det tidspunkt, hvor der kan foretages ekspropriation,  

 og ejendommen ikke kan afhændes på normale vilkår.
 Stk. 2.  

  

 Overtagelsessummen fastsættes af  

 ekspropriations- og taksationsmyndighederne i henhold til lov om  

 fremgangsmåden  

 ved ekspropriation vedrørende fast ejendom.
 § 7.  

  

 Trafikministeren kan bemyndige  

 Trafikstyrelsen for Jernbane og Færger eller andre myndigheder under  

 Trafikministeriet til at udøve ministerens beføjelser i denne lov.
 § 8.  

  

 Loven træder i kraft den 1. januar 2005.
Bemærkninger til lovforslaget Almindelige bemærkninger 1. Indledning Lovforslaget indebærer, at trafikministeren bemyndiges til  

 at projektere en udbygning af den enkeltsporede strækning på Nordvestbanen  

 mellem Lejre og Vipperød med et nyt 2. spor på hele eller dele af  

 strækningen.
Som  

 bilag til lovforslaget er medtaget et kort over den eksisterende  

 jernbanestrækning mellem Lejre og Vipperød.
Derudover foreslås det, at trafikministeren kan pålægge  

 byggelinier, når det er nødvendigt for at sikre en udbygning af  

 Nordvestbanen.
Desuden  

 foreslås det, at ministeren efter ejerens anmodning, i de tilfælde hvor  

 byggeliniepålæg virker særligt indgribende, kan overtage en ejendom helt  

 eller  

 delvis.
 Endvidere foreslås det, at ministeren bemyndiges til at  

 erhverve ejendomme, der berøres særligt indgribende af planerne om  

 udbygningen  

 af banen, når ejeren af særlige personlige grunde ønsker at afstå ejendommen  

 forud for endelig beslutning om anlæg af banen.
 De foreslåede bestemmelser om pålæg af byggelinier og  

 bemyndigelse til i visse tilfælde at erhverve berørte ejendomme svarer i al  

 væsentligt til bestemmelserne i lov om offentlige veje med de forskelle, der  

 er  

 begrundet i de forskellige forhold på vej- og baneområdet.
2. Baggrunden for lovforslaget Kapaciteten på den enkeltsporede delstrækning af  

 Nordvestbanen mellem Lejre og Vipperød er i dag fuldt udnyttet i  

 myldretiderne.
Den enkeltsporede strækning mellem Lejre og Vipperød giver  

 jævnligt problemer for togtrafikken.
Det skyldes, at togene kun kan passere  

 hinanden på stationerne.
Her må togene holde og vente på modkørende tog.
Er  

 et  

 tog forsinket, udbredes forsinkelsen hurtigt til hele banen og derefter til  

 andre tilstødende baner.
Forsinkelser har ikke kun betydning for  

 bagvedkørende  

 tog og korresponderende busser og tog, men også for tog, der kører i den  

 modsatte retning.
Det går ud over regulariteten og præcisionen.
Dertil  

 kommer,  

 at rejsetiderne i dag forlænges på grund af køreplanlagt ventetid på  

 stationerne.
De mange krydsninger gør det også svært at udarbejde en  

 publikumsvenlig  

 køreplan.
Der har fra amtsbanen, som kører mellem Slagelse og Tølløse  

 (Høng  Tølløse Jernbane), været ønske om at fortsætte nogle af togene  

 til  

 Holbæk henholdsvis lade tog udgå herfra.
Dette er ikke muligt med den  

 nuværende  

 banekapacitet.
2.1. Gennemførte undersøgelser I 1980 vedtog Folketinget en anlægslov med henblik på at  

 gennemføre en udbygning af banestrækningen mellem Lejre og Holbæk, jf. lov  

 nr.  

 214 af 30. maj 1980 om udbygning af banestrækningen mellem Lejre og Holbæk.
I  

 henhold til denne lov blev der anlagt et 2. spor på delstrækningen mellem  

 Vipperød og Holbæk i første halvdel af 1980erne.
Sporet blev taget i  

 brug i  

 1987.
Efter vedtagelsen af 1980-loven er der sket en betydelig  

 udvikling i kravene til undersøgelser af større anlægsarbejders trafikale og  

 miljømæssige konsekvenser, ligesom der stilles større krav til inddragelsen  

 af  

 offentligheden.
På den baggrund findes det hensigtsmæssigt at fremsætte et  

 særskilt lovforslag om projektering af en udbygning af Nordvestbanen mellem  

 Lejre og Vipperød.
Banestyrelsen (nu Banedanmark) gennemførte i 1998 en  

 indledende projektering af anlæg af et 2. spor på den 20,4 km lange  

 delstrækning mellem Lejre og Vipperød.
Undersøgelserne er dokumenteret i  

 rapporten »Projekt udbygning af strækningen Roskilde  Holbæk«, december  

 1998.  

 Etablering af 2. sporet på strækningen var på daværende tidspunkt forudsat  

 udført i henhold til bemyndigelsen i lov nr. 214 af 30. maj 1980 om udbygning  

 af banestrækningen mellem Lejre og Holbæk.
 Banestyrelsen gennemførte i 2002 en opdatering og  

 præcisering af projektgrundlaget fra 1998, herunder en nærmere undersøgelse  

 af  

 mulighederne for opgradering af strækningshastigheden og etapevis udbygning.
 Banestyrelsen konkluderede, at en udbygning med dobbeltspor  

 på hele eller dele af strækningen mellem Lejre og Vipperød og en samtidig  

 opgradering til 160 km/t umiddelbart vil give forbedringer som:
 Kapacitet til at køre  

 flere tog, hvilket også vil være en fordel for amtsbanen mellem Slagelse og  

 Tølløse.
 Mulighed for kortere  

 rejsetider og bedre regularitet.
 Mulighed for at  

 udarbejde bedre køreplaner og løbende at tilpasse disse til nye krav.
Med et fuldt udbygget dobbeltsporsanlæg kan antallet af tog  

 mellem København og Holbæk øges fra de nuværende tre tog i timen i  

 myldretidsretningen til seks til otte tog i timen afhængig af bl.a. togenes  

 hastighed og deres standsningsmønstre.
En så intensiv betjening vurderes der  

 dog ikke at være grundlag for, og denne forhindres også af kapaciteten på  

 tilstødende strækninger og banegårde.
Der er således kun baggrund for at  

 indsætte flere tog på Nordvestbanen, hvis der samtidig kan skabes plads til  

 togene på strækningen mellem Roskilde og København.
En samtidig opgradering til 160 km/t vil give en  

 rejsetidsreduktion på strækningen mellem Roskilde og Holbæk på tre til fire  

 minutter.
Hertil kommer, at den indlagte tid for krydsninger med modkørende  

 tog  

 kan sløjfes.
2.2. Etapevis udbygning Der er i forbindelse med de under pkt. 2.1. beskrevne  

 undersøgelser undersøgt fem muligheder for etablering af dobbeltspor på den  

 enkeltsporede strækning mellem Lejre og Vipperød i sin helhed eller på dele  

 heraf:
Lejre - Hvalsø en 7,5 km lang delstrækning Hvalsø  Tølløse en 6,3 km lang delstrækning Tølløse  Vipperød en 6,6 km lang delstrækning Lejre - Tølløse en 13,8 km lang delstrækning Lejre  Vipperød en 20,4 km lang strækning De fem udbygningsforslag giver tilsammen ni forskellige  

 løsningsmuligheder for etapevis, henholdsvis fuld udbygning.
Det foreslås, at  

 alle udbygningsmulighederne undersøges nærmere, da der kun er foretaget en  

 indledende kapacitetsvurdering af de enkelte kombinationsmuligheder.
Hvilke  

 fordele, der er indeholdt i en fuld udbygning, etapevis udbygning eller  

 udbygning af én eller flere af de mulige delstrækninger, afhænger bl.a. af de  

 køreplaner, der i fremtiden forudsættes afviklet på sporanlægget.
 På baggrund af ovenstående bør der som led i den nærmere  

 projektering gennemføres mere detaljerede undersøgelser af forudsætningerne  

 for  

 realisering af forskellige køreplanskitser samt en vurdering af den  

 samfundsmæssige  

 rentabilitet af de forskellige udbygningsmuligheder, før der i forbindelse  

 med  

 en eventuel anlægslov træffes beslutning om én bestemt udbygningsløsning.
2.3. Udførelsesperiode for anlægsarbejdet Der er i 1998 udarbejdet en hovedtidsplan for et fuldt  

 udbygget dobbeltsporsanlæg på strækningen Lejre  Vipperød.
Som  

 forudsætning er  

 det lagt til grund, at visse anlægsarbejder igangsættes sideløbende med  

 udarbejdelse  

 af hovedprojekt og udbudsmateriale for andre anlægsarbejder.
På baggrund  

 heraf  

 skønnes den samlede udførelsesperiode for anlægsarbejdet at udgøre 7½ år.
3. Passagergrundlag Der er i dag knap 11.000 passagerer på hverdage på  

 strækningen mellem Holbæk og Roskilde.
De fleste er bolig-  

 arbejdsstedsrejsende  

 og uddannelsessøgende.
Passagertallet har de seneste år ligget forholdsvis  

 konstant  

 på mellem 3,5 og 3,7 mio. rejsende på strækningen årligt.
Det skal i forbindelse med undersøgelserne vurderes, hvor  

 stort en passagertilvækst, som en realistisk udvidelse og forbedring af  

 togbetjeningen i forbindelse med en kapacitetsudbygning kan give.
I den  

 forbindelse skal der foretages en nærmere undersøgelse af det aktuelle  

 potentiale for overflytning af persontransport fra vej til bane, herunder om  

 der ved en kombination af tiltag som flere tog, bedre regularitet og kortere  

 rejsetider er et vist potentiale for overflytning af især bolig- og  

 arbejdsstedsrejser fra privatbil til jernbane.
4. Arealbehov De indledende undersøgelser af de lokale terrænforhold har  

 vist, at det nye 2. spor bør placeres på sydsiden af det nuværende spor på  

 strækningen mellem Lejre og Hvalsø og på nordsiden af det nuværende spor på  

 strækningen mellem Hvalsø og Vipperød.
Til brug for udbygning af baneanlægget  

 vil det være nødvendigt at ekspropriere en arealstribe på omkring 7  15  

 m  

 parallelt med det eksisterende spor på den side af banen, hvor det nye spor  

 anlægges.
Det kan desuden blive nødvendigt også at erhverve en smal  

 arealstribe  

 på den modsatte side for at sikre, at anlægget får en tilstrækkelig bredde.
 På stationerne er der de fleste steder tilstrækkeligt areal  

 til rådighed for de nødvendige ud- og ombygninger på de nuværende  

 banearealer.
Som led i den nærmere projektering indgår undersøgelser af  

 nedlæggelse af de fem resterende jernbaneoverkørsler på strækningen såvel ved  

 etapevis som ved fuld udbygning.
Den nærmere udformning og placering af  

 erstatningsanlæg fastlægges i samarbejde med de berørte kommuner.
Det skal  

 således vurderes, om der skal eksproprieres arealer til brug for anlæg af nye  

 over- eller underføringer, parallelveje m.v.
Reservationerne af de til brug for udbygning af  

 jernbanestrækningen fra amtsgrænsen til Vipperød nødvendige anlægsområder er  

 optaget som retningslinie i Regionplan 2001-2012 for Vestsjællands Amt.
I  

 Regionplan  

 2001 for Roskilde Amt er der under retningslinier for Kollektiv Trafik  

 optaget  

 en bemærkning om planer for et ekstra spor mellem Lejre og amtsgrænsen.
5. Pålæg af byggelinier og forlods overtagelse Erhvervelse af arealer finder normalt først sted i  

 umiddelbar tilknytning til jernbaneanlægsarbejdets påbegyndelse.
 Med lovforslaget gives mulighed for pålæg af byggelinier  

 for at sikre en senere gennemførelse af baneanlægget, herunder sikre at der  

 ikke påføres anlægget urimelige udgifter.
Byggelinierne vil således sikre gennemførelsen af det  

 baneanlæg, der er under projektering, mod fordyrelser eller i yderste  

 konsekvens umuliggørelse.
Byggelinierne er tidsbegrænset til 10 år, men der  

 kan  

 træffes en ny beslutning om byggeliniepålæg, hvis byggelinier ønskes  

 opretholdt.
 Byggelinierne pålægger grundejerne en begrænsning i  

 dispositionsmulighederne, men sikrer samtidig grundejerne et retskrav på  

 statslig  

 overtagelse, hvis byggelinierne vurderes at være særligt indgribende i  

 ejendommens  

 anvendelsesmuligheder.
 De foreslåede bestemmelser om byggeliniepålæg vurderes  

 således samlet at give de berørte borgere og erhvervsvirksomheder en  

 tilfredsstillende retsstilling svarende til forholdene i forbindelse med  

 projektering af vejanlæg.
De bestemmelser, der med  

 lovforslaget indføres om pålæg af byggelinier og retsvirkningerne heraf,  

 svarer  

 til de bestemmelser om pålæg af byggelinier, der findes i §§ 34-38 og 42  

 i  

 lov om offentlige veje, med de forskelle, der følger af den forskellige  

 myndighedsstruktur på vej- og baneområdet og en modernisering af  

 bestemmelsernes ordlyd.
Bestemmelserne tænkes anvendt i overensstemmelse med  

 den praksis, der er opstået på vejområdet.
Det vil være trafikministeren, der  

 træffer afgørelse i sager om overtagelse af ejendomme efter lovforslaget § 5,  

 stk. 1-3. Klage over trafikministerens afgørelser om overtagelse af ejendomme  

 behandles af de i lov om offentlige veje nævnte taksationsmyndigheder, der  

 afgør, om ejerens krav efter § 5, stk. 1-3 skal imødekommes og fastsætter  

 erstatning for arealets overtagelse.
 Ud over overtagelse i forbindelse med byggeliniepålæg gives  

 der med lovforslaget grundejerne mulighed for i særlige situationer at få  

 overtaget deres ejendom forlods.
 Grundejerne vil, selv om der ikke er nogen formelle  

 begrænsninger i deres mulighed for at udnytte en ejendom, kunne have  

 vanskeligt  

 ved at sælge deres ejendom, fordi køberpotentialet til ejendomme, der er  

 beliggende, hvor nye infrastrukturanlæg er på tale, er mindre, end det ellers  

 ville have været.
 Da det forekommer urimeligt, at en lodsejer, hvis ejendom  

 berøres særligt indgribende af statens infrastrukturplaner, ikke kan få sin  

 ejendom overtaget af staten, før der er vedtaget en anlægslov og afsat  

 projektbevilling  

 til anlægget på finansloven, er der indsat en bestemmelse, der giver  

 trafikministeren mulighed for i særlige tilfælde på begæring af ejeren at  

 overtage en ejendom forlods, når ejeren af personlige grunde ønsker at afstå  

 ejendommen før det tidspunkt, hvor der kan foretages ekspropriation.
 Det er hensigten, at Trafikstyrelsen for Jernbane og Færger  

 skal bemyndiges til at udøve kompetencen til at afgøre, om en  

 overtagelsesbegæring skal imødekommes.
Tracéet for et fuldt udbygget dobbeltsporsanlæg er ca. 20,4  

 km langt og udlægges i en bredde på fra 7 til 15 m.
På baggrund af de  

 indledende undersøgelser anslås det, at omkring 4 boliger vil blive berørt i  

 et  

 sådant omfang, at de i givet fald vil skulle eksproprieres i deres helhed.  

 Yderligere 6 ejendomme vil blive berørt i betydeligt omfang, men det er ikke  

 på  

 det foreliggende grundlag muligt at vurdere, om de i givet fald vil skulle  

 eksproprieres i deres helhed.
Hertil kommer et større antal erhvervs- og  

 landbrugsejendomme, som vil blive berørt i mindre betydeligt omfang.
6. Økonomiske konsekvenser for stat, kommuner og amtskommuner 6.1. Udgifter i projekteringsfasen Forslaget indebærer en statslig udgift på 20 mio. kr.
Ud af de 20 mio. kr. forventes de 15 mio. kr. anvendt til  

 projektering, VVM-procedure og byggeliniepålæg.
Projekteringen forestås af  

 Trafikstyrelsen for Jernbane og Færger.
De berørte lokale myndigheder vil  

 blive  

 inddraget i processen.
Derudover forventes forslaget om overtagelse af ejendomme  

 som følge af pålæg af byggelinier og forlods overtagelse at kunne medføre  

 udgifter til ekspropriationserstatninger og erhvervelse af ejendomme.
Der  

 forventes  

 foreløbig afsat i alt 5 mio. kr. ud af de 20 mio. kr. til disse  

 ekspropriationer og overtagelser.
De 5 mio. kr. forventes at ville fordele  

 sig  

 med 3 mio. kr. for 2005 og 2 mio. kr. for 2006. De 5 mio. kr. forventes  

 optaget  

 på finansloven.
 Bemyndigelsen til forlods overtagelse forventes ikke at  

 fordyre udbygningsprojektet i det omfang, der alene er tale om at fremrykke  

 de  

 udgifter til ekspropriationserstatninger, der ellers ville skulle afholdes  

 til  

 de ekspropriationer, der foretages i henhold til en senere anlægslov for  

 udbygning af banestrækningen.
6.2. Anlægsoverslag Der er udarbejdet et foreløbigt anlægsoverslag for  

 forskellige muligheder for udbygning med dobbeltspor på strækningen mellem  

 Lejre og Vipperød.
Der er tale om indledende overslag, som kan blive ændret i  

 forbindelse med den nærmere afklaring af projektet.
Projekt Anlægsoverslag (i mio. kr.)  

  

 50%-fraktil1) Anlægsoverslag (i mio. kr.)  

  

 90%-fraktil2) Dobbeltspor Lejre-Hvalsø 485 610 Dobbeltspor Hvalsø-Tølløse 445 555 Dobbeltspor Tølløse-Vipperød 450 560 Dobbeltspor Lejre-Tølløse 665 835 Dobbeltspor Lejre-Vipperød 840 1.050 Anlægsoverslag i  

 mio. kr. for hel og delvis udbygning med dobbeltspor på strækningen mellem  

 Lejre og Vipperød inkl. opgradering af strækningshastigheden.
Overslagene er  

 angivet i 2002-prisniveau ekskl. moms baseret på successiv kalkulation.
En  

 forudsætning  

 for anlægsoverslagene er, at de pågældende delstrækninger anlægges som en  

 første etape.
 1)  

 	  

 Det mest  

 sandsynlige anlægsoverslag.
 2)  

 	  

 Investeringerne  

 vil med 90 procents sandsynlighed ikke overstige dette beløb.
For de fem udbygningsmuligheder  

 gælder, at udgifter til bl.a. støjdæmpning, højere strækningshastighed,  

 nedlæggelse af overkørsler og udbygning af stationsanlæg for hele strækningen  

 Lejre-Vipperød er medtaget i fuldt omfang i den etape, der udføres som den  

 første.
Ved sammenligning af overslagene for etapeløsningerne skal udgifterne  

 til disse anlæg trækkes fra for såvel en anden som en eventuel tredje etape  

 ved  

 valg af en etapevis udbygning.
En samtidig fuld udbygning af hele den enkeltsporede  

 strækning er alt andet lige anlægsøkonomisk mere fordelagtig end en etapevis  

 udbygning.
Forskellen mellem en etapevis og fuld udbygning skønnes p.t. at  

 være  

 i størrelsesordenen fra 35 til 100 mio. kr., afhængig af valg af etapeløsning  

 baseret på 50% fraktilen.
En nærmere vurdering vil kunne foretages efter, at  

 projekteringsfasen er afsluttet.
6.3. Ekstern medfinansiering Der arbejdes i retning af en finansieringsmodel, hvor de  

 berørte kommuner og DSB ligesom ved bl.a. udbygning af Frederikssundsbanen og  

 anlæg af Ringbanen bidrager til finansiering af væsentlige dele af  

 anlægsudgifterne.  

 Det gælder f.eks. udgifter til udbygning af stationerne og udgifter til  

 erstatningsanlæg for de resterende jernbaneoverkørsler.
Udgifterne hertil er  

 medtaget i anlægsoverslagene.
 Principperne for og størrelsen af den kommunale  

 medfinansiering vil blive afklaret og aftalt med de berørte kommuner.
 Det skal bemærkes, at DSB i 2003 har gennemført  

 moderniseringsprojekter på en række stationer på Nordvestbanen, herunder på  

 Lejre, Tølløse og Vipperød stationer.
Formålet med stationsmoderniseringsprojektet er at skabe  

 attraktive stationer med vægt på tryghed og overskuelighed, hvor  

 servicefaciliteterne fortrinsvis er samlet på centrale forpladser og  

 adgangsveje.
Stationerne er indrettet med ny belægning og belysning og nyt  

 udstyr som supplerende cykelparkeringsfaciliteter, venterum og en servicevæg  

 med billetautomat og trafikinformation.
Stationerne er udstyret, så de  

 opfylder  

 kravene om handicapvenlighed, herunder med ledelinier for synshandicappede.
 På Lejre station er der anlagt nye, mere direkte  

 adgangsveje til perronen og en ny supplerende parkeringsplads over for  

 stationen.
 På Tølløse station er der anlagt en ny forplads og en  

 parkeringsplads på den modsatte side af stationen.
 På Vipperød station er der udført en ny forplads og i  

 tilknytning hertil en parkeringsplads.
 Der er ved moderniseringsprojektet taget højde for de  

 projekterede ombygninger på stationerne, som indgår i de foreløbige planer  

 for  

 en eventuel udbygning med dobbeltspor på Nordvestbanen mellem Lejre og  

 Vipperød, herunder gangtunneler eller gangbroer i stedet for perronovergang i  

 niveau.
7. Administrative konsekvenser for stat, kommuner  

 og amtskommuner Projekteringsarbejdet forestås af Trafikstyrelsen for  

 Jernbane og Færger og har således primært økonomiske og administrative  

 konsekvenser for staten.
 Med lovforslaget pålægges de berørte kommuner at give  

 indberetning til trafikministeren, inden der meddeles byggetilladelse på  

 ejendomme, hvor byggeri antages at komme i strid med udbygningsplanerne for  

 baneanlægget, men som endnu ikke er sikret ved byggeliniepålæg.
8. Administrative konsekvenser for erhvervslivet Lovforslaget har været tilsendt Erhvervs- og Selskabsstyrelsens  

 Center for Kvalitet i ErhvervsRegulering med henblik på en vurdering af, om  

 forslaget skal forelægges et af Økonomi- og Erhvervsministeriets  

 virksomhedspaneler.  

 Erhvervs- og Selskabsstyrelsens Center for Kvalitet i ErhvervsRegulering har  

 vurderet, at lovforslaget ikke indeholder administrative konsekvenser for  

 erhvervslivet, og derfor har forslaget ikke været forelagt et af Økonomi- og  

 Erhvervsministeriets virksomhedspaneler.
9. Miljømæssige konsekvenser I forbindelse med projekteringen af en udbygning af  

 Nordvestbanen vil der blive gennemført undersøgelser, som belyser  

 udbygningsprojektets  

 påvirkning af omgivelserne for så vidt angår støj og vibrationer,  

 naturinteresseområder,  

 kulturhistoriske interesseområder, grundvandsinteresser, jord og forurenet  

 jord, æstetik og arkitektur, planforhold m.v.
Undersøgelserne vil resultere i  

 en VVM-redegørelse.
 Undersøgelserne af udbygningens miljømæssige konsekvenser vil  

 blive foretaget i samarbejde med Miljøministeriet og de berørte kommuner og  

 amtskommuner.
Der vil blive afholdt en indledende idéfase efterfulgt af  

 en offentlig høring om projektet på baggrund af miljøredegørelsen.
De  

 indkomne  

 bemærkninger fra offentligheden vil indgå i det videre beslutningsgrundlag  

 for  

 projektet.
10. Forholdet til EU-retten Den VVM-undersøgelse, der vil blive gennemført, vil opfylde  

 kravene i Rådets direktiv 85/337/EØF af 27. juni 1985 om vurdering af visse  

 offentlige og private projekters indvirkning på miljøet (EF-Tidende 1985 nr.  

 L  

 175, side 40), som ændret ved Rådets direktiv 97/11/EF af 3. marts 1997  

 (EF-Tidende 1997 nr.
L 73, side 5).
 Forslaget indeholder ikke herudover EU-retlige aspekter.
11. Høring Forslaget er sendt i høring hos Amtsrådsforeningen,  

 Kommunernes Landsforening, Roskilde Amt, Vestsjællands Amt, Roskilde Kommune,  

 Lejre Kommune, Hvalsø Kommune, Tølløse Kommune, Holbæk Kommune, Jernløse  

 Kommune, Tornved Kommune, Bjergsted Kommune, Hvidebæk Kommune, Kalundborg  

 Kommune, Arriva Danmark A/S, DSB og Railion Denmark A/S.
 Høringssvarene vil blive fremsendt til Folketingets  

 Trafikudvalg ledsaget af de kommentarer, som udtalelserne måtte give  

 anledning  

 til.
Samlet  

 vurdering af lovforslagets konsekvenser Positive konsekvenser/mindre udgifter Negative konsekvenser/merudgifter Økonomiske konsekvenser for stat, kommuner og amtskommuner Nej Projektering, herunder byggeliniepålæg, frem til  

 anlægslov skønnes at koste staten 15 mio. kr.
Forslagets bestemmelser om overtagelse af ejendomme som  

 følge af pålæg af byggelinier og forlods overtagelse af ejendomme i øvrigt  

 vil medføre merudgifter for staten til overtagelse af disse ejendomme.
Der  

 forventes afsat 3 mio. kr. i 2005 og 2 mio. kr. i 2006.
Administrative konsekvenser for stat kommuner og  

 amtskommuner Ja Meradministration for Trafikstyrelsen for Jernbane og  

 Færger i projekteringsfasen.
 Meradministration for berørte kommuner i projekteringsfasen.
Økonomiske konsekvenser for erhvervslivet Nej Nej Administrative konsekvenser for erhvervslivet Nej Nej Miljømæssige konsekvenser Nej I forbindelse med projekteringen vil der blive  

 gennemført undersøgelser, som belyser udbygningsprojektets påvirkning af  

 omgivelserne for så vidt angår støj og vibrationer, naturinteresseområder,  

 kulturhistoriske interesseområder, grundvandsinteresser, jord og forurenet  

 jord, æstetik og arkitektur, planforhold m.v.
Der henvises i øvrigt til  

 afsnit 9.
Forholdet til EU-retten Den VVM-undersøgelse, der vil blive gennemført, vil opfylde  

 kravene i Rådets direktiv 85/337/EØF af 27. juni 1985 om vurdering af visse  

 offentlige og private projekters indvirkning på miljøet (EF-Tidende 1985 nr.  

 L 175, side 40), som ændret ved Rådets direktiv 97/11/EF af 3. marts 1997  

 (EF-Tidende 1997 nr.
L 73, side 5).  

  

 Forslaget indeholder ikke herudover EU-retlige aspekter.
Bemærkninger til lovforslagets enkelte bestemmelser Til § 1 Bestemmelsen i stk. 1 bemyndiger trafikministeren til  

 at projektere udbygning af den resterende enkeltsporede strækning eller dele  

 heraf på Nordvestbanen mellem Lejre og Vipperød.
Strækningen er 20,4 km lang.  

 Der  

 er fire stationer på strækningen og fem overkørsler i niveau.
De fem  

 overkørsler i niveau forventes nedlagt.
Som led i projekteringen udarbejdes en VVM-redegørelse, som  

 nærmere beskriver og vurderer de plan- og arealmæssige konsekvenser af  

 udbygningsprojektet, samt de miljømæssige aspekter som togtrafikstøj,  

 påvirkning  

 af kultur- og naturinteresseområder m.v.
VVM-redegørelsen med tilhørende  

 bilagsrapporter vil blive fremlagt i offentlig høring i henhold til  

 bestemmelserne  

 i lov om planlægning.
2. sporet planlægges placeret på sydsiden af det nuværende  

 på strækningen mellem Lejre og Hvalsø og på nordsiden af det nuværende spor  

 på  

 strækningen mellem Hvalsø og Vipperød.
Der vil blive foretaget undersøgelser  

 af  

 placering og udformning af erstatningsanlæg for overkørslerne og for  

 niveaufri  

 overgange på stationerne.
Til § 2 Bestemmelsen i stk. 1 giver trafikministeren  

 bemyndigelse til at sikre de for udbygningen nødvendige arealer ved at  

 pålægge  

 byggelinier på berørte ejendomme.
Med bestemmelsen i stk. 1 begrænses den periode der  

 kan pålægges byggelinier i til højst 10 år ad gangen.
Der skal således  

 træffes  

 en ny beslutning om byggeliniepålæg, hvis byggelinierne ønskes opretholdt ud  

 over denne periode.
Bestemmelsen i stk. 2 beskriver retsvirkningerne af  

 byggeliniepålægget.
Byggelinierne medfører, at grundejeren ikke uden  

 trafikministerens tilladelse må opføre ny bebyggelse og anlæg af blivende  

 art,  

 såsom sportspladser, kirkegårde, tankanlæg, grusgrave eller lignende,  

 herunder  

 ved tilbygning eller ved genopførsel, på det areal, der ligger inden for  

 byggelinierne.  

 Byggelinierne er dog ikke til hinder for, at der foretages almindelig  

 istandsættelse og vedligeholdelse, herunder tidssvarende modernisering af  

 eksisterende bygninger og anlæg.
Byggelinierne er heller ikke til hinder for  

 salg af ejendommen eller optagelse af lån mod sikkerhed i ejendommen, f.eks.  

 kreditforeningslån eller boliglån i bank.
Byggeliniepålæg på en ejendom til sikring af udbygningen af  

 banen anses som en almindelig regulering af ejendomsretten og er som sådan  

 principielt erstatningsfri for det offentlige.
I tilfælde, hvor byggelinierne  

 virker særligt indgribende, har en ejer af et areal, der pålægges  

 byggelinier,  

 dog adgang til under visse nærmere betingelser at begære sin ejendom helt  

 eller  

 delvis overtaget af anlægsmyndigheden mod erstatning, jf. de i § 5,  

 stk. 1-3, foreslåede bestemmelser.
 Bestemmelsen svarer til § 34 i lov om offentlige veje.
Til § 3 Med bestemmelsen i stk. 1 gives trafikministeren  

 hjemmel til at nedlægge forbud mod bebyggelse på ejendomme, som vil blive  

 berørt  

 af udbygningsplanerne.
Forbudsperioden har kun gyldighed et år og kan ikke  

 forlænges.
Bestemmelsen giver mulighed for at gribe ind i tilfælde, hvor der  

 endnu ikke er pålagt byggelinier, og hvor der påtænkes gennemført  

 foranstaltninger, som nævnt i § 2, stk. 2.
 Bestemmelsens stk. 2 pålægger kommunen  

 (bygningsmyndigheden) at give besked til trafikministeren om planlagt  

 nybyggeri  

 på ejendomme, der ikke er pålagt byggelinier, og som berøres af  

 projekteringen.  

 Hvis der ikke er nedlagt forbud inden to måneder efter indberetningen, kan  

 bygningsmyndigheden udstede byggetilladelse.
Til § 4 I stk. 1 fastsættes bestemmelser om offentlig  

 kundgørelse af pålæg af byggelinier, og om at der skal ske meddelelse direkte  

 til ejere og brugere af ejendomme, der direkte er berørt af pålægget.
Som  

 konsekvens heraf skal trafikministeren oplyse om beliggenheden af byggelinier  

 på de pågældendes ejendom.
Bestemmelsen i stk. 2 fastsætter en frist for klager  

 over pålæg af byggelinier på 4 uger.
Bestemmelsen giver hjemmel til  

 tinglysning  

 af byggeliniepålæg, dog først efter at der er truffet afgørelse i forbindelse  

 med eventuel klage.
 I stk. 3 fastsættes, at klager over pålæg af  

 byggelinie som hovedregel ikke har opsættende virkning, men at  

 klagemyndigheden  

 har mulighed for i konkrete tilfælde at beslutte, at give klagen opsættende  

 virkning.
I stk. 4 fastsættes, at byggeliniebestemmelser, der er  

 offentligt kundgjort, skal respekteres af såvel ejendommenes ejere som af  

 andre  

 rettighedshavere, uanset hvornår deres rettigheder er erhvervet.  

 Gyldighedsvirkningen  

 af byggeliniepålæg er knyttet til offentliggørelsen.
Meddelelsen til ejere og  

 brugere af berørte ejendomme, er kun af oplysende karakter.
 Bestemmelsen i stk. 5 pålægger bygherren pligt til  

 forud for iværksættelse af et planlagt byggeri, at indhente oplysning om,  

 hvorvidt byggeri på en ejendom, der er pålagt byggelinie efter § 2, vil  

 komme i strid med byggeliniebestemmelsen.
 Bestemmelsen svarer til bestemmelsen i § 37 i lov om  

 offentlige veje.
Til § 5 Efter bestemmelsen i stk. 1 kan ejeren af et areal,  

 der er pålagt byggelinier efter § 2, forlange arealet overtaget af  

 trafikministeren  

 mod erstatning, hvis den pågældende afskæres fra en udnyttelse af arealet,  

 der  

 er økonomisk rimelig og forsvarlig under hensyn til ejendommens beliggenhed  

 og  

 øvrige beskaffenhed, og som svarer til den udnyttelse, der finder sted af  

 andre  

 tilgrænsende eller omliggende arealer.
 Den retsbeskyttelse, bestemmelsen i stk. 1 giver  

 grundejerne, er således begrænset til situationer, hvor ejendommen ikke kan  

 udnyttes på en økonomisk forsvarlig måde.
 Som eksempel på et tilfælde, hvor ejendommen ikke kan  

 udnyttes på en økonomisk forsvarlig måde, kan nævnes den situation, hvor en  

 tilbygning ikke vil kunne opføres, og hvor det må lægges til grund, at det på  

 ejendommen beliggende hus efter kvarterets karakter ikke har en sådan  

 størrelse  

 og beskaffenhed, at grunden efter sin beliggenhed, størrelse og værdi kan  

 anses  

 for udnyttet i økonomisk rimeligt omfang.
 Med bestemmelsen i stk. 2 kan ejeren af et areal, der  

 i ikke uvæsentligt omfang er pålagt byggelinier efter § 2, kræve, at  

 trafikministeren  

 overtager arealet mod erstatning, når byggelinierne hindrer afhændelse af  

 arealet,  

 og der foreligger særlige personlige grunde hos ejeren.
 »Særlige personlige grunde« vil f.eks. foreligge, hvor en  

 grundejer på grund af sygdom, alder, familiemæssige eller af andre sociale  

 grunde ønsker at afhænde ejendommen for at flytte til et andet sted.
Kravet om, at byggelinierne skal omfatte et areal, der i »ikke  

 uvæsentligt omfang« er pålagt byggelinier efter § 2, sigter til den  

 situation, hvor det vurderes, at den pågældende ejendom vil blive  

 totaleksproprieret i forbindelse med projektets eventuelle gennemførelse.
Der  

 skal således på det tidspunkt, hvor anmodningen om overtagelse fremsættes, i  

 hvert enkelt tilfælde foretages en konkret vurdering af byggeliniernes  

 betydning for arealet eller ejendommen, baseret på den viden, der er om  

 linieføringen ud fra den foretagne projektering på dette tidspunkt.  

 Vurderingen  

 vil være afhængig af, om der er tale om en beboelsesejendom eller en  

 erhvervsejendom,  

 og om den pågældende ejendom består af én eller flere lodder.
Udgangspunktet er, at byggeliniepålægget skal omfatte en så  

 stor del af ejendommen, at trafikministeren med stor sandsynlighed under alle  

 omstændigheder vil skulle overtage ejendommen for at kunne realisere  

 baneanlægget i den linieføring, som byggelinien skal sikre.
Hvis således  

 byggelinien eksempelvis alene vedrører en lod af en landbrugsejendom, der er  

 beliggende et stykke fra bygningslodden, vil dette normalt ikke kunne  

 begrunde  

 en overtagelse.
Tilsvarende vil det forhold, at en landbrugsejendoms  

 bygningslod perifert berøres af byggelinier, og uden at byggelinierne hindrer  

 en fremtidig bygningsudvidelse, heller ikke kunne begrunde en overtagelse.
Det er i øvrigt en betingelse, at byggelinierne hindrer  

 salg af arealet eller ejendommen på normale vilkår, hvilket ejeren f.eks. kan  

 dokumentere ved erklæring fra en ejendomsmægler.
Der gælder ingen frister for  

 fremsættelse af begæring om overtagelse.
Efter bestemmelsen i stk. 3 kan ejeren af en ejendom,  

 hvor arealet, der er omfattet af byggeliniepålægget, kun udgør en mindre del,  

 kræve hele ejendommen overtaget mod erstatning.
Det forudsættes dog, at den  

 tilbageværende del af ejendommen bliver så lille eller får en sådan karakter,  

 at det ikke vurderes som hensigtsmæssigt at bevare den som en selvstændig  

 ejendom.
Byggeliniernes betydning for den enkelte ejer kan ændre sig  

 i tidens løb.
Den ændrede betydning kan skyldes ændringer i ejerens  

 personlige  

 forhold, men også ændringer i vilkårene for drift af en på ejendommen værende  

 erhvervsvirksomhed kan betyde, at der adskillige år efter byggeliniepålægget  

 opstår et ønske om at få overtaget arealet af staten.
Det gælder f.eks., hvis  

 der på ejendommen drives erhvervsvirksomhed, og byggelinien hindrer en  

 naturlig  

 udbygning af virksomhedens driftsbygninger, som må anses nødvendig for  

 virksomhedens  

 fortsatte drift på et rimeligt økonomisk grundlag.
Ejeren kan derfor til  

 enhver  

 tid fremsætte begæring om overtagelse.
 Efter bestemmelsen i stk. 4 kan ejeren påklage  

 trafikministerens afgørelse til de i §§ 57-58 i lov om offentlige veje nævnte  

 taksationsmyndigheder, hvis trafikministeren afslår ejerens anmodning om  

 overtagelse efter stk. 1-3, eller hvis der ikke kan opnås enighed om  

 erstatningens størrelse.
 Efter bestemmelsen i stk. 5 kan spørgsmål om  

 overtagelsesbegæringer som følge af byggeliniepålæg først indbringes for  

 domstolene, når klageadgangen til taksationsmyndighederne er udnyttet.  

 Søgsmål  

 skal anlægges senest 6 måneder efter, at afgørelse er kommet frem til  

 klageren.
 Bestemmelsen svarer til § 38 i lov om offentlige veje  

 og praksis på vejlovens område vil kunne indgå i vurderingen.
Til § 6 Bestemmelsen giver mulighed for, at trafikministeren, selv  

 om der ikke er pålagt byggelinier, forlods kan erhverve en ejendom på  

 begæring  

 af ejeren.
Der er tale om ejendomme, der berører særligt indgribende af  

 udbygningsplanerne.
I lighed med den vurdering, der finder sted i forbindelse  

 med administrationen af bestemmelsen i § 5, stk. 2, vil der i hvert  

 enkelt tilfælde skulle fortages en vurdering af udbygningsplanernes betydning  

 for den pågældende ejendom.
Udgangspunktet er, at projektet skal omfatte en  

 så  

 stor del af ejendommen, at denne vil blive totaleksproprieret i forbindelse  

 med  

 projektets eventuelle gennemførelse.
 Det er i øvrigt en betingelse, at projektet hindrer salg af  

 den pågældende ejendom på normale vilkår, hvilket ejeren f.eks. kan  

 dokumenterer ved erklæring fra en ejendomsmægler.
Overtagelsesadgangen kan kun komme på tale, når der  

 foreligger særlige personlige grunde til, at ejeren ønsker ejendommen  

 overtaget.
Ved vurderingen af hvilke forhold, der vil kunne begrunde forlods  

 overtagelse, vil der blive lagt vægt på de samme kriterier som ved  

 bestemmelsen  

 i § 5, stk. 2.
 Overtagelsesadgangen vil skulle administreres inden for  

 rammerne af de bevillinger, der afsættes til forlods overtagelse.
 Ejendomme, der måtte være overtaget forlods, kan senere  

 afhændes efter de almindelige regler for salg af statens ejendomme, såfremt  

 det  

 måtte vise sig, at ejendommen alligevel ikke skal anvendes til baneformål.  

 For  

 så vidt der er tale om forlods overtagelse af landsbrugsejendomme, kan  

 ejendommens jord eventuelt anvendes som led i en jordfordeling i forbindelse  

 med et kommende baneanlæg.
 Bestemmelsen finder også anvendelse, hvor der er nedlagt  

 forbud efter § 3.
 Det følger af bestemmelsen i § 6, stk. 2, at  

 overtagelsessummen fastsættes af ekspropriations- og taksationsmyndighederne  

 i  

 henhold til lov om fremgangsmåden ved ekspropriation vedrørende fast ejendom.
Til § 7 Efter bestemmelsen kan trafikministeren delegere ministerens  

 beføjelser til Trafikstyrelsen for Jernbane og Færger eller andre statslige  

 myndigheder  

 under Trafikministeriet.
 Trafikministerens beføjelser forventes delegeret til Trafikstyrelsen  

 for Jernbane og Færger.
Til § 8 Det foreslås, at loven træder i kraft den 1. januar 2005.
