Opretholdelse af Veterinærdirektoratets afgørelse af 9. juni 1988  

 vedrørende afslag på en ansøgning om tilladelse til indførsel af et antal  

 heste fra Ægypten Landbrugsministeriet har modtaget Deres skrivelse af 5. juli 1988, hvor de  

 påklager Veterinærdirektoratets afgørelse af 9. juni 1988 vedrørende afslag  

 på en ansøgning om tilladelse til indførelse af et antal heste fra Ægypten.
 Under behandlingen af sagen har man indhentet en udtalelse fra  

 Veterinærdirektoratet.
 Direktoratet anfører i sin udtalelse bl.a., at Danmark i lighed med en  

 række andre europæiske lande ikke tillader indførsel af heste fra lande, hvor  

 Afrikansk hestepest optræder.
 Afrikansk hestepest optræder konstant eller tilbage vendende på hele det  

 afrikanske kontinent, og Ægypten lever ikke op til de internationale krav til  

 lande, der kan anses som fri for afrikansk hestepest, uanset at sygdommen  

 ikke er konstateret siden 1959.
 Direktoratet anfører endvidere, at en tilladelse ville medføre  

 konsekvenser for hestetrafikken mellem Danmark og de øvrige nordiske lande.
 På denne baggrund finder Landbrugsministeriet ikke anledning til at ændre  

 den af Veterinærdirektoratet trufne afgørelse.
 P.M.V.
