 I medfør af § 6 og § 15 i lov nr. 372 af 23. december 1964 om  

 valutaforhold m.v., som ændret senest ved lov nr. 247 af 9. juni 1967, samt  

 lov nr. 167 af 12. maj 1965 om kvalitetskontrol med fisk og fiskevarer  

 bestemmes herved følgende:
 § 1.  Udførsel - herunder genudførsel - af fisk og  

 fiskevarer kan med de i § 2 nævnte undtagelser finde sted uden  

 udførselstilladelse.
 § 2.  Udførselstilladelse kræves ved udførsel af rå  

 muslinger af arten Mytilus (fersk, kølet eller frossen) henhørende under  

 toldposition ex 03.03 B.II. i den fælles toldtarif.
 § 3.  Udførselstilladelse i henhold til § 2 meddeles  

 af fiskeriministeriet, og ansøgning herom indsendes til fiskeriministeriet,  

 2. kontor, Stormgade 2, 1470 København K.
 Stk. 2.  Ansøgninger om udførselstilladelse skal  

 indeholde så nøjagtige oplysninger som muligt om varens beskaffenhed,  

 herunder varens oprindelse, varens salgsværdi og bruttovægt samt den  

 forsendelsesmåde, der agtes benyttet (skib, luftfartøj, automobil, jernbane,  

 post).
§ 4.  Ved udførsel af varer, der i henhold til § 2  

 ikke kan udføres uden tilladelse, skal der til den myndighed, som  

 kontrollerer udførselen, fremlægges en udførselstilladelse, hvori  

 varepartiets udførselsværdi og evt. tillige mængde er afskrevet.
De i § 8  

 nævnte myndigheder skal afkontrollere udførselstilladelsen med  

 udførselsangivelsen.
§ 5.  En udnyttet udførselstilladelse skal af  

 eksportøren straks tilbagesendes til den myndighed, der har udstedt den.
En  

 helt eller delvis ubenyttet udførselstilladelse skal af eksportøren  

 tilbagesendes inden 8 dage efter udløbet af dens gyldighedstid.
 § 6.  Ved udførsel af fisk, der er fanget fra danske  

 fiskerfartøjer og af disse landes direkte fra søen i udlandet eller til  

 udenlandske fartøjer, skal der umiddelbart efter hver ilandbringelse eller  

 omladning af fisk indsendes afregning for salget - eller i mangel heraf anden  

 dokumentation til fiskeriministeriet for den ilandbragte fangst med angivelse  

 af vægt og værdi for de enkelte fiskearter eller tilvirkninger heraf samt af  

 landingsplads og -dato.
 § 7.  De i bekendtgørelsen fastsatte bestemmelser  

 omfatter enhver udførsel undtagen transitering, når denne finder sted på  

 gennemgående fragtdokumenter.
 Stk. 2.  Bekendtgørelsen omfatter dog ikke transitering,  

 der foretages for regning en statsborger eller et selskab med hjemsted i en  

 medlemsstat tilsluttet Det europæiske økonomiske Fællesskab.
§ 8.  Toldvæsenet er udførselskontrollerende  

 myndighed.
For varer, der udføres under jernbanernes eller postvæsenets  

 værge, varetages udførselskontrollen dog af disse myndigheder på toldvæsenets  

 vegne, medmindre toldvæsenet af kontrolmæssige grunde fordrer varerne  

 frembudt forinden udførselen.
§ 9.  Ved oprindelsesland forstås det land hvori  

 varerne er fremstillet, eller, hvis to eller flere lande har deltaget i  

 fremstillingen, det land, hvor den sidste væsentlige forarbejdning har fundet  

 sted, jfr.
De europæiske økonomiske Fællesskabers bestemmelser om den fælles  

 definition af begrebet »varers oprindelse«.
Ompakning, sortering  

 eller blanding betragtes ikke som forarbejdning, medmindre varerne efter  

 behandlingen ikke længere kan henføres til noget andet oprindelsesland end  

 det, hvori denne behandling har fundet sted.
Er der af De europæiske  

 økonomiske Fællesskaber udstedt særlige regler til fastlæggelse af varers  

 oprindelse, angives oprindelseslandet i overensstemmelse med disse regler.
Stk. 2.  En vares salgsland er det land, i hvilket  

 køberen har sin forretning.
Er varen solgt gennem agent eller anden  

 mellemmand, som ikke køber for egen regning, er salgslandet det land, hvori  

 den, for hvis regning varen købes, har sin forretning.
 Stk. 3.  Som bestemmelsesland anses det på  

 udførselstidspunktet sidst kendte land, til hvilket varerne skal afsendes.
 § 10.  Efter begæring fra eksportøren kan der for  

 varepartier, der skal udføres, mod betaling af et af fiskeriministeriet  

 fastsat gebyr udstedes kontrolattest eller lignende attestationer, for så  

 vidt de for udstedelse af disse attester angivne betingelser er opfyldt.
 § 11.  Fiskeriministeriet fastsætter for så vidt angår  

 varer, for hvilke fiskeriministeriet er udførselsbevilgende myndighed,  

 nærmere bestemmelser om benyttelse, form og indhold af udførselstilladelser  

 og attester.
 § 12.  Fiskeriministeriet kan i øvrigt kræve sådanne  

 oplysninger, som findes fornødne i forbindelse med administrationen af denne  

 bekendtgørelse.
 § 13.  Ansvaret for, at en vareudførsel foregår i  

 overensstemmelse med reglerne i denne bekendtgørelse og de bestemmelser, der  

 er fastsat i medfør heraf, påhviler den person eller virksomhed, for hvis  

 regning udførselen finder sted, såvel som den, der forestår udførselen.
 § 14.  Al handel med eller anden overdragelse,  

 herunder udlån, af de i § 2 omhandlede udførselstilladelser er forbudt.
§ 15.  Overtrædelse af § 2 straffes med bøde, hæfte  

 eller fængsel i indtil 2 år.
For overtrædelser, der er begået af uagtsomhed,  

 kan dog alene fastsættes straf af bøde.
 Stk. 2.  Overtrædelse af §§ 4, 5, 6 og 14 samt  

 undladelse af at give oplysninger i henhold til § 12, straffes med bøde.
 Stk. 3.  Overtrædelse af §§ 2, 4 og 14 samt undladelse  

 af at give oplysninger i henhold til § 12 kan endvidere medføre, at  

 forsendelserne tilbageholdes af vedkommende udførselskontrollerende myndighed  

 for afsenderens regning og risiko.
 § 16.  Bekendtgørelsen finder ikke anvendelse på  

 udførsel af fisk og fiskevarer direkte fra Grønland.
 § 17.  Bekendtgørelsen træder i kraft den 1. marts  

 1982.
 Stk. 2.  Bekendtgørelse nr. 163 af 24. april 1979  

 ophæves.
