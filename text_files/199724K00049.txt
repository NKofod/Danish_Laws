Nr BTL 49 Betænkning over Forslag til lov om Kulturministeriets Udviklingsfond   

 Nr L 49 1997-98. 2. samling Afgivet af Kulturudvalget Afgivet: 19980429 Udvalget har behandlet lovforslaget i nogle møder og har herunder stillet  

 spørgsmål til kulturministeren, som denne har besvaret skriftligt.
 Herefter indstiller et mindretal (Venstres, Dansk Folkepartis, Det  

 Konservative Folkepartis og Kristeligt Folkepartis medlemmer af udvalget)  

 lovforslaget til forkastelse ved 3. behandling.
Mindretallet er af den opfattelse, at lovforslaget lægger op til en  

 centralisering på kulturområdet med vidtgående beføjelser til  

 kulturministeren.
Dertil kommer, at Udviklingsfondens bestyrelse får mandat  

 til også at fungere som udfarende kraft og dermed risikerer at få en funktion  

 som egentlig projektmager, hvilket ikke bør være en statsopgave.
Det kan  

 heller ikke være et mål i sig selv at støtte færre og større projekter, som  

 anført i lovforslaget.
 Mindretallet ønsker en samlet analyse af de eksisterende støtteordninger  

 og påpeger, at eksisterende fonde ikke automatisk skal afløses af nye.  

 Ligeledes findes det betænkeligt, at fondens bestyrelse og sekretariat  

 udvides i forhold til den hidtidige Kulturfond.
 Der skal være plads til perspektiv og de lange linjer i statens  

 kulturpolitik, og der bør i kulturpolitikken først og fremmest sigtes mod det  

 mål at styrke kulturen og ikke institutioner, ministerielle beføjelser eller  

 projekter for projekters skyld.
 Et andet mindretal (Socialdemokratiets, CentrumDemokraternes og Det  

 Radikale Venstres medlemmer af udvalget) indstiller lovforslaget til  

vedtagelse uændret.
 Et tredje mindretal (Socialistisk Folkepartis medlemmer af  

 udvalget) vil redegøre for sin stilling til lovforslaget ved 2. behandling.
Søren Hansen (S) Peder Sass (S) Jytte Wittrock (S) Hanne Andersen  

 (S) fmd.
Carsten Hansen (S) Margrete Auken (SF) Peter Duetoft (CD)  

 Henrik Svane (RV) Ole Sohn (SF) Ester Larsen (V) Kim Andersen (V) Kristian  

 Jensen (V) Jens Rohde (V) Brian Mikkelsen (KF) Poul Nødgaard (DF) Ole Donner  

 (DF)  nfmd.
Tove Videbæk (KRF) Enhedslisten og Fremskridtspartiet havde ikke medlemmer i udvalget.
