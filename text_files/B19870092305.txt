 I henhold til § 2, stk. 3 og 4, og § 35a i lov om styrelse af højere  

 uddannelsesinstitutioner, jf. lovbekendtgørelse nr. 161 af 17. marts 1987,  

 fastsættes:
Uddannelsens struktur § 1.  Den økonomiske uddannelse er en  

 kandidatuddannelse på 5 år.
Den er opdelt i en grunduddannelse på 3 år og en  

 overbygningsuddannelse på 2 år.
Stk. 2.  Grunduddannelsen består af en obligatorisk del,  

 der omfatter studieaktiviteter svarende til 2 årsværk, og af valgfri  

 studieaktiviteter.
Overbygningsuddannelsen består af valgfri  

 studieaktiviteter og giver mulighed for opnåelse af linje- og/eller  

 specialebetegnelse.
§ 2.  Den nævnte uddannelseslængde angiver det antal  

 årsværk, der skal lægges til grund for planlægningen af uddannelsen.
Et  

 årsværk er en fuldtidsstuderendes arbejde i et år.
§ 3.  Universitetet kan bestemme, at studerende med  

 anden adgangsgivende eksamen end matematisk studentereksamen, højere  

 forberedelseseksamen med tilvalg i matematik eller tilsvarende eksamen skal  

 have bestået et propædeutisk kursus i matematik, inden de får adgang til  

 grunduddannelsen eller nærmere angivne dele heraf.
Eventuelle regler herom  

 fastsættes i studieordningen.
 § 4.  I forbindelse med den økonomiske  

 kandidatuddannelse kan universitetet tilbyde afrundede uddannelsesdele af  

 indtil 2 års varighed, der kan indgå i eller supplere andre uddannelser ved  

 de videregående uddannelsesinstitutioner.
 § 5.  Den, der har gennemført den økonomiske  

 kandidatuddannelse, har ret til at betegne sig cand. oecon.  

 (candidatus/candidata oeconomices) med eventuel linje- og/eller  

 specialebetegnelse.
Uddannelsens indhold Grunduddannelsen.
 § 6.  Sigtet med den obligatoriske del af  

 grunduddannelsen er at give alle studerende en indføring i drifts- og  

 nationaløkonomi samt de tilhørende metode- og baggrundsfag som grundlag for  

 studieaktiviteterne under uddannelsens valgfri del.
 Stk. 2.  Den obligatoriske del omfatter følgende  

 fag/emneområder:
1. Nationaløkonomi 2. Driftsøkonomi 3. Statistik 4. Samfundsbeskrivelse 5. Økonomisk historie og teorihistorie 6. Matematik 7. EDB.
 Stk. 3.  De økonomiske fag på den obligatoriske del skal  

 være af et omfang, der svarer til mindst 1 årsværk.
 § 7.  De valgfri studieaktiviteter i grunduddannelsen  

 danner grundlag for de valgfri studieaktiviteter, den studerende skal  

 gennemføre i overbygningsuddannelsen.
 Stk. 2.  Grunduddannelsens valgfri studieaktiviteter  

 medregnes i det studieprogram, den studerende skal udarbejde for  

 overbygningsuddannelsen, med 7 studiepoints og mindst 3 karakterpoints, jf. §  

 10.
 Stk. 3.  I studieordningen kan efter indhentet fagkyndig  

 udtalelse fastsættes nærmere regler om, at de valgfri fag på grunduddannelsen  

 skal vælges inden for en nærmere afgrænset del af fagudbuddet.
Overbygningsuddannelsen § 8.  Sigtet med overbygningsuddannelsen er, at de  

 studerende, ved gennemførelse af studieaktiviteter med varierende indhold og  

 metode, bibringes kvalifikationer på videnskabeligt niveau med henblik på at  

 sætte dem i stand til selvstændig varetagelse af økonomisk erhvervs- og  

 udredningsaktivitet på alle samfundets områder.
 § 9.  Inden overbygningsuddannelsen påbegyndes,  

 sammensætter den studerende et studieprogram, der skal godkendes af  

 universitetet.
Stk. 2.  Studieprogrammet skal indeholde oplysning om  

 eventuel linje- og/eller specialebetegnelse.
Linjebetegnelse tildeles for  

 studieprogrammer, hvor den valgfri del af uddannelsen overvejende består af  

 studieaktiviteter, herunder skriftlige opgaver, med grundlag i et nærmere  

 afgrænset område af den obligatoriske del, mens specialebetegnelse tildeles  

 for studieprogrammer, hvor den valgfri del af uddannelsen indeholder et antal  

 studieaktiviteter, herunder skriftlige opgaver, indenfor et snævrere  

 afgrænset område.
 Stk. 3.  Nærmere bestemmelser om, hvilke  

 studieaktiviteter, studerende skal gennemføre for at opnå linje- og/eller  

 specialebetegnelse, fastsættes i studieordningen efter indhentet fagkyndig  

 udtalelse.
§ 10.  Studieprogrammet skal tilgodese både dybde og  

 bredde i uddannelsen.
Omfanget af studieprogrammet bestemmes ved et antal  

 studiepoints og et antal karakterpoints.
 Stk. 2.  Et studiepoint svarer til en studieaktivitet,  

 der omfatter 1/7 årsværk.
 Stk. 3.  Karakterpoints tildeles for studieaktiviteter,  

 der bedømmes ved eksterne karaktergivende prøver.
 Stk. 4.  Antallet af studiepoints og karakterpoints i  

 studieprogrammet - hvori grunduddannelsens points medregnes, jf. § 7 - er  

 henholdsvis 21 studiepoints og 14 karakterpoints.
Stk. 5.  De nærmere regler for studieprogrammer og  

 godkendelse heraf fastsættes i studieordningen.
Det kan heri bestemmes, at  

 godkendelse kan gives under medvirken af en fastansat lærer.
 § 11.  Af uddannelsens valgfri studieaktiviteter skal  

 mindst 13 studiepoints og mindst 9 karakterpoints erhverves ved  

 studieaktiviteter, der hører under den økonomiske faggruppe ved Aarhus  

 Universitet eller under tilsvarende faggrupper ved andre højere  

 uddannelsesinstitutioner efter universitetets nærmere bestemmelse.
Stk. 2.  Mindst 6 studiepoints og mindst 3  

 karakterpoints af de i stk. 1 nævnte points skal erhverves ved udarbejdelse  

 af skriftlige opgaver.
De 6 studiepoints kan højst fordeles på 3 opgaver.
 Stk. 3.  Universitetet kan i det enkelte tilfælde eller  

 ved almindelige bestemmelser godkende, at studieaktiviteter ved andre  

 faggrupper ved Aarhus Universitet eller ved andre danske eller udenlandske  

 videregående uddannelsesinstitutioner kan indgå i studieprogrammet, dog højst  

 svarende til 8 studiepoints.
§ 12.  Universitetet kan fastsætte bestemmelser om et  

 kursus i biblioteksbenyttelse.
Eventuelle regler herom fastsættes i  

 studieordningen.
Bedømmelse § 13.  De kvalifikationer, der er erhvervet ved  

 uddannelsen, dokumenteres:
 § 14.  Prøverne er enten interne eller  

eksterne .
 Interne prøver bedømmes enten af eksaminator(erne) eller af  

 eksaminator(erne) og een eller flere censorer, der er beskikket af rektor,  

 blandt lærerne på universitetet.
 Eksterne prøver bedømmes af eksaminator(erne) og een eller flere  

 censorer, der er beskikket af Undervisningsministeriet, Direktoratet for de  

 Videregående Uddannelser (ministerielt beskikkede censorer).
 Stk. 2.  Bedømmelse af studerendes  

 undervisningsdeltagelse efter § 13 foretages af universitetet efter  

 indstilling af læreren (lærerne) ved den pågældende undervisning.
§ 15.  Mindst 1/3 af uddannelsen skal dokumenteres ved  

 eksterne prøver efter 13-skalaen.
Disse skal dække uddannelsens væsentlige  

 områder, herunder skriftlige opgaver i henhold til § 11, stk. 2.
§ 16.  Prøverne skal normalt være tilrettelagt som  

 individuelle prøver.
Universitetet kan dog fastsætte, at bestemte prøver  

 tilrettelægges som gruppeprøver, hvor flere studerende eksamineres samtidig.  

 Det fastsættes i studieordningen, hvor mange studerende, der kan deltage i en  

 gruppeprøve.
Det skal herunder sikres, at individuel bedømmelse finder sted.  

 Det fastsættes i studieordningen, hvor mange gruppeprøver en studerende kan  

 indstille sig til.
 Stk. 2.  Eksaminationen ved mundtlige gruppeprøver  

 foregår som en samtale mellem de studerende, lærer(erne) og censor(erne). Der  

 skal indgå eksamination af hver enkelt deltager.
Stk. 3.  I en skriftlig gruppeopgave skal den enkelte  

 deltagers bidrag kunne konstateres, og individuel bedømmelse skal finde sted.  

 Det kan fastsættes, at den individuelle bedømmelse i en skriftlig  

 gruppeopgave kan foretages ved en efterfølgende, uddybende samtale med  

 udgangspunkt i det skriftlige arbejde.
Bedømmelsen foretages i så tilfælde på  

 grundlag af den studerendes bidrag til opgaven og den mundtlige eksamination.
Stk. 4.  Såfremt opgavens indhold begrunder det, kan  

 universitetet godkende en anmodning fra de studerende om, at 2 eller højst 3  

 studerende indleverer en skriftlig opgave til bedømmelse, uden at det af  

 opgaven fremgår, hvem der har udarbejdet de enkelte afsnit.
Den enkelte  

 deltagers præstation bedømmes ved en efterfølgende mundtlig drøftelse med  

 udgangspunkt i den skriftlige opgave.
 Stk. 5.  Mindst 2 studiepoints skal erhverves for  

 udarbejdelse af en skriftlig opgave, der er indleveret til bedømmelse af den  

 enkelte studerende, jf. § 11, stk. 2.
 § 17.  Ved bedømmelsen gives karakter efter 13-skalaen  

 efter de fælles bestemmelser om karaktergivningen ved de højere  

 uddannelsesinstitutioner, eller der gives bedømmelsen bestået/ikke bestået.
 Stk. 2.  For undervisningsdeltagelse, jf. § 13, nr. 2,  

 gives bedømmelsen bestået/ikke bestået.
 Stk. 3.  Bedømmelsen bestået/ikke bestået kan højst  

 anvendes ved prøver og bedømmelse af undervisningsdeltagelse svarende til 1/3  

 af uddannelsen.
§ 18.  En studerende kan højst 3 gange indstille sig  

 til den samme prøve eller anden form for bedømmelse.
Universitetet kan  

 tillade indstilling en fjerde gang, hvis det findes begrundet i usædvanlige  

 forhold.
 Stk. 2.  Tredje og fjerde gang en studerende indstiller  

 sig til en intern prøve, der alene bedømmes af eksaminator, kan den  

 studerende forlange, at der medvirker en ministerielt beskikket censor.
§ 19.  Hver prøve eller anden form for bedømmelse kan  

 tages om for sig.
Prøver eller anden form for bedømmelse, hvor der er opnået  

 »bestået« eller en karakter på mindst 6 kan ikke tages om.
 Stk. 2.  Prøver i fagene, der er nævnt i § 6, stk. 2,  

 (fagprøver), kan deles i delprøver, som kan aflægges i forskellige  

 eksamensterminer.
Stk. 3.  Bedømmes en delprøve efter 13-skalaen, kan alle  

 skalaens grader indgå.
Den samlede karakter for fagprøven skal dog være  

 mindst 3.
 § 20.  For at bestå grunduddannelsen skal den  

 studerende have bestået alle prøver, hvori der gives bestået/ikke bestået,  

 have opnået en gennemsnitskvotient på mindst 6,0 i de karaktergivende prøver  

 på den obligatoriske del af uddannelsen samt have opnået det antal  

 karakterpoints, der ifølge studieprogrammet indgår i grunduddannelsen, jf. §  

 7, stk. 2.
 § 21.  Overbygningsuddannelsen kan normalt ikke  

 påbegyndes, førend den obligatoriske del af grunduddannelsen er bestået efter  

 bestemmelserne i § 20.
 Stk. 2.  Universitetet kan dog i studieordningen eller i  

 det enkelte tilfælde fastsætte nærmere bestemmelser for, i hvilket omfang  

 deltagelse i studieaktiviteter på overbygningsuddannelsen kan påbegyndes, og  

 i hvilket omfang indstilling til prøve heri kan ske, før den obligatoriske  

 del af uddannelsen er bestået.
 § 22.  Det endelige eksamensresultat udregnes som et  

 vejet gennemsnit, hvor gennemsnitskarakteren for den obligatoriske del tæller  

 1/3, og hver af karaktererne for den valgfri dels 14 karakterpoints tæller  

 1/21. For at bestå den økonomiske kandidateksamen kræves, at gennemsnittet er  

 mindst 6,0, og at ingen karakter, der indgår direkte i eksamensresultatet, er  

 under 3.
 Stk. 2.  På eksamensbeviset anføres:
Andre bestemmelser § 23.  Universitetet fastsætter inden for  

 bekendtgørelsens rammer nærmere regler om uddannelsen i en studieordning, jf.  

 styrelseslovens § 14. Studieordningen sendes til Undervisningsministeriet,  

 Direktoratet for de Videregående Uddannelser, til orientering.
Stk. 2.  Studieordningen skal angive: 1) Rammer for, mål  

 med og indhold af fag og andre studieaktiviteter samt krav til linje-  

 og/eller specialebetegnelser. 2) Det tidsmæssige omfang af fag og andre  

 studieaktiviteter. 3) Eventuelle krav om supplering i matematik, jf. § 3, og  

 angivelse af, hvornår suppleringen skal være dokumenteret. 4) Eventuelle  

 særlige krav til undervisnings- eller arbejdsformer. 5) Regler for skriftlige  

 opgaver. 6) Regler for studieprogrammer, herunder eventuelle særlige krav til  

 fagsammensætningen på grunduddannelsens valgfri del. 7) Pensumbeskrivelser.  

 8) Eksamensperioder m.v.
Det kan herunder bestemmes, at der i ganske særlige  

 tilfælde kun afholdes prøver i visse kurser i en bestemt eksamenstermin. 9)  

 Formen for de enkelte prøver, herunder eventuelt at den enkelte studerende  

 kan vælge mellem flere prøveformer.
 Stk. 3.  Studieordningen kan indeholde hjemmel for  

 universitetet til at dispensere fra de regler i studieordningen, der alene er  

 fastsat af universitetet.
 Stk. 4.  Studieordningen og væsentlige ændringer heraf  

 træder i kraft pr. en 1. september.
 § 24.  Universitetet kan i det enkelte tilfælde eller  

 ved almindelige bestemmelser godkende, at gennemførte studieaktiviteter fra  

 en dansk eller udenlandsk videregående uddannelsesinstitution træder i stedet  

 for studieaktiviteter på grund- eller overbygningsuddannelsen.
Stk. 2.  Ved godkendelse efter stk. 1 anses  

 uddannelseselementet for gennemført, hvis det er bestået efter bestemmelserne  

 om den pågældende uddannelse.
Bedømmelsen overføres som »bestået«,  

 medmindre den træder i stedet for en karakter og er givet efter samme  

 bestemmelser, som karakterer givet efter denne bekendtgørelse.
 Stk. 3.  Universitetet kan i det enkelte tilfælde  

 bestemme, at prøver bestået ved udenlandske uddannelsesinstitutioner kan  

 overføres til karakterpoints efter 13-skalaen, når der foreligger en  

 gradueret bedømmelse, og indplacering efter 13-skalaen findes forsvarlig.  

 Nærmere regler herfor fastlægges i studieordningen.
§ 25.  Undervisningsministeriet, Direktoratet for de  

 Videregående Uddannelser, kan tillade fravigelse af bekendtgørelsen som led i  

 forsøg.
Samtidig fastsættes forsøgets varighed og rapporteringsform.
 Stk. 2.  Direktoratet kan dispensere fra  

 bekendtgørelsen, når det findes begrundet i usædvanlige forhold.
 Stk. 3.  Direktoratet kan tillade universitetet at  

 dispensere fra bekendtgørelsen inden for nærmere angivne rammer.
§ 26.  Klage over universitetets afgørelser i henhold  

 til denne bekendtgørelse indgives til universitetet.
Hvis en klage ikke tages  

 til følge, og klageren fastholder klagen, videresender universitetet klagen -  

 vedlagt en udtalelse - til direktoratet.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 § 27.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 28.  Bekendtgørelsen træder i kraft ved  

 offentliggørelsen i Lovtidende og har virkning fra 1. september 1986.
 Stk. 2.  Bekendtgørelse nr. 497 af 16. november 1971 om  

 økonomisk kandidateksamen ophæves.
Stk. 3.  Universitetet fastsætter overgangsregler for  

 studerende, der har begyndt uddannelsen inden 1. september 1986 og ønsker at  

 gøre den færdig helt eller delvist efter de hidtidige regler.
Universitetet  

 afgør herunder, hvornår der sidste gang afholdes prøver efter bekendtgørelse  

 nr. 497 af 16. november 1971 om økonomisk kandidateksamen.
 Stk. 4.  Universitetet kan fastsætte nærmere  

 bestemmelser for, i hvilket omfang, studerende, som har begyndt uddannelsen  

 efter de hidtidige regler, kan deltage i studieaktiviteter på  

 overbygningsuddannelsen og indstille sig til prøver, før grunduddannelsen er  

 bestået.
