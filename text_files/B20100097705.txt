Bekendtgørelse om ændring af bekendtgørelse om Det Centrale Virksomhedsregister og www.cvr.dk § 1 I bekendtgørelse nr. 1491 af 15. december 2009 om Det Centrale Virksomhedsregister og www.cvr.dk foretages følgende ændringer:
 1. Indledningen affattes således:
»I medfør af § 11, stk. 4 og 5, § 16, stk. 2, § 16 a, § 18, stk. 3 og 4, § 20 og § 22, stk. 3, i lov om Det Centrale Virksomhedsregister, jf. lovbekendtgørelse nr. 653 af 15. juni 2006, § 12, stk. 2, nr. 6 og 7, i lov nr. 470 af 12. juni 2009 om aktie- og anpartsselskaber (selskabsloven), § 2, stk. 3, 3. pkt., § 12, stk. 2, 2. pkt., og § 13, stk. 2, nr. 6 og 7, i lov om visse erhvervsdrivende virksomheder, jf. lovbekendtgørelse nr. 559 af 19. maj 2010, § 60, stk. 5, i lov om erhvervsdrivende fonde, jf. lovbekendtgørelse nr. 560 af 19. maj 2010, § 15, stk. 4, og § 336, stk. 2, i lov om finansiel virksomhed, jf. lovbekendtgørelse nr. 467 af 29. april 2010, § 68 i lov om tilsyn med firmapensionskasser, jf. lovbekendtgørelse nr. 1561 af 19. december 2007, § 8, stk. 3, i lov om investeringsforeninger og specialforeninger samt andre kollektive investeringsordninger m.v., jf. lovbekendtgørelse nr. 904 af 5. juli 2010, § 1 i lov om administration af Det Europæiske Økonomiske Fællesskabs forordninger om indførelse af europæiske økonomiske firmagrupper, jf. lovbekendtgørelse nr. 281 af 17. april 1997, § 17, stk. 2, i lov om det europæiske selskab, jf. lovbekendtgørelse nr. 654 af 15. juni 2006, § 15, stk. 2, i lov nr. 454 af 22. maj 2006 om det europæiske andelsselskab (SCE-loven), § 6 i lov nr. 485 af 1. juli 1998 om den selvstændige offentlige virksomhed DSB og om DSB S-tog A/S og § 16, 2. pkt., i lov om Energinet.dk, jf. lovbekendtgørelse nr. 224 af 16. marts 2009, fastsættes:« 2. § 3, stk. 5 affattes således:
»Stk. 5. Antal ansatte beregnes af Danmarks Statistisk på baggrund af enhedernes månedlige indberetninger til SKATs eIndkomstregister.
Oplysninger om en enheds antal ansatte kan ikke ændres ved anmodning.« 3. I § 5, stk. 1, ændres »kan frivilligt lade sig registrere for et år ad gangen« til: »kan frivilligt lade sig registrere for en af Erhvervs- og Selskabsstyrelsen fastsat periode.« 4. I § 8, stk. 4, ændres »videregives på forlangende.« til: »videregives ved anmodning.« 5. I § 11, stk. 4, ændres »lov om aktieselskaber, lov om anpartsselskaber,« til: »lov om aktie- og anpartsselskaber (selskabsloven),«.
§ 2 Bekendtgørelsen træder i kraft den 18. august 2010.
