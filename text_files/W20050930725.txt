 Landsskatteretskendelse vedr. afskrivning vedr. betalinger  

 til en fond i forbindelse med stiftelse af kommandit- og aktieselskaber.
 Klagen vedrører spørgsmålet om  

 afskrivningsadgang på betaling af navne- og stemmerettigheder.
Landsskatterettens afgørelse Ligningsrådet har den 15. juni 2004  

 truffet afgørelse om, at det enkelte selskabs betaling til fonden A skal  

 anses  

 som en etableringsudgift og derfor ikke skal anses som anskaffelsessum for  

 navne- og stemmerettigheder.
 Landsskatteretten stadfæster  

 Ligningsrådets afgørelse.
Sagens oplysninger Ved brev af 20. november 2003 anmodede A  

 Ligningsrådet om en bindende forhåndsbesked på følgende spørgsmål:
Spørgsmål Kan Ligningsrådet bekræfte, at  

 kommanditister i nyudbudte kommanditselskaber og nyudbudte aktieselskaber kan  

 foretage skattemæssige afskrivninger på anskaffelsessummen for navne- og  

 stemmerettigheder i henhold til afskrivningslovens § 40, stk. 2 (andre  

 immaterielle  

 rettigheder) samt beskatning af fortjenester og tab ved salg eller opgivelse  

 af  

 de nævnte rettigheder i henhold til afskrivningslovens § 40, stk. 6 ? Hvis spørgsmål 1 besvares benægtende,  

 hvorledes skal anskaffelsessummen henholdsvis salgssummen behandles  

 skattemæssigt  

 hos henholdsvis erhverver og overdrager.
 I anmodningen blev følgende oplyst:
 Datterselskaber i A-koncernen udbyder  

 løbende og administrerer en række kommanditselskaber, interessentskaber samt  

 aktieselskaber med ejendomme, skibe og vindmøller.
 Investorerne i hovedparten af de gennem  

 tiden udbudte større kommanditistselskaber og interessentskaber er  

 repræsenteret i B-koncernens investordemokrati på den måde, at selskabernes  

 investorer ved selskabsudbudene gennem årene har erhvervet rettigheder til  

 ved  

 repræsentanter at deltage i og stemme på As generalforsamling.
Gennem de sidste år har udbuddet af  

 selskabstyper ændret sig i forhold til tidligere og har typisk omfattet  

 mindre  

 kommanditistselskaber samt aktieselskaber.
Vilkårene for tildeling af navne-  

 og  

 stemmerettigheder har været håndteret forskelligt gennem tiden.
I nogle af de  

 senest udbudte projekter er en mindre del af det samlede udbuds- og  

 formidlingsvederlag, som de udbudte selskaber typisk betaler til et  

 datterselskab i koncernen, blevet faktureret fra A som betaling for  

 erhvervelse  

 af navne- og stemmerettigheder.
 Koncernen har følt behov for at indføre  

 et nyt fast regelsæt for, hvordan nye projekter tildeles rettigheder til at  

 bære navnet B samt deltagelse i Bs investordemokrati gennem tildeling  

 af stemmerettigheder,  

 samt betaling herfor.
A besidder retten til navnet B, bl.a. er  

 fonden registreret med binavnet B (A).
Ifølge fondens fundats  

 tildeles retten  

 til navnet B formelt af As bestyrelse.
 Tildeling af navneretten og antallet af  

 stemmer, der fremover skal tildeles nye projekter udbudt af  

 B-datterselskaber,  

 planlægges at ske efter følgende kriterier:
Projektsum Antal stemmer Mellem DKK 10-20 mio. 500 Mellem DKK 20-30 mio. 600 Mellem DKK 30-40 mio. 700 Mellem DKK 40-50 mio. 800 Mellem DKK 50-60 mio. 900 Over DKK 60 mio. 1.000 For så vidt angår projekter til en  

 større kreds af investorer, der defineres som projekter til mere end ti  

 investorer (uanset type  skib, ejendom, vindmølle etc.), skal antallet  

 af  

 stemmer afhænge af projektsummen, og tildelingen sker efter følgende  

 fordelingsnøgle:
Projektsum Antal stemmer Under DKK 50 mio 1.500 Mellem DKK 50-100 mio 2000 Mellem DKK 100-150 mio  

 2.500 Mellem DKK 150-200 mio 3.000 Etc. stigende med 500 stemmer for hver  

 DKK 50 mio., som projektsummen forøges.
 Af § 9 i fundatsen for A fremgår  

 følgende:
 For selskaber, der ikke er omfattet af  

 § 4 a samt kommanditselskaber, træffer Fondens bestyrelse i hvert enkelt  

 tilfælde ved stiftelsen af det enkelte selskab, ved erhvervelsen af aktier,  

 anparter m.v. i det enkelte selskab eller ved indgåelsen af aftale med det  

 enkelte selskab om Fondens adgang til at udpege personer til at deltage i  

 selskabets ledelse bestemmelse om, i hvilket omfang der for selskabet skal  

 vælges repræsentanter og suppleanter til Repræsentantskabet.
 Stk. 2.
 Det er en betingelse for de af stk. 1  

 omfattende selskabers adgang til at vælge repræsentanter og suppleanter, at  

 selskabet på det pågældende tidspunkt retmæssigt efter tilladelse fra Fondens  

 bestyrelse kan anvende B-navnet, og at Fonden har ret til at  

 udpege mindst et  

 bestyrelsesmedlem.
 Stk. 3.
De repræsentanter, der er valgt i medfør  

 af stk. 1, har på Fondens generalforsamling det antal stemmer, som fremkommer  

 ved blandt disse repræsentanter at dele selskabets samlede stemmer, som  

 beregnes ved at dividere det for selskabet til Fonden samlede indbetalte  

 beløb  

 i kr. med 200. Beløbet kan udgøre et gavebeløb eller betaling for  

 immaterielle  

 rettigheder, herunder betaling for navnerettigheder, i forbindelse med  

 hvilken  

 betaling Fonden har tildelt selskabet stemmeret. Ligningsrådets afgørelse Ligningsrådet har svaret benægtende på  

 ovennævnte forespørgsel.
Følgende indstilling fra Told- og Skattestyrelsens  

 er  

 tiltrådt af Ligningsrådet:
  

  

 Særligt om afskrivning på  

 stemmerettighederne Afskrivningslovens § 40, stk. 2,  

 omfatter rettigheder såsom know-how, patentret, forfatter- og kunstnerret og  

 ret til mønster og varemærke.
De omhandlede stemmerettigheder er efter Told-  

 og  

 Skattestyrelsens opfattelse en følge af den selskabsretlige aftale i  

 vedtægterne, og vedrører således ledelsen af selskaberne, og kan som sådan  

 ikke  

 karakteriseres som know-how, patentrettighed eller kunsterrettighed som  

 beskrevet i afskrivningslovens § 40, stk. 2.
 Efter Told- og Skattestyrelsens  

 opfattelse er stemmerettigheder ikke omfattet af afskrivningslovens § 40,  

 stk.  

 2. Styrelsen bemærker i øvrigt, at repræsentanten ikke har forelagt praksis  

 for, at stemmerettigheder er omfattet af afskrivningslovens § 40, stk. 2.
Den skattemæssige behandling af navne-  

 og stemmerettighederne Efter repræsentantens oplysninger har  

 betalingen, som nu omfatter stemme- og navnerettighederne, tidligere været en  

 del af Bs udbyder- og formidlingshonorar.
Tidligere har beløbet således  

 ikke  

 været anset som betaling for et afskrivningsberettiget aktiv i de udbudte  

 projekter.
 Efter styrelsens opfattelse har betalingen  

 for rettighederne i øvrigt ikke en sådan sammenhæng med erhvervelsen af  

 selskabets afskrivningsberettigede aktiver, at det kan anses som en del af  

 anskaffelsessummen for selskabernes aktiver.
Som nævnt af repræsentanten medfører  

 betalingen af de omhandlede beløb bl.a. ret til at deltage i Bs  

 investeringsdemokrati, Repræsentantskabet.
Som følge af det beskrevne omkring  

 finansiering og indflydelse på Repræsentantskabet  (manglende ord), at  

 vederlaget fortrinsvis vedrører muligheden for at stemme og opnå indflydelse  

 på  

 Bs Repræsentantskab.
 Beløbet hænger sammen med det enkelte  

 selskabs indflydelse på Bs Repræsentantskab, og dermed Bs  

 ledelse, hvor der  

 træffes beslutninger, der påvirker de enkelte selskabers indkomstgrundlag.  

 Betalingen for navne- og stemmerettigheden har således nær sammenhæng med  

 Bs  

 drift og ledelse, ligesom det også har sammenhæng med Bs deltagelse i  

 de  

 enkelte selskabers ledelse.
Efter styrelsens opfattelse vedrører  

 beløbet derfor driftskapitalen for B, og er en del af finansieringsgrundlaget  

 for Bs formål.
Dette er en følge af fundatsens § 2, hvorefter Bs  

 grundkapital  

 bl.a. kan forøges ved gaver fra kommanditister og interessenter i selskaber  

 hvori B er deltager gennem komplementarselskab eller anpartsselskab eller  

 selskabsdeltagere i andre selskaber, der er eller har været tilknyttet B.
Endvidere skal styrelsen henvise til  

 Højesterets dom refereret i TfS 1993.49, vedrørende Bs modtagelse af  

 gaver.
I  

 denne sag bemærkede Højesteret bl.a., at fonden varetog den overordnede  

 styring  

 af anpartsprojekterne og fastlagde vilkår, som skulle gælde for projekterne,  

 herunder købspriser, lejeberegning og krav til lejernes økonomiske forhold og  

 garantistillelse.
Fondens bestyrelse har endvidere aktivt deltaget i såvel  

 iværksættelse som gennemførelse af anpartsprojekterne.
Ifølge det under  

 sagen  

 fremlagte tegnings- og udbudsmateriale havde en kommanditist ved  

 tegning af en  

 anpart pligt til at betale 200 kr. til fonden.
Disse ydelser udgør den  

 økonomiske forudsætning for de fortsatte investeringer i  

 komplementarselskaber.
 I dommen fastslog Højesteret, at de  

 omhandlede ydelser var skattepligtig indkomst for B, uanset at ydelserne var  

 betegnet som gaver.
Som følge heraf finder styrelsen, at  

 betalingen til B vedrører selve planlægningen, tilrettelæggelsen og  

 etableringen af de enkelte projekter i B og skal således ikke anses som  

 anskaffelsessum for aktiverne i projekterne.
Da beløbet anses som en  

 etableringsudgift skal det ikke medregnes i afskrivningsgrundlaget eller  

 fradrages som en driftsudgift i indkomstopgørelsen, jf. statsskattelovens §  

 6,  

 litra a.
Efter styrelsens opfattelse skal B  

 skattemæssigt behandle gaver/betaling fra andre selskaber som fastsat af  

 Højesteret i den nævnte dom.
B er således skattepligtig af de modtagne  

 gaver/betalinger.
 Styrelsen indstiller til Ligningsrådet,  

 at der svare Nej til spørgsmål 1, idet der ikke kan ske  

 afskrivning på  

 selskabernes betaling for navne- og stemmerettigheder.
Vedrørende spørgsmål 2 indstiller  

 styrelsen, at beløbet, som betales af selskaberne til B ikke kan fradrages,  

 samt at B er skattepligtig af de modtagne gaver/betalinger. Fondens påstand og argumenter Fondens repræsentant har fremsat påstand  

 om, at den omhandlede betaling anses som erhvervelse af varemærke samt  

 know-how  

 og således omfattet af afskrivningslovens § 40, stk. 2.
Baggrunden for klagen er primært, at  

 Ligningsrådet ikke tager højde for, at der er tale om en indgået aftale  

 mellem  

 uafhængige parter.
Ligningsrådet har udelukkende kvalificeret navne- og  

 stemmerettigheden  

 ud fra den eksisterende praksis omkring udbudsvederlag, der anses som en  

 etableringsomkostning.
Den økonomiske værdi, som varemærket, udgør har  

 således  

 ikke været realitetsbehandlet i henhold til afskrivningslovens § 40, stk. 2.
Der er tale om navne- og stemmerettigheder  

 tildelt projekter udbudt af B-datterselskaber.
Det er derfor fundatsens § 9,  

 der er relevant i denne sammenhæng, da de omhandlede rettigheder ikke  

 vedrører  

 selskaber omfattet af fundatsens § 4, stk. 1, litra a.
 Ifølge As fundats § 9, stk. 1, skal  

 antallet af stemmer besluttes af Fondens bestyrelse på tidspunktet for 1)  

 stiftelsen af selskabet, 2) erhvervelsen af aktierne, anparterne m.v. i  

 selskabet  

 eller 3 ) på et senere tidspunkt, hvor der træffes aftale med selskabet om  

 adgang til at udpege personer til selskabets ledelse.
Ifølge fundatsens § 9, stk. 2, er det en  

 betingelse for at udøve stemmerettigheder, at selskabet har ret til efter  

 tilladelse fra Fondens bestyrelse at benytte B-navnet, samt at Fonden har ret  

 til at udpege mindst et bestyrelsesmedlem i det pågældende  

 kommanditselskab/aktieselskab.
Endvidere er det ifølge § 9, stk. 3, en  

 betingelse, at selskabet har indbetalt 200 kr. pr. stemme som gavebeløb eller  

 som betaling for immaterielle rettigheder, herunder betaling for  

 navnerettigheder,  

 i forbindelse med hvilken betaling Fonden har tildelt selskabet stemmeret.
På det tidspunkt, hvor der skal tildeles  

 stemmer til selskaber, skal der således indgås en skriftlig aftale mellem  

 Fonden og selskabet, ifølge hvilken selskabet køber en ret til at anvende  

 B-navnet mod vederlag på 200 kr. gange det antal stemmer, som selskabet skal  

 have tildelt (eksempelvis kr. 300.000 kr. ved tildeling af 1.500 stemmer).  

 Det  

 anførte vederlag på 200 kr. pr. stemme er fastsat af og opkræves af A og  

 betales  

 af det pågældende selskab.
Det anførte vederlag anses for skattepligtigt for  

 A.
Som modydelse for vederlaget opnår de  

 nye investeringsselskaber (kommandit- eller aktieselskaber) således en  

 forøget  

 troværdighed som følge af Bs varemærke igennem såvel navnet som det  

 forretningskoncept,  

 der igennem mange år er opbygget.
Deltagerne opnår også en ikke uvæsentlig  

 indflydelse og mulighed for erfaringsudveksling i et større forum af  

 deltagere  

 fra lignende projekter.
De pågældende selskabers økonomiske  

 interesse i at erhverve disse rettigheder er blandt andet båret af fordele  

 forbundet med B-navnet over for samarbejdspartere og finansieringskilder,  

 idet  

 B-konceptet er kendt hos disse og garant for projektets  

 validitet.
Den  

 økonomiske interesse er endvidere båret af muligheden via stemmeretten for at  

 øve indflydelse på beslutninger i A, som også indirekte kan påvirke det  

 selskab, man repræsenterer.
Landsskatterettens bemærkninger og  

 begrundelse Ud fra de foreliggende oplysninger er  

 retten enig med Ligningsrådet i, at de omhandlede selskabers betaling til A  

 ikke kan anses som anskaffelsessum for retten til at anvende B-navnet eller  

 retten til at vælge repræsentanter og suppleanter til As  

 Repræsentantskab.
 Efter rettens opfattelse er selskabernes  

 ret til at vælge repræsentanter og suppleanter til As Repræsentantskab  

 ikke  

 omfattet af afskrivningslovens § 40, stk. 2.
 Retten har herved lagt vægt på, at  

 stemmerettighederne ikke direkte er nævnt i afskrivningslovens § 40, stk. 2,  

 og  

 at stemmerettighederne ikke kan sidestilles med de eksempler på rettigheder,  

 der er anført i afskrivningslovens § 40, stk. 2.
For så vidt angår de omhandlede  

 selskabets ret til at anvende B-navnet fremgår det af fundatsen for A, at det  

 er Fondens bestyrelse, der træffer afgørelse herom.
Det fremgår endvidere, at  

 det er en betingelse for de omhandlede selskabers adgang til at vælge  

 repræsentanter og suppleanter til Repræsentantskabet, at selskaberne kan  

 anvende B-navnet.
Af fundatsens § 9, stk. 3, fremgår det yderligere, at  

 antallet af stemmer beregnes ud fra det beløb, det enkelte selskab har  

 indbetalt til Fonden, ved at beløbet divideres med 200.
 Efter de angivne kriterier vil de  

 omhandlede selskaber få tildelt stemmer ud fra det enkelte selskabs  

 projektsum,  

 og der skal mellem det enkelte selskab og Fonden indgås en aftale om, at  

 selskabet erhverver ret til at anvende B-navnet mod et vederlag på 200 kr.  

 gange det antal stemmer, som selskabet skal have tildelt.
 På baggrund heraf er det efter rettens  

 opfattelse ikke dokumenteret, at det beløb, der skal betales til Fonden, er  

 betaling for erhvervelse af en navneret.
 På baggrund af den beskrevne sammenhæng  

 mellem retten til anvende B-navnet og retten til at vælge repræsentanter og  

 suppleanter til As Repræsentantskab kan det beløb, der betales til  

 Fonden,  

 herefter ikke anses som anskaffelsessum for aktiver omfattet af  

 afskrivningslovens  

 § 40, stk. 2.
 Ligningsrådets afgørelse af 15. juni  

 2004 stadfæstes herefter.
