Nr LSF 197 Forslag til Lov om ændring af konkurrenceloven (Ankeadgang) Fremsat af erhvervsministeren (Mimi Jakobsen) den 5. april 1995 Vedtaget ved tredjebehandling den 18. maj 1995 Lov nr. 357 af 09/06/1995 § 1 I konkurrenceloven, jf. lovbekendtgørelse nr. 114 af 10. marts 1993,  

 foretages følgende ændringer:
 1. I § 18, stk. 1 , ændres »§ 10, stk. 4, jf. stk.  

 2« til: »§ 10, stk. 2-4«.
 2. I § 18, stk. 3 , ændres »§ 10, stk. 4, jf. stk.  

 2« til: »§ 10, stk. 2-4«.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Bestemmelserne i denne lovs § 1 finder anvendelse på  

 afgørelser truffet af Konkurrencerådet efter lovens ikrafttræden.
Oprindeligt fremsat forslag § 1 I lov nr. 370 af 7. juni 1989, konkurrenceloven, som ændret ved lov nr.  

 280 af 29. april 1992, foretages følgende ændringer:
1. I § 18, stk. 1 , ændres »§ 10, stk. 4, jf. stk. 2  

 » til: » § 10, stk. 2-4 » 2. I § 18, stk. 3 , ændres »§ 10, stk. 4, jf. stk. 2  

 » til: » § 10, stk. 2-4 » § 2 Loven træder i kraft dagen efter bekendtgørelsen i Lovtidende.
 Stk. 2. Bestemmelserne i denne lovs § 1 finder anvendelse på  

 afgørelser truffet af Konkurrencerådet efter lovens ikrafttræden.
Bemærkninger til lovforslaget Bemærkninger til lovforslaget Almindelige bemærkninger 1. Baggrund Ved lov nr. 280 af 29. april 1992 blev konkurrenceloven ændret som følge  

 af, at der ved lovens administration var konstateret en række  

 uhensigtmæssigheder, dels vedrørende offentlighedens vidtgående adgang til  

 aktindsigt i Konkurrencerådets sager, dels vedrørende lovens begrænsede  

 mulighed for hemmeligholdelse af oplysninger under hensyn til virksomhedernes  

 internationale konkurrencesituation.
Oplysninger kan miste deres markedsrelevans, hvis offentliggørelse eller  

 udlevering forsinkes.
For at effektivisere gennemsigtighedsbestemmelserne ved  

 en vis forenkling af administrationen blev det derfor indført, at anke af  

 Konkurrencerådets afgørelser om offentlighed ikke kunne indbringes for  

 Konkurrenceankenævnet.
Prøvelse af disse afgørelser kunne alene ske ved  

 domstolene.
 Efter at de nye bestemmelser har været i kraft i henved 3 år har det i  

 praksis vist sig, at lovændringen i 1992 for så vidt angår domstolsprøvelse  

 af Konkurrencerådets afgørelser ikke har haft de tilsigtede virkninger.
Domstolsbehandlingen af sagerne har i praksis ligget på henved 1 1/2 år.  

 En så langvarig sagsbehandlingstid er en væsentlig ulempe for såvel  

 virksomhederne, der ikke inden for overskuelig tid kan få deres retsstiling  

 afklaret, som for Konkurrencerådet, hvis administration hæmmes i betydelig  

 grad, så længe der ikke foreligger en endelig afgørelse.
Ud fra såvel  

 retssikkerhedshensyn som administrative hensyn foreslås det derfor, at der  

 genindføres ankeadgang til Konkurrenceankenævnet af Konkurrencerådets  

 afgørelser om offentlighed.
2. Forslagets indhold Med lovforslaget foreslås der indført ankeadgang til Konkurrenceankenævnet  

 af de afgørelser, som Konkurrencerådet træffer i henhold til § 10, stk. 2-4  

 om offentlighed/hemmeligholdelse af tekniske oplysninger (stk. 2),  

 henholdsvis ikke-tekniske oplysninger (stk. 3), herunder i forbindelse med  

 undersøgelser m.v. (stk. 4).
3. Høring Forslaget er ved fremsættelsen sendt til høring hos: Dansk Industri,  

 Advokatrådet, Håndværksrådet, Det Danske Handelskammer, Danmarks  

 Rederiforening, Dansk Arbejdsgiverforening, Danske Andelsselskaber,  

 Arbejderbevægelsens Erhvervsråd, Dansk Handel og Service,  

 Entreprenørforeningen, Finansrådet, Realkreditrådet, Landsorganisationen  

 Danmark, Liberale Erhvervs Råd, Kommunernes Landsforening, Amtsrådforeningen  

 i Danmark, Danmarks Nationalbank, Oliebrancens Fællesrepræsentation,  

 Funktionærernes og Tjenestemændenes Fællesråd, Forbrugerrådet,  

 Fællesforeningen for Danmarks Brugsforeninger, Danske Elværkers Forening,  

 Danske Fjernvarmeværkers Forening, Foreningen af Statsautoriserede Revisorer,  

 Foreningen af Registrerede Revisorer, De Danske Landboforeninger, De Danske  

 Husmandsforeninger, De Danske Husmoderforeninger, De Samvirkende Danske  

 Husholdningsforeninger, Statsministeriet, Indenrigsministeriet,  

 Miljøministeriet, Landbrugsministeriet, Økonomiministeriet,  

 Finansministeriet, Udenrigsministeriet, Justitsministeriet,  

 Undervisningsministeriet, Arbejdsministeriet, Forsvarsministeriet,  

 Kulturministeriet, Trafikministeriet, Socialministeriet, Sundhedsministeriet,  

 Boligministeriet, Forskningsministeriet, Skatteministeriet,  

 Budgetdepartementet og Administrations og Personaledepartementet.
4. Økonomiske og administrative konsekvenser Forslaget skønnes ikke at medføre økonomiske eller administrative  

 konsekvenser.
Lovforslaget indeholder ikke EU-retlige aspekter.
5. Konsekvenser for Erhvervslivet Forslaget vil medføre at virksomhederne hurtigere kan få efterprøvet  

 Konkurrencerådets afgørelser om offentlighed/hemmeligholdelse af oplysninger.
Bemærkninger til lovforslagets enkelte bestemmelser Til § 1.
Til nr. 1 og 2 Anke til Konkurrenceankenævnet kan efter den nugældende konkurrencelovs §  

 18, stk. 1, finde sted for så vidt angår Konkurrencerådets afgørelser truffet  

 i henhold til § 10, stk. 4 om offentliggørelse i forbindelse med  

 undersøgelser m.v. af tekniske oplysninger, jf. § 10, stk. 2.
 Efter nr. 1 vil ankeadgangen til Konkurrenceankenævnet blive  

 udvidet til at omfatte Konkurrencerådets afgørelser om  

 offentlighed/hemmeligholdelse efter § 10, stk. 2-4, herunder om udlevering af  

 oplysninger i henhold til § 10, stk. 3, vedrørende drifts-og  

 forretningsforhold, såfremt en virksomhed eller sammenslutning m.v. vil kunne  

 lide væsentlig økonomisk skade herved, og hvis udleveringen vil give andre  

 virksomheder m.v. en uberettiget konkurrencemæssig fordel, eller der i øvrigt  

 foreligger særlige omstændigheder.
 Med nr. 2 vil området for den automatisk opsættende virkning af en  

 anke blive udvidet til også at omfatte de afgørelser, som Konkurrencerådet  

 træffer i henhold til § 10, stk. 2-4.
Til § 2 Det foreslås, at loven træder i kraft dagen efter offentliggørelsen i  

 Lovtidende.
