 I en sag, hvor en dansk sømand, der var rømmet fra et svensk skib, der lå  

 i dansk havn, var sat under tiltale efter § 73 i sømandsloven, lov 229/52,  

 udtalte jeg den 27.11.1956 overfor justitsministeriet:
Det er utvivlsomt rigtigt,at sømandsloven, der regulerer kontraktsforhold  

 mellem rederen og de på skibet ansatte, er begrænset til at angå skibe, der  

 sejler under dansk flag.
Det samme må antages at gælde lovens § 73, og denne  

 bestemmelse vil følgelig efter min opfattelse næppe kunne anvendes ved  

 rømning på dansk territorium fra fremmed skib, selvom der er påtaleadgang,  

 jfr. straffelovens § 6. Den antagelse, at denne lovgivnings regler er  

 begrænset til pligtforhold til dansk fartøj, støttes også af straffelovens §  

 8, II, der netop giver en særlig påtaleadgang ved krænkelse af sådanne  

 pligtforhold.
 Selvom det kunne være praktisk at anvende den danske sømandslovs § 73 ved  

 rømning fra et skib fra et af de andre nordiske lande foretaget af enperson,  

 der er hjemmehørende her i landet, må det af hensyn til konsekvenserne være  

 betænkeligt at anvende en sådan fremgangsmåde, idet det ved rømning fra skibe  

 af anden nationalitet vil kunne være uforsvarligt at straffe for brud på  

 kontraktsforhold, hvis indhold måske afviger væsentligt fra fundamentale  

 danske standarder.
 Denne opfattelse har justitsministeriet nu tiltrådt, og jeg skal herved  

 henlede opmærksomheden på, at der fremtidig ikke bør rejses tiltale i sådanne  

 tilfælde. (Se nu 1. 420 13.6.1973 § 69, hvor rømning kun straffes, hvis den  

 medfører fare for menneskeliv eller skibet).
