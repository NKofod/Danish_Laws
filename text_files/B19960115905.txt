 I medfør af § 2, stk. 1, og § 11, stk. 2, i universitetsloven, jf.  

 lovbekendtgørelse nr. 334 af 27. maj 1993, fastsættes:
Uddannelsernes formål og struktur § 1.  Bekendtgørelsen omfatter  

 levnedsmiddeluddannelserne, som gennemføres i et samarbejde mellem Den Kgl.  

 Veterinær- og Landbohøjskole (KVL) og Danmarks Tekniske Universitet (DTU).
 Stk. 2.  Formålet med levnedsmiddeluddannelserne er på  

 et naturvidenskabeligt og teknisk-videnskabeligt grundlag og i et bredt  

 samfundsmæssigt perspektiv med inddragelse af miljømæssige problemstillinger  

 at give en generel faglig kompetence inden for levnedsmiddel- og  

 ernæringsområdet og for kandidatuddannelsens vedkommende suppleret med en  

 specialisering, således at dimittenderne opnår kompetence, der tilsammen  

 bredt dækker undervisning, udvikling, produktion, ledelse og kvalitetsstyring  

 inden for levnedsmiddel- og ernæringsområdet.
 § 2.  Levnedsmiddeluddannelserne omfatter:
 Stk. 2.  Uddannelsen til levnedsmiddelingeniør varer 7  

 semestre, hvoraf et semester benyttes til lønnet praktik, jf. dog § 9. De  

 øvrige 6 semestre udgør samtidig en bacheloruddannelse.
 Stk. 3.  Optagelse på kandidatuddannelsen,  

 levnedsmiddellinien, sker efter gennemført bacheloruddannelse.
 Stk. 4.  Optagelse på kandidatuddannelsen,  

 kødindustrilinien og mejerilinien, sker efter gennemført bacheloruddannelse  

 suppleret med henholdsvis 6 og 9 måneders lønnet praktik, jf. dog § 9.
 Stk. 5.  Nærmere regler om optagelse på  

 kandidatuddannelsen efter gennemført bacheloruddannelse fastsættes i  

 studieordningen, jf. § 15, stk. 2, nr. 5.
 Stk. 6.  Institutionen kan efter regler i  

 studieordningen, jf. § 15, stk. 2, nr. 5, tillade, at personer med gennemført  

 uddannelse til levnedsmiddelingeniør optages på kandidatuddannelsen.
 § 3.  Uddannelserne tilrettelægges og gennemføres i  

 samarbejde imellem KVL og DTU og under medvirken af bestyrelse og  

 studiekoordineringsudvalg ved Levnedsmiddelcentret, der er godkendt af  

 Undervisningsministeriet i henhold til universitetslovens § 12.
 Stk. 2.  Det fastlægges i studieordningen, jf. § 15,  

 hvilke dele af studierne de enkelte institutioner har ansvaret for.
 § 4.  Bacheloruddannelsen giver ret til bachelorgraden  

 B.Sc.
 Stk. 2.  Levnedsmiddelingeniøruddannelsen giver ret til  

 betegnelsen levnedsmiddelingeniør.
 Stk. 3.  Kandidatuddannelsen i levnedsmiddelvidenskab  

 giver ret til betegnelsen cand. techn. al. (candidatus/candidata technologiae  

 alimentariae).
§ 5.  De anførte uddannelseslængder angiver det antal  

 årsværk, der skal lægges til grund ved planlægningen af uddannelserne.
Et  

 årsværk er en fuldtidsstuderendes arbejde i et år.
Uddannelsernes indhold § 6.  Levnedsmiddeluddannelserne er opbygget af et  

 antal studieenheder.
Herved forstås studiemæssige enheder, der har som mål at  

 give de studerende en helhed af faglige kvalifikationer inden for en nærmere  

 fastsat tidsramme.
Bacheloruddannelsen § 7.  Bacheloruddannelsen skal være en afrundet  

 uddannelse.
Uddannelsesinstitutionen tilrettelægger uddannelsen med et  

 fagudbud med tilvalgsmuligheder, som giver den studerende valgmulighed mellem  

 at afslutte bacheloruddannelsen efter det 3. år, at afslutte uddannelsen til  

 levnedsmiddelingeniør efter 31/2 år eller at søge optagelse på  

 kandidatuddannelsen, jf. § 2.
Levnedsmiddelingeniøruddannelsen § 8.  Uddannelsen til levnedsmiddelingeniør skal være  

 en afrundet uddannelse, som kvalificerer de studerende til selvstændigt at  

 varetage erhvervsfunktioner med baggrund i naturvidenskabelige og  

 teknisk-videnskabelige kundskaber og færdigheder.
 Stk. 2.  Det er studiekoordineringsudvalgets ansvar at  

 påse, at det faglige indhold og de krav, der stilles til de studerende, er så  

 ensartede, at kompetencen for de færdige levnedsmiddelingeniører bliver den  

 samme, uanset hvor de studerende er optaget.
 § 9.  Praktikstedet skal godkendes af  

 uddannelsesinstitutionen.
 Stk. 2.  Praktikken kan i særlige tilfælde være ulønnet.
 § 10.  I studiet indgår et eksamensprojekt af et  

 omfang mindst svarende til 1/4 årsværk.
Kandidatuddannelsen § 11.  Kandidatuddannelsen skal § 12.  Kandidatuddannelsen tilrettelægges således, at  

 den giver mulighed for specialisering inden for forskellige levnedsmiddel- og  

 ernæringsområder.
 § 13.  Kandidatuddannelsen skal afsluttes med et  

 speciale, som er et selvstændigt eksperimentelt og/eller teoretisk studium af  

 en eller flere problemstillinger med tilknytning til uddannelsens centrale  

 fag.
 Stk. 2.  Specialet dokumenteres enten gennem en  

 skriftlig besvarelse af en stillet opgave eller en rapport over udført  

 teoretisk og/eller eksperimentelt arbejde.
 Stk. 3.  Specialeemnet skal afgrænses således, at det  

 samlede specialearbejde kan gennemføres inden for en tidsramme fra 1/2 til  

 højst 1 årsværk inden for den normerede studietid på 2 år.
 Stk. 4.  Specialeemnet skal godkendes af institutionen,  

 som samtidig med godkendelsen fastsætter en afleveringsfrist for specialet.  

 Institutionen skal påse, at afleveringsfristen overholdes.
Bedømmelse § 14.  Eksamen tilrettelægges og gennemføres efter  

 reglerne i bekendtgørelse om eksamen ved visse videregående uddannelser under  

 Undervisningsministeriet og bekendtgørelse om karakterskala og anden  

 bedømmelse.
Stk. 2.  Det kan bestemmes i studieordningen, at  

 kombinationer af studieenheder bestås samlet.
I så fald skal gennemsnittet  

 være på mindst 6 uden oprunding, og ingen karakter må være under 5 eller være  

 »Ikke-bestået«.
Studieordningen § 15.  KVL og DTU fastsætter inden for  

 bekendtgørelsens rammer nærmere regler om uddannelserne i en fælles  

 studieordning.
Studieordningen samt ændringer heri skal godkendes af  

 studiekoordineringsudvalget, jf. § 3.
 Stk. 2.  Studieordningen skal indeholde:
 Stk. 3.  Studieordningen kan indeholde hjemmel for  

 institutionen til at dispensere fra de regler i studieordningen, der alene er  

 fastsat af institutionen.
 Stk. 4.  Inden studieordningen eller en ændring heraf  

 forelægges til godkendelse for studiekoordineringsudvalget, skal alle de  

 berørte institutioner og aftagerrepræsentanter, herunder censorformanden,  

 have haft lejlighed til at udtale sig.
 Stk. 5.  Studieordningen og væsentlige ændringer heri  

 træder i kraft ved et studieårs begyndelse.
 Stk. 6.  Studieordningen og ændringer heri sendes til  

 orientering til censorer, Undervisningsministeriet og relevante  

 uddannelsesinstitutioner.
Andre regler § 16.  Institutionerne udgiver og vedligeholder en  

 studievejledning (studiehåndbog) om de enkelte levnedsmiddeluddannelser.
En  

 studievejledning skal indeholde en bredere redegørelse for uddannelserne  

 m.v., en praktisk vejledning for de studerende samt oplysning om andre  

 forhold af betydning for de studerendes planlægning af deres studium.
 § 17.  Institutionerne kan i hvert enkelt tilfælde -  

 eller ved almindelige bestemmelser i studieordningen - godkende, at  

 gennemførte studieenheder eller dele heraf fra en dansk eller udenlandsk  

 videregående uddannelsesinstitution træder i stedet for studieenheder eller  

 dele heraf, der er omfattet af denne bekendtgørelse.
 Stk. 2.  Institutionerne kan godkende, at studierelevant  

 erhvervserfaring forud for optagelsen helt eller delvis kan erstatte  

 praktikken.
§ 18.  Ministeriet kan tillade fravigelse af  

 bekendtgørelsen som led i forsøg.
Samtidig fastsættes forsøgets varighed og  

 rapporteringsformen.
 Stk. 2.  Ministeriet kan dispensere fra bekendtgørelsen,  

 når det findes begrundet i usædvanlige forhold, bortset fra de tilfælde, der  

 er nævnt i § 13, stk. 4, § 14, stk. 2, og § 17.
§ 19.  Klager over institutionernes afgørelser i  

 henhold til denne bekendtgørelse indgives til den institution, der har  

 truffet afgørelsen.
Institutionens afgørelse kan, når klagen vedrører retlige  

 spørgsmål, indbringes for Undervisningsministeriet.
 Stk. 2.  Fristen for indgivelse af klager er 2 uger fra  

 den dag, afgørelsen er meddelt den pågældende.
 Ikrafttræden m.v.
 § 20.  Bekendtgørelsen træder i kraft den 1. januar  

 1997.
Stk. 2.  Bekendtgørelse nr. 726 af 20. august 1992 om  

 levnedsmiddeluddannelserne på Den Kgl.
Veterinær- og Landbohøjskole, Danmarks  

 Tekniske Højskole og Danmarks Ingeniørakademi ophæves.
 Stk. 3.  KVL fastsætter overgangsbestemmelser for  

 studerende, der er optaget på levnedsmiddel- og mejeribrugsuddannelserne i  

 1991 eller tidligere, og afgør, hvornår der sidste gang holdes prøver efter  

 de hidtidige regler.
