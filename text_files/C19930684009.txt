INDHOLD CIRKULÆRE Generelle bemærkninger Bemærkninger til de enkelte bestemmelser ORGANISATIONSAFTALE GENERELLE BEMÆRKNINGER Finansministeriet har med HK/STAT og Samdata den 28. oktober 1993 indgået  

 medfølgende organisationsaftale for edb-medarbejdere i staten.
 Organisationsaftalen har virkning fra 1. april 1993 og afløser  

 overenskomst af 27. november 1989 (APD.nr. 34/90), som samtidig ophæves.
Organisationsaftalen udgør sammen med fællesoverenskomsten med StK af 22.  

 juni 1993 det samlede overenskomstgrundlag. (* 2) Bemærkninger til organisationsaftalens enkelte bestemmelser Til § 1. Organisationsaftalens dækningsområde Opmærksomheden henledes på, at dækningsområdet er ændret, og at der med  

 tilbagevirkende kraft fra 1. april 1991 sker overførsel af Danmarks  

 Miljøundersøgelser og Kort- og Matrikelstyrelsen til organisationsaftalen med  

 HK/STAT, medens Plantedirektoratet, Socialministeriet og Statens vetr.  

 Serumlaboratorium overflyttes til overenskomsten med PROSA/STAT.
 Til medarbejdere, som er ansat ifølge den med PROSA/STAT indgåede  

 overenskomst, men som nu omfattes af nærværende organisationsaftale,  

 fremsendes nyt ansættelsesbrev i overensstemmelse med bilag 3.
 Stk. 2. Medarbejdere, som beskæftiges ved arbejde, der ikke fordrer  

 uddannelse som edb-assistent eller tilsvarende eller højere edb-uddannelse,  

 omfattes ikke af organisationsaftalen.
 Eksempler herpå er tasteoperatører eller medarbejdere, som varetager  

 op-gaver, der består i betjening af magnetbåndstationer, hulkortlæsere og  

 hurtigskrivere eller foretager adskillelse af output, registrering og  

 ekspedition af magnetbånd og mikrofilmudstyr.
 Endvidere er varetagelse af brugerservice, fx i forbindelse med  

 elektronisk tekstbehandling eller medarbejdere, der virker som  

 medieoperatører, heller ikke omfattet af organisationsaftalen.
Til § 2. Antagelse Efter aftale med HK/STAT skal det henstilles, at personer med uddannelse  

 som edb-assistent, men uden efterfølgende beskæftigelse, ved spørgsmål om  

 ansættelse ligestilles med medlemmer af en statsanerkendt  

 arbejdsløshedskasse.
 Ud over det som bilag 3 optagne ansættelsesbrev henstilles det, at der om  

 ansættelsesforholdet i øvrigt indgås aftale i overensstemmelse med det ved  

 cirkulære herfra af 1. oktober 1993 (APD.nr. 78/93) udsendte ansættelsesbrev.
Til § 3. Lønmæssige forudsætninger Såfremt der er tale om andre former for edb-uddannelse end de i stk. 1  

 nævnte, forventes spørgsmålet om eventuel godkendelse forelagt for  

 Finansministeriet.
Informatikassistenter er omfattet af organisationsaftalen for  

 kontorfunktionærer.
For informatikassistenter, som undtagelsesvis måtte blive  

 ansat som edb-medarbejdere, foretages ikke det i stk. 2 nævnte fradrag.
Til § 4. Løn/klassificering Fra 1. april 1993 ydes der et tillæg på 3.300 kr./år (okt.  

 1984-niveau) til edb-medarbejdere på skalatrin 44.
 Der åbnes nu mulighed for i ganske særlige tilfælde og efter forelæggelse  

 for Finansministeriet at klassificere en nyoprettet  stilling højere  

 end slutlønnen i lønskalaen i stk. 1.
 Udgiften skal afholdes af lokallønspuljen eller af en central pulje.
 Reglerne om klassificering af nyoprettede stillinger er udsendt ved  

 Fi-nansministeriets cirkulære af 3. marts 1992 (APD.nr. 20/92).
Til § 11. Opsigelsesvarsel At en edb-medarbejder ved direkte overgang til ansættelse i en anden  

 stats- institution bevarer et oparbejdet opsigelsesvarsel, hindrer ikke det  

 nye ansættelsessted i med medarbejderen at indgå sædvanlig kontrakt om  

 prøvetid i de første 3 måneder, og at opsigelsesvarslet i dette tidsrum er 14  

 dage fra institutionens side.
 Stk. 2. Medarbejdere, der er fyldt 70 år, er undtaget fra overenskomsten.  

 De bør derfor opsiges til fratræden med udgangen af den måned, hvori de  

 fylder 70 år.
 Stk. 3. Om medregning af delvist sygefravær henvises til  

 Finansministeriets cirkulære af 28. september 1990 (APD nr. 119/90).
 Eventuelle tvivlsspørgsmål forventes forelagt for Finansministeriet.
Finansministeriet Administrations- og Personaledepartementet Den 18. november 1993 P.M.V.
 E.B.
Niels Erik Bisgaard ORGANISATIONSAFTALE FOR EDB-MEDARBEJDERE (HK) I STATENS TJENESTE Nedennævnte bestemmelser supplerer og/eller fraviger fællesoverenskomsten  

 med Statsansattes Kartel.
 Organisationsaftale mellem Finansministeriet og HK/STAT for  

 edb-med-arbejdere.
§ 1.  Organisationsaftalens dækningsområde Personligt, geografisk og arbejdsmæssigt gyldighedsområde:
 ansat ved institutioner som nævnt i bilag 1 og beskæftiget med arbejde som  

 nævnt i bilag 2.
 Stk. 2. Edb-medarbejdere ved DSB og P&T, postsiden, er alene omfattet  

 af §§ 3, 4, 13 og 14, men er i øvrigt omfattet af HK/STAT's overenskomster  

 med henholdsvis DSB og P&T.
 Stk. 3. Når der mellem parterne er enighed derom, kan aftalen også finde  

 anvendelse på andre medarbejdere i staten, der varetager arbejde af den i  

 bilag 2 nævnte art.
§ 2.  Antagelse Ved ansættelsen udleveres til edb-medarbejderen det ansættelsesbrev, der  

 er optaget som bilag 3. Endvidere udleveres et eksemplar af  

 organisationsaftalen.
En genpart af ansættelsesbrevet og følgebrevet hertil  

 tilstilles HK.
 Stk. 2. Ved ansættelse med en arbejdstid under 15 arbejdstimer (løntimer)  

 pr. uge træffes der forud aftale mellem organisationsaftalens parter.
§ 3.  Lønmæssige forudsætninger Aflønning som edb-medarbejder forudsætter, at vedkommende er fyldt 20 år  

 og har gennemført den af Undervisningsministeriet godkendte uddannelse som  

 edb-assistent eller en anden højere af Undervisningsministeriet godkendt  

 edb-uddannelse.
Stk. 2. Medarbejdere uden godkendt edb-uddannelse vil undtagelsesvis  

 kunne ansættes, såfremt de har erhvervet tilstrækkelig edb-erfaring gennem  

 forudgående beskæftigelse ved edb-arbejde.
Ved indplacering foretages et  

 fradrag i anciennitetsopgørelsen på 2 år.
 Det vil normalt være en forudsætning, at der under ansættelsen finder  

 uddannelse sted i overensstemmelse med stk. 1.
Stk. 3. Allerede ansatte medarbejdere uden godkendt uddannelse vil i  

 ganske særlige tilfælde kunne overføres til aflønning som edb-medarbejdere  

 under forudsætning af mindst 2 års forudgående oplæring ved edb-arbejde i  

 vedkommende institution.
Indplaceringen vil kunne ske på nærmeste højere  

 løntrin i forhold til hidtidig aflønning og således, at næste alderstillæg  

 opnås, når den efter indplaceringen erhvervede edb-anciennitet berettiger  

 dertil.
§ 4.  Løn/klassificering Løn efter følgende for statstjenestemænd i stedtillægssats VI gældende  

 skalatrin:
 Stk. 2. Den lønmæssige placering kan maksimalt ske på 10. anc.år.
 Stk. 3. Medarbejdere, der ikke er fyldt 20 år eller ikke har den fordrede  

 anciennitet, samt medarbejdere, der antages til uddannelse i edb, aflønnes  

 med 95 pct. af skalatrin 16 ekskl. dyrtidstillæg.
 Stk. 4. Indplacering på/oprykning til 11. og flg. anc.år kan finde sted  

 efter Finansministeriets forudgående godkendelse, såfremt arbejdet stiller  

 ganske særlige krav i kvalifikationsmæssig, administrativ eller anden  

 henseende.
 I tilfælde, hvor den pågældende permanent varetager arbejde som  

 systemprogrammør og/eller systemplanlægger i den overvejende del af  

 arbejdstiden og i øvrigt har den fornødne edb-anciennitet, kan  

 indplacering/oprykning ske uden Finansministeriets godkendelse.
 Oprykning finder sted således:
 Stk. 5. Såfremt der til en nyoprettet stilling i ganske særlige tilfælde  

 er knyttet ansvar, kompetence og krav om kvalifikationer, der nødvendiggør en  

 aflønning på et skalatrin, der ligger ud over slutlønnen i lønskalaen i stk.  

 1, forelægges forslag herom for Finansministeriet til endelig afgørelse efter  

 forhandling med HK/STAT.
 Ved ledighed tilbageføres stillingen til den oprindelige klassificering.
 § 5.  Arbejdstid mv.
 De i § 4 omhandlede lønninger er beregnet for fuld arbejdstid, der er 37  

 timer ugentlig inkl. en spisepause af indtil 1/2 times varighed pr.  

 arbejdsdag.
I særlige tilfælde kan den ugentlige arbejdstid, hvis der er enighed  

 mellem institutionen og tillidsrepræsentanten herom, tilrettelægges med  

 varierende tider således, at den over en periode (max 8 uger) i gennemsnit  

 udgør 37 timer.
Hvis der mellem institutionen og tillidsrepræsentanten er  

 enighed herom, kan det fastsættes, at arbejdstidsnedsættelsen fra  

 overenskomstperioden 1987-91 (på 2 timer) opspares til hele fridage til  

 senere afvikling.
 Stk. 2. Hvor det er muligt, tilrettelægges arbejdstiden efter lokal  

 forhandling på ugens 5 første hverdage.
Stk. 3. Nedsat arbejdstid kan bevilges, når tjenesten tillader det, og i  

 så fald reduceres løn og eventuelt kvalifikationstillæg tilsvarende.
Såfremt  

 et andragende om nedsat arbejdstid afslås, skal afslaget efter anmodning  

 begrundes skriftligt.
 Stk. 4. I øvrigt følges tjenestemændenes regler om arbejdstid, §§ 5, 8,  

 12, 13, 14 og 15 i aftale af 1. okt. 1990 mellem Finansministeriet og  

 Statsansattes Kartel mfl. (APD nr. 126/90), jf. bilag 4.
§ 6.  Rejsetid Den tid uden for tjenestestedets normale kontortid, som medgår til  

 rejsetid i forbindelse med tjenesterejser, afspadseres.
 Såfremt afspadsering ikke har været mulig i den måned, som følger efter  

 den måned, hvori tjenesterejsen har fundet sted, ydes betaling med 1/1924 af  

 årslønnen pr. time med tillæg af 50 pct.
 Rejsetiden opgøres efter de for tjenestemænd gældende regler, ligesom der  

 ydes natpenge, lørdags- og søndagsgodtgørelse efter de for tjenestemænd  

 gældende regler.
§ 7.  Pauser Edb-medarbejderne har i arbejdstiden ret til følgende spisepause:
Stk. 2. Ved overarbejde af indtil 2 timers varighed ydes en betalt  

 spisepause på 1/4 time.
Varer overarbejdet ud over 2 timer, udvides  

 spisepausen til 1/2 time.
§ 8.  Overarbejde Overarbejde bør så vidt muligt undgås.
 Stk. 2. For beordret og kontrollabelt arbejde på tjenestestedet, der  

 strækker sig ud over den for fuldtidsansatte fastsatte daglige arbejdstid,  

 ydes, når der ikke er tale om forskudttids- eller turnustjeneste, som  

 overtidsbetaling et tillæg til timelønnen, der udgør følgende:
 Til deltidsansatte ydes overarbejdsbetaling efter ovenstående  

 bestemmelser, når arbejdet strækker sig ud over normal kontortids ophør.
 Overtidsbetaling ydes pr. påbegyndt halve time.
 Arbejde på frilørdage beregnes som almindeligt overarbejde.
 Stk. 3. Timelønnen beregnes som 1/1924 af den for edb-medarbejderen  

 fastsatte årsløn i henhold til § 4.
 Stk. 4. Såfremt overarbejdet ikke er varslet dagen før, skal der så vidt  

 muligt tages hensyn til ønsker om fritagelse for deltagelse i overarbejdet.
 Stk. 5. Såfremt en edb-medarbejder tilkaldes til overarbejde efter at  

 have forladt arbejdspladsen ved normal arbejdstids ophør, og tilkaldet ikke  

 sker under pålagt rådighedstjeneste, ydes der for tilkaldet 1 timeløn med  

 tillæg af 50 pct.
Ved tjeneste, som udføres efter at edb-medarbejderen er tilkaldt, og hvor  

 tjenesten ikke er et led i rådighedstjeneste, ydes afspadsering for mindst 3  

 timer.
Såfremt afspadsering ikke har kunnet finde sted, ydes betaling efter  

 stk. 2.
 Stk. 6. Overarbejde skal så vidt muligt godtgøres med fritid af samme  

 varighed som det præsterede overarbejde med tillæg i frihed svarende til de i  

 stk. 2 nævnte procentsatser.
§ 9.  Fridage Der tilkommer edb-medarbejderne fridage efter de for tjenestemænd  

 gæl-dende regler, jfr. bilag 4.
 Tjeneste på mistede fridage behandles som overtid i henhold til § 8.
 Til edb-medarbejdere, som udfører tjeneste i fast skiftende turnus, ydes  

 godtgørelse for mistede fridage som for overarbejde på søn- og helligdage.
§ 10.  Sygdom under ferie Sygedage, der falder i en edb-medarbejders ferie, medfører i almindelighed  

 ikke suspension af ferien og ydelse af erstatningsferie, medmindre  

 med-arbejderen er arbejdsudygtig ved feriens påbegyndelse.
 I så fald suspenderes ferien og gives først efter, at den pågældende har  

 genoptaget tjenesten.
 Stk. 2. Suspension og ydelse af erstatningsferie kan endvidere finde sted  

 under en edb-medarbejders sygdom, når særlige omstændigheder taler herfor.  

 Det bør herved tages i betragtning, om sygdommen er af længere varighed, om  

 den er af alvorligere karakter, om den hindrer medarbejderen i at benytte  

 tjenestefriheden på rimelig måde som ferie, og om den skyldes tjenstlig  

 tilskadekomst.
§ 11.  Opsigelsesvarsel Ved direkte overgang til ansættelse i en anden statsinstitution bevarer  

 edb-medarbejderen det opsigelsesvarsel, der tilkommer den pågældende fra  

 sta-tens side.
Længden af opsigelsesvarslet beregnes på grundlag af den tid,  

 i hvilken den pågældende umiddelbart forud for afskedigelsestidspunktet har  

 haft uafbrudt ansættelse i statens tjeneste.
 Stk. 2. Tilsvarende gælder i forbindelse med opsigelse på grund af  

 sygdom, jf. 120-dages reglen.
 Stk. 3. Det forhold, at den i stk. 1 nævnte medarbejder ved direkte  

 overgang til ansættelse i en anden statsinstitution bevarer et oparbejdet  

 opsigelsesvarsel, hindrer ikke det nye ansættelsessted i med den pågældende  

 at indgå sædvanlig kontrakt om, at vedkommende i de første 3 måneder er ansat  

 på prøve, og at opsigelsesvarslet i dette tidsrum er 14 dage fra  

 institutionens side.
§ 12.  Flyttegodtgørelse Såfremt en edb-medarbejder uden at overgå til anden styrelse forflyttes  

 til et andet tjenestested, uden at dette sker efter ansøgning, og i denne  

 anled-ning er nødsaget til at foretage flytning af husstand og bohave,  

 tilstås der en godtgørelse efter de til enhver tid for tjenestemænd gældende  

 regler.
§ 13.  Timelønnede edb-medarbejdere For timelønnede edb-medarbejdere sker den lønmæssige placering efter samme  

 retningslinier som for månedslønnede medarbejdere.
 Timelønnen beregnes som 1/1924 af den til den pågældendes anciennitet  

 svarende årsløn.
 Ved overgang til ansættelse på månedsløn medregnes ansættelsen som  

 timelønnet som anciennitetsgivende.
 Med hensyn til betaling for overarbejde henvises til § 8.
§ 14.  Diskretionspligt Den ansættende myndighed må kun registrere sådanne personlige oplysninger  

 om den enkelte edb-medarbejder, som er nødvendige i relation til  

 an-sættelsesforholdet.
Oplysningerne skal så vidt muligt indhentes hos  

 medarbejderen.
 Stk. 2. Videregivelse til statistisk bearbejdelse af oplysninger om  

 edb-medarbejdernes løn skal, når der er tale om ikke-offentligt tilgængelige  

 statistikker, meddeles HK/STAT.
§ 15.  Organisationsaftalens varighed Denne aftale gælder fra 1. april 1993. Den kan af hver af parterne opsiges  

 med 3 måneders varsel til en 31. marts, dog tidligst til den 31. marts 1995.
 Stk. 2. Enhver regulering - bortset fra alderstillæg - af aflønning  

 stilles i bero fra den 31. marts, da en eventuel opsigelse får virkning, og  

 indtil ny organisationsaftale indgås.
København, den 28. oktober 1993 Finansministeriet HK/STAT P.M.V.
 E.B.
Tom Petersen Niels Paludan SAMDATA Erik Lykke Hansen Bilag 1 Organisationsaftalens geografiske område Arbejdsministeriet Boligministeriet Finansministeriet Industriministeriet Justitsministeriet Skatteministeriet Udenrigsministeriet Energiministeriet med undtagelse af Energistyrelsen Forsvarsministeriet med undtagelse af Erhvervsskolerne under Undervisningsministeriet Bilag 2 Funktionsbeskrivelse for Edb-medarbejdere, som er omfattet af  

 organisationsaftale mellem Finansministeriet og HK/STAT-Samdata Generelt Den følgende funktionsbeskrivelse gælder for edb-medarbejdere, som har en  

 uddannelse til selvstændigt at udføre edb-arbejde.
 Det forudsættes, at den enkelte medarbejders arbejdsopgaver består af  

 flere end en af de nævnte funktioner.
--------------- 1. Betjening af datamaskine og ydre enheder.
 2. Overvågning af datamaskine, sikring af produktionsafviklingen,  

 ansvar for hensigtsmæssig betjening og udnyttelse af produktionsudstyret.
 3. Tilrettelæggelse og planlægning af produktionsafviklingen og  

 kontrol af data.
 4. Programmering, systemering, implementering, tilretning og  

 dokumentation af edb-software.
 5. Tilpasning og implementering af edb-standardsoftware, herunder  

 arbejde med operativsystemer.
 6. Projektledelse, projektafgrænsning og projektimplementering.
 7. Brugerservice i forbindelse med undervisning og vejledning i  

 brug af standardprogrampakker samt intern edb-uddannelse.
 8. Databaseadministration og databiblioteksarbejde.
9. Systemkonstruktion og systemprogrammering, hvilket bl.a.  

 omfatter ud-arbejdelse og vedligeholdelse af styresystemer og  

 hjælpeprogrammer, modi-fikation af eller tilføjelse til eksisterende  

 programmel, konstruktion og afprøvning af nye systemer.
Endvidere medvirken  

 ved planlægning og installation af hardware samt ved system- og  

 databaseadministration.
10. Systemplanlægning, herunder planlægning af forløbet ved nye  

 systemer, styring af forbruget af tid og ressourcer ved edb-projekter og  

 ansvar for den detaljerede konstruktion.
Endvidere medvirken ved indførelse  

 af nye edb-systemer.
11. Ansvar for sikkerhed og sikkerhedsimplementering.
Fastlæggelse  

 af krav til sikkerhed i systemerne samt adgangskontrol til anlæg og systemer.  

 Overvåger sikkerheden samt rapporterer overtrædelser.
Udfærdiger katastrofe  

 back up-planer.
Administrerer adgangstildeling til systemer og anlæg.
 12. Netværksadministration, herunder planlægning og implementering  

 af netværk, konfigurering og optimering af netværksenheder samt overvågning.
 13. Systemadministration, herunder administration af brugeres  

 adgang til main frame eller netværk og tilrettelæggelse af back  

 up-procedurer.
Bilag 3 Tillæg til ANSÆTTELSESBREV Funktionæren forpligter sig ved sin underskrift på dette ansættelsesbrev  

 til uden yderligere varsel at være omfattet af anden overenskomst fra  

 tidspunktet for den førstkommende overenskomstfornyelse, såfremt  

 ansættelsesstedet omflyttes til en anden organisations overenskomstområde  

 efter reglerne i aftale af 20. oktober 1983, stk. 2, punkt 1 til 4.
 Genpart af nærværende ansættelsesbrev og af gældende organisationsaftale  

 er ved ansættelsen udleveret til undertegnede funktionær.
Bilag 4 Oversigt over visse af de for tjenestemænd gældende regler vedrørende  

 arbejdstid, fridage, natpenge, godtgørelse for tjeneste på lørdage, søn- og  

 helligdage, mandage, grundlovsdag og juleaftensdag samt indgreb i på forhånd  

 fastlagte fridage.
 1. Arbejdstid.
For hver fulde 37 timers tjeneste, der efter ordre eller ifølge en  

 godkendt tjenestefordeling er udført i tiden kl. 17.00 til 06.00, ydes der 2  

 timers frihed.
I beregningen indgår tillige tjeneste, der udføres i tiden kl.  

 14.00 til 17.00 som led i en forud tilrettelagt tjeneste, hvoraf mindst  

 halvdelen ligger efter kl. 17.00.
 Stk. 2. Den således indtjente frihed afvikles ved tildeling af ekstra  

 fridage af en længde af den i punkt 2, stk. 8, fastsatte længde.
 Stk. 3. Ved tildeling af sådanne fridage nedsættes den indtjente frihed  

 med den tid, hvori der skulle være udført tjeneste den pågældende dag.  

 Såfremt der ikke var fastsat en bestemt arbejdstid, nedsættes den indtjente  

 frihed med 7,4 timer.
Stk. 4. Regnskabet over indtjent frihed opgøres endeligt en gang årlig  

 for perioden 1. oktober til 30. september.
Eventuelle resttimer, som ikke  

 udløser frihed, jf. stk. 1, overføres til den følgende periode.
Stk. 5. Den efter stk. 1 indtjente frihed skal være endeligt afviklet  

 senest 31. marts i det efter den i stk. 4 nævnte opgørelsesperiode nærmest  

 følgende år.
Såfremt friheden ikke er afviklet inden nævnte frist, ydes der  

 for tilgodehavende indtjent frihed tjenestemanden et kontant vederlag  

 beregnet efter satserne for overarbejde på udbetalingstidspunktet.
Stk. 6. Når personalet i en del af arbejdstiden må opholde sig på  

 tjenestestedet for at være til rådighed, medregnes kun 3/4 af rådighedstiden  

 som tjeneste.
Tilsvarende tjeneste i hjemmet medregnes med 1/3 af tiden.
 Stk. 7. De i stk. 6 nævnte bestemmelser kan fraviges, når dette efter  

 rådighedstjenestens karakter må anses for rimeligt.
2. Fridage Det tilkommer hver tjenestemand 52 fridage årlig.
 Stk. 2. I de måneder, hvori der forekommer helligdage uden for søndage(  

 1) Herunder ikke Grundlovsdagen(slut på note), forhøjes antallet af fridage  

 tilsvarende for de tjenestemænd, der ikke i forvejen altid har fri på disse  

 dage.
Stk. 3. Mellem den enkelte styrelse og vedkommende  

 forhandlingsberettigede organisation aftales en fridagsturnus eller fordeling  

 af fridagene med angivelse af det mindste antal fridage pr. måned eller anden  

 aftalt periode, og således at der i et kvartal skal gives 13 fridage af den i  

 stk. 7 fastsatte længde eller et dertil svarende antal fridage af den i stk.  

 8 fastsatte længde.
Der bør så vidt muligt tildeles tjenestemanden 1 fridag  

 pr. uge, og der må højst være 10 arbejdsdage mellem fridagene.
Fridagene skal  

 så vidt muligt lægges på søn- og helligdage.
Stk. 4. I det omfang det er muligt, skal tjenestemændene i løbet af hvert  

 kalenderår, i hvilket de har forrettet tjeneste hele året have adgang til  

 mindst 30 dags frihed på søn- og helligdage.
For tjenestemænd, der ansættes i  

 løbet af kalenderåret, nedsættes adgangen til helligdagsfrihed i forhold til  

 tjenesten inden for året, således at tallet 30 formindskes med 3 for hver  

 måned, hvori den pågældende ikke har været ansat i staten.
Ved afgørelsen af,  

 hvorvidt der er ydet den fornødne helligdagsfrihed, bortses fra søn- og  

 helligdage, som falder i sygeperioder.
For hver 11 sygedage i løbet af  

 ka-lenderåret nedsættes tallet 30 med 1. Søn- og helligdage, der falder i  

 ferier, betragtes som helligdagsfrihed.
 Stk. 5. Ved helligdagsfrihed forstås frihed i mindst 36 timer inden for  

 tidsrummet kl. 17.00 dagen før helligdagen og kl. 08.00 dagen efter  

 helligdagen.
 Stk. 6. Såfremt en tjenestemand ikke i løbet af et kalenderår får den ham  

 tilkommende helligdagsfrihed, ydes der ham i det følgende ferieår et antal  

 særlige feriedage, således at der for hver mistet helligdagsfrihed indtil 11  

 inklusive gives 1/2 feriedag med afrunding opad til hel feriedag og for hver  

 yderligere mistet helligdagsfrihed 1 feriedag.
 Stk. 7. De i stk. 1 nævnte fridage skal - bortset fra de neden for i stk.  

 8 nævnte tilfælde - have en længde af mindst 64 timer, dog at de kan  

 betragtes som givet, uanset at fritiden kun har udgjort fra 56 til 64 timer,  

 såfremt denne fritid omfatter 2 hele kalenderdøgn.
Stk. 8. Inden for tjenesteområder, hvor særlige forhold, som fx  

 tjenestestedernes åbningstid, hensynet til publikumsbetjening eller  

 tjenestens karakter, bevirker, at de i stk. 7 nævnte fridage ikke, eller ikke  

 alle, kan gives en længde som fastsat i stk. 7, skal der i stedet for hver  

 sådan fridag tildeles 2 fridage, der hver skal have en længde af mindst 40  

 timer.
Fridagen kan dog betragtes som givet, uanset at fritiden kun har  

 udgjort 36 timer, såfremt der heri indgår et helt kalenderdøgn.
 Stk. 9. De i stk. 2 nævnte fridage skal have en længde som fastsat  

 ovenfor i stk. 8.
 Stk. 10. Såfremt 2 eller flere fridage i den i stk. 7 angivne længde  

 sammenlægges, skal den første opfylde betingelserne i stk. 7, medens de  

 øvrige skal vare 48 timer.
 Stk. 11. Såfremt en fridag af den i stk. 7 angivne længde sammenlægges  

 med fridage af den i stk. 8 angivne længde, skal den første opfylde  

 betingelserne i stk. 7, medens de øvrige fridage hver skal vare 24 timer.
 Stk. 12. Såfremt 2 eller flere fridage af den i stk 8 angivne længde  

 sammenlægges, skal de 2 første tilsammen have en længde, som angivet i stk.  

 7, medens de øvrige skal vare 24 timer.
Bilag 5 Under forhandlingerne om fornyelse pr. 1. april 1983 af tillægsaftalen  

 af 8. juli 1981 mellem Finansministeriet og HK i Danmark er der op-nået  

 enighed om, at nedennævnte procedure for ændring i dækningsområdet optages i  

 det til tillægsaftalen knyttede protokollat:
Til § 1. Parterne er enige om, at dækningsområdet for så vidt  

 angår udækkede områder kan udvides ministerievis under forudsætning af, at  

 organisationen ved navnelister dokumenterer at have som medlemmer mindst 50  

 pct. af de edb-medarbejdere, som ministeriet anerkender varetager opgaver af  

 en art, som er beskrevet i bilag til tillægsaftalen.
I tilfælde af at nye  

 områder måtte blive inddraget, sker indplaceringen efter samme princip som  

 ifølge 1977-overenskomstens overgangsregler, hvilket anføres i den  

 overenskomst, som parterne i givet fald indgår om et nyt område.
 Stk. 2. Med hensyn til områder, som i forvejen er dækket af en  

 eksisterende overenskomst, forholdes vedrørende eventuel omflytning som  

 følger:
 pr. 1. marts s.å. af edb-medarbejdere i de institutioner, kravet  

 omhandler, og som varetager opgaver af en art, som er beskrevet i bilag til  

 tillægsaftalen.
 Eventuel omflytning af institutioner kan først ske, når der med et varsel  

 på 6 måneder er foretaget ændring i ansættelsesbrevene for hver enkelt i  

 institutionerne ansatte edb-medarbejdere.
København, den 20. oktober 1983 Handels- og Kontorfunktionærernes  

 Finansministeriet Forbund i Danmark P.M.V.
 E.B.
