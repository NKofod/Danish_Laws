Formålet med registeret er at tilvejebringe oplysninger, der vil give arbejdstilsynet mulighed for at kontrollere, at førere af køretøjer, hvortil der kræves certifikat, og hvortil uddannelsen sker inden for arbejdsmarkedsuddannelserne, også er i besiddelse af et gyldigt certifikat.
Endvidere skal både Arbejdstilsynet og AMS ved hjælp af registeret sikre sig mod genudstedelse af certifikater til personer, der har fået inddraget et certifikat eller blokeret muligheden for at erhverve et sådant i en given periode.
Herudover har registeret til formål at give statistiske oplysninger om omfanget af udstedte og inddragne certifikater.
Personkreds: Registeret må kun indeholde oplysninger om de personer, der har erhvervet eller fået inddraget eller fået blokeret muligheden for at erhverve et certifikat inden for arbejdsmarkedsuddannelsernes område.
 Ikrafttrædelsesdato: 01/03/1991. Erstatter tidligere forskrifter.
