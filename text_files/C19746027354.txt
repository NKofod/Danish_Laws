(Tekniske skoler) Med henvisning til direktoratets skrivelser af 21. marts 1974 I-282 om  

 overtimebetaling og I-283 om time- og vikarbetaling samt til  

 undervisningsministeriets cirkulære af 2. april 1974 om ansættelse aflønning  

 m.v. af timelærere ved tekniske skoler og maskinmesterskoler skal man, da de  

 heri fastsatte regler har givet anledning til fortolkningstvivl, supplere  

 disse med følgende vejledende bemærkninger:
I.
Overtimebetaling 1. Der anvendes 1/28 ved beregning af overtimebetaling  

 inden for al  lærlingeundervisning, fra 1. august 1975 dog 1/27.
 2. Overtimebetalingen til faglærere og overlærere i  

 lønramme 13/21/23 ydes efter lønrammen, jf. punkt a i direktoratets skrivelse  

 af 21. marts 1974, I-282. Overtimebetalingen til disse lærere beregnes  

 således på grundlag af lønrammeforløbet 13/21/23, uanset om timerne læses ved  

 lærlinge- eller eksamensskoleafdelinger.
I det omfang faglærere og overlærere i lønramme 13/21/23 læser overtimer  

 ved eksamensskoleafdelinger anvendes dog 1/24 ved beregning af  

 overtimebetalingen.
Der kan ikke ydes tilsagnstillæg til lærere i  

 lønrammeforløbet 13/21/23.
 3. Progressionen ved overtimebetaling til lærere i  

 lønrammerne 18/26/28 og 16/21/29/31 er uændret.
 4. Som bekendt nedsættes tilsagnsordningen fra 1.  

 august 1974 som et led i spareforliget til kun at omfatte 3 timer med en  

 forholdsmæssig nedsættelse af tilsagnstillægget.
 Herefter udgør tilsagnstillægget til lærere og overlærere i lønramme  

 18/26/28 samt til overenskomstansatte ved eksamensskoleafdelingerne 1.107,00  

 kr. årligt + 67% + 344,9%. Tilsagnstillægget til adjunkter og lektorer i  

 lønramme 16/21/29/31 samt overenskomstansatte udgør 1.228,50 kr. + 67% +  

 344,9%.
 De tre timer, tilsagnet omfatter, vederlægges med 30% af  

 grundovertimesatsen.
 Progressionen er uændret, d.v.s., at der beregnes:
Tillæg på 5% for 7.-8. overtime Tillæg på 10% for 9.-10. overtime Tillæg på 15% for 11. overtime og derudover.
 5. Ved lærlingeskoleafdelingerne anvendes kvotaløn med  

 20% tillæg for den del af det samlede, årlige antal skemaovertimer og  

 enkelttimer, der er lig med det enkelte fags faktiske antal undervisningsuger  

 x 5 ugentlige overtimer.
 I denne opgørelse indgår ikke de overtimer, der ydes betaling for i  

 ferien, men derimod overtimer, der læses ved efteruddannelseskursernes  

 dagundervisning.
 Overtimebetalingen reguleres, når skoleåret er afsluttet, d.v.s. den 31.  

 juli.
 Når det maksimale antal overtimer (fagets faktiske skoleårsuger x 5  

 ugentlige overtimer) er nået, udbetales overskydende overtimer i det  

 pågældende skoleår med reduceret overtimebetaling, d.v.s. kvotaløn uden 20%  

 tillæg.
Praktikantvejledertimer vederlægges med kvotaløn + 20% tillæg.
Betalingen  

 for praktikantvejledertimer betragtes som et honorar og indeholdes følgelig  

 ikke i det maksimale antal overtimer.
 Skemalagte ugentlige overtimer - enkelte overtimer.
 6. Der kan tildeles skemalagte ugentlige overtimer for  

 en kursusperiode af 5 ugers varighed og derover.
 Vederlaget for disse overtimer udbetales i hele kursusperioden (5 uger og  

 derover) med den pr. måned gældende sats eller dele heraf, og vederlaget ydes  

 på skæve helligdage og i hele perioden uanset fravær på grund af sygdom i  

 indtil 3 måneder.
7. Der ydes overtimebetaling til en lærer, som  

 deltager i kursus i en skemalagt kursusperiode.
Dette gælder dog ikke SEL's  

 14 ugers pædagogiske grundkurser.
Der kan derimod ikke udbetales overtimebetaling til en lærer, der deltager  

 i kurser i en undervisningsfri periode.
Dette gælder også kurser arrangeret  

 af SEL.
 8. En lærers overtimer betragtes som skemalagte, når  

 det endelige skema for den pågældende lærer er udarbejdet.
9. Som omtalt under punkt 6 kan der kun tildeles  

 skemalagte ugentlige overtimer for kursusperioder af 5 ugers varighed og  

 derover.
Såfremt en kursusperiode grænser op til en ferieperiode, kan der dog  

 også for denne periode ydes overtimebetaling.
Dette gælder kun, hvis det for  

 læreren gældende pligtige årlige antal undervisningsuger er opfyldt.  

 Opmærksomheden henledes på, at der for sammerferien gælder særlige regler,  

 jf. direktoratets skrivelse af 21. marts 1974 (I-282).
 Der kan i øvrigt ikke udbetales overtimer i undervisningsfrie perioder.
 Ferie.
 10. Der ydes 1 1/2% feriegodtgørelse af de overtimer,  

 der udbetales i ferieperioden (4 uger), og af de vikartimer, der ydes  

 betaling for til fastansatte lærere.
 11. Har en lærer ikke været ansat ved skolen i et helt  

 år, udbetales der i sommerferien læreren et antal overtimer, som er beregnet  

 forholdsmæssigt på grundlag af ansættelsesperiodens varighed og antallet af  

 overtimer i denne periode.
II.
Timebetaling.
 Indplacering og beregninger.
 1. Som bekendt træder cirkulæret af 2. april 1974 i  

 kraft den 1. august 1972. Afgørende for indplaceringen i det ny  

 aflønningssystem er i henhold til cirkulærets § 3, stk. 3 de pr. 31. juli  

 1972 gældende timelønssatser, jf. direktoratets skrivelse af 21. november  

 1972, I-266.
 2. En kvotatimelønnet lærer, der underviser ved såvel  

 eksamensskoleafdeling som lærlingeskoleafdeling, indplaceres i den lønramme,  

 der svarer til den skoleafdeling, hvor han har sin hovedbeskæftigelse,  

 d.v.s., der hvor han læser flest timer.
 Læser han lige mange timer ved begge afdelinger, indplaceres han i begge  

 lønrammer.
 En lønrammeindplacering kan ændres, såfremt der sker forskydninger i  

 fordelingen af lærerens timer på skoleafdelingerne.
 3. En kvotatimelønnet lærer oprykkes til højere  

 skalatrin med 2-årige intervaller, uanset hvor mange timer han har læst, jf.  

 cirkulærets § 3, stk. 4.
 4. En kvotalønnet lærer aflønnes med samme sats uanset  

 antallet af timer, jf. cirkulærets § 2, stk. 1.
5. Udgangspunktet for aflønning af timelærere er en  

 kvotatimeløn.
Skolen kan dog, såfremt det som følge af en timelærers  

 varierende antal ugentlige undervisningstimer ikke er praktisk muligt at  

 anvende kvotatimeløn, aflønne timelæreren pr. læst time, jf. cirkulærets § 5.
 6. En timelærer, der aflønnes pr. læst time, får i  

 modsætning til en kvotatimelønnet lærer ingen betaling ved deltagelse i  

 kursus.
 7. Der må ikke inden for erhvervsskoleområdet anvendes  

 andre timelønssatser end de af direktoratet godkendte.
 Ferie.
 8. En kvotatimelønnet lærer behandles ferielønsmæssigt  

 som en fastansat, d.v.s. med sædvanlig lønafkortning for ikke optjent  

 ferieret.
 9. En kvotatimelønnet lærer får i sommerferien pr. uge  

 betaling for et gennemsnit af det antal timer, han har haft pr. uge i det  

 forudgående skoleår.
Optagelse i pensionskassen 10. Kvotatimelønnede lærere kan ikke optages i  

 Pensionskassen for tekniske undervisningsvirksomheder og handelsskoler m.v.
 En lærer, der ansættes på deltidsbasis i et varigt ansættelsesforhold, vil  

 fortsat kunne ansættes med kvotaløn, jf. undervisningsministeriets cirkulære  

 af 12. januar 1968, afsnit IV, § 37.
 En sådan lærer vil, når han underviser halvdelen eller derover af det  

 pligtige timetal for en tilsvarende fastansat lærer, kunne søge optagelse i  

 pensionskassen.
 Vikarbetaling.
Vikarbetaling anvendes ved sygdom under 2 ugers varighed.
Ved sygdom, der  

 må antages at ville vare ud over 2 uger, ydes dog overtimebetaling allerede  

 fra første vikartime.
Sidstnævnte bestemmelse er en ændring i forhold til  

 det i direktoratets skrivelse af 21. marts 1974 (I-283) anførte.
 Vikarbetaling anvendes endvidere som honorering for det antal  

 undervisningstimer, der i perioder af max. 2 ugers varighed kan aftales med  

 allerede ansatte lærere til løsning af undervisningsopgaver m.v. som følge af  

 lærerfrigørelser eller lign., der ikke er indeholdt i skolens godkendte  

 årsbudget.
En timelærer, der læser vikartimer aflønnes med normal timeløn.
Denne er  

 som bekendt som et led i spareforliget reduceret med 15%.
 En kvotatimelønnet lærer, der læser vikartimer, aflønnes med normal  

 kvotatimeløn, da denne ligeledes er reduceret med 15%.
 P.D.V.
