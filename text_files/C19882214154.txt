(Til alle amtsråd og  

 kommunalbestyrelser) I lyset af beskæftigelsessituationen for lærere i folkeskolen er der den  

 24. juni 1988 indgået aftale om i den gældende afspadseringsordning at  

 indføje en række muligheder for ved lokal aftale mellem kommunalbestyrelsen  

 og den lokale kreds af Danmarks Lærerforening at tilpasse  

 afspadseringsordningen til de lokale forhold.
 Reglerne fremgår af vedlagte cirkulære af 15. juli 1988 om aflønning af  

 folkeskolens tjenestemænd og afvikling af overtimer og undertimer i  

 folkeskolen.
 Cirkulæret har virkning fra 1. august 1988. Samtidig ophæves cirkulære af  

 23. februar 1983 om aflønning, afspadsering af overtimer, afvikling af  

 undertimer og overtimebetaling for folkeskolens tjenestemænd og senere  

 ændringer heraf samt bestemmelserne om betaling i cirkulæreskrivelsen af 10.  

 marts 1988 bilagt aftale om indregning af skemalagte vikartimer i det  

 pligtige løntimetal for tjenestemænd.
Nyordningen af afspadseringsordningen og redaktionelle ændringer medfører  

 ændringer i tjenestetidscirkulæret. Ændringerne er indarbejdet i cirkulære af  

 15. juli 1988 om tjenstetiden for folkeskolens tjenestemænd, som er en  

 sammenfatning af cirkulære af 22. februar 1983 om tjenestetiden for  

 folkeskolens tjenestemænd og senere ændringer samt bestemmelserne om  

 tjenestetid i aftale af 10. marts 1988 om indregning af skemalagte vikartimer  

 i det pligtige løntimetal.
Cirkulære af 15. juli 1988 sendes i dag særskilt.
Bemærkninger til cirkulæret Fra 1. august 1988 bygger afspadseringsordningen på følgende principper:
 1. Midlertidige timer, jf. tjenestetidscirkulærets §  

 16, stk. 1, pkt. 1, afvikles fortsat med betaling, men kommunalbestyrelsen og  

 den lokale kreds af Danmarks Lærerforening kan i henhold til § 6, stk. 1,  

 aftale, at timerne indgår i årsopgørelsen i stedet for at blive betalt.
 2. Overskydende timer fra skemalagte vikartimer, jf.  

 tjenestetidscirkulærets § 16 a, afvikles fortsat med betaling, men  

 kommunalbestyrelsen og den lokale kreds af Danmarks Lærerforening kan i  

 henhold til § 8 aftale, at timerne indgår i årsopgørelsen i stedet for at  

 blive betalt.
3. Øvrige timer, herunder midlertidige timer af mindst  

 4 ugers varighed, jf. tjenestetidscirkulærets § 16, stk. 1, pkt. 2, indgår i  

 årsopgørelsen, og eventuelle fremkomne overtimer afspadserers som hidtil i  

 det kommende skoleår, ligesom eventuelle fremkomne undertimer afvikles i det  

 kommende skoleår efter de hidtil gældende regler.
Men kommunalbestyrelsen og  

 den lokale kreds af Danmarks Lærerforening kan i henhold til § 12 aftale, at  

 fremkomne overtimer afvikles med betaling i stedet for at blive afviklet med  

 afspadsering.
 4. Kommunalbestyrelsen og den lokale kreds af Danmarks  

 Lærerforening har også den mulighed i henhold til § 6, stk. 2, at aftale, at  

 midlertidige timer, jf. § 16, stk. 1, pkt. 2, der tillægges tjenestemænd i  

 løbet af skoleåret, afvikles med betaling i stedet for at indgå i  

 årsopgørelsen.
5. Endelig har kommunalbestyrelsen og den lokale kreds  

 af Danmarks Lærerforening den mulighed i henhold til § 14 at aftale, at  

 afspadseringsordningen suspenderes i sin helhed.
Betalingen af overtimer i  

 fast skema for et skoleår og for resten af skoleåret sker da månedlig forud  

 som en del af månedslønnen.
 Aftaler efter § 6, stk. 1, og § 8 kan omfatte enkelte eller samtlige  

 fuldtidsbeskæftigede tjenestemænd på en eller flere skoler i kommunen.
 Aftaler efter § 6, stk. 2, samt §§ 12 og 14 kan omfatte enkelte eller  

 samtlige fuldtidsbeskæftigede tjenestemænd på en eller flere skoler i  

 kommunen, bortset fra tjenestemænd, der har opnået timereduktion ved det 60.  

 år, og tjenestemænd i stillinger som skoleinspektør.
 Aftaler efter § 6, stk. 2, samt §§ 12 og 14 kan ikke omfatte tjenestemænd,  

 som allerede med ansættelsesmyndigheden har indgået aftale efter § 11 om  

 opsparing af overtimer over en periode med henblik på samlet afvikling i et  

 senere skoleår, medmindre tjenestemanden ønsker det.
I den hidtil gældende afspadseringsordning fra 1983 har  

 ansættelsesmyndigheden i henhold til cirkulærets § 6 haft mulighed for at  

 godtgøre præsterede overtimer med betaling, i tilfælde hvor overtimerne ikke  

 har kunnet godtgøres ved afspadsering.
Bestemmelsen tog sigte på eksempelvis  

 mangelfagssituationer.
Bestemmelsen har været administreret i samarbejde  

 mellem kommunen og lærerkredsen.
Med virkning fra 1. august 1988 vil sådanne betalingsordninger på samme  

 måde som andre betalingsordninger kunne etableres ved aftale i henhold til  

 cirkulærets § 6, stk. 2, § 12 eller § 14 mellem kommunalbestyrelsen og den  

 lokale kreds af Danmarks Lærerforening.
Det forudsættes, at der som hidtil  

 samarbejdes om at etablere de ordninger, som nødvendiggøres af  

 mangelfagssituationer, uanset anvendelsen i øvrigt af de nye muligheder for  

 tilpasning af afspadseringsordningen til de lokale forhold.
 Der er ikke herudover ændret i den hidtidige afspadseringsordning, men i  

 forbindelse med indarbejdelsen af de nye muligheder for lokal tilpasning af  

 den generelle afspadseringsordning og de heraf afledte betalingsregler er der  

 foretaget en redaktionel ombrydning af afspadseringsordningens bestemmelser.  

 Som følge heraf knyttes følgende bemærkninger til de enkelte paragraffer.
 § 2,  stk. 2: Svarer til § 16, stk. 7, i cirkulære af  

 22. februar 1983 om tjenstetiden for folkeskolens tjenestemænd med senere  

 ændringer, herefter kaldet: Tjenestetidscirkulæret af 22. februar 1983.
 § 3: Svarer til § 13 i cirkulære af 23. februar 1983 om aflønning,  

 afspadsering af overtimer, afvikling af undertimer og overtimebetaling for  

 folkeskolens tjenestemænd med senere ændringer, herefter kaldet:  

 Afspadseringscirkulæret af 23. februar 1983.
 § 4: Ny bestemmelse, der resumerer hovedprincipperne for betaling og  

 afspadsering af timer.
 § 5,  stk. 1-6: Svarer til § 9 i  

 Afspadseringscirkulæret af 23. februar 1983.
 § 5,  stk. 7: Svarer til § 13, stk. 2, i  

 Afspadseringscirkulæret af 23. februar 1983.
 § 6,  stk. 1: Svarer til § 9, stk. 6, i  

 Afspadseringscirkulæret af 23. februar 1983.
 § 6,  stk. 2: Ny bestemmelse, der giver adgang til ved  

 lokalaftale at fravige reglen om, at midlertidige timer efter § 16, stk. 1,  

 pkt. 2, i Tjenestetidscirkulæret indgår i årsopgørelsen.
 § 7: Svarer til § 5 i aftale af 10. marts 1986 om indregning af skemalagte  

 vikartimer i det pligtige løntimetal for tjenestemænd i folkeskolen.
 § 8: Ny bestemmelse, der giver adgang til ved lokalaftale at fravige § 7,  

 stk. 1.
 § 9: Er en ny formulering af gældende bestemmelser (overtimer, undertimer  

 og årsopgørelse), som de fremgår af § 2, stk. 2, i Tjenestetidscirkulæret af  

 22. februar 1983 og § 3, stk. 2-3, i Afspadseringscirkulæret af 23. februar  

 1983.
 § 10,  stk. 1-3: Svarer til § 4 i  

 Afspadseringscirkulæret af 23. februar 1983.
 § 10,  stk. 4: Svarer til § 10, stk. 1, i  

 Afspadseringscirkulæret af 23. februar 1983.
 § 10,  stk. 5: Svarer til § 10, stk. 2, i  

 Afspadseringscirkulæret af 23. februar 1983.
 § 11: Svarer til § 5 i Afspadseringscirkulæret af 23. februar 1983.
Ordningen om opsparing af overtimer, som er frivillig for tjenestemanden,  

 kan etableres under de i bestemmelsen nævnte forudsætninger uden særlig  

 begrundelse fra tjenestemandens side.
Det forudsættes endvidere, at der  

 mellem tjenestemanden og ansættelsesmyndigheden kan opnås enighed om  

 tidspunktet for afspadsering.
 Aftaler mellem tjenestemanden og ansættelsesmyndigheden i medfør af § 11  

 skal dog respektere eventuelle aftaler indgået mellem den lokale kreds af  

 Danmarks Lærerforening og kommunalbestyrelsen i henhold til § 6, stk. 2, samt  

 §§ 12 og 14. Aftaler indgået i henhold til § 11 kan dog fortsætte, selv om  

 der senere bliver indgået aftaler i henhold til § 6, stk. 2, samt §§ 12 og  

 14.
 For at en aftale mellem tjenestemanden og ansættelsesmyndigheden i henhold  

 til § 11 kan omfatte midlertidige timer, jf. § 16, stk. 1, pkt. 1, i  

 tjenestetidscirkulæret og overskydende timer fra skemalagte vikartimer, jf. §  

 16 a, stk. 3, sidste punktum, i samme aftale, forudsættes det, at der er  

 indgået aftale mellem den lokale kreds af Danmarks Lærerforening og  

 kommunalbestyrelsen i henhold til § 6, stk. 1, og § 8 om, at sådanne timer  

 indgår i lærerens årsopgørelse.
 § 12: Ny bestemmelse, der giver adgang til ved lokalaftale at afvikle  

 fremkomne overtimer med betaling i stedet for med afspadsering.
 § 13,  stk. 1-3: Svarer til § 7 i  

 Afspadseringscirkulæret af 23. februar 1983.
 § 13,  stk. 4: Svarer til § 10, stk. 2, i  

 Afspaderingscirkulæret af 23. februar 1983 for så vidt angår undertimer.
 § 14: Ny bestemmelse, der giver adgang til ved lokalaftale at suspendere  

 afspadseringsordningen.
 § 15,  stk. 1-5: Svarer til § 8 i  

 Afspadseringscirkulæret af 23. februar 1983.
 § 15,  stk. 6-7: Svarer til § 10, stk. 3 og 4, i  

 Afspadseringscirkulæret af 23. februar 1983 for så vidt angår overtimer.
 § 15,  stk. 8-10: Nye bestemmelser om beregning af  

 betalingen af overtimer i fast skema som følge af indførelsen af  

 suspensionsmuligheden i § 14.
 § 16,  stk. 1-2: Svarer til § 11 i  

 Afspadseringscirkulæret af 23. februar 1983.
 § 16,  stk.3: Ny bestemmelse, hvorefter også  

 skoleledere får betaling for midlertidige undervisningstimer tillagt efter §  

 16, stk. 1, pkt. 1, for timer læst ud over det pligtige løntimetal.
 Bilag til aftalen:
 Bilaget om årsopgørelsen svarer til bestemmelserne i § 2 i  

 Tjenestetidscirkulæret af 22. februar 1983.
Bemærkninger til bilaget § 1: Ansættelsesmyndigheden fastsætter selv hvert år tidspunktet for  

 opgørelsen.
 § 2,  stk. 1, pkt. 2: En eventuel forhøjelse af det  

 ugentlige løntimetal i løbet af skoleåret for en tjenestemand, der er tillagt  

 mindre end det ugentlige pligtige løntimetal minus en løntime, beregnes på  

 grundlag af det hidtil faktisk opgjorte ugentlige løntimetal.
§ 2,  stk. 1, pkt. 3: Nedsættelse af en lærers  

 ugentlige løntimetal i løbet af skoleåret kan f.eks. foretages, hvis alle  

 elever er ophørt med undervisning i et valgfag, eller hvis en  

 specialundervisningselev fraflytter skolen og lignende.
Hvis det ugentlige  

 løntimetal kommer ned under det pligtige løntimetal minus en løntime, skal  

 der kun ske nedsættelse til det pligtige timetal minus en løntime.  

 Tjenestemanden er dog forpligtet til at læse midlertidige timer som anført i  

 § 2, stk. 2 i cirkulæret af 15. juli 1988 om aflønning af folkeskolens  

 tjenestemænd og afvikling af overtimer og undertimer i folkeskolen.  

 Tilsvarende gælder, hvis nedsættelsen sker efter opgørelsestidspunktet.
 Udviser opgørelsen af løntimetallet ved en tjenestemands fratræden, jf. §  

 3 færre timer end det pligtige timetal, skal der ikke ske fradrag i  

 tjenestemandens løn.
§§ 3 og 4: Opgørelse i forbindelse med en tjenestemands fratræden eller  

 tiltræden foretages i overensstemmelse med eksemplerne i underbilaget.  

 Udgangspunktet for opgørelsen er, at et skoleår omfatter 200 skoledage uanset  

 det faktiske antal dage det pågældende år.
Opgørelsen for den enkelte lærer  

 sker på grundlag af det faktiske antal dage,læreren er ansat på skolen.
 P.m.v.
 e.b.
Marianne Mulvad fm.
 Bilag.
 Bilag er udeladt her.
