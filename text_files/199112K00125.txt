Nr LSF 125 Forslag til Lov om godtgørelse vedrørende erhvervsvirksomheders udgifter  

 til administration af skatter og afgifter Fremsat af skatteministeren (Fogh Rasmussen) den 27. november 1991 Vedtaget ved tredjebehandling den 20. december 1991 Lov nr. 893 af 21/12/1991 § 1. Til skattepligtige personer, der driver selvstændig erhvervsvirksomhed, som i overvejende grad er afgiftspligtig efter momsloven eller lov om afgift af lønsum m.v., kan der ydes en årlig godtgørelse på 6.000 kr., hvis den pågældende ikke har nogen ansatte.
Hvis den pågældende har ansatte, nedsættes godtgørelsen med 2.000 kr. ganget med antallet af fuldtidsbeskæftigede ansatte i virksomheden.
Hvis den pågældende driver flere virksomheder, afhænger nedsættelsen af det samlede antal fuldtidsbeskæftigede ansatte i virksomhederne.
For virksomheder med ansatte sker beregningen på grundlag af virksomhedens ATP-bidrag i det pågældende indkomstår.
 Stk. 2. Godtgørelsen kan ikke overstige 2,5 pct. af den  

 skattepligtiges overskud af selvstændig erhvervsvirksomhed i indkomståret  

 opgjort efter reglerne i § 4, stk. 1, i lov om investeringsfonds med tillæg  

 af udgifter til løn, som er A-indkomst for modtageren efter § 43, stk. 1, i  

 lov om opkrævning af indkomst- og formueskat for personer m.v. (kildeskat).  

 Godtgørelse efter denne lov medregnes ikke ved opgørelsen.
Stk. 3. Hvis den skattepligtige driver en selvstændig virksomhed  

 som nævnt i stk. 1 sammen med andre, er det alene denne virksomheds forhold,  

 der er afgørende for, om der kan opnås godtgørelse for virksomheden.  

 Godtgørelsen beregnes efter reglerne i stk. 1, 1., 2. og 4. pkt., og kan ikke  

 overstige 2,5 pct. af denne virksomheds overskud opgjort og korrigeret som i  

 stk. 2, dog uden skattemæssige af- og nedskrivninger.
Godtgørelsen fordeles  

 ligeligt imellem indehaverne af virksomheden uden hensyn til ejerandelenes  

 størrelse.
Hvis antallet af indehavere er større end 10, ydes der ikke  

 godtgørelse for denne virksomhed.
Virksomhedens antal ansatte og indkomsten  

 ved virksomheden tages ikke i betragtning ved beregning af en eventuel  

 yderligere godtgørelse efter stk. 1. Den samlede godtgørelse til en  

 skattepligtig i et indkomstår kan dog ikke overstige 6.000 kr.
Stk. 4. Godtgørelsen medregnes ved opgørelsen af modtagerens  

 skattepligtige indkomst for det pågældende indkomstår.
Godtgørelsen modregnes  

 i den skattepligtiges slutskat efter de regler, der er angivet i § 60, stk.  

 1, i lov om opkrævning af indkomst- og formueskat for personer m.v.  

 (kildeskat), på samme måde som de i bestemmelsen nævnte beløb.
 Stk. 5. Skatteministeren kan fastsætte nærmere regler om lovens  

 administration, herunder om, hvilke oplysninger den skattepligtige skal  

 afgive, for at godtgørelsen kan fastsættes.
Stk. 6. Skatteministeren eller den, ministeren bemyndiger dertil,  

 træffer afgørelser efter denne lov, herunder afgørelser i sager om klage over  

 beregningen af godtgørelser.
Skatteministeren kan fastsætte regler om  

 adgangen til at klage over afgørelserne, herunder om, at afgørelserne ikke  

 kan indbringes for højere administrativ myndighed.
 § 2. Med bøde straffes den, der forsætligt eller groft uagtsomt  

 afgiver urigtige eller vildledende oplysninger til brug for beregningen af  

 godtgørelsen.
 Stk. 2. I forskrifter, der udstedes i medfør af loven, kan der  

 fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 § 3. Skatteministeren eller den, han bemyndiger dertil, kan  

 tilkendegive den pågældende, at sagen kan afgøres uden retslig forfølgning,  

 såfremt han erkender sig skyldig i overtrædelsen og erklærer sig rede til  

 inden for en nærmere angivet frist, der efter begæring kan forlænges, at  

 betale en i tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelsen i retsplejeloven om indhold af anklageskrift i politisager  

 tilsvarende anvendelse.
 Stk. 3. Betales bøden i rette tid, eller bliver den efter  

 vedtagelse inddrevet eller afsonet, bortfalder videre forfølgning.
Stk. 4. Når sager om de i § 2 nævnte overtrædelser indbringes for  

 domstolene, behandles de som politisager.
Retsmidlerne i retsplejelovens  

 kapitel 73 kan anvendes i samme omfang som i statsadvokatsager.
 § 4. Loven træder i kraft den 1. januar 1992 og finder anvendelse  

 for indkomståret 1991 og senere indkomstår.
 § 5. Loven gælder ikke for Færøerne og Grønland.
Oprindeligt fremsat forslag § 1. Til skattepligtige personer, der driver selvstændig erhvervsvirksomhed, som i overvejende grad består i afsætning af momspligtige varer og ydelser, kan der ydes en årlig godtgørelse på 6.000 kr., hvis den pågældende ikke har nogen ansatte.
Hvis den pågældende har ansatte, nedsættes godtgørelsen med 2.000 kr. ganget med antallet af fuldtidsbeskæftigede ansatte i virksomheden.
Hvis den pågældende driver flere virksomheder, afhænger nedsættelsen af det samlede antal fuldtidsbeskæftigede ansatte i virksomhederne.
For virksomheder med ansatte sker beregningen på grundlag af virksomhedens ATP-bidrag i det pågældende indkomstår.
Stk. 2. Godtgørelsen kan ikke overstige 2,5 pct. af den  

 skattepligtiges overskud af selvstændig erhvervsvirksomhed i indkomståret  

 opgjort efter reglerne i § 4, stk. 1, i lov om investeringsfonds med tillæg  

 af lønudgifter.
Godtgørelse efter denne lov medregnes ikke ved opgørelsen.
Stk. 3. Hvis den skattepligtige driver en selvstændig virksomhed  

 som nævnt i stk. 1 sammen med andre, er det alene denne virksomheds forhold,  

 der er afgørende for, om der kan opnås godtgørelse for virksomheden.  

 Godtgørelsen beregnes efter reglerne i stk. 1, 1., 2. og 4. pkt., og kan ikke  

 overstige 2,5 pct. af denne virksomheds overskud, opgjort og korrigeret som i  

 stk. 2, dog uden skattemæssige af- og nedskrivninger.
Godtgørelsen fordeles  

 ligeligt imellem indehaverne af virksomheden uden hensyn til ejerandelenes  

 størrelse.
Hvis antallet af indehavere er større end 10, ydes der ikke  

 godtgørelse for denne virksomhed.
Virksomhedens antal ansatte og indkomsten  

 ved virksomheden tages ikke i betragtning ved beregning af en eventuel  

 yderligere godtgørelse efter stk. 1. Den samlede godtgørelse til en  

 skattepligtig i et indkomstår kan dog ikke overstige 6.000 kr.
 Stk. 4. Godtgørelsen medregnes ved opgørelsen af modtagerens  

 skattepligtige indkomst for det pågældende indkomstår.
Stk. 5. Skatteministeren fastsætter nærmere regler for indgivelse  

 af anmodning om godtgørelse efter denne lov, herunder om hvilke oplysninger,  

 der skal ledsage anmodningen.
Skatteministeren fastsætter endvidere de  

 nærmere regler om lovens administration, herunder om udbetaling af  

 godtgørelsen og om klageadgang.
Skatteministeren kan bestemme, at afgørelser  

 efter denne lov ikke kan indbringes for højere administrativ myndighed.
 § 2. Med bøde straffes den, der forsætligt eller groft uagtsomt  

 afgiver urigtige eller vildledende oplysninger til brug for beregningen af  

 godtgørelsen.
 Stk. 2. I forskrifter, der udstedes i medfør af loven, kan der  

 fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 § 3. Skatteministeren eller den, han bemyndiger dertil, kan  

 tilkendegive den pågældende, at sagen kan afgøres uden retslig forfølgning,  

 såfremt han erkender sig skyldig i overtrædelsen og erklærer sig rede til  

 inden for en nærmere angivet frist, der efter begæring kan forlænges, at  

 betale en i tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelsen i retsplejeloven om indhold af anklageskrift i politisager  

 tilsvarende anvendelse.
 Stk. 3. Betales bøden i rette tid, eller bliver den efter  

 vedtagelse inddrevet eller afsonet, bortfalder videre forfølgning.
Stk. 4. Når sager om de i § 2 nævnte overtrædelser indbringes for  

 domstolene, behandles de som politisager.
Retsmidlerne i retsplejelovens  

 kapitel 73 kan anvendes i samme omfang som i statsadvokatsager.
 § 4. Loven træder i kraft den 1. januar 1992 og finder anvendelse  

 for indkomståret 1991 og senere indkomstår.
 § 5. Loven gælder ikke for Færøerne og Grønland.
Bemærkninger til lovforslaget Almindelige bemærkninger Det foreslås, at der indføres en særlig godtgørelse for små personligt  

 ejede erhvervsvirksomheder som kompensation for udarbejdelse af skatte- og  

 afgiftsregnskaber til det offentlige.
Den byrde og de udgifter, som pligten  

 til at udarbejde sådanne regnskaber medfører, er ofte forholdsmæssigt langt  

 mere tyngende for små virksomheder end for de større virksomheder.
 Godtgørelsen foreslås beregnet efter tilsvarende retningslinier, som  

 gælder for den moderationsordning, der findes i lov om arbejdsmarkedsbidrag,  

 som samtidig foreslås ophævet, jf. forslag til lov om ophævelse af lov om  

 arbejdsmarkedsbidrag og om ændring af merværdiafgiftsloven (momsloven)  

 (Tillægsmoms på 3 pct.).
 F.eks. vil godtgørelsen for en virksomhed med 1 ansat (foruden ejeren)  

 udgøre 4.000 kr., forudsat overskuddet før renter tillagt lønudgiften  

 overstiger 160.000 kr., mens den tilsvarende grænse under gældende regler er  

 et arbejdsmarkedsbidragsgrundlag på 160.000 kr.
 Godtgørelsen foreslås forbeholdt skattepligtige ejere af selvstændige  

 virksomheder, som i overvejende grad driver momspligtig virksomhed.
Vedrørende de ikke-momsregistrerede virksomheder, der hidtil har betalt  

 arbejdsmarkedsbidrag efter moms-metoden, henvises til forslag til lov om  

 ændring af lov om lønsumsafgift for virksomheder indenfor den finansielle  

 sektor.
Ifølge nævnte lovforslag skal disse virksomheder svare lønsumsafgift,  

 der dog ikke omfatter værdien af ejerens egen arbejdsindsats, hvilket er  

 begrundelsen for, at de ikke er omfattet af den foreslåede  

 godtgørelsesordning.
Provenumæssige konsekvenser Det skønnes, at udgiften til den foreslåede godtgørelse vil andrage ca.  

 650 mill.kr. på helårsbasis.
Godtgørelsen er skattepligtig.
For finansåret  

 1992 ventes ligeledes en udgift på ca. 650 mill.kr.
Administrative konsekvenser Lovforslagets administrative konsekvenser er omtalt i forslag til lov om  

 ophævelse af lov om arbejdsmarkedsbidrag og om ændring af  

 merværdiafgiftsloven (momsloven) (Tillægsmoms på 3 pct.). Der henvises derfor  

 til nævnte lovforslag.
Bemærkninger til lovforslagets enkelte bestemmelser Til § 1 Det foreslås, at godtgørelsen kan gives til personer, der driver  

 selvstændig virksomhed, som i overvejende grad afsætter momspligtige varer og  

 ydelser.
Der er således tale om samme person- og virksomhedskreds, som kan  

 opnå moderation efter lov om arbejdsmarkedsbidrag, bortset fra personer, der  

 driver personligt ejet, ikke-momsregistreret virksomhed eller momsregistreret  

 virksomhed, som i overvejende grad afsætter ikke-momspligtige ydelser.
Om virksomheden i overvejende grad afsætter momspligtige varer og ydelser,  

 må afgøres ved en samlet bedømmelse af virksomheden.
Kravet vil f.eks. være  

 opfyldt, hvis hovedparten af virksomhedens omsætning, overskud og  

 arbejdsindsats vedrører den momspligtige andel.
Hvis virksomheden  

 hovedsagelig beskæftiger sig med handel, håndværk eller lignende, vil  

 betingelsen være opfyldt, da alle varer og håndværksmæssige ydelser er  

 omfattet af momspligten.
Hvis virksomheden derimod hovedsagelig afsætter  

 ydelser, der er undtaget fra afgiftspligten efter momslovens § 2, stk. 3, kan  

 der kun opnås godtgørelse, hvis virksomheden er frivilligt registreret efter  

 momslovens § 6.
Antallet af ansatte foreslås ligesom i arbejdsmarkedsbidragsloven beregnet  

 på grundlag af virksomhedens indbetaling af ATP-bidrag, som på årsbasis kan  

 omregnes til antal fuldtidsansatte.
Størrelsen af godtgørelsen svarer også  

 til den nugældende moderationsordning, idet det foreslås, at den skal udgøre  

 henholdsvis 0 kr., 2.000 kr., 4.000 kr. og 6.000 kr. for virksomheder med  

 henholdsvis 3, 2, 1 eller 0 ansatte.
Da virksomhederne ofte har varierende  

 beskæftigelse i årets løb, vil godtgørelsen i praksis som regel være et  

 beløb, der ligger i intervallerne imellem de pågældende beløb, da det er den  

 gennemsnitlige beskæftigelse i indkomståret, der er afgørende.
For at begrænse udbetaling af godtgørelse til personer, som kun driver  

 erhvervsmæssig virksomhed i beskedent omfang, foreslås det, at godtgørelsen  

 højst skal kunne udbetales med et beløb, der svarer til 2,5 pct. af den  

 pågældendes investeringsfondsgrundlag (dvs. overskud med tillæg af  

 renteudgifter o.lign. og fradrag for tilsvarende indtægter) med tillæg af  

 virksomhedens lønudgifter.
Den tilsvarende regel i arbejdsmarkedsbidragsloven  

 går ud på, at moderationen ikke kan overstige bidragsforpligtelsen, dvs. 2,5  

 pct. af grundlaget for arbejdsmarkedsbidraget.
 For skattepligtige, der driver flere virksomheder, foreslås det, at  

 samtlige virksomheder under et skal indgå i bedømmelsen af, om den pågældende  

 skattepligtige kan opnå godtgørelse og i beregningen af godtgørelsens  

 størrelse.
For virksomheder med flere ejere foreslås det, at godtgørelsen beregnes  

 alene på grundlag af denne virksomheds forhold, og at en eventuel godtgørelse  

 fordeles ligeligt til ejerne.
Der ydes dog ikke godtgørelse, hvis antallet af  

 ejere er større end 10. Det foreslås desuden, at der ikke skal tages hensyn  

 til denne godtgørelse og denne virksomhed ved beregning af eventuel  

 godtgørelse for andre virksomheder.
Den samlede godtgørelse til en  

 skattepligtig i et indkomstår skal dog ikke kunne overstige 6.000 kr.
 Det foreslås desuden, at godtgørelsesbeløbet skal være skattepligtigt  

 ligesom den nuværende moderation efter arbejdsmarkedsbidragsloven.
 Det foreslås endvidere, at skatteministeren skal kunne fastsætte nærmere  

 regler for, til hvilken myndighed og i hvilken form anmodning om godtgørelse  

 skal indgives, og om hvilke oplysninger der skal ledsage anmodningen.  

 Skatteministeren skal desuden kunne fastsætte regler om, hvorledes og hvornår  

 godtgørelsen skal udbetales og om klageadgang.
 Efter den nugældende ordning modregnes moderationsbeløbet i det beløb, som  

 virksomheden skal indbetale i arbejdsmarkedsbidrag.
Det er hensigten at tilvejebringe et godtgørelsessystem, der er så enkelt  

 som muligt, og som medfører mindst muligt besvær for de  

 godtgørelsesberettigede.
Der stiles derfor imod, at ordningen i videst muligt  

 omfang skal baseres på EDB, og at beregningen af godtgørelsesbeløbet skal  

 foretages sammen med skatteberegningen og udelukkende eller hovedsagelig på  

 grundlag af oplysninger, som det offentlige i forvejen kommer i besiddelse  

 af.
Det er desuden tanken, at ansøgning og eventuelle yderligere oplysninger  

 skal indgives sammen med selvangivelsen, eventuelt ved særlige felter på  

 denne.
Godtgørelsen kan herefter normalt afregnes i forbindelse med  

 årsopgørelsen, hvor den kan modregnes i den skattepligtiges slutskat.
Den  

 første gang godtgørelsen skal udbetales, er det imidlertid ikke sandsynligt,  

 at beregningen kan baseres på en fuldt udbygget EDB-mæssig løsning, da dette  

 forudsætter visse ændringer af de eksisterende EDB-systemer.
Til §§ 2 og 3 Bestemmelserne svarer til straffebestemmelserne i skatte- og  

 afgiftslovene.
Til § 4 Det foreslås, at godtgørelsen første gang skal udbetales på grundlag af  

 virksomhedernes beskæftigelse og skattemæssige regnskab i indkomståret 1991.
Efter 2. behandling den 17. december 1991 § 1. Til skattepligtige personer, der driver selvstændig erhvervsvirksomhed, som i overvejende grad består i afsætning af momspligtige varer og ydelser, kan der ydes en årlig godtgørelse på 6.000 kr., hvis den pågældende ikke har nogen ansatte.
Hvis den pågældende har ansatte, nedsættes godtgørelsen med 2.000 kr. ganget med antallet af fuldtidsbeskæftigede ansatte i virksomheden.
Hvis den pågældende driver flere virksomheder, afhænger nedsættelsen af det samlede antal fuldtidsbeskæftigede ansatte i virksomhederne.
For virksomheder med ansatte sker beregningen på grundlag af virksomhedens ATP-bidrag i det pågældende indkomstår.
 Stk. 2. Godtgørelsen kan ikke overstige 2,5 pct. af den  

 skattepligtiges overskud af selvstændig erhvervsvirksomhed i indkomståret  

 opgjort efter reglerne i § 4, stk. 1, i lov om investeringsfonds med tillæg  

 af udgifter til løn, som er A-indkomst for modtageren efter § 43, stk. 1, i  

 lov om opkrævning af indkomst- og formueskat for personer m.v. (kildeskat).  

 Godtgørelse efter denne lov medregnes ikke ved opgørelsen.
Stk. 3. Hvis den skattepligtige driver en selvstændig virksomhed  

 som nævnt i stk. 1 sammen med andre, er det alene denne virksomheds forhold,  

 der er afgørende for, om der kan opnås godtgørelse for virksomheden.  

 Godtgørelsen beregnes efter reglerne i stk. 1, 1., 2. og 4. pkt., og kan ikke  

 overstige 2,5 pct. af denne virksomheds overskud opgjort og korrigeret som i  

 stk. 2, dog uden skattemæssige af- og nedskrivninger.
Godtgørelsen fordeles  

 ligeligt imellem indehaverne af virksomheden uden hensyn til ejerandelenes  

 størrelse.
Hvis antallet af indehavere er større end 10, ydes der ikke  

 godtgørelse for denne virksomhed.
Virksomhedens antal ansatte og indkomsten  

 ved virksomheden tages ikke i betragtning ved beregning af en eventuel  

 yderligere godtgørelse efter stk. 1. Den samlede godtgørelse til en  

 skattepligtig i et indkomstår kan dog ikke overstige 6.000 kr.
Stk. 4. Godtgørelsen medregnes ved opgørelsen af modtagerens  

 skattepligtige indkomst for det pågældende indkomstår.
Godtgørelsen modregnes  

 i den skattepligtiges slutskat efter de regler, der er angivet i § 60, stk.  

 1, i lov om opkrævning af indkomst- og formueskat for personer m.v.  

 (kildeskat), på samme måde som de i bestemmelsen nævnte beløb.
 Stk. 5. Skatteministeren kan fastsætte nærmere regler om lovens  

 administration, herunder om, hvilke oplysninger den skattepligtige skal  

 afgive, for at godtgørelsen kan fastsættes.
Stk. 6. Skatteministeren eller den, ministeren bemyndiger dertil,  

 træffer afgørelser efter denne lov, herunder afgørelser i sager om klage over  

 beregningen af godtgørelser.
Skatteministeren kan fastsætte regler om  

 adgangen til at klage over afgørelserne, herunder om, at afgørelserne ikke  

 kan indbringes for højere administrativ myndighed.
 § 2. Med bøde straffes den, der forsætligt eller groft uagtsomt  

 afgiver urigtige eller vildledende oplysninger til brug for beregningen af  

 godtgørelsen.
 Stk. 2. I forskrifter, der udstedes i medfør af loven, kan der  

 fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 § 3. Skatteministeren eller den, han bemyndiger dertil, kan  

 tilkendegive den pågældende, at sagen kan afgøres uden retslig forfølgning,  

 såfremt han erkender sig skyldig i overtrædelsen og erklærer sig rede til  

 inden for en nærmere angivet frist, der efter begæring kan forlænges, at  

 betale en i tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelsen i retsplejeloven om indhold af anklageskrift i politisager  

 tilsvarende anvendelse.
 Stk. 3. Betales bøden i rette tid, eller bliver den efter  

 vedtagelse inddrevet eller afsonet, bortfalder videre forfølgning.
Stk. 4. Når sager om de i § 2 nævnte overtrædelser indbringes for  

 domstolene, behandles de som politisager.
Retsmidlerne i retsplejelovens  

 kapitel 73 kan anvendes i samme omfang som i statsadvokatsager.
 § 4. Loven træder i kraft den 1. januar 1992 og finder anvendelse  

 for indkomståret 1991 og senere indkomstår.
 § 5. Loven gælder ikke for Færøerne og Grønland.
