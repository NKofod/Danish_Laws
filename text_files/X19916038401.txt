I medfør af bestemmelserne i mønstringsbekendtgørelsen skal  

 hyrekontrakt/bemandingsskema udfyldes og indsendes for hver på- eller  

 afmønstring.
Søfartsstyrelsen kan i medfør af bekg.'s § 12, stk. 3, tillade  

 afvigelser for så vidt angår passagerskibe i regelmæssig fart og skibe til  

 særlige formål med hyppige havneophold.
Vedørende dispensation for mønstringsbestemmelserne Med henvisning til derom fremsat anmodning af 19. december 1990 fremsendes  

 vedlagt Søfartsstyrelsens tilladelse til at selskabet kan fravige visse  

 bestemmelser i bekendtgørelse nr. 351 af 10. juli 1978 om søfartsbøger og om  

 mønstring af søfarende m.v..
Som det fremgår af tilladelsen, skal hyrekontrakter/bemandingsskemaer  

 udfyldes ved fratræden som følge af bl.a. ferie.
Opmærksomheden skal i denne  

 anledning henledes på, at bestemmelserne i ferielovgivningen bevirker, at  

 hyrekontrakter/bemandingsskemaer med en påmønstringsdato, der er ældre end 1  

 år, næppe kan forekomme i en skibsbemandingsliste.
 En fotokopi af tilladelsen skal opbevares om bord i hvert af de af  

 tilladelsen omfattede skibe.
 Det bemærkes, at selskabet til enhver tid skal kunne stille oplysninger om  

 skibsmandskab og skib til rådighed for Søfartsstyrelsen, jfr. § 7, stk. 1, i  

 lov om mønstring af søfarende, jfr. lovbekendtgørelse nr. 580 af 29.  

 september 1988.
 I medfør af § 12, stk. 3, i bekendtgørelse nr. 351 af 10. juli 1978 om  

 søfartsbøger og om mønstring af søfarende m.v., tillader Søfartsstyrelsen  

 herved, at udfyldning af hyrekontrakter/bemandingsskemaer undlades for det  

 faste mandskab, der er antaget til tjeneste i nedennævnte skibe, ved  

 fratræden for afvikling af fridage samt i tilfælde af sygdom af kortere  

 varighed og under forudsætning af, at ansættelsesforholdet i henhold til den  

 ved forhyringen indgåede aftale fortsat består:
 Ved fratræden som følge af ferie eller sygdom af længere varighed skal  

 hyrekontrakt/bemandingsskema udfyldes og indsendes efter bekendtgørelsens  

 regler.
 Det er en forudsætning for tilladelsen, at ovennævnte last- og  

 passagerskibe er beskæftiget i regelmæssig fart som anført ud for hvert  

 enkelt skib.
 Det bemærkes, at skibenes besætning til enhver tid i søen skal være i  

 overensstemmelse med de derom gældende regler, at personer under 16 år ikke  

 må ansættes til tjeneste om bord, at skibsfører og søfarende skal være  

 lægeundersøgt som foreskrevet i den til enhver tid gældende bekendtgørelse om  

 lægeundersøgelse for af søfarende, for tiden bekendtgørelse nr. 400 af 7.  

 juni 1989, samt at søfartsbøger skal udfyldes, således at de udviser den  

 effektive fartstid, eller denne skal fremgå af et ved fratrædelsen udfyldt  

 fartstidsbevis, der indsættes i søfartsbogen.
 Tilladelsen er gældende indtil videre og vil kunne tilbagekaldes, såfremt  

 forholdene efter Søfartsstyrelsens skøn giver anledning dertil.
