Bortforpagters advokat sendte en aftale om salg af bageriet og spurgte, om  

 de ønskede at gøre deres forkøbsret gældende.
I  

 benægtende fald skulle de fratræde forpagtningen den 31. december  

 2000 ifølge tidligere opsigelse.
Bageriet blev afleveret med alt  

 tilhørende udstyr.
Ægteparret havde købt visse effekter, som den nye ejer ikke  

 ville overtage, og som derfor blev opmagasineret, da der ikke var  

 interesserede købere.
Det drejede sig blandt andet om 3 fryseskabe, 4  

 køleskabe, pengeskab, sodavandsskab, opvaskemaskine og 4 stikvogne  

 samt 10 sække mel.
 To måneder senere startede ægteparret et andet bageri, som de  

 havde købt.
 Ankenævnet anerkendte ophøret fra 1. januar 2001, idet:
- Det forpagtede bageri var afleveret i driftsklar stand, dvs. med alle  

 grundlæggende nødvendige driftsmidler, - Der var ikke længere rådighed over lokaler til hverken  

 produktion eller salg, og - Der var ikke adgang til grundlæggende nødvendige  

 driftsmidler som f.eks. professionel bageovn.
Selvstændig erhvervsdrivende  

 forpagtnig   ophør Ankenævnet har behandlet Deres klage for XXX og XXX på  

 møde den 29. november 2001.
Nævnet traf denne A F G Ø R E L S E XXX og XXX kan anses for ophørt med drift af selvstændig  

 virksomhed fra den 31. december 2000.
Derfor er de ikke afskåret fra ret til dagpenge på grund af  

 deres tidligere selvstændige virksomhed XXX.
Retten til dagpenge  

 indtræder fire uger efter ophør med selvstændig  

 virksomhed.
 Det er lagt til grund, at XXX og XXX blev sagt op fra bageriet af  

 bortforpagteren, og at de havde modtaget og afleveret det forpagtede bageri i  

 driftsklar stand, hvilket vil sige med alle grundlæggende  

 nødvendige driftsmidler.
 Det er også lagt til grund, at XXX og XXX fra den 31. december 2000  

 ikke længere havde rådighed over lokaler, der kunne anvendes til  

 bageri.
 Ankenævnet finder, at de driftsmidler, som XXX og XXX opmagasinerede  

 i deres garage, ikke i sig selv kunne danne grundlag for fortsat drift af et  

 bageri, når der ikke var adgang til sådanne nødvendige  

 driftsmidler som f.eks. professionel bageovn.
 Derfor var betingelsen om endeligt ophør ved lukning af XXX opfyldt  

 ved ledighedsmeldingen.
 Ankenævnet ændrer således Arbejdsdirektoratets  

 afgørelse af 19. juni 2001.
 Ankenævnet har bedt kassen om at træffe afgørelse i  

 første instans om, hvorvidt der herefter kan udbetales dagpenge til  

 XXX og XXX.
På ankenævnets vegne XXX XX De kan læse om afgørelsens faktiske og retlige grundlag  

 på de følgende sider.
 Kopi til:
XXX og XXX XXX XXX 1. Sagsforløb Arbejdsdirektoratet fremstillede sagen på denne måde:
 A-kassen modtog den 10. januar 2001 Deres klienters ansøgning om  

 dagpenge, hvor det blev oplyst, at sidste arbejdsdag i deres virksomhed, XXX,  

 var den 31. december 2000.
Bageriet havde Deres klienter forpagtet siden marts 1996, og forpagtningen  

 omfattede forretning, driftsmidler og inventar.
XXX oplyste ved skrivelse af  

 22. januar 2001, at resterende varelager, som udgjorde ca. kr. 10.000,  

 henstod i Deres klienters garage ligesom de driftsmidler og inventar, som  

 ikke skulle tilbageleveres ved fraflytningen og forpagtningens ophør.  

 XXX oplyste endvidere, at varelageret og inventaret forventedes at skulle  

 anvendes i anden bagerforretning, som formentlig ville starte den 1. marts  

 2001.
 På baggrund af denne oplysning traf a-kassen afgørelse den  

 14. februar 2001. A-kassen fandt ved afgørelsen, at Deres klienter  

 ikke var endeligt ophørt, da der fortsat var adgang til restvarelager,  

 driftsmidler og inventar, og at disse skulle benyttes til opstart af  

 tilsvarende virksomhed med start den 1. marts 2001.
De påklagede a-kassens afgørelse på Deres klienters  

 vegne ved skrivelse af 19. februar 2001. I klagen blev det bl.a.  

 fremført, at Deres klienter havde nogle effekter, som den nye ejer af  

 XXX ikke ønskede at overtage, og som nu var opmagasineret i Deres  

 klienters garage.
Disse ting kunne man have valgt at skrotte, gemme eller  

 forsøge at sælge.
Man havde foreløbig valgt at gemme dem,  

 da der ingen interesserede købere var.
Det drejede sig om 3  

 fryseskabe, 4 køleskabe, et pengeskab, et sodavandsskab, en  

 opvaskemaskine, 4 stikvogne, diverse bageplader, kurve til brød og  

 kransekageringe samt 10 sække mel.
 De fandt i klagen, at da disse ting udgjorde en så ubetydelig del af  

 hele det driftsmiddel og inventar, som var forpagtet og nu tilbageleveret,  

 kunne de ikke danne grundlag for fortsat virksomhedsudøvelse.
 De fandt endvidere, at den omstændighed, at Deres klienter muligvis  

 pr.1. marts 2001 købte et bageri, intet havde at gøre med, om  

 de ved lukningen af XXX den 31. december 2000 var endeligt ophørt.
 l skrivelse af 23. februar 2001 ønskede a-kassen oplyst, hvorvidt  

 Deres klienter havde indgået aftale om eller taget tiltag til start af  

 ny virksomhed den 1. marts 2001. Ligeledes skulle det oplyses på  

 hvilket tidspunkt disse tiltag måtte være foretaget.
l skrivelse af 26. februar 2001 oplyste De, at XXX den 4. januar 2001 var  

 til jobsamtale i XXX.
Den 16. januar 2001 underskrev Deres klienter en  

 betinget købsaftale vedrørende et bageri i XXX.
Den 14. februar  

 2001 gik handelen i orden.
De påpegede videre, at der således  

 ikke var tale om, at Deres klienter inden ansøgningen om dagpenge  

 havde indgået aftale om start af ny virksomhed.
Ved skrivelse af 1. marts 2001 fastholdt a-kassen afslaget på  

 dagpenge.
Det blev fortsat lagt til grund, at Deres klienter ikke havde  

 overdraget det resterende varelager, som udgjorde kr. 10.000, og som henstod  

 i Deres klienters garage sammen med diverse driftsmidler og inventar.  

 Herudover fandt XXX ikke, at Deres klienter kunne stå til  

 rådighed for arbejdsmarkedet, hvis der var indgået aftale om  

 køb af et bageri med overtagelse ca.1. marts 2001.
 De har ved brev af 5. marts 2001 klaget over a-kassens afgørelse af  

 1. marts 2001. De har heri konkluderet, at Deres klient ophørte  

 med den selvstændige virksomhed den 31. december 2001, at Deres  

 klient var til rådighed for arbejdsmarkedet og, at virksomheden  

 er ophørt mere end midlertidigt, da de ikke salgbare rester af  

 virksomheden ikke kan danne grundlag for fortsat  

 virksomhedsudøvelse.
 Idet a-kassen fastholdt afgørelsen af 1. marts 2001, blev sagen  

 oversendt til direktoratet den 14. marts 2001.
 Sekretariatet er enig i fremstillingen.
2. Arbejdsdirektoratets afgørelse Direktoratet traf den 19. juni 2001 denne afgørelse:
 Deres klienter opfylder ikke betingelserne for at være ophørt  

 med at drive selvstændig virksomhed den 31. december 2000.
Begrundelse Ad ophør med selvstændig virksomhed Dagpenge kan kun udbetales til et medlem, der er ledigt.
En  

 selvstændig erhvervsdrivende anses for ledig, når det personlige  

 arbejde i virksomheden er ophørt mere end midlertidigt.
Der henvises  

 til § 57, stk. 1, 1. punktum, og stk. 3, i lov om  

 arbejdsløshedsforsikring m.v.
 De nærmere regler om ophør med drift af selvstændig  

 virksomhed findes i dagældende bekendtgørelse nr. 294 af 19. maj  

 1998 om ophør med udøvelse af selvstændig virksomhed som  

 hovedbeskæftigelse (som nu har nr. 165 af 13. marts 2001).
 Af § 2 i bekendtgørelsen fremgår det, at det personlige  

 arbejde anses for ophørt mere end midlertidigt, når medlemmet  

 opfylder en af betingelserne i §§ 3 - 13.
 For at [medlemmet vil, AMAs tilføjelse] kunne anses for  

 ophørt mere end midlertidigt, skal hele virksomheden være  

 endeligt overdraget eller lukket, jf. § 3, stk. 1, i  

 bekendtgørelsen.
 Af § 3, stk. 2, fremgår det videre, at et medlem kan anses for  

 ophørt fra et tidligere tidspunkt end den endelige overdragelse eller  

 lukning, hvis medlemmet dokumenterer at være afskåret fra fortsat  

 at drive virksomheden.
Direktoratet har ved afgørelsen lagt vægt på, at det  

 resterende varelager, som udgjorde ca. 10.000 kr., samt de driftsmidler og  

 inventar, som ikke skulle tilbageleveres ved fraflytningen, henstod i Deres  

 klienters garage.
En del af bageriets inventar var derfor fortsat intakt,  

  således at det kunne danne grundlag for fortsat erhvervsvirksomhed,  

 hvilket alene var afhængig af Deres klienters beslutning herom.
 Direktoratet har endvidere lagt vægt på Deres klients  

 oplysning af 25. januar 2001 om, at både varelageret og inventaret  

 forventedes at skulle bruges i en anden bagerforretning, som Deres klienter  

 forventede at ville starte den 1. marts 2001. Endelig har direktoratet lagt  

 vægt på Deres oplysninger om, at Deres klienter rent faktisk  

 allerede den 16. januar 2001 havde indgået en betinget aftale om  

 køb af et bageri i XXX, og at tiltagene hertil var taget ca. 1 uge  

 før.
 Spørgsmålet om at være endeligt ophørt med at  

 drive en selvstændig virksomhed afgøres således ikke alene  

 på grundlag af, om vedkommende rent faktisk ikke længere  

 beskæftiger sig med virksomhedens drift, men også på  

 grundlag af, om de formelle betingelser i lovens § 57, stk. 3, og i  

 bekendtgørelse om ophør med drift af selvstændig  

 virksomhed som hovedbeskæftigelse er opfyldt.
 Direktoratet tilføjede:
Øvrige bemærkninger Ad rådighed Idet direktoratet bemærker, at det ingen betydning har for  

 vurderingen af, hvorvidt Deres klienter kan anses for at være  

 ophørt, kan direktoratet oplyse, at et ledigt medlem kan få  

 dagpenge, hvis medlemmet står til rådighed for arbejdsmarkedet.  

 Dette fremgår af § 2 i direktoratets bekendtgørelse nr. 1353 af  

 20. december 2000 om rådighed  

 (rådighedsbekendtgørelsen).
 Ifølge § 28, stk. 1, nr. 2, og stk. 4, i samme  

 bekendtgørelse kan et medlem ikke få dagpenge, hvis medlemmet  

 bringer sit arbejde til ophør, fordi medlemmet f.eks. skal  

 påbegynde selvstændig erhvervsvirksomhed.
 Ifølge direktoratets praksis, som er beskrevet i direktoratets  

 vejledning nr. 189 af 20. december 2000 om rådighed, forudsætter  

 anvendelse af bestemmelsen, at der er årsagssammenhæng mellem  

 medlemmets ophør og medlemmets fremtidsplaner eller fremtidige  

 forpligtelser.
 Der skal endvidere være tale om en såkaldt mellemperiode  

 mellem ophøret og påbegyndelsen af aktiviteten.
3. Klagen til ankenævnet De skrev den 29. juni 2001:
 "Vi skal herved påklage den af Arbejdsdirektoratet foretagne  

 afgørelse af 19. d.m.
 Udover de i sagen værende akter vil vi blot anføre  

 følgende:
a) 	Medlemmet har været afskåret fra at drive virksomheden,  

 da denne er overtaget af en anden bager.
Medlemmets virksomhed er  

 således lukket og personalet opsagt.
 b) 	Denne bager har ikke ønsket at overtage det omtalte  

 varelager og inventar.
 c) 	Disse "småting" kan ikke danne grundlag for fortsat  

 virksomhedsudøvelse.
 d) 	Man har stået til rådighed for arbejdsmarkedet, hvilket  

 er bevist ved jobsamtale.
 e) 	Den omstændighed, at en ledig forsøger at skaffe sig  

 en beskæftigelse selv, skal ikke straffes.
f) 	Efter ophør af selvstændig virksomhed har man  

 været jobsøgende og har, som det er omtalt, købt en anden  

 bagerforretning.
Dette har direktoratet bl.a. brugt som begrundelse for  

 afslaget.
Der hersker jo ikke tvivl om, at medlemmet har været til  

 rådighed for arbejdsmarkedet; at købet af en anden  

 bagerforretning kommer umiddelbart efter ophøret, er jo ganske  

 tilfældigt.
Dette kunne lige så godt være sket efter 1  

 år eller måske slet ikke.
g) 	Direktoratet bruger endvidere § 28, stk. 1, nr. 2, og stk. 4, i  

 rådighedsbekendtgørelsen som dokumentation.
Denne dokumentation  

 er intet værd, da medlemmet ved ophør af virksomhed ikke vidste,  

 at man senere kom til at påbegynde selvstændig  

 virksomhed.
 Vi har dokumenteret, at medlemmet er ophørt med selvstændig  

 virksomhed, at medlemmet har stået til rådighed for  

 arbejdsmarkedet, at medlemmet ikke ved ledigheden skulle påbegynde  

 selvstændig virksomhed, at det omtalte varelager og inventar ikke alene  

 kunne bruges til drift af selvstændig virksomhed.
 Disse omstændigheder gør, at vi er af den opfattelse, at  

 medlemmet klart har dokumenteret, at ophør af virksomheden var  

 endeligt.
Vi hører gerne fra Dem." 4. Arbejdsdirektoratets bemærkninger til klagen Direktoratet fandt den 2. juli 2001, at der ikke var kommet nye  

 oplysninger, der gav direktoratet anledning til at ændre  

 afgørelsen.
5. Nyt efter klagen - 6. Regler Lov om arbejdsløshedsforsikring m.v., jf.
Arbejdsministeriets  

 lovbekendtgørelse nr. 712 af 19. juli 2000 § 57. Dagpenge kan kun udbetales til et medlem, som er ledigt, jf. dog  

 kapitel 11 b.
Stk. 3. En selvstændig erhvervsdrivende anses for ledig,  

 når hans personlige arbejde i virksomheden er ophørt mere end  

 midlertidigt.
Nærmere regler om, hvornår en selvstændig  

 erhvervsdrivendes personlige arbejde i virksomheden anses for ophørt  

 mere end midlertidigt, fastsættes af direktøren for  

 Arbejdsløshedsforsikringen efter forhandling med  

 Landsarbejdsrådet.
Direktoratet for Arbejdsløshedsforsikringens  

 bekendtgørelse nr. 294 af 19. maj 1998 om ophør med  

 udøvelse af selvstændig virksomhed som  

 hovedbeskæftigelse § 2. Det personlige arbejde anses for ophørt mere end  

 midlertidigt, når medlemmet opfylder en af betingelserne i §§ 3 -  

 13.
 § 3. Et medlem anses for ophørt mere end midlertidigt med  

 det personlige arbejde i virksomheden, når medlemmet dokumenterer, at  

 virksomheden endeligt er overdraget eller lukket.
 Stk. 2. Et medlem kan anses for ophørt fra et tidligere  

 tidspunkt end den endelige overdragelse eller lukning, hvis medlemmet  

 dokumenterer at være afskåret fra fortsat at drive  

 virksomheden.
 Vejledning nr. 78 af samme dato til denne bekendtgørelse udtaler  

 blandt andet:
Til § 2 Det personlige arbejde anses for ophørt, når medlemmet ikke  

 længere har mulighed for at udføre egentlige arbejdsfunktioner i  

 sin selvstændige virksomhed.
§ 3, stk. 1 Lukning Ved lukning anses medlemmet for at være ophørt mere end  

 midlertidigt, når afviklingen af virksomheden er så vidt  

 fremskreden, at en eventuel resterende del af virksomheden ikke kan danne  

 grundlag for fortsat virksomhedsudøvelse.
Driftsmidler og inventar Hvis virksomheden har været drevet med egne driftsmidler og eget  

 inventar, skal driftsmidlerne og inventaret som hovedregel være solgt  

 eller på anden måde endeligt afhændet på tidspunktet  

 for ophøret.
Resterende driftsmidler og inventar, der kun udgør  

 en mindre del af den samlede virksomhed, og som efter art og antal er normale  

 og sædvanlige i private hjem, vil kunne beholdes.
Varelager Virksomhedens varelager skal som hovedregel være solgt,  

 tilbageleveret til leverandøren eller på anden måde  

 endeligt afhændet på ophørstidspunktet.
Direktoratet for Arbejdsløshedsforsikringens  

 bekendtgørelse nr. 1353 af 20. december 2000 om rådighed § 2. Et medlem kan kun få dagpenge, hvis medlemmet står  

 til rådighed for arbejdsmarkedet.
§ 28. Et medlem kan ikke få dagpenge, hvis medlemmet  

 afslår formidlet arbejde, tilbud om omskoling m.v. eller tilbud efter  

 en individuel handlingsplan eller uddannelsesplan eller afslår at  

 medvirke til at udarbejde eller revidere en individuel handlingsplan eller  

 uddannelsesplan, fordi medlemmet f.eks. skal 1) 	overtage andet arbejde, 2) 	påbegynde selvstændig erhvervsvirksomhed, Stk. 4. Stk. 1 og 2 gælder også situationer, hvor et  

 medlem bringer sit arbejde til ophør eller afbryder et tilbud om  

 omskoling m.v. eller et tilbud efter en individuel handlingsplan eller  

 uddannelsesplan.
 Direktoratets vejledning af samme dato til bekendtgørelsens  

 § 28 udtaler blandt andet:
 Bestemmelsen omfatter de situationer, hvor et medlem afslår eller  

 ophører med et arbejde, et tilbud m.v., og hvor afslaget eller  

 ophøret skyldes medlemmets konkrete fremtidsplaner eller fremtidige  

 forpligtelser, som klart tyder på, at medlemmet ikke ønsker  

 eller kan stå til rådighed i den mellemliggende periode.
 Anvendelsen af bestemmelsen forudsætter, at der er egentlig  

 årsagssammenhæng mellem medlemmets afslag eller ophør og  

 medlemmets fremtidsplaner eller fremtidige forpligtelser.
 Der skal endvidere være tale om en såkaldt mellemperiode  

 mellem afslaget eller ophøret og påbegyndelsen af  

 aktiviteten.
