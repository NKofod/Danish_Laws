 En sparekasse ville være »franchisegiver« i forbindelse med  

 etablering af en boligkæde.
 Finanstilsynet udtalte, at man lagde vægt på, at der var tale om en  

 franchisekontrakt om et virksomhedsområde, som ikke lå fjernt fra, hvad der  

 for tiden anses for pengeinstitutvirksomhed, samt at sparekassens navn ikke  

 indgik i boligkædens navn på en sådan måde at sparekassen fremstod som ejer.
 Tilsynets skrivelse af 16. januar 1989 til en sparekasse vedrørende en  

 franchisekontrakt.
 Tilsynet meddelte sparekassen, at bank- og sparekasseloven ikke hindrede,  

 at sparekassen i henhold til en konkret franchisekontrakt optrådte som  

 »franchisegiver« i forbindelse med etablering af en boligkæde.
 Tilsynet lagde herved vægt på, at der var tale om en franchisekontrakt om  

 et virksomhedsområde, som ikke lå fjernt fra, hvad der for tiden anses for  

 pengeinstitutvirksomhed.
 Tilsynet lagde yderligere vægt på, at sparekassens navn ikke indgik i  

 boligkædens navn på en sådan måde, at det kunne bibringe opfattelsen af, at  

 sparekassen var indehaver af ejendomsmæglervirksomhederne.
