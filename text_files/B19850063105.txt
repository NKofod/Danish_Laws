I medfør af § 29, stk. 3, i merværdiafgiftsloven (lovbekendtgørelse nr. 68  

 af 18. februar 1985), jfr.
Rådets direktiv 85/362/EØF af 16. juli 1985,  

 fastsættes:
I.
Midlertidig indførsel af varer, der er i fri omsætning § 1.  Der kan indrømmes afgiftsfrihed ved midlertidig  

 indførsel af varer, der efter De europæiske Fællesskabers bestemmelser er i  

 fri omsætning i Fællesskabernes medlemslande, når varerne:
a. er bestemt til genudførsel uden forarbejdning, b. er erhvervet i overensstemmelse med de almindelige  

 merværdiafgiftsregler i det medlemsland, hvorfra de udføres, og der ikke er  

 ydet afgiftsgodtgørelse ved udførslen, c. tilhører en person med hjemsted i udlandet og d. ikke er varer, der kan fortæres.
 Stk. 2.  Afgiftsfriheden omfatter ikke transportmidler,  

 paller og containere.
 § 2.  Varer, der ikke er berettiget til fritagelse  

 efter § 1, stk. 1, men som ved indførsel fra tredielande, ville være  

 berettiget til fritagelse efter afsnit II, kan af momsregistrerede  

 virksomheder med fuld fradragsret indføres afgiftsfrit efter de i afsnit II  

 anførte regler.
§ 3.  Varerne kan højst blive under ordningen  

 vedrørende midlertidig indførsel i 2 år.
Ministeren for skatter og afgifter  

 kan for særlige varegrupper fastsætte en kortere periode.
 Stk. 2.  Toldvæsenet kan forlænge de i stk. 1 omhandlede  

 frister, når det på grund af særlige omstændigheder findes rimeligt.
 § 4.  Ved midlertidig indførsel skal der, bortset fra  

 de i stk. 2-4 anførte undtagelser, stilles sikkerhed for merværdiafgiften.
 Sikkerheden kan stilles:
a. ved deponering af et beløb, der svarer til den på varerne hvilende  

 afgift, b. ved bank- eller sparekassegarantier eller forsikringsbreve, c. ved fremlæggelse af ATA-carneter i samme omfang, som sådanne carneter  

 antages efter ordningen for midlertidig toldfrihed og d. ved andre former for sikkerhedsstillelse, der er godkendt ved  

 midlertidig toldfrihed.
 Stk. 2.  Momsregistrerede virksomheder med fuld  

 fradragsret, udenlandske virksomheder, der godtgør at være berettiget til  

 tilbagebetaling efter § 39 a i merværdiafgiftsloven, samt statslige,  

 amtskommunale og kommunale institutioner skal ikke stille sikkerhed.
 Stk. 3.  Ved indførsel af varer, for hvilke der  

 fremlægges et fællesskabscarnet, udstedt i henhold til ordningen for  

 midlertidige varebevægelser inden for De europæiske Fællesskaber, skal der  

 ikke stilles sikkerhed for merværdiafgiften.
 Stk. 4.  Ved indførsel af varer, for hvilke der ikke  

 skal stilles sikkerhed efter bestemmelserne om midlertidig toldfrihed, skal  

 der heller ikke stilles sikkerhed for merværdiafgiften.
 § 5.  Afgiftsfriheden indrømmes i øvrigt på samme  

 betingelser, som fastsat for midlertidig toldfrihed.
§ 6.  Ordningen vedrørende afgiftsfrihed ved  

 midlertidig indførsel afsluttes ved, at varerne udføres til udlandet eller  

 med henblik på sådan udførsel forsendes efter proceduren for intern  

 fællesskabsforsendelse.
Ordningen kan endvidere afsluttes på samme måde og  

 under samme betingelser, som fastsat for midlertidig toldfrihed.
II.
Midlertidig indførsel af varer, der ikke er i fri omsætning § 7.  Der kan indrømmes afgiftsfrihed ved midlertidig  

 indførsel af varer, der efter De europæiske Fællesskabers bestemmelser ikke  

 er i fri omsætning i Fællesskabernes medlemslande, og som er bestemt til  

 genudførsel, i samme omfang og under samme betingelser, som fastsat for  

 midlertidig toldfrihed efter afsnit I, II, IV og V i Rådets forordning EØF  

 3599/82 af 21. december 1982, jfr. toldlovens § 24. De i § 4, stk. 2, nævnte  

 virksomheder, skal dog ikke stille sikkerhed for merværdiafgiften.
 Stk. 2.  I tilfælde, hvor toldfrihed ved midlertidig  

 indførsel er betinget af, at de indførte varer tilhører, indføres af eller  

 anvendes af en person med hjemsted uden for Fællesskabets toldområde, gælder  

 for afgiftsfriheden, at den pågældende person også kan have hjemsted i et  

 andet medlemsland.
 § 8.  Der kan endvidere indrømmes afgiftsfrihed ved  

 lejlighedsvis indførsel af varer til ikke-kommercielle formål for en periode  

 på højst 6 måneder, når indførslen foretages af en ikke momsregistreret  

 virksomhed.
 § 9.  Ordningen afsluttes på samme måde og på samme  

 betingelser som nævnt i § 6.
III.
Indførsel af varer med henblik på salg § 10.  Under ordningen for midlertidig indførsel,  

 hvorefter der indrømmes afgiftsfrihed for varer, der forbliver midlertidigt i  

 landet og derefter genudføres, kan henføres følgende varer, der indføres med  

 henblik på salg:
a. brugte varer, der indføres med henblik på salg ved auktion, b. varer, der indføres som led i en salgskontrakt med forbehold af  

 tilfredsstillende afprøvning, c. udvalgssendinger til besigtigelse, bestående af tilvirket pelsværk,  

 ædelstene, tæpper eller smykker, hvis disses særlige kendetegn udelukker  

 indførsel som vareprøver og d. kunstværker og andre varer beregnet til udsmykning, som ikke samtidig  

 er nyttegenstande, og som indføres for at blive udstillet med henblik på  

 salg.
 Stk. 2.  Ved kunstværker efter stk. 1, litra d, forstås:
a. varer omfattet af toldtariffens positioner 99.01-99.03, b. gobeliner (pos. ex 58.03) og vægtekstiler (pos. ex 62.02 B IV), udført  

 i hånden på grundlag af kunstneres originale tegninger, såfremt der ikke  

 findes mere end et eksemplar af hver og c. originale keramiske produkter og mosaikker på træ.
Stk. 3.  For de i stk. 1, litra a, b, og d, nævnte varer  

 kan der kun indrømmes afgiftsfrihed i en periode på højst 6 måneder, og for  

 varer omfattet af stk. 1, litra c, højst 4 uger.
Toldvæsenet kan forlænge de  

 omhandlede frister, når det på grund af særlige omstændigheder findes  

 rimeligt.
 Stk. 4.  Ved afgiftsberigtigelse af de i stk. 1  

 omhandlede varer er den afgiftspligtige værdi den pris, bortset fra  

 merværdiafgiften, der betales af den første køber af varerne her i landet.
IV.
Andre bestemmelser § 11.  Afgiftsfritagelse for rejsegods, herunder  

 alkoholholdige produkter, tobak og tobaksvarer, indrømmes efter de særlige  

 bestemmelser herom.
 § 12.  Overtrædelse af denne bekendtgørelse straffes  

 efter toldlovens kapitel 11.
 § 13.  Bestemmelserne i afsnit II og III finder også  

 anvendelse ved midlertidig indførsel af varer fra Færøerne og Grønland.
 § 14.  Bekendtgørelsen træder i kraft den 1. januar  

 1986 og kommer til anvendelse på varer, der indføres fra og med denne dato.
 Stk. 2.  Varer, der er indført inden 1. januar 1986, vil  

 kunne opnå hel eller delvis afgiftsfrihed i henhold til de hidtidige regler  

 vedrørende midlertidig indførsel indtil udgangen af 1987.
