Betænkning afgivet af Uddannelsesudvalget den 27. januar  

 2004 Betænkning over Forslag til lov om uddannelsen til studentereksamen (stx)  

  

 (gymnasieloven) [af  

 undervisningsministeren (Ulla Tørnæs)] 1. Ændringsforslag Der er stillet 6 ændringsforslag til lovforslaget.  

 Undervisningsministeren har stillet ændringsforslag nr. 1. Enhedslistens  

 medlem  

 af udvalget har stillet ændringsforslag nr. 2-6.
2. Udvalgsarbejdet Lovforslaget blev fremsat den 9. oktober 2003 og var til 1.  

 behandling den 31. oktober 2003. Lovforslaget blev efter 1. behandling  

 henvist  

 til behandling i Uddannelsesudvalget.
Møder Udvalget har behandlet lovforslaget i 5 møder.
Sammenhæng med andre lovforslag Lovforslaget skal ses i sammenhæng med forslag til lov om  

 uddannelserne til højere handelseksamen (hhx) og højere teknisk eksamen (htx)  

 (lovforslag nr.
L 34), forslag til lov om uddannelsen til højere  

 forberedelseseksamen (hf-loven) (lovforslag nr.
L 35) og forslag til lov om  

 ændring af forskellige love på Undervisningsministeriets område (lovforslag  

 nr.  

 L 36).
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 5. december 2002 dette udkast  

 til  

 udvalget, jf. (2002-03) alm. del  bilag 155. Den 10. oktober 2003  

 sendte  

 undervisningsministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Beklædningsfagskolen, Det frie Gymnasium og Gymnasieskolernes  

 Idrætslærerforening.
 Undervisningsministeren har over for udvalget kommenteret de  

 skriftlige henvendelser til udvalget.
Deputationer Endvidere har Det frie Gymnasium og Gymnasieskolernes  

 Idrætslærerforening mundtligt over for udvalget redegjort for deres holdning  

 til lovforslaget.
Spørgsmål Udvalget har stillet 6 spørgsmål til undervisningsministeren til  

 skriftlig besvarelse, som denne har besvaret. 3 af udvalgets spørgsmål til  

 undervisningsministeren og dennes svar herpå er optrykt som bilag 2 til  

 betænkningen.
3. Tilkendegivelse fra undervisningsministeren Undervisningsministeren har over for udvalget tilkendegivet  

 følgende:
 Det er i de almindelige bemærkninger punkt 4.1. og i  

 bemærkningerne til § 6, stk. 1, om optagelse på de gymnasiale uddannelser  

 anført, at de faglige adgangskrav til de gymnasiale uddannelser bl.a. kan  

 være  

 aflagt afgangsprøve fra folkeskolen i dansk, matematik, fysik/kemi/biologi,  

 engelsk og 2. fremmedsprog eller de tilsvarende 10. klasse-prøver.
Prøven i biologi forventes først indført i folkeskolen i 2006,  

 og det kan derfor først kræves, at ansøgere til de gymnasiale uddannelser har  

 aflagt denne prøve fra og med 2006. Endvidere forventes det, at der i 2007  

 vil  

 blive koblet en prøve i geografi på prøven i fysik/kemi/biologi.
Prøve i  

 geografi vil altså først kunne kræves aflagt fra og med en eventuel  

 indførelse  

 af prøven fra og med 2007.
 I lovforslagets almindelige bemærkninger punkt 11.1. om de  

 økonomiske konsekvenser af gymnasiereformen, er det anført, at omfanget af  

 aktiviteterne i de nuværende bestemmelser om deling af hold af pædagogiske  

 eller sikkerhedsmæssige grunde, deling af hold ved kønsopdelt undervisning i  

 idræt, frivillig undervisning samt afholdelse af fællestimer videreføres  

 uændret.
Skolernes nuværende mulighed for at oprette ekstra sproghold er  

 ikke nævnt.
Imidlertid indgår det i de økonomiske beregninger, der ligger bag  

 den økonomiske aftale mellem Amtsrådsforeningen og Undervisningsministeriet  

 om  

 gymnasiereformen, at skolernes mulighed for at oprette ekstra sproghold  

 ligeledes skal videreføres.
Det er endvidere forudsat, at 2. fremmedsprog  

 normalt ikke indgår i klassedannelsen, når faget ikke er et  

 studieretningsfag.
 Der skal endvidere henvises til, at det er amtsrådet, der  

 fastsætter skolernes ramme for oprettelse af studieretninger og valgfag, og  

 at  

 det er amtsrådets opgave at sikre, at udbuddet og oprettelsen af  

 studieretninger og valgfag foregår hensigtsmæssigt.
I bemærkningerne til lovforslagets § 13, stk. 6, er det bl.a.  

 anført, at hensigten med bestemmelsen er at sikre eleverne mulighed for at  

 skifte studieretning og valgfag i forbindelse med flytning, der nødvendiggør  

 skoleskift.
Det skal i relation hertil præciseres, at skift af studieretning  

 og  

 valgfag også kan ske i andre tilfælde.
Det skal dog i sådanne tilfælde bero  

 på  

 rektors konkrete vurdering, om skifte af studieretning og valgfag kan  

 tillades.  

 Eleverne vil således ikke i disse tilfælde have et retskrav på skifte.
4. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse  

  

 med det af  

 undervisningsministeren stillede ændringsforslag.
Flertallet vil stemme imod  

 de  

 af Enhedslisten stillede ændringsforslag.
 Venstres, Dansk Folkepartis og Det Konservative Folkepartis  

 medlemmer af udvalget er tilfredse med, at der er sikret en bred opbakning  

 til  

 den mest markante reform siden 1871. De gymnasiale uddannelser bliver nu  

 fremtidssikret og styrket.
De gymnasiale uddannelser er for mange unge et vigtigt led  

 mellem folkeskolen og alle former for videregående uddannelser.
Derfor er det  

 afgørende, at de gymnasiale uddannelser lægger vægt på at være  

 studieforberedende, at de giver de unge en reel studiekompetence.
Det er  

 sikret  

 i reformen.
 De studerende skal og vil fremover kunne mærke en markant  

 forskel fra folkeskolen, og de skal blive i stand til at arbejde på  

 forskellige  

 måder, blive mere selvstændige og i stand til i langt højere grad at tage  

 ansvar for egen læring.
 Med reformen af fremtidens gymnasiale uddannelser sikres  

 muligheden for at styrke både den faglige fordybelse og den brede  

 almendannelse, samtidig med at det sikres, at viden og almendannelse ikke  

 skilles ad.
For partierne er det vigtigt at slå fast, at de gymnasiale  

 uddannelser er ligeværdige.
Hver uddannelse skal værne om sin egen klare  

 profil, men skal samtidig ses i sammenhæng med de øvrige uddannelser.
Derfor  

 skal det faglige niveau være ens på tværs af uddannelserne.
For Venstre, Dansk Folkeparti og Det Konservative Folkeparti er  

 den styrkede faglighed meget væsentlig.
Med de udfordringer,  

 velfærdssamfundet  

 står over for, er det nødvendigt, at der stilles større krav til de  

 studerende,  

 end der gøres i dag.
Det faglige indhold skal på dagsordenen fra den første  

 dag  

 i de gymnasiale uddannelser.
Bl.a. derfor understreger de 3 partier, at  

 grundforløbet ikke må udvikle sig til et udvidet ruskursus.
Undervisningen på de gymnasiale uddannelser skal tage  

 udgangspunkt i de enkelte fag.
Samspillet mellem fagene er en af de største  

 udfordringer, der kommer.
Det er vigtigt, at underviserne ser denne opgave  

 som  

 en spændende udvikling.
Faglighed er vigtigt, samspil er spændende, men  

 faglighed og samspil i kombination er afgørende for denne reforms succes.  

 Partierne ser frem til, at alle medarbejdere på de berørte  

 uddannelsesinstitutioner tager den udfordring op og benytter de muligheder  

 for  

 efteruddannelse, som der er sat midler af til i forbindelse med reformen.
 Venstre, Dansk Folkeparti og Det Konservative Folkeparti ser  

 gymnasiereformen som et stort skridt fremad for kvaliteten i det danske  

 uddannelsessystem.
Socialdemokratiets, Socialistisk Folkepartis, Det Radikale  

 Venstres og Kristendemokraternes medlemmer af udvalget betragter de fire love  

 vedrørende det almene gymnasium (stx), højere forberedelseseksamen (hf),  

 højere  

 handelseksamen (hhx) og højere teknisk eksamen (htx) som en helhed.
Det er  

 positivt, at der er fire gymnasiale uddannelser, som har hver sin profil, og  

 som unge kan vælge imellem.
Der har været et behov for en reform af de  

 gymnasiale uddannelser, ikke mindst af det almene gymnasium, da det er den  

 uddannelse, der senest har været gennem en reform.
 For partierne er det meget positivt, at der i lovgivningen er  

 kommet formålsbestemmelser, der både understreger uddannelsernes  

 almendannende  

 og studieforberedende karakter, og at det fremhæves, at der i uddannelsen er  

 et  

 dannelsesperspektiv.
Partierne er meget godt tilfredse med, at der nu sker en  

 ophævelse af opdelingen mellem matematikere og sproglige.
Ligesom det er  

 godt,  

 at uddannelsen indledes med et grundforløb, og at der som noget nyt også  

 opereres med almen studieforberedelse, hvori relevante fag indgår.  

 Studieretningsforløbet er godt, fordi det giver mulighed for samarbejde fag  

 imellem i langt højere grad end i dag.
Det sikrer både bredden og dybden i  

 uddannelsen.
 Det er godt, at samfundsfag også bliver obligatorisk i det  

 almene gymnasium, at 2. fremmedsprog kan tages som begyndersprog, og at  

 eleverne i grundforløbet har sprogforståelse, samt at den naturfaglige  

 dimension styrkes, samtidig med at der er en vis valgmulighed mellem  

 naturfagene.
Da der for det almene gymnasium er tale om en vidtrækkende  

 reform med nye undervisningsformer, samarbejde mellem fag m.v., ligger der en  

 meget stor udfordring for landets gymnasielærere i forbindelse med reformens  

 implementering.
En forudsætning for reformens succes er derfor bl.a., at  

 lærerne får den nødvendige efteruddannelse.
I den forbindelse vil  

 Socialdemokratiet, SF, Det Radikale Venstre og Kristendemokraterne ikke  

 undlade  

 at nævne, at partierne havde ønsket, at efteruddannelsen blev fremskyndet, så  

 lærerne fuldt ud var rustede, når reformen skal praktiseres på skolerne fra  

 august 2005.
 Uanset at partierne ubetinget er tilhængere af de bindinger  

 mellem fag, som f.eks. følger med indførelse af studieretningsforløb, lægger  

 partierne også megen vægt på, at skolerne har den størst mulige frihed i  

 forhold til, hvad der lokalt er af muligheder.
Socialdemokratiet, SF, Det Radikale Venstre og  

 Kristendemokraterne stemmer imod de af Enhedslisten stillede ændringsforslag,  

 fordi der er indgået en aftale med regeringen og Dansk Folkeparti, hvor en  

 række af de 4 partiers synspunkter er blevet tilgodeset.
Men det er jo  

 sjældent, at man får alt, når mange partier er med i en aftale.
Derfor er det  

 heller ikke nogen hemmelighed, at Socialdemokratiet, SF, Det Radikale Venstre  

 og  

 Kristendemokraterne gerne havde set, at nogle forslag svarende til  

 Enhedslistens ændringsforslag var blevet tilgodeset.
Partierne havde ønsket,  

 at  

 de kunstneriske fag var blevet bedre tilgodeset.
Socialdemokratiet, SF, Det  

 Radikale Venstre og Kristendemokraterne mener også, at det burde være muligt  

 at  

 gå til gruppeeksamen.
Det forekommer ikke logisk, at gruppeeksamener er  

 tilladt  

 stort set alle steder i det danske uddannelsessystem, men ikke i de  

 gymnasiale  

 ungdomsuddannelser.
Socialdemokratiet, SF, Det Radikale Venstre og  

 Kristendemokraterne havde også gerne set, at der kunne fastsættes et loft  

 over  

 klassekvotienter.
Derfor arbejdede partierne under forhandlingerne ligesom  

 Enhedslisten for, at »antallet af elever i stamklasser normalt ikke må  

 overstige 28 elever«.
Men det kunne der ikke blive enighed med regeringen om.  

 Derfor er der fortsat ikke noget loft over klassekvotienterne.
Men i stedet  

 for  

 som Enhedslisten at stå fast på sine principielle opfattelser på alle punkter  

 har partierne valgt at få så mange ændringer ind, at det samlede resultat  

 blev  

 så godt, som tilfældet er, og som Socialdemokratiet, SF, Det Radikale Venstre  

 og Kristendemokraterne derfor fuldt ud kan støtte.
 Socialdemokratiet, SF og Det Radikale Venstre havde endelig  

 ønsket, at religion og oldtidskundskab var blevet til faget  

 idéhistorie/filosofi/religion.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling, men stemmer for de stillede ændringsforslag.
Enhedslisten finder, at forliget om et nyt gymnasium indeholder  

 gode og dårlige elementer.
Og en række ting, der kan udvikles progressivt  

 eller  

 bruges reaktionært.
Aftalen om et nyt gymnasium indfører den såkaldte  

 »uddannelsestid«.
Aftalen udvider undervisningsbegrebet til også at omfatte  

 bl.a. forelæsninger og virtuel undervisning Det betyder, at der er åbnet en  

 ladeport for, at amterne kan lade klassekvotienterne stige yderligere.  

 Begrebet  

 uddannelsestid kan bruges progressivt og kan skabe et bedre udgangspunkt for  

 fremtidens gymnasium, men begrebet uddannelsestid åbner også for massive  

 nedskæringer og forringelser.
Begrebet uddannelsestid åbner for, at man kan  

 bruge en variation af uddannelses- eller undervisningsmetoder, men i og med,  

 at  

 man ikke lægger et loft ind for, hvor mange lærere der skal være pr. elev  

   

 altså laver en lærer-elev-ratio  ender det med at være et redskab for  

 nedskæringer.
Det er hovedløst at lave så stort et stykke arbejde for at ændre  

 gymnasiet og så efterlade en ladeport på størrelse med indgangen til Skt.  

 Peters-kirken for nedskæringer.
De stigende klassekvotienter på landets  

 gymnasier er kilde til for lidt tid til den enkelte elev, til dårligt  

 arbejdsmiljø og til frasortering af de bogligt svageste.
Flere elever pr.  

 lærer  

 betyder reelt mindre faglighed i fremtidens gymnasium.
Derfor er det med en  

 åbning for forelæsninger og virtuel undervisning helt afgørende, at der  

 sættes  

 et loft for, hvor mange elever der gennemsnitligt er pr. lærer.
Det ville  

 regeringen desværre ikke være med til.
 Enhedslisten har derfor stillet ændringsforslag om, at der  

 indføres et sådant loft på maksimalt 28 elever.
 Forligspartierne har valgt at slagte det ene af de to kreative  

 fag i gymnasiet, hvilket er en understregning af, at regeringen går efter  

 målrettet studieforberedelse på bekostning af den almene dannelse, som ellers  

 synes at være formålet med gymnasiet.
Enhedslisten mener, at gymnasiet skal være almendannende.
For at  

 sikre, at det kreative element i almendannelsen bibeholdes, samt styrke  

 undervisningen i livsanskuelse og få sammenhæng mellem antikken og moderne  

 livsanskuelse har Enhedslisten stillet ændringsforslag om, at oldtidskundskab  

 og religion lægges sammen til faget livsanskuelse og kultur.
 Geografi er med lovforslaget blevet strengt naturvidenskabeligt,  

 på trods af at dette indtil nu har været det eneste fag i gymnasiet, der  

 faktisk lagde op til den tværfaglighed, som aftalen ellers taler så meget om.
 Enhedslisten har derfor stillet ændringsforslag om, at geografi  

 beholder sin tværfaglige karakter.
 Tjóðveldisflokkurin, Iniut Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Af  

 	  

    

  

 undervisningsministeren,  

  

 tiltrådt af et  

  

 udvalget:
Til § 6 1)  

  

 I  

  

 stk. 2  

  

 ændres »stk. 3 og 4« til: »stk. 4 og 5«.
[Redaktionel ændring] Af  

 	  

    

 et  

  

 mindretal  

  

 (EL):
Til § 12 2)  

  

 I  

  

 stk. 1  

  

 udgår  

  

 nr. 7-10,  

  

 og  

 i stedet indsættes:
 »7)  

 	  

    

 Billedkunst på mindst C-niveau.
 8)  

 	  

    

 Musik på mindst  

 C-niveau.
 9)  

 	  

    

 Matematik på mindst  

 C-niveau.
10)  

 	  

 Livsanskuelse og  

 kultur på mindst C-niveau.« [Ændring af obligatoriske fag i studieretningsforløb] 3)  

  

 I  

  

 stk. 2  

  

 og  

  

 3  

  

 ændres ordet  

 »naturgeografi« til: »geografi«.
[Faget geografi beholder sin samfundsfaglige del] Til § 22 4)  

  

 Efter stk. 1 indsættes som nyt  

 stykke:
»Stk. 2.  

  

 Det samlede  

 timetal for livsanskuelse og kultur skal være lavere end det hidtidige  

 samlede  

 timetal for religion og oldtidskundskab.« [Fordeling af timetal] Til § 28 5)  


  

 Stk.  

 2  

  

 affattes således:
»Stk. 2.  

  

 Der er mulighed  

 for, at elever kan vælge at gå til eksamen i en gruppe.« [Indførelse af mulighed for gruppeeksamen] Ny paragraf 6)  

  

 Efter § 46 indsættes i  

  

 kapitel 9  

  

 som ny paragraf:
»§ 01.  

  

 Der fastsættes en klassekvotient, således at der maksimalt må være 28 elever  

 i  

 en stamklasse.
Samtidig gøres loftet fleksibelt, således at der altid er  

 sikret  

 lærertid pr. 28 elever pr. time.« [Indførelse af klassekvotient på maksimalt 28 elever] Bemærkninger Til nr. 1 Ændringsforslaget er alene en redaktionel ændring, der  

 indebærer, at § 6, stk. 2, herefter kommer til at henvise til de rette  

 bestemmelser.
Til nr. 2 og 4 Enhedslisten mener, at gymnasiet skal være almendannende.
Et af  

 problemerne med gymnasiereformen er, at der forsvinder et obligatorisk  

 kreativt  

 fag.
Samtidig bibeholdes faget oldtidskundskab som led i de politiske  

 handler.
 For at sikre, at det kreative element i almendannelsen  

 bibeholdes, samt styrke undervisningen i livsanskuelse og få sammenhæng  

 mellem  

 antikken og moderne livsanskuelse foreslås det, at oldtidskundskab og  

 religion  

 lægges sammen til faget livsanskuelse og kultur.
Til nr. 3 Geografi har indtil nu været et af de få fag, der har været  

 tværfaglige, idet både naturen og samfundet har kunnet belyses i sammenhæng.  

 Ved at reducere faget til naturgeografi fjernes den samfundsmæssige del af  

 faget geografi.
Enhedslisten ønsker at fastholde en tværfaglighed inden for  

 faget, og derfor skal geografi fastholde sin helhedsorientering.
Til nr. 5 Enhedslisten mener, at eleverne selv skal bestemme, om de ønsker  

 at gå til eksamen individuelt eller i en gruppe.
 Danmarks Evalueringsinstitut har peget på en række fordele ved  

 gruppeeksamen, bl.a. større tryghed og mindre nervøsitet hos eleven, og at  

 gruppeeksamen kræver mere end faglige kompetencer, f.eks. evne til  

 samarbejde.  

 Der er dog også ulemper ved gruppeeksamen.
 Enhedslisten mener, at det er eleverne selv, der bør bedømme  

 fordele og ulemper ved at gå til gruppeeksamen, og ikke politikere eller  

 smagsdommere på Christiansborg.
Til nr. 6 Landet over stiger klassekvotienten.
Flere elever i klassen vil  

 altid betyde mindre tid til den enkelte elev.
Det er til skade for dem, der  

 ønsker at dygtiggøre sig, og til skade for dem, der har svært ved at følge  

 med.  

 Derfor skal gymnasiereformen bruges til at sikre et fleksibelt loft over  

 klassekvotienten.
Således skal der indføres et loft på eksempelvis 28 elever  

 -  

 et loft, der sikrer lærertid pr. 28 elever pr. time.
Således skal det i  

 fremtidens gymnasiale uddannelser være muligt at benytte sig af eksempelvis  

 forelæsninger, lærerfri timer, det virtuelle gymnasium og andre pædagogiske  

 tiltag, hvis blot eleverne er sikret, at de mistede lærertimer kommer igen.  

 Med  

 andre ord: Hvis 250 elever har været til 2 timers forelæsning, skal eleverne  

 dermed tjene lærertimer op, som så kan bruges til at gå ud i mindre grupper.
Else Winther Andersen (V)  

  

  fmd.  

  

    

  

 Gitte Lillelund Bech (V)  

    

  

 Christian Lund Jepsen (V)  

    

  

 Birgitte Josefsen (V)  

    

  

 Louise Frevert (DF)  

    

  

 Karina Sørensen (DF)  

    

  

 Helle Sjelle (KF)  

    

  

 Else Theill Sørensen (KF)  

    

  

 Bodil Kornbek (KD)  

    

  

 Carsten Hansen (S)  

    

  

 Bjarne Laustsen (S)  

    

  

 Jeppe Kofod (S)  

    

  

 Lene Jensen (S)  

    

  

 Thomas Adelskov (S)  

    

  

 Aage Frandsen (SF)  

    

  

 Margrethe Vestager (RV)  

  

  nfmd.  

  

    

  

 Pernille Rosenkrantz‑Theil (EL) Tjóðveldisflokkurin, Iniut Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 33 Bilagsnr.
Titel 1 Høringssvar samt høringsnotat fra undervisningsministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 Henvendelse af 23/11-03 fra Gymnasieskolernes  

 Idrætslærerforening 5 Spm. 1 om kommentar til henvendelse af 23/11-03 fra  

 Gymnasieskolernes Idrætslærerforening, til undervisningsministeren 6 Svar på spm. 1 om kommentar til henvendelse af 23/11-03  

 fra Gymnasieskolernes Idrætslærerforening, fra undervisningsministeren 7 Henvendelse af 7/1-04 fra Det frie Gymnasium 8 Spm. 2 om kommentar til henvendelse af 7/1-04 fra Det  

 frie Gymnasium, til undervisningsministeren 9 Henvendelse af 9/1-04 fra Beklædningsfagskolen 10 Spm. 3 om kommentar til henvendelse af 9/1-04 fra  

 Beklædningsfagskolen 11 Svar på spm. 2 om kommentar til henvendelse af 7/1-04 fra  

 Det frie Gymnasium, fra undervisningsministeren 12 Ændringsforslag fra undervisningsministeren 13 Svar på spm. 3 om kommentar til henvendelse af 9/1-04 fra  

 Beklædningsfagskolen, fra undervisningsministeren 14 1. udkast til betænkning 15 Betænkningsbidrag fra undervisningsministeren 16 2. udkast til betænkning 17 Spm. 4 om undervisning i »bæredygtig udvikling«, til  

 undervisningsministeren Spm. 5 om, hvilken sikkerhed der er for, at  

 amtskommunerne vil give mulighed for at oprette begyndersprog som 2.  

 fremmedsprog, til undervisningsministeren Spm. 6 om, hvilke muligheder elever har i det almene  

 gymnasium, der har valgt naturvidenskabelige fag som studieretning, for  

 samtidig at vælge begyndersprog som 2. fremmedsprog, til  

 undervisningsministeren 18 Svar på spm. 4 om undervisning i »bæredygtig udvikling«,  

 fra undervisningsministeren Svar på spm. 5 om, hvilken sikkerhed der er for, at  

 amtskommunerne vil give mulighed for at oprette begyndersprog som 2.  

 fremmedsprog, fra undervisningsministeren Svar på spm. 6 om, hvilke muligheder elever har i det  

 almene gymnasium, der har valgt naturvidenskabelige fag som studieretning,  

 for samtidig at vælge begyndersprog som 2. fremmedsprog, fra  

 undervisningsministeren Bilag 2 Nogle af udvalgets spørgsmål til  

 undervisningsministeren og dennes svar herpå Spørgsmålene og svarene herpå er optrykt efter ønske fra  

 udvalget.
 Spørgsmål 4:
Set i lyset af, at FN har udnævnt perioden 2005-2015 til tiåret  

 for undervisning i bæredygtig udvikling, hvordan vil ministeren så sikre, at  

 Danmark lever op til sin underskrift på deklarationen »Baltic 21E«, hvor man  

 forpligter sig til at inkludere undervisning i bæredygtig udvikling i alle  

 undervisningsformer? Svar:
Danmark har ved at underskrive deklarationen Baltic 21E om  

 undervisning i bæredygtig udvikling påtaget sig en forpligtelse til at sikre,  

 at dette hensyn indgår i bl.a. den gymnasiale undervisning.
Endvidere har FN  

 udnævnt tiåret fra 2005 til 2015 til et tiår for undervisning i bæredygtig  

 udvikling, hvilket ligeledes er forpligtende for den gymnasiale undervisning.
 Disse forpligtelser vil blive tilgodeset i medfør af forslaget  

 til formålsbestemmelsen i § 2, stk. 4, i lovforslaget om uddannelsen til  

 studentereksamen, hvor det står, at eleverne skal lære at forholde sig  

 reflekterende og ansvarligt til deres omverden: medmennesker, natur og  

 samfund.
Formålsbestemmelsen vil blive udfoldet nærmere i de læreplaner,  

 der vil indgå som bilag til bekendtgørelsen om uddannelsen til  

 studentereksamen.
Det er fx anført i kommissoriet til den gruppe, der skal  

 udarbejde læreplanen for det naturvidenskabelige grundforløb, at  

 undervisningen  

 skal stile mod, at eleverne oparbejder evne til at perspektivere naturfaglige  

 problemstillinger og til at medtænke humanistiske og samfundsvidenskabelige  

 aspekter i behandlingen af naturfaglige emner.
Det vil betyde, at  

 naturfagenes  

 miljø- og samfundsmæssige betydning skal tilgodeses.
 Spørgsmål 5:
Hvilken sikkerhed er der for, at amtskommunerne vil give  

 mulighed for at oprette begyndersprog som 2. fremmedsprog, hvorved også  

 spansk  

 og fransk vil være et fagtilbud for eleverne i gymnasiet, og hvad kan  

 eventuelt  

 gøres for at styrke, at det bliver en mulighed? Svar:
Der har været en bekymring hos spansk- og især fransklærerne  

 for, at deres sprog bliver klemt ved gymnasiereformen.
Spansk vil dog som  

 »det  

 store begyndersprog« formentlig lettere end fransk kunne samle tilstrækkeligt  

 mange elever til en hel klasse.
 Jeg er meget opmærksom på problemstillingen vedrørende udbuddet  

 af fransk i folkeskolen og har bedt mine embedsmænd overveje modeller for det  

 fremtidige udbud af faget i folkeskolen.
Skolernes nuværende muligheder for at oprette ekstra sproghold  

 er ikke eksplicit nævnt i lovforslagets almindelige bemærkninger, men det er  

 indgået i de økonomiske beregninger, der ligger bag aftalen mellem  

 Amtsrådsforeningen  

 og Undervisningsministeriet om økonomien i gymnasieformen, at skolernes  

 mulighed for at oprette ekstra sproghold skal videreføres.
Det er endvidere  

 forudsat, at 2. fremmedsprog normalt ikke indgår i klassedannelsen, når faget  

 ikke er studieretningsfag.
 Det er amtsrådet, der fastsætter skolernes ramme for oprettelse  

 af studieretninger og valgfag, og det er amtsrådets opgave at sikre, at udbud  

 og oprettelse af studieretninger og valgfag foregår hensigtsmæssigt.
 Spørgsmål 6:
Hvilke muligheder har eleverne i det almene gymnasium, der har valgt  

 naturvidenskabelige fag som studieretningsfag, for samtidig at vælge  

 begyndersprog som 2. fremmedsprog? I hvilket omfang vil der for dem være  

 eller  

 ikke være plads til det på skemaet? I hvilke fagkombinationer vil der være  

 plads? I hvilke fagkombinationer vil der ikke være plads? Svar:
 Det er en del af den politiske aftale, at eleverne som 2.  

 fremmedsprog skal have mulighed for få et begyndersprog (som da skal være på  

 A-niveau). Der kan imidlertid ikke gives et generelt svar på, om en elev kan  

 udnytte denne mulighed, idet det afhænger af, hvor mange naturvidenskabelige  

 fag på A-niveau en elev har i sin studieretning.
 Hvis eleven har valgt et begyndersprog som 2. fremmedsprog, har  

 eleven dermed anvendt 1 af sine i alt 8 valgblokke og har med valget af 2.  

 fremmedsprog  

 sikret sig 3 A-niveauer (nemlig dansk A og historie A, der begge er  

 obligatoriske for alle elever uanset studieretning, og 2. fremmedsprog A).
Der er herefter krav om yderligere et fag på A-niveau, idet alle  

 elever skal have (mindst) 4 fag på A-niveau.
Hvis det valgte 2. fremmedsprog  

 ikke indgår som studieretningsfag, får eleven sit fjerde A-niveau gennem sit  

 valg af studieretning, fordi der skal indgå i alt fald ét fag på A-niveau i  

 studieretningen.
 Nedenstående eksempler viser tre naturvidenskabelige  

 studieretninger i kombination med et begyndersprog på A-niveau.
