Nr LSF 292 Forslag til Lov om ændring af lov om social bistand m.v. (Ændring af  

 ordningen om ungdomsydelse) Fremsat af socialministeren (Else Winther Andersen) den 12. maj 1992 Vedtaget ved tredjebehandling den 18. juni 1992 Lov nr. 499 af 24/06/1992 § 1 I lov om social bistand, jf. lovbekendtgørelse nr. 817 af 6. december  

 1990, som ændret bl.a. ved lov nr. 406 af 6. juni 1991 og senest ved lov nr.  

 391 af 20. maj 1992, foretages følgende ændringer:
 1. § 49 b affattes således:
»§ 49 b.
Ved ansættelse i privat virksomhed med løntilskud  

 skal beskæftigelsen have et omfang på 20 timer om ugen i gennemsnit og  

 aflønnes med en timeløn, der følger reglerne i kapitel 2 i lov om kommunal  

 beskæftigelsesindsats.
Stk. 2. Ved ansættelse i et beskæftigelsesprojekt modtager den  

 unge ungdomsydelse i form af oplæringsydelse efter reglerne herom i lov om  

 kommunal beskæftigelsesindsats.
Herudover ydes der et udligningstillæg, der  

 svarer til det beløb, hvormed den kontanthjælp, som den unge ville have været  

 berettiget til, overstiger ungdomsydelsen efter skat.
Stk. 3. Ved fastsættelse af beskæftigelsens omfang anvendes en  

 bruttogrundydelse for ungdomsydelsen på 4.333 kr. månedlig.
Den månedlige  

 arbejdstid udgør det antal timer, hvormed oplæringsydelsen kan rummes inden  

 for bruttogrundydelsen.
Den månedlige arbejdstid omsættes til en ugentlig  

 arbejdstid.
 Stk. 4. Det beløb, der er nævnt i stk. 3, reguleres een gang årlig  

 den 1. juli med satsreguleringsprocenten, jf. lov om en  

 satsreguleringsprocent.
Stk. 5. I tiden indtil udbetalingen af første løn eller  

 ungdomsydelse i form af oplæringsydelsen, jf. stk. 1 og 2, og under  

 vejlednings- og introduktionsprogrammet efter § 49 a, stk. 3, udbetaler  

 kommunalbestyrelsen en ungdomsydelse, der beregnes efter reglerne i §  

 37.« 2. I § 49 c, stk. 1, ændres »§ 49 b, stk. 2« til:  

 »§ 49 b, stk. 5«.
 3. I § 49 c, stk. 1, § 49 c, stk. 2, og § 49 d  

 ændres »§ 49 b, stk. 1,» til: »§ 49 b, stk. 1 og 2,».
 4. I § 133, stk. 2, 2. pkt., ændres »løn« til:  

 »ungdomsydelse i form af oplæringsydelse«.
§ 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, som  

 senest ændret ved lov nr. 347 af 14. maj 1992, ændres i § 7, litra j, 2.  

 pkt., »ungdomsydelser efter lovens § 49 a, jf. § 49 b, stk. 1,»  

 til: »ungdomsydelser efter lovens § 49 a, jf. § 49 b, stk. 1-4«.
§ 3 I lov om indkomstskat og formueskat for personer m.v.  

 (personskatteloven), jf. lovbekendtgørelse nr. 582 af 7. august 1991, som  

 senest ændret ved lov nr. 234 af 8. april 1992, ændres i § 11, sidste  

 pkt., »ydelser efter § 49 b, stk. 2,» til:  

 »udligningstillæg efter § 49 b, stk. 2, ydelser efter § 49 b, stk.  

 5,».
§ 4 Loven træder i kraft den 1. april 1993.
§ 5 § 1, nr. 1, har virkning for unge, der påbegynder ansættelse i et  

 beskæftigelsesprojekt den 1. april 1993 eller senere. §§ 2 og 3 har virkning  

 for indkomståret 1993 og senere indkomstår for ydelser efter 1. april 1993.
Oprindeligt fremsat forslag § 1 I lov om social bistand, jf. lovbekendtgørelse nr. 817 af 6. december  

 1990, som ændret bl.a. ved lov nr. 406 af 6. juni 1991 og senest ved lov nr.  

 192 af 23. marts 1992, foretages følgende ændringer:
 1. I § 49 a, stk. 2, affattes 1. pkt. således:
»Beskæftigelsestilbuddet gives i form af ansættelse i et  

 beskæftigelsesprojekt etableret efter reglerne i lov om kommunal  

 beskæftigelsesindsats.« 2. § 49 a, stk. 2, 3. pkt., ophæves.
 3. § 49 b affattes således:
»§ 49 b.
Ved ansættelse i et beskæftigelsesprojekt modtager  

 den unge ungdomsydelse i form af oplæringsydelse efter reglerne herom i lov  

 om kommunal beskæftigelsesindsats.
Herudover ydes der et udligningstillæg,  

 der svarer til det beløb, hvormed den kontanthjælp, som den unge ville have  

 været berettiget til, overstiger ungdomsydelsen efter skat.
Stk. 2. Ved fastsættelse af beskæftigelsens omfang anvendes en  

 bruttogrundydelse for ungdomsydelsen på 4.333 kr. månedlig.
Den månedlige  

 arbejdstid udgør det antal timer, hvormed oplæringsydelsen kan rummes inden  

 for bruttogrundydelsen.
Den månedlige arbejdstid omsættes til en ugentlig  

 arbejdstid.
 Stk. 3. Det beløb, der er nævnt i stk. 2, reguleres een gang årlig  

 den 1. juli med satsreguleringsprocenten, jf. lov om en  

 satsreguleringsprocent.
Stk. 4. I tiden indtil udbetalingen af ungdomsydelse i form af  

 oplæringsydelsen, jf. stk. 1, og under vejlednings- og  

 introduktionsprogrammet efter § 49 a, stk. 3, udbetaler kommunalbestyrelsen  

 en ungdomsydelse, der beregnes efter reglerne i § 37.« 4. I § 133, stk. 2, 2. pkt., ændres »løn og  

 løntilskud« til: »ungdomsydelse i form af oplæringsydelse«.
§ 2 Loven træder i kraft den 1. april 1993.
§ 3 § 1, nr. 3 har virkning for unge, der påbegynder ansættelse i et  

 beskæftigelsesprojekt den 1. april 1993 eller senere.
Bemærkninger til lovforslaget Lovforslaget er en udmøntning af den mellem Det konservative Folkeparti,  

 Venstre, Det Radikale Venstre, Centrum-Demokraterne, Kristeligt Folkeparti og  

 Fremskridtspartiet den 8. maj 1992 indgåede aftale om aktiveringsinitiativer.  

 Aftaleparterne er enige om at søge at aktivere samtlige  

 kontanthjælpsmodtagere under 25 år og samtidig sikre, at de ledige har et  

 godt incitament til at søge ud på det ordinære arbejdsmarked.
 Det foreliggende lovforslag skal ses i sammenhæng med det samtidigt  

 fremsatte forslag til lov om ændring af lov om social bistand (Udvidelse af  

 ordningen om ungdomsydelse).
 Det foreliggende lovforslag skal endvidere ses i sammenhæng med det  

 samtidigt fremsatte forslag fra arbejdsministeren til lov om ændring af lov  

 om kommunal beskæftigelsesindsats (Oplæringsydelse).
Efter de gældende regler om ungdomsydelse, og efter den foreslåede  

 udvidelse af ordningen frem til 1. april 1993, kan beskæftigelsen være  

 ansættelse i privat virksomhed med løntilskud eller beskæftigelse i  

 beskæftigelsesprojekter efter lov om kommunal beskæftigelsesindsats.
I begge  

 tilfælde er den gennemsnitlige ugentlige arbejdstid på 20 timer.
 Med det foreliggende lovforslag kan ungdomsydelsens beskæftigelsestilbud  

 alene være ansættelse i beskæftigelsesprojekter.
 Personer der er omfattet af ungdomsydelsesordningen har dog fortsat  

 mulighed for ansættelse i privat virksomhed med løntilskud, idet de unge  

 fortsat har mulighed for at deltage i de såkaldt alternative aktiviteter.
 Ved alternative aktiviteter forstås aktiviteter hvortil der kan ydes  

 tilskud af puljen efter § 20 i lov om kommunal beskæftigelsesindsats,  

 deltagelse i frivillige ulønnede aktiviteter, der må anses for at være af  

 samfundsmæssig betydning og deltagelse i ungdomspraktikordning inden for den  

 offentlige sektor.
 Ved ansættelse i beskæftigelsesprojekt modtager den unge ungdomsydelse i  

 form af oplæringsydelse.
 Med indførelse af oplæringsydelsen indføres tre timesatser for aflønning i  

 offentlige beskæftigelsesprojekter.
 For unge under 23 år er aflønningen i første tilbud på 50 kr. i timen.  

 Andet tilbud aflønnes med 60 kr. i timen og efterfølgende tilbud aflønnes med  

 67 kr. i timen, jf. lov om kommunal beskæftigelsesindsats.
 For 23-24 årige er aflønningen 67 kr. i timen.
Oplæringsydelsens forskellige timesatser har ikke nogen betydning for  

 størrelsen af den ungdomsydelse, der bliver udbetalt.
De tre forskellige  

 satser (50 kr., 60 kr. og 67 kr. i timen) har alene betydning for antallet af  

 timer den ledige bliver beskæftiget.
 For at beregne arbejdstiden indføres der en bruttogrundydelse i  

 ungdomsydelsesordningen på 4.333 kr.. Bruttogrundydelsen svarer til 3.337 kr.  

 efter skat.
 Arbejdstiden beregnes ved at dividere timelønnen op i bruttogrundydelsen.  

 Herefter omregnes til en ugentlig arbejdstid.
Med oplæringsydelsens forskellige timesatser fremkommer tre forskellige  

 ugentlige arbejdstider.
Ved en timeløn på 50 kr. er den gennemsnitlige  

 ugentlige arbejdstid på 20 timer.
Ved en timeløn på 60 kr. er den  

 gennemsnitlige ugentlige arbejdstid på 17 timer, og ved en timeløn på 67 kr.  

 er den gennemsnitlige ugentlige arbejdstid på 15 timer.
Ud over ungdomsydelsen i form af oplæringsydelse kan der ydes et  

 udligningstillæg.
Tillægget skal sikre, at ungdomsydelsen for unge 18-24  

 årige ikke bliver mindre end kontanthjælpen.
Udligningstillægget beregnes som  

 det beløb, hvormed en kontanthjælpsberegning overstiger aflønningen i  

 beskæftigelsesprojektet efter skat.
 Udligningstillægget behandles i skattemæssig henseende ligesom  

 kontanthjælp udbetalt efter bistandslovens § 37.
 Den nye udformning af ungdomsydelsen får den konsekvens, at reglerne om  

 oplæringsydelse og udligningstillæg finder tilsvarende anvendelse i den  

 ungdomspraktikordning, der med lovforslaget om udvidelse af ordningen om  

 ungdomsydelse er åbnet mulighed for i den offentlige sektor.
Det foreslås, at loven træder i kraft den 1. april 1993. Samtidig foreslås  

 det, at de nye regler om ungdomsydelse i form af oplæringsydelse har virkning  

 for de ansættelser i beskæftigelsesprojekter, der påbegyndes ved lovens  

 ikrafttræden eller senere.
Hermed opnås det, at der ikke ændres i vilkårene  

 for de ungdomsydelsestilbud, der er igangsat - men ikke afsluttet - før 1.  

 april 1993. I disse tilbud forudsættes den løn, der har været anvendt før 1.  

 april 1993, videreført efter 1. april 1993.
 Økonomiske bemærkninger.
Lovforslaget er sammenhængende med det samtidig fremsatte lovforslag om  

 ændring af bistandsloven (udvidelse af ordningen om ungdomsydelse).  

 Nedenstående er de økonomiske konsekvenser beskrevet vedrørende  

 konsekvenserne af begge forslag.
De økonomiske konsekvenser er opdelt på  

 henholdsvis tilbud iværksat i perioden indtil 1/4-93, hvor kun det samtidig  

 fremsatte lovforslag har virkning, og perioden efter 1/4-93, hvor også det  

 foreliggende lovforslag har virkning.
Jvf. § 4 i det samtidig fremsatte lovforslag skal ikrafttrædelse og  

 igangsætningen af ordningen aftales mellem socialministeren og de kommunale  

 parter.
Antal aktiverede og de økonomiske konsekvenser i 1992 og 1993  

 afhænger af denne aftale.
a.
Offentlige udgifter i perioden indtil 1/4-1993.
Det forudsættes i beregningen af de økonomiske konsekvenser, at der i  

 ungdomsydelsesordningen skal iværksættes yderligere 30.000 tilbud i 1992,  

 svarende til ca. 2/3 af det antal tilbud, der vil skulle gives ved  

 ikrafttræden pr. 1/7-1992 og aktivering efter 2 ugers ledighed.
I perioden  

 fra 1/1-93 til 1/4-93 forudsættes det, at der skal iværksættes 15.000 tilbud.
De offentlige merudgifter i 1992 skønnes under ovenstående forudsætninger  

 til ca. 155 mill. kr. ( i pl.92 niveau ). Der er i den angivne offentlige  

 merudgift indregnet forøgelsen af det offentlige skatteprovenu.
Der er ikke  

 indregnet evt. ændringer i de unges boligstøtte eller daginstitutionsbetaling  

 under beskæftigelse.
 De offentlige merudgifter i 1993 vedrørende tilbud afgivet i perioden fra  

 1/7-92 indtil 1/4-93 skønnes til ca. 135 mill. kr.
b.
Udgifter efter 1/4-1993.
 Fra 1/4-93 ændres ungdomsydelsesordningen idet, der indføres en  

 oplæringsydelse i de kommunale beskæftigelsestilbud.
Det skønnes, at der i perioden fra 1/4-93 til 1/1-94 vil skulle  

 iværksættes ca. 51.000 tilbud.
I 1994 og de følgende år skønnes det, at der  

 skal iværksættes ca. 58.000 tilbud årligt.
Den samlede offentlige merudgift vedrørende aktivering iværksat i perioden  

 1/4-93 til 1/1-94 skønnes til ca. 225 mill. kr.
I udgiftstallet er medregnet  

 besparelser vedrørende den eksisterende ungdomsydelsesordning som følge af  

 indførelsen af oplæringsydelsen.
 Den samlede udgift vedrørende 1994 og de følgende år skønnes til ca. 290  

 mill. kr. årligt.
Forslagene skal forhandles med de kommunale parter.
Herunder skal  

 forslagenes konsekvenser for budgetgarantien drøftes.
Efter 2. behandling den 15. juni 1992 § 1 I lov om social bistand, jf. lovbekendtgørelse nr. 817 af 6. december  

 1990, som ændret bl.a. ved lov nr. 406 af 6. juni 1991 og senest ved lov nr.  

 391 af 20. maj 1992, foretages følgende ændringer:
 1. I § 49 a, stk. 2, affattes 1. pkt. således:
»Beskæftigelsestilbudet gives i form af ansættelse i et  

 beskæftigelsesprojekt etableret efter reglerne i lov om kommunal  

 beskæftigelsesindsats.« 2. § 49 a, stk. 2, 3. pkt., ophæves.
 3. § 49 b affattes således:
»§ 49 b.
Ved ansættelse i et beskæftigelsesprojekt modtager  

 den unge ungdomsydelse i form af oplæringsydelse efter reglerne herom i lov  

 om kommunal beskæftigelsesindsats.
Herudover ydes der et udligningstillæg,  

 der svarer til det beløb, hvormed den kontanthjælp, som den unge ville have  

 været berettiget til, overstiger ungdomsydelsen efter skat.
Stk. 2. Ved fastsættelse af beskæftigelsens omfang anvendes en  

 bruttogrundydelse for ungdomsydelsen på 4.333 kr. månedlig.
Den månedlige  

 arbejdstid udgør det antal timer, hvormed oplæringsydelsen kan rummes inden  

 for bruttogrundydelsen.
Den månedlige arbejdstid omsættes til en ugentlig  

 arbejdstid.
 Stk. 3. Det beløb, der er nævnt i stk. 2, reguleres een gang årlig  

 den 1. juli med satsreguleringsprocenten, jf. lov om en  

 satsreguleringsprocent.
Stk. 4. I tiden indtil udbetalingen af ungdomsydelse i form af  

 oplæringsydelsen, jf. stk. 1, og under vejlednings- og  

 introduktionsprogrammet efter § 49 a, stk. 3, udbetaler kommunalbestyrelsen  

 en ungdomsydelse, der beregnes efter reglerne i § 37.« 4. I § 49 c, stk. 1, ændres »§ 49 b, stk. 2« til:  

 »§ 49 b, stk. 4«.
 5. I § 133, stk. 2, 2. pkt., ændres »løn og  

 løntilskud« til: »ungdomsydelse i form af oplæringsydelse«.
§ 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, som  

 senest ændret ved lov nr. 347 af 14. maj 1992, § 7, litra j, ændres i  

2. pkt. »ungdomsydelser efter lovens § 49 a, jf. § 49 b, stk.  

 1« til: »ungdomsydelse efter lovens § 49 a, jf. § 49 b, stk.  

 1-3«.
§ 3 I lov om indkomstskat og formueskat for personer m.v.  

 (personskatteloven), jf. lovbekendtgørelse nr. 582 af 7. august 1991, som  

 senest ændret ved lov nr. 234 af 8. april 1992, ændres i § 11, sidste  

 pkt., »ydelser efter § 49 b, stk. 2« til:  

 »udligningstillæg efter § 49 b, stk. 1, ydelser efter § 49 b, stk.  

 4«.
§ 4 Loven træder i kraft den 1. april 1993.
§ 5 § 1, nr. 3, har virkning for unge, der påbegynder ansættelse i et  

 beskæftigelsesprojekt den 1. april 1993 eller senere. §§ 2 og 3 har virkning  

 for indkomståret 1993 og senere indkomstår for ydelser efter 1. april 1993.
