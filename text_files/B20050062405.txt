Bekendtgørelse om  

 skadedækning fra Byggeskadefonden I medfør af § 160 i lov om almene boliger m.v., jf.  

 lovbekendtgørelse nr. 106 af 21. februar 2005, som ændret ved lov nr. 330 af  

 18. maj 2005, fastsættes:
Kapitel 1 Reglernes anvendelsesområde § 1.  

  

 Byggeskadefonden yder dækning til udbedring af byggeskader efter reglerne i  

 denne bekendtgørelse.
§ 2.  

  

 Bekendtgørelsen anvendes med de undtagelser, der er nævnt i stk. 2, på  

 bygninger i det byggeri, der er omfattet af § 151, stk. 1, nr. 1-3, og  

 stk. 3 i lov om almene boliger m.v., og på nybyggeri efter kapitel 3 i lov om  

 byfornyelse opført med støtte i henhold til reglerne i kapitel 4 af almene  

 boligorganisationer eller som private andelsboliger, jf. lovbekendtgørelse  

 nr.  

 260 af 7. april 2003, jf. § 109, stk. 1, i lov nr. 1234 af 27. december  

 2003 om byfornyelse og udvikling af byer.
Bekendtgørelsen anvendes også på de  

 faste installationer, som hører til bygningen, og som er nødvendige, for at  

 bygningen kan fungere efter sit formål.
Stk. 2.  

  

 Bekendtgørelsen  

 anvendes ikke på 1)  

 	  

 om- og tilbygninger,  

 hvortil der er meddelt tilsagn om offentlig støtte i perioden 1. juli 1986 -  

 24. marts 1988, medmindre de efterfølgende er blevet omfattet af fonden i  

 medfør af § 3, stk. 2, i lov nr. 161 af 23. marts 1988 om ændring af lov  

 om boligbyggeri og om ændring af lov om boliger for ældre og personer med  

 handicap, 2)  

 	  

 friarealer, 3)  

 	  

 bygninger med et  

 bebygget areal på mindre end 10 m² og 4)  

 	  

 bygninger uden  

 fundamenter til frostfri dybde.
 § 3.  

  

 Ved  

 byggeskade forstås i denne bekendtgørelse brud, lækage, deformering,  

 ødelæggelse eller svækkelse i bygningen, som har årsag i forhold ved  

 opførelsen  

 af byggeriet eller ved om- og tilbygninger ved udførelsen af dette byggeri,  

 og  

 som ikke er uvæsentlig.
 Stk. 2.  

  

 Andre fysiske  

 forhold, som har årsag i forhold ved opførelsen af byggeriet - eller ved om-  

 og  

 tilbygninger ved udførelsen af dette byggeri - anses som byggeskade, når  

 disse  

 forhold på afgørende måde nedsætter bygningens brugbarhed efter dens formål.
 Stk. 3.  

  

 Fonden kan i  

 særlige tilfælde bestemme, at forhold, der erfaringsmæssigt udvikler sig til  

 eller medfører skade som nævnt i stk. 1 og 2, hvis forholdet ikke afhjælpes,  

 kan anses som byggeskade.
 Stk. 4.  

  

 I ejerforeninger  

 etableret ved salg efter kapitel 5 a i lov om almene boliger m.v. har  

 ejerforeningen de rettigheder og forpligtelser, der efter denne  

 bekendtgørelse  

 er bygningsejerens.
Kapitel 2 Anmeldelse og behandling af byggeskade § 4.  

  

 Såfremt bygningsejeren konstaterer skade eller tegn herpå, skal  

 bygningsejeren  

 i videst muligt omfang uden ugrundet ophold søge udbedring gennemført på  

 grundlag af indgåede entrepriseaftaler, rådgiveraftaler, købsaftaler og  

 lignende aftaler, inden anmeldelse til Byggeskadefonden foretages.  

 Bygningsejeren kan i den forbindelse indgå aftaler med modparter og disses  

 forsikringsselskaber om afhjælpning, omlevering, godtgørelse, afslag og  

 erstatning og kan i fornødent omfang inddrage teknisk og juridisk bistand  

 hertil, jf. § 9, stk. 1, nr. 1.
 Stk. 2.  

  

 Såfremt  

 bygningsejeren ikke opnår udbedring efter stk. 1, skal bygningsejeren  

 herefter  

 uden ugrundet ophold anmelde forholdet til fonden.
 Stk. 3.  

  

 Bygningsejeren  

 kan ikke uden fondens godkendelse begære syn og skøn udmeldt eller anlægge  

 rets- eller voldgiftsag, medmindre de omtvistede forhold er uden betydning  

 for  

 fondens dækning.
 Stk. 4. Stk. 1 anvendes  

 ikke, når udbedring af skade er uopsættelig.
§ 5.  

  

 Anmeldelse skal indsendes til fonden.
Kopi af anmeldelsen indsendes til  

 kommunalbestyrelsen.
Anmeldelse skal ske på et særligt ansøgningsskema, som  

 udarbejdes af fonden.
 Stk. 2.  

  

 Fonden  

 bestemmer, hvilken dokumentation anmeldelsen skal indeholde.
 § 6.  

  

 Fonden kan efter anmeldelsen bestemme følgende:
 1)  

 	  

 Bygningsejeren skal  

 lade foretage tekniske undersøgelser af skadens art, omfang og årsag og  

 afgive  

 resultatet heraf til fonden.
 2)  

 	  

 Anmeldelsen skal  

 suppleres af en redegørelse for mulighederne for at placere ansvaret for  

 skaden, herunder en vurdering af, om retssag med fordel kan anlægges, jf.  

 § 16.
 Stk. 2.  

  

 Træffer fonden  

 bestemmelse efter stk. 1, fastsætter fonden samtidig et maksimum for  

 dækningsberettigende udgifter forbundet hermed, jf. § 9.
§ 7.  

  

 Anmeldelse af byggeskade skal være kommet frem til fonden inden 20 år fra  

 byggeriets aflevering.
For private andelsboliger opført væsentligst i  

 bygherrens eget regi skal anmeldelse være kommet frem til fonden inden 20 år  

 fra byggeriets skæringsdato.
Kapitel 3 Fondens dækning § 8.  

  

 Fonden afgør på baggrund af anmeldelsen, om den anmeldte byggeskade dækkes  

 helt  

 eller delvist af fonden.
Bygningsejeren underrettes om afgørelsen.
§ 9.  

  

 Fonden dækker indtil 95 pct. af udgifterne til udbedring af byggeskader,  

 herunder udgifter til 1)  

 	  

 teknisk og juridisk  

 bistand samt andre nødvendige udgifter i forbindelse med udbedring efter  

 § 4, stk. 1, 2)  

 	  

 øvrige tekniske og  

 juridiske undersøgelser forud for anmeldelsen, 3)  

 	  

 gennemførelse af syn  

 og skøn og rets- eller voldgiftssager, hvortil fondens godkendelse er  

 indhentet, jf. § 4, stk. 3, 4)  

 	  

 tekniske og juridiske  

 undersøgelser og redegørelser efter § 6, stk. 1, 5)  

 	  

 uopsættelige og  

 nødvendige arbejder efter § 11, stk. 2, og 6)  

 	  

 rimelige udgifter til  

 provision og renter af byggelån.
Stk. 2.  

  

 Fonden dækker  

 kun udgifter i medfør af stk. 1, nr. 1, i det omfang ydelserne har været  

 nødvendige til opfyldelse af bygningsejerens forpligtelser.
Fonden dækker kun  

 udgifter i medfør af stk. 1, nr. 2, i det omfang undersøgelserne har været  

 nødvendige for at konstatere skaden.
Fonden dækker kun udgifter i medfør af  

 stk. 1, nr. 3 og 4, i det omfang undersøgelserne foretages i overensstemmelse  

 med fondens retningslinier.
§ 10.  

  

 Fonden dækker kun i det omfang, det er påkrævet for skadens nødvendige og  

 forsvarlige udbedring.
Fonden kan herunder stille krav om ændringer i den  

 skadede bygningsdels konstruktion.
 Stk. 2.  

  

 Fonden kan gøre  

 dækning betinget af vilkår, der tilsigter at sikre, at udbedringsarbejderne  

 bliver udført for det lavest mulige beløb og i en tilfredsstillende kvalitet.
 § 11.  

  

 Fonden dækker ikke udgifter til udbedringsarbejder, der er igangsat, inden  

 bygningsejeren har modtaget fondens afgørelse om dækning efter § 8.
Stk. 2.  

  

 Fonden dækker  

 dog udgifter til afhjælpningsforanstaltninger, der har været uopsættelige af  

 sikkerhedsmæssige grunde eller har været nødvendige for at afværge eller  

 begrænse skader og er igangsat, umiddelbart inden skaden anmeldes, eller  

 afgørelse om dækning meddeles.
Fonden underrettes straks herom.
§ 12.  

  

 Fonden dækker ikke i det omfang, den godtgør, 1)  

 	  

 at skader har  

 udviklet sig efter det tidspunkt, disse burde være anmeldt efter § 4,  

 stk.  

 2, eller søgt udbedret efter § 4, stk. 1, 2)  

 	  

 at skader skyldes, at  

 bygherren ved byggeriets opførelse har tilsidesat krav om kvalitetssikring  

 eller om brug af beton, 3)  

 	  

 at skader skyldes  

 manglende vedligehold eller andre forhold i bygningsdriften eller 4)  

 	  

 at skader skyldes  

 fejlslagne forsøg, som bygherren ikke har lagt forsvarligt tilrette.
 Stk.  


  

 2.  

  

 Fonden dækker ikke driftstab, andet  

 indirekte tab eller følgeskader.
 § 13.  

  

 Har fonden over for bygningsejeren påpeget nødvendigheden af øget vedligehold  

 af nærmere angivne bygningsdele for at modvirke byggeskader, dækker fonden  

 ikke  

 senere opståede byggeskader i samme bygningsdele i det omfang, fonden  

 godtgør,  

 at skaden skyldes, at vedligehold ikke er sket i overensstemmelse med fondens  

 påpegninger.
Kapitel 4 Udbedringsarbejdernes udførelse m.v.
§ 14.  

  

 Udbedringsarbejderne gennemføres i overensstemmelse med de vilkår, fonden har  

 fastsat, jf. § 10 og 17. Fonden afgør, om bygningsejeren eller fonden  

 skal  

 stå for projektering og udførelse af udbedringen.
I særlige tilfælde kan  

 fonden  

 træffe aftale med de ansvarlige for skaderne om, at disse foretager  

 udbedringen, jf. § 16.
 § 15.  

  

 Udbetaling fra fonden til dækning af udbedringsudgifter sker på grundlag af  

 et  

 byggeregnskab, der indsendes til og godkendes af fonden.
Stk. 2.  

  

 Byggeregnskabet  

 skal være revideret og påtegnet af bygningsejerens statsautoriserede eller  

 registrerede revisor.
For kommunalt ejede boliger for ældre og personer med  

 handicap kan revision foretages af vedkommende kommunes revision.
Kapitel 5 Byggeskadefondens regresret § 16.  

  

 I  

 det omfang fonden i henhold til § 8 giver tilsagn om at dække udbedring  

 af  

 byggeskader, indtræder fonden i bygningsejerens ret til erstatning eller  

 anden  

 kompensation, herunder forsikringsdækning, mod bygningsejerens aftaleparter  

 eller forsikringsselskaber.
 Stk. 2.  

  

 Såfremt fonden  

 ved at indtræde i bygningsejerens rettigheder efter stk. 1 gennem erstatning  

 eller anden kompensation indvinder et større nettobeløb end udbetalt til  

 bygningsejeren til skadedækning, udbetales det overskydende beløb til  

 bygningsejeren.
Kapitel 6 Forskellige bestemmelser § 17.  

  

 Fonden fastsætter i nødvendigt omfang nærmere retningslinier for  

 skadesagsbehandling og skadedækning.
§ 18.  

  

 Fonden kan efter modtagelse af anmeldelse om skade besigtige byggeriet.  

 Bygningsejeren skal sikre, at fonden eller dennes repræsentant har adgang til  

 byggeriet og har mulighed for at udtage prøver og gennemføre målinger i  

 nødvendigt omfang.
Fonden afholder de hermed forbundne udgifter, herunder  

 udgifter til efterreparationer.
 § 19.  

  

 Kommunalbestyrelsen underrettes om de afgørelser, fonden i henhold til denne  

 bekendtgørelse meddeler bygningsejeren, herunder om anerkendelse af skade og  

 godkendelse af byggeregnskab.
Kapitel 7 Klageadgang og tvister § 20.  

  

 Fondens afgørelser efter denne bekendtgørelse kan ikke indbringes for anden  

 administrativ myndighed.
 § 21.  

  

 Tvister mellem fonden og bygningsejeren om afgørelser, fonden træffer i  

 henhold  

 til denne bekendtgørelse, kan afgøres af Voldgiftsretten for bygge- og  

 anlægsvirksomhed, hvis afgørelser er endelige og bindende.
Kapitel 8 Ikrafttræden § 22.  

  

 Bekendtgørelsen træder i kraft den 7. juli 2005.
 Stk. 2.  

  

 Samtidig ophæves  

 bekendtgørelse nr. 1028 af 17. december 1997 om skadedækning fra  

 Byggeskadefonden.
