Lov om ændring af lov om fødevarer (Offentliggørelse af oplysninger om kosttilskud) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov nr. 526 af 24. juni 2005 om fødevarer, som ændret senest ved lov nr. 96 af 10. februar 2009, foretages følgende ændringer:
 1. Overskriften til kapitel 13 affattes således:
»Kontrol og offentliggørelse af kontrolresultater m.v.« 2. Efter § 56 indsættes:
»§ 56 a.
Ministeren for fødevarer, landbrug og fiskeri kan offentliggøre oplysninger om kosttilskud, der er anmeldt til markedsføring i Danmark.« § 2 Loven træder i kraft den 1. juli 2009.
§ 3 Loven gælder ikke for Færøerne og Grønland, men kan ved kongelig anordning helt eller delvis sættes i kraft for Grønland med de afvigelser, som de særlige grønlandske forhold tilsiger.
Givet på Christiansborg Slot, den 12. juni 2009 Under Vor Kongelige Hånd og Segl MARGRETHE R.
