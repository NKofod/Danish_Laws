Bekendtgørelse om ændring af bekendtgørelse om revision af projektregnskaber for tilskud i henhold til bekendtgørelse om statstilskud til forsøgsordning for elbiler § 1 I bekendtgørelse nr. 176 af 1. marts 2011 om revision af projektregnskaber for tilskud i henhold til bekendtgørelse om statstilskud til forsøgsordning for elbiler foretages følgende ændringer:
 1. Indledningen til bekendtgørelsen affattes således:
»I medfør af tekstanmærkning nr. 104, stk. 3 ad § 29.24.08 på finansloven for finansåret 2014 fastsættes efter bemyndigelse:« 2. I § 2 indsættes efter stk. 1 som nyt stykke:
»Stk. 2. Energistyrelsen kan bestemme, at der skal udføres yderligere revision af projektet.
Dette kan eksempelvis ske i forbindelse med Energistyrelsens udbetaling af 1. rate af tilskuddet, jf. stk. 1.« Stk. 2 bliver herefter stk. 3.
3. I § 8, stk. 1, ændres »Energistyrelsens standardpåtegning, jf. bilag 1« til: »de til enhver tid gældende revisionspåtegninger vedrørende offentlige midler som forefindes på Rigsrevisionens hjemmeside: www.rigsrevisionen.dk.« § 2 Bekendtgørelsen træder i kraft den 6. november 2014.
