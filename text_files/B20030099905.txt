Bekendtgørelse om bevaring og kassation af de kongelige  

  

 bygningsinspektørers arkivalier I medfør af § 5 i bekendtgørelse nr. 591 af 26. juni  

 2003 om offentlige arkivalier og offentlige arkivers virksomhed fastsættes:
Område § 1.  

  

 Bestemmelserne  

 gælder for statslige arkivalier, som er skabt eller tilvejebragt og som  

 fremtidig skabes eller tilvejebringes af de kongelige bygningsinspektører.
 Stk. 2.  

  

 Bestemmelsen  

 gælder ikke for arkivalier der er lagret på elektronisk medium.
Bevaring og kassation § 2.  

  

 Tegningsmateriale  

 vedrørende statens fredede bygninger samt andre bygninger, der er  

 arkitekturhistoriske værdifulde, er udtryk for værdifuld tidstypisk  

 byggeskik,  

 har særlig historisk eller kulturel værdi, eller som værdifulde elementer i  

 by-  

 og landskabsbilledet har særlig miljømæssig værdi, skal bevares.
 Stk. 2.  

  

 Alle øvrige  

 arkivalier kasseres.
Kassation af arkivalier som ikke skal bevares § 3.  

  

 Arkivalier, som ikke skal bevares i henhold til § 2, stk. 1,  

 kasseres, når opbevaringspligt efter andre bestemmelser er opfyldt, og når de  

 efter de kongelige bygningsinspektørers egen vurdering i øvrigt ikke længere  

 har retlig eller administrativ betydning.
 Ikrafttrædelse m.v.
 § 4.  

  

 Bekendtgørelsen  

 træder i kraft den 20. december 2003.
