Bekendtgørelse om ændring af  

 bekendtgørelse om sikkerhedsrådgivere for transport af farligt  

 gods § 1 I bekendtgørelse nr. 665 af 18. august 1999 om  

 sikkerhedsrådgivere for transport af farligt gods foretages  

 følgende ændringer:
 1. Indledningen affattes således:
 »I medfør af § 2, stk. 3, og § 17,  

 stk. 2 og 3, i lov om godskørsel, jf. lovbekendtgørelse  

 nr. 473 af 16. juni 1999, og § 1, stk. 2, § 6, stk. 3 og  

 4, og § 8 i lov nr. 336 af 1. maj 1996 om jernbanesikkerhed m.v., som  

 ændret ved lov nr. 1120 af 29. december 1999, og efter bemyndigelse fra  

 trafikministeren fastsættes:«.
 2. Efter kapitel 3 indsættes:
»Kapitel 3 a Betaling § 10 a.
For deltagelse i eksamenen og repetitionseksamenen  

 betaler hver eksaminand et beløb til eksamensmyndigheden til  

 dækning af omkostningerne i forbindelse med afholdelse af eksamenen og  

 repetionseksamenen samt administration af eksamensordningen.
Beløbet  

 fastsættes af eksamensmyndigheden.
 Stk. 2. Deltagelse i eksamenen  og repetionseksamenen er  

 betinget af rettidig betaling, jf. stk. 1.
Kapitel 3 b Straf § 10 b.
Med bøde straffes den, der overtræder  

 § 4, stk. 1, 1. led, § 4, stk. 2 og 3, § 5,  

 stk. 2, § 6 og § 7, stk. 3.
 Stk. 2. Med bøde straffes endvidere den, der  

 tilsidesætter pligten efter § 4, stk. 1, 2. led, jf.  

 henholdsvis § 7, stk. 1 og 2, og § 8, stk. 1.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.«.
§ 2 Bekendtgørelsen træder i kraft den 1. januar 2000.
