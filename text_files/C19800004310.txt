I.
Edb-journalsystemet og dets finansiering Den offentlige forvaltnings journaliserings- og sagsstyringssystemer har  

 hidtil været baseret på manuelle noteringer i protokoller eller på løse  

 journalkort.
I institutioner med en stor sagsmængde har sagsstyringen ved  

 hjælp af de hidtil anvendte metoder erfaringsmæssigt voldt betydelige  

 vanskeligheder, ofte resulterende i forsinkelser, manglende opfølgning m.v.
Til afhjælpning heraf har administrationsdepartementet, Rigsarkivet og I/S  

 Datacentralen i fællesskab udviklet et edb-system til journalisering og  

 sagsstyring inden for den offentlige forvaltning.
Systemet, der er baseret på  

 anvendelsen af dansk edb-udstyr, er generelt anvendeligt.
 Systemet medfører, at journaloplysningerne kun skal indtastes een gang, i  

 modsætning til i dag, hvor man i de fleste journaler indfører oplysningerne i  

 flere registre (emneregistre, kronologiske registre, navneregistre o.s.v.).
 Ved hjælp af en edb-terminal kan man under det nye system fremkalde  

 journaloplysninger ud fra en række søgekriterier.
 Udskrivning af postlister og restancelister, der i dag er ganske  

 tidkrævende og derfor ikke altid finder sted i ønskeligt omfang, sker i det  

 nye system automatisk.
 Tilsvarende gælder statistikker over udviklingen i sagstallet,  

 gennemsnitlig ekspeditionstid eller andre oversigter til brug for  

 institutionens ledelse.
 Datacentralen kan levere systemet fra midten af 1980. Udgiften til  

 anskaffelse af edb-udstyr og programmel vil andrage 3/4-11/2 mill. kr. pr.  

 institution, afhængig af sagsmængden.
Administrationsdepartementet har for finansåret 1980 fået bevilget et  

 beløb på 8 mill. kr. til at indkøbe edb-journaliseringsanlæg til  

 statsinstitutioner, der måtte ønske at rationalisere deres  

 journaliseringsarbejde.
Administrationsdepartementet stiller edb-anlæg og  

 programmel til rådighed for institutionerne, medens disse selv må afholde  

 udgifterne til drift og vedligeholdelse.
 Interesserede styrelser anmodes om at henvende sig til  

 administrationsdepartementet med henblik på at få nærmere oplysninger samt  

 eventuelt træffe aftale om demonstration af edb-journaliseringssystemet på  

 Datacentralen.
 Man gør opmærksom på, at der må påregnes ca. 6 måneders planlægning af  

 overgangen fra manuel journalisering til edb-journalisering.
II.
Godkendelse Med henblik på at fremme en ønskelig standardisering af den statslige  

 forvaltnings journaliseringsarbejde, skal man samtidig anmode om, at  

 indførelse af edb-journalisering i statslige styrelser m.v. kun sker efter  

 forudgående godkendelse i administrationsdepartementet.
 Finansministeriet, administrationsdepartementet, den 3. marts 1980 P.M.V.
