 Til samtlige frysehuse, autoriseret til eksport af kød og kødprodukter og  

 dyrlægerne ved disse.
 Indfrysning og frostlagring af fisk på autoriserede frysehuse.
 De særlige kvoteringer for fiskerierhvervet har medført, at der i  

 højsæsonen er behov for yderligere frysekapacitet end den, der er til  

 rådighed i fiskerihavnene.
 I henhold til § 4 i landbrugsministeriets regler af 15. november 1946 for  

 driften af de autoriserede frysehuse er der mulighed for på de autoriserede  

 frysehuse at modtage fisk.
 På denne baggrund finder man anledning til at fastsætte nedenstående  

 regler for indfrysning og frostlagring af fisk på autoriserede frysehuse.
 1. Indfrysning af fisk kan kun tillades på frysehuse,  

 som råder over rummæssigt helt adskilte indfrysere med selvstændig  

 luftcirkulation (opdelte indfrysningstunneller godkendes ikke dertil) og med  

 egen, direkte indgang fra modtagelsesrampe.
2. Indfrysning af fisk skal iøvrigt ske i særlig  

 dertil af den tilsynsførende dyrlæge godkendt indfryser, som udelukkende  

 benyttes til dette formål.
Overgang til andre varer må ikke finde sted,  

 forinden indfryseren efter afrimning og rengøring er godkendt dertil af  

 veterinærkontrollen.
 3. Veterinærkontrollen skal underrettes ved enhver  

 tilførsel af fersk, ufrosset fisk.
4. Varerne skal ankomme i den emballage, hvori de skal  

 oplægges på frysehuset - dog kan eventuel ompalletering med mellemlæg  

 tillades.
Anvendelsen af plastkasser eller anden tæt emballage skal  

 tilstræbes i størst muligt omfang.
 5. Under indlæsning af fisk må der ikke i det  

 pågældende frysehusområde forefindes andre levnedsmidler.
 6. Efter indlæsning skal det pågældende område  

 rengøres grundigt og desinficeres.
 7. Det involverede personale skal være iklædt særligt  

 arbejdstøj, der skiftes og anbringes på særlig plads ved overgang til andet  

 arbejde, ligesom nødvendig personlig vask skal foretages.
8. Frostlagring skal foregå i særligt dertil af den  

 tilsynsførende dyrlæge godkendt lager.
I det pågældende lager må ikke  

 samtidig opbevares kød eller kødprodukter - dyrefoder kan dog tillades.
Ved  

 overgang til andre varer skal foretages afrimning og rengøring og dyrlægens  

 godkendelse indhentes.
Alle tvivlsspørgsmål i forbindelse med foranstående bedes forelagt for  

 vedkommende veterinærinspektør, ligesom opmærksomheden skal henledes på, at  

 der til indfrysning og/eller frostlagring af fisk og fiskevarer, herunder  

 krebs- og bløddyr samt produkter heraf, kræves autorisation fra  

 fiskeriministeriet.
Ansøgning om sådan autorisation fremsendes til  

 fiskeriministeriets industritilsyn, Dronningens Tværgade 21, 1302 København  

 K., telefon 01-11 28 48.
 P.V.V.
