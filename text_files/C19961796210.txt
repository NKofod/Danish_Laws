Cirkulæreskrivelse om meddelelse om  

 adfærd der kan sidestilles med et afslag på at medvirke til  

 indgåelse af aftale om individuel handlingsplan Kommentar m.v.:
 Under en samtale på AF om indgåelse af en  

 individuel handlingsplan redegjorde medlemmet uopfordret for en række -  

 delvis uaktuelle - problemer, sin modvilje mod at deltage i kurser og lign.  

 Den udviste adfærd blev sidestillet med et afslag.
 Meddelelse om afgørelsen:
Under en samtale på AF vedrørende  

 indgåelse af aftale om individuel handlingsplan kom AF med en  

 række tilbud, som medlemmet ikke ønskede at tage imod.
Medlemmet  

 gav i forbindelse hermed uopfordret AF en redegørelse for sine  

 helbredsmæssige problemer, tidligere alkoholproblemer, modvilje mod  

 deltagelse i kurser, ordblindhed m.v.
I forbindelse med en  

 efterfølgende rådighedsvurdering oplyste medlemmet, at hendes  

 helbredsmæssige problemer ikke havde været aktuelle under  

 samtalen på AF.
Kassen traf bl.a. afgørelse om en uges effektiv  

 karantæne for selvforskyldt ledighed.
Kassen lagde ved denne del af sin  

 afgørelse vægt på, at medlemmet ved sin  

 adfærd/holdning havde givet til kende, at hun ikke var interesseret i  

 at få udarbejdet en individuel handlingsplan.
 Direktoratet tiltrådte kassens afgørelse med  

 henvisning til, at det sidestilles med afslag, når et medlem handler  

 på en sådan måde, at aftale om en individuel handlingsplan  

 ikke kommer i stand.
 Direktoratet lagde herved vægt på, at AF kom  

 med en række tilbud, som medlemmet ikke ønskede at modtage.  

 Direktoratet lagde videre vægt på, at medlemmet ved sin  

 uopfordrede redegørelse for helbredsmæssige problemer, tidligere  

 overståede problemer med alkohol, modvilje mod deltagelse i kurser,  

 ordblindhed m.v. reelt hindrede udarbejdelse af en individuel handlingsplan  

 under det pågældende møde.
Direktoratet lagde desuden vægt på, at det i  

 forbindelse med en efterfølgende rådighedsvurdering havde vist  

 sig, at de givne oplysninger om dårligt helbred - ifølge  

 medlemmets egne oplysninger -var uaktuelle.
Direktoratet måtte derfor  

 vurdere, at disse oplysninger ikke var relevante i relation til  

 indgåelse af en aftale om individuel handlingsplan.
Arbejdsmarkedets Ankenævn tiltrådte  

 direktoratets afgørelse om en uges karantæne, jf.  

 arbejdsløshedsforsikringslovens § 63, stk. 1, nr. 4, og den  

 dagældende rådighedsbekendtgørelses § 17, stk. 2, § 21,  

 stk. 2 og stk. 3, og § 23, stk. 2, idet Ankenævnet var enig med  

 direktoratet i, at medlemmet havde handlet på en måde, der  

 må sidestilles med et afslag på at medvirke til indgåelse  

 af aftale om individuel handlingsplan.
Nævnet var også enig i  

 direktoratets begrundelse for afgørelsen.
