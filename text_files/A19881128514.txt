Denne datasammenskrivning omfatter lov om fremgangsmåden  

 ved inddrivelse af skatter og afgifter m.v., jf. lov nr. 278 af 26. maj 1976  

 og lov nr. 731 af 7. december 1988 om ændring af lov om rettens pleje, lov om  

 fremgangsmåden ved inddrivelse af skatter og afgifter m.v. og lov om  

 retsafgifter.
VI MARGRETHE DEN ANDEN, af Guds Nåde Danmarks Dronning, gør  

 vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Loven gælder for inddrivelse af skatter,  

 afgifter, bøder og andre ydelser, der opkræves eller inddrives af det  

 offentlige, og som i lovgivningen er tillagt udpantningsret.
 § 2.  Udlæg for ydelser, der opkræves eller inddrives  

 af kommuner eller amtskommuner, foretages af pantefogder, der ansættes af  

 kommunerne.
 Stk. 2.  En pantefoged skal efter anmodning foretage  

 udlæg for ydelser, der opkræves eller inddrives af andre kommuner eller af  

 amtskommuner.
 Stk. 3.  Justitsministeren kan fastsætte regler om  

 forretningernes foretagelse.
 Stk. 4.  Udgifter i forbindelse med udlægsforretninger,  

 der foretages af pantefogder, afholdes af den kommune, der har ansat  

 pantefogden.
 § 3.  Udlæg for ydelser, der opkræves eller inddrives  

 af toldvæsenet, kan foretages af personer, der er bemyndiget dertil af  

 toldvæsenet (toldfogder).
 Stk. 2.  Justitsministeren kan fastsætte regler om  

 forretningernes foretagelse.
 § 4.  Justitsministeren kan fastsætte bestemmelser,  

 hvorefter pante- og toldfogder kan foretage udlæg for ydelser, der ikke er  

 omfattet af §§ 2 og 3.
 Stk. 2.  Udlæg, som ikke foretages af pante- eller  

 toldfogder, foretages af fogedretten.
 § 5.  Udlæg foretages, hvis ikke andet er bestemt i  

 loven, efter reglerne i retsplejelovens kapitler 45-47.
§ 6.  Fogedretten træffer afgørelse om indsigelser mod  

 udlæg, som fremsættes over for pante- eller toldfogder.
Afgørelsen træffes  

 efter reglerne i retsplejelovens §§ 499-503. Pante- og toldfogder kan  

 henskyde tvivlsspørgsmål til fogedrettens afgørelse, selv om der ikke  

 fremsættes indsigelser.
 Stk. 2.  Afgørelse efter stk. 1 træffes af den fogedret,  

 som skulle have foretaget forretningen, hvis denne ikke havde været henlagt  

 til de nævnte fogder.
Stk. 3.  Under forretningen kan indsigelser fremsættes  

 over for pante- eller toldfogden, der underretter fogedretten om  

 indsigelserne.
Efter forretningen kan indsigelser fremsættes over for  

 fogedretten.
Fristen for fremsættelse af indsigelser er 4 uger fra  

 forretningens foretagelse.
Oversiddes fristen, afviser fogedretten  

 indsigelsen.
Justitsministeren kan dog undtagelsesvis indtil 1 år efter  

 forretningen tillade, at en indsigelse behandles.
Begæring herom skal i så  

 fald indleveres til fogedretten inden 4 uger efter tilladelsens meddelelse.  

 Fogedrettens afgørelse om indsigelser kan kæres til landsretten efter  

 reglerne i retsplejelovens kapitel 53.
 § 7.  Pante- og toldfogder kan træffe bestemmelse om  

 fremstilling af skyldnere ved politiets foranstaltning efter reglerne i  

 retsplejelovens § 494, stk. 2 og 3. Der kan uanset bestemmelsen i  

 retsplejelovens § 494, stk. 3, træffes bestemmelse om fremstilling for at  

 fremskaffe oplysning om skyldnerens arbejdsgiver til brug for  

 lønindeholdelse.
 Stk. 2.  Bestemmelse efter retsplejelovens § 497, stk.  

 2, kan kun træffes af fogedretten.
 Stk. 3.  Pante- og toldfogder må ikke uden bemyndigelse  

 fra fogedretten undersøge skyldnerens person.
 § 8.  Bestemmelsen i retsplejelovens § 490 gælder ikke  

 for udlæg, som foretages af pante- eller toldfogder.
 Stk. 2.  Bestemmelsen i retsplejelovens § 478, stk. 3,  

 1. pkt., finder tilsvarende anvendelse i tilfælde, hvor en pante- eller  

 toldfoged har foretaget udlæg i en fordring.
§ 9.  Forkyndelse for de enkelte skyldnere kan  

 erstattes af en bekendtgørelse i de mest udbredte dagblade.
Bekendtgørelse  

 kan først ske efter sidste rettidige betalingsdag, og udlæg kan tidligst  

 foretages 7 dage efter bekendtgørelsen.
Stk. 2.  Udlæg kan foretages uden forudgående  

 forkyndelse eller bekendtgørelse, hvis dette tydeligt er angivet på  

 indbetalingskort eller anden skriftlig meddelelse til skyldneren, hvori  

 beløbets størrelse og sidste rettidige indbetalingsdag er anført.
Udlæg kan  

 tidligst foretages 7 dage efter sidste rettidige betalingsdag.
Gives  

 meddelelse efter sidste rettidige betalingsdag, kan udlæg tidligst foretages  

 7 dage efter afsendelsen af meddelelsen.
 § 10.  Pante- og toldfogder kan tilsige skyldneren til  

 forretningen, såfremt denne foretages i den kommune eller det tolddistrikt,  

 hvor skyldneren har bopæl eller opholdssted, eller hvorfra han driver  

 erhvervsmæssig virksomhed.
§ 11.  Fra den dag, da udlæg kan foretages, kan  

 skyldneren med frigørende virkning betale det skyldige beløb til den, der  

 skal foretage udlægget.
Vedkommende kommune eller toldvæsenet kan dog  

 bestemme, at betaling til pante- eller toldfoged kun kan ske under  

 forretningen.
 Stk. 2.  Ansvaret for de beløb, som betales til en  

 pantefoged, påhviler den kommune, der har ansat ham.
 § 12.  Loven træder i kraft den 1. januar 1977.
 Stk. 2.  Lov nr. 9 af 29. januar 1970 om fremgangsmåden  

 ved udpantning for skatter og afgifter m.v. ophæves.
 § 13.  Loven gælder ikke for Færøerne og Grønland.
 Lov nr. 731 af 7. december 1988 indeholder følgende  

 ikrafttrædelsesbestemmelse:
§ 4 Stk. 1.  Loven træder i kraft den 1. januar 1989.  

 Retsplejelovens § 653 som affattet ved § 1, nr. 18, træder dog i kraft dagen  

 efter bekendtgørelsen i Lovtidende:
 Stk. 2.  Er anmodning om arrest eller forbud indgivet  

 til fogedretten før lovens ikrafttræden, finder de hidtil gældende regler  

 anvendelse.
 Givet på Christiansborg slot, den 26.  

 maj 1976.
 Under Vor Kongelige Hånd og Segl.
 I Dronningens navn:
 INGRID.
 Dronning af Danmark.
 Rigsforstander.
 /Orla Møller.
