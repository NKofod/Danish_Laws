Bekendtgørelse om tildeling af  

 aktivitetskvoter til daghøjskoler for finansåret 1999 og om  

 ansøgningsfrist for finansåret 2000 I medfør af § 13, stk. 1, i lov om daghøjskoler og  

 produktionsskoler m.v., jf. lovbekendtgørelse nr. 95 af 8. februar  

 1999 og aktstykke nr. 145 af 23. marts 1999, fastsættes:
§ 1. Inden for en ramme, der er fastsat på  

 finansloven for 1999, tildeler Undervisningsministeriet den enkelte  

 daghøjskole et antal årselever (aktivitetskvote), hvortil der  

 maksimalt kan ydes statstilskud.
Aktivitetskvoten udmeldes ved årets  

 start.
Aktivitetskvoten udgør mindst 25 årselever på  

 helårsbasis.
Stk. 2. Undervisningsministeriet kan omfordele uudnyttede  

 aktivitetskvoter.
En daghøjskole kan ikke overdrage sin  

 aktivitetskvote eller dele heraf til en anden skole.
§ 2. Til nye skoler, der ikke har fået  

 tildelt aktivitetskvote ved årets start, afsættes en pulje  

 på 100 årselever.
Den resterende del af rammen fordeles til de  

 øvrige skoler i forhold til deres andel af den samlede aktivitet i  

 tilskudsgrundlagsåret, der løber fra den 1. oktober 1997 til den  

 30. september 1998, jf. dog § 3, stk. 2.
 § 3. Ved opgørelsen af aktiviteten i  

 tilskudsgrundlagsåret medregnes ordinær  

 daghøjskoleundervisning, hvortil der er ydet statstilskud.
Stk. 2. Hvor særlige forhold gør sig  

 gældende, herunder at en skole ikke har haft aktivitet i hele  

 tilskudsgrundlagsåret, kan beregningsgrundlaget fastsættes af  

 Undervisningsministeriet.
Undervisningsministeriet kan nedsætte  

 beregningsgrundlaget, hvis skolen har udskilt en del af sin aktivitet til en  

 ny selvstændig skole.
 Stk. 3. Undervisningsministeriet kan nedsætte den  

 tildelte aktivitetskvote, hvis grundlaget for beregningen har været  

 fejlagtigt.
 § 4. Nye skoler, der ønsker at få  

 tildelt aktivitetskvote for 1999 af puljen til nye skoler, skal indsende  

 ansøgning herom, så den er Undervisningsministeriet  i  

 hænde senest den 15. juni 1999. I det omfang puljen til nye skoler ikke  

 tildeles nye skoler, indgår puljen i fordelingen til de øvrige  

 skoler, jf. stk. 2. Såfremt ikke alle nye skoler kan tilgodeses  

 inden for puljen til nye skoler, træffer Undervisningsministeriet ud  

 fra en vurdering af behovet i lokalområdet afgørelse om, hvilke  

 skoler der skal tildeles en aktivitetskvote.
Stk. 2. Inden den 15. august 1999 fordeler  

 Undervisningsministeriet eventuelle uforbrugte dele af puljen til nye skoler,  

 jf. stk. 1, og øvrige uforbrugte kvoter, jf. § 1, stk. 2.  

 Fordelingen sker efter reglen i § 2, 2. pkt.
Der kan dog tages hensyn til  

 skoler med ekstraordinære forhold og omstillingsproblemer og til  

 skoler, som gennemfører tilbud, der sigter mod at forbedre deltagernes  

 muligheder for beskæftigelse i fleksjob, skånejob eller  

 lignende.
 Stk. 3. Ansøgning om at komme i betragtning ved  

 omfordelingen, jf. stk. 2, skal indsendes til Undervisningsministeriet,  

 så den er ministeriet i hænde senest den 15. juni 1999.
 § 5. Ophører en skole med sin virksomhed,  

 træffer Undervisningsministeriet afgørelse om, hvorvidt en  

 uudnyttet aktivitetskvote helt eller delvist skal indgå i fordelingen  

 efter reglerne i § 4, stk. 2, eller tillægges en eller flere andre  

 skoler i lokalområdet.
§ 6. Nye skoler, der ønsker at komme i  

 betragtning ved fordelingen af aktivitetskvoter for finansåret 2000,  

 skal ansøge herom på et skema, der udarbejdes af  

 Undervisningsministeriet.
Ansøgningen indsendes til  

 Undervisningsministeriet, så den er ministeriet i hænde senest  

 den 1. november 1999.
Ikrafttrædelses- og overgangsbestemmelser § 7. Bekendtgørelsen træder i kraft den 9. juni  

 1999 og har virkning for 1999.
