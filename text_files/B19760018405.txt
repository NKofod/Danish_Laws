 I henhold til § 3, stk. 3, i lov nr. 328 af 26. juni 1975 om  

 statshospitalernes overførelse til amtskommunernes fastsættes:
§ 1.  Udgifterne ved behandling, undersøgelse m.v. af  

 personer, der har bopæl her i landet, og som i henhold til § 3, stk. 1 og 2.  

 i ovennævnte lov er henvist til kommunalt psykiatrisk sygehus, afholdes af  

 hjemstedets amtskommune.
Udgiften ved behandling m.v. af personer, der  

 midlertidigt opholder sig her i landet, afholdes af det midlertidige  

 opholdssteds amtskommune.
Stk. 2.  Såfremt retssikkerhedshensyn eller andre  

 særlige hensyn, herunder hensynet til den forurettede, taler herfor, kan  

 anbringelse eller behandling efter ovennævnte lovs § 3, stk. 1, litra b, ske  

 udenfor hjemstedsamtskommunen, når den statsadvokat, der har behandlet sagen,  

 træffer bestemmelse herom.
På samme betingelse kan justitsministeren  

 (Direktoratet for kriminalforsorgen) træffe bestemmelse om anbringelse  

 udenfor hjemstedskommunen af personer, der efter straffelovens § 49, stk. 2  

 overføres til psykiatrisk sygehus, samt af personer der prøveløslades eller  

 benådes på vilkår om anbringelse eller behandling på psykiatrisk sygehus.
 Stk. 3.  Er der afsagt retskendelse om indlæggelse til  

 mentalundersøgelse, kan anklagemyndigheden bestemme, at undersøgelsen skal  

 foretages på et psykiatrisk sygehus udenfor hjemstedsamtskommunen.
 Stk. 4.  Samtykke (kaution) eller anden særlig  

 godkendelse skal indhentes fra hjemstedsamtskommunen, bortset fra de i stk. 2  

 og 3 nævnte tilfælde.
 § 2.  Ved opgørelsen af de udgifter, som  

 hjemstedsamtskommunen i medfør af § 1, stk. 1, skal godtgøre en anden  

 amtskommune, lægges den gennemsnitlige sygedagsudgift på det behandlede  

 sygehus til grund.Afregningen kan ske på grundlag af den enkelte afdelings  

 gennemsnitlige sygedagsudgifter, såfremt særskilt afdelingsregnskab føres.
 Stk. 2.  Den gennemsnitlige sygedagsudgift opgøres efter  

 de retningslinier, der i øvrigt benyttes af vedkommende sygehusejende  

 amtskommune ved afregning med fremmede amtskommuner for psykiatrisk  

 behandling.
 Stk. 3.  Den gennemsnitlige sygedagsudgift for den til  

 det psykiatriske hospital i Nykøbing Sjælland knyttede sikringsanstalt  

 opgøres adskilt fra det øvrige hospitals gennemsnitlige sygedagsudgift.
 Stk. 4.  Spørgsmål om opgørelse af den gennemsnitlige  

 sygedagsudgift kan af enhver amtskommune indbringes for indenrigsministeren.
§ 3.  For daghospitalsophold svarer betalingen til 1/2  

 sygedagstakst, for natophold til fuld sygedagstakst og for ambulant  

 behandling og undersøgelse til 1/4 sygedagstakst.
Flere behandlinger og  

 undersøgelser på samme patient på samme dag regnes som 1 behandling.
§ 4.  Hjemstedsamtskommunen yder en a conto betaling  

 svarende til den budgetterede gennemsnitlige sygedagsudgift.
Efter  

 regnskabsårets udløb foretages endelig regulering.
 § 5.  Hvad der i denne bekendtgørelse er fastsat for  

 amtskommunerne gælder også for Københavns og Frederiksberg kommuner.
 § 6.  Bekendtgørelsen har virkning fra den 1. april  

 1976.
 INDENRIGSMINISTERIET, DEN 31. MARTS  

 1976.
 EGON JENSEN.
/Johs.
Qwist.
