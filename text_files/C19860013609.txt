(Til samtlige kommunalbestyrelser og  

 amtsråd samt Hovedstadsrådet.) Cirkulære vedrørende:
 - Miljøministeriets bekendtgørelse nr. 15 af 24. januar 1986 om  

 husdyrgødning og ensilage m.v.
 - Miljøministeriets bekendtgørelse nr. 16 af 24. januar 1986 om ændring af  

 bekendtgørelse om ændring af liste over virksomheder, anlæg og indretninger,  

 som er omfattet af miljøbeskyttelseslovens kapitel 5.
 - Miljøministeriets bekendtgørelse nr. 664 af 16. december 1982 af  

 reglement om miljøbeskyttelse, for så vidt angår dennes bestemmelser om  

 dyrehold.
Indholdsfortegnelse INDLEDNING Folketinget vedtog 31. maj 1985 en beslutning om nedbringelse af  

 forureningen med næringssalte og organisk stof.
Beslutningen rummede en  

 opfordring til regeringen om at gennemføre en række foranstaltninger, først  

 og fremmest på landbrugsområdet.
Hovedparten af disse foranstaltninger er nu  

 udmøntet i miljøministeriets bekendtgørelse nr. 15 af 24. januar 1986 om  

 husdyrgødning og ensilage m.v. (i det følgende  

 husdyrgødningsbekendtgørelsen).
Ved bekendtgørelse nr. 16 af 24. januar 1986 om ændring af bekendtgørelse  

 om ændring af liste over virksomheder, anlæg og indretninger, som er omfattet  

 af miljøbeskyttelseslovens kapitel 5 (listeændringsbekendtgørelsen), blev  

 kriterierne, for hvilke landbrugsvirksomheder der skal have en godkendelse  

 ved etablering eller udvidelse m.v., ændret.
I forbindelse hermed  

 udarbejdedes bekendtgørelse nr. 17 af 24. januar 1986 om pelsdyrfarme  

 (pelsdyrfarmbekendtgørelsen).
 Dette cirkulære omhandler listeændringsbekendtgørelsen,  

 husdyrgødningsbekendtgørelsen og de bestemmelser om dyrehold m.v. i  

 bekendtgørelse nr. 664 af 16. december 1982 af reglement om miljøbeskyttelse  

 (i det følgende blot reglementet), der stadig er gældende.
 Cirkulæret er endvidere af betydning for pelsdyrfarmes gødningsanvendelse  

 og -opbevaring, da dette er reguleret i husdyrgødningsbekendtgørelsen.
 I kapitel 2 omtales listeændringen.
 I kapitel 3 omtales husdyrgødningsbekendtgørelsen generelt, og der gives  

 bemærkninger til de enkelte bestemmelser.
 I kapitel 4 omtales ændringerne i reglementet, herunder afgrænsningen  

 mellem reglementet og husdyrgødningsbekendtgørelsen, i overgangsperioden frem  

 til 1990 m.v.
LISTEÆNDRINGSBEKENDTGØRELSEN Med listeændringsbekendtgørelsen ændres listens punkt J om dyrehold.  

 Ændringen vedrører især det tidligere punkt om pelsdyrfarme, fjerkræfarme og  

 svinefarme, der nu er blevet erstattet af punkterne J.1-J.4.
 Virksomheder, der er omfattet af listen, skal have en godkendelse for at  

 måtte etableres eller udvide eller ændre drift eller bygninger på en måde,  

 der indebærer forøget forurening, jfr. miljøbeskyttelseslovens § 35.
Sker der alene en udvidelse eller ombygning af gødningsopbevaringsanlægget  

 til opfyldelse af reglerne i husdyrgødningsbekendtgørelsen, vil det normalt  

 ikke være en udvidelse eller ændring, der kræver godkendelse efter  

 miljøbeskyttelseslovens § 35, da udvidelsen normalt ikke vil give anledning  

 til forøget forurening.
Dog kan en godkendelse være påkrævet, hvis det nye  

 gødningsanlæg placeres tættere ved en nabo end det eksisterende, eller hvis  

 gødningshåndteringen omlægges fra fast gødning/ajle til gylle.
En miljøgodkendelse bør i øvrigt omfatte alle forurenings- og genekilder.  

 Man skal bl.a. være opmærksom på støj, lugt, fluer, spildevand, tagvand,  

 halmfyr og støv.
Der henvises i øvrigt til bekendtgørelse nr. 176 af 29.  

 marts 1974 om godkendelse af særligt forurenende virksomheder m.v.
Det er kommunalbestyrelsen, der afgør, om en godkendelse i den konkrete  

 situation er påkrævet.
En sådan afgørelse kan påklages efter reglerne i  

 miljøbeskyttelseslovens kapitel 11 og 12.
En del landbrugsvirksomheder er ved listeændringen blevet omfattet af  

 listen over godkendelsespligtige virksomheder, uden at de tidligere har været  

 omfattet.
Sådanne ejendomme kan lovligt fortsætte den igangværende drift uden  

 at søge godkendelse.
De kan, hvis de ønsker det, søge om en frivillig  

 godkendelse efter miljøbeskyttelseslovens § 37.
Andre virksomheder er blevet slettet af listen.
Disse virksomheder bevarer  

 deres godkendelse, jfr. listeændringskendtgørelsens § 3, stk. 4.
Indgreb over for sådanne virksomheder sker efter § 30 i  

 husdyrgødningsbekendtgørelsen.
Såfremt virksomheden drives i overensstemmelse  

 med godkendelsens forudsætninger og vilkår, kan indgreb dog kun foretages,  

 når betingelserne i miljøbeskyttelseslovens § 44, stk. 4, er opfyldt.
LISTENS PUNKT J.1. (Fjerkræfarme) Godkendelsespligt indtræder, når der på en farm er plads til mere end  

 20.000 slagtekyllinger, eller hvis der er plads til mere end 10.000 stk.  

 andet fjerkræ. For farme, der har både slagtekyllinger og andet fjerkræ  

 (f.eks. æglæggende høns), indtræder godkendelsespligt først, når en af de to  

 grænser nås.
 Således vil en fjerkræfarm med 19.000 slagtekyllinger og 9.000 stk. andet  

 fjerkræ ikke være godkendelsespligtig efter punkt J.1. Der kan eventuelt  

 indtræde godkendelsespligt efter punkt J.4, eller ved blandede dyrehold efter  

 punkt J.3.
LISTENS PUNKT J.2. (Pelsdyrfarme) For pelsdyrfarme i almindelighed gælder reglerne i  

 pelsdyrfarmbekendtgørelsen med tilhørende cirkulære.
Farmene kan, når de  

 overholder reglerne for lokalisering, indretning og drift, anlægges uden  

 særlig godkendelse efter reglerne i kapitel 5 i miljøbeskyttelsesloven.
Kun  

 for meget store pelsdyrfarme, dvs. farme med plads til mere end 10.000  

 avlstæver, kræves godkendelse.
LISTENS PUNKT J.3. (Husdyrbrug) Omfattet af godkendelsespligten er nu alle former for husdyrbrug med mere  

 end 120 dyreenheder (pelsdyr ikke medregnet). Eksempelvis vil en ejendom med  

 60 dyreenheder i svin og 70 i kreaturer være godkendelsespligtig.
En dyreenhed er en beregningsenhed, der modsvarer en malkeko af stor race  

 uden opdræt, jfr. § 2. Omregning mellem forskellige dyrearter sker på  

 grundlag af gødningsproduktionen.
I bilaget til husdyrgødningsbekendtgørelsen  

 er der et skema til beregning af dyreenheder, se nærmere herom i kapitel 3.1  

 i cirkulæret, bemærkningerne til § 2.
Godkendelsespligt foreligger, når den årlige produktion, f.eks. antallet  

 af slagtesvin, eller staldenes kapacitet, f.eks. antallet af årssøer,  

 overstiger den anførte grænse på 120 dyreenheder.
For slagtesvin og  

 slagtekvæg bør dyreenhederne beregnes ud fra producerede enheder.
 Fjerkræ tæller med ved opgørelsen af, om der er mere end 120 dyreenheder,  

 hvorimod pelsdyr er undtaget, fordi pelsdyrfarmbekendtgørelsen særskilt  

 regulerer de miljømæssige forhold for disse.
 Virksomhedens ejer skal i givet fald, jfr. miljøbeskyttelseslovens § 52,  

 dokumentere størrelsen af den aktuelle produktion, f.eks. på baggrund af  

 opgørelse af køb og salg af dyr, eller oplysninger fra skatteregnskab eller  

 effektivitetskontrol.
LISTENS PUNKT J.4. (Bolignære husdyrbrug) Der er i denne bestemmelse indført godkendelsespligt på grundlag af 2  

 forskellige kriterier, der skal være opfyldt samtidig.
Omfattet af listen er  

 således ejendomme, der har mere end 15 dyreenheder, når stalde eller  

 gødningsopbevaringsanlæg ligger nærmere end 50 m fra nabobeboelse eller  

 nærmere end 100 m fra byzone, sommerhusområder eller områder i landzone, der  

 er udlagt til boligformål eller blandet bolig og erhverv.
 Godkendelsespligt kan indtræde, uanset om en udvidelse på en ejendom sker  

 uden for afstandsgrænserne, hvis den allerede eksisterende ejendoms stalde  

 eller gødningsopbevaringsanlæg helt eller delvist ligger inden for f.eks. 50  

 m fra nabobeboelse.
LISTENS PUNKT J.5. (Dyrehospitaler, -klinikker, stalde for forsøgsdyr og  

 rideskoler) Dette punkt svarer til det tidligere punkt J.2, idet begrebet  

 dyrepensioner dog er udgået.
Som dyrepensioner ses stort set kun hunde- og hestepensioner.  

 Hundepensioner er nu godkendelsespligtige efter punkt J.7, mens  

 godkendelsespligten er ophørt for hestepensioner.
Hestepensioner kan dog være  

 godkendelsespligtige efter punkt J.3 eller J.4.
LISTENS PUNKT J.7. (Erhvervsmæssige hundehandler, -kenneler og -pensioner) Ved vurderingen af, om et hundehold er omfattet af listen, bør der bl.a.  

 lægges vægt på driften og indretningen af anlæg og bygninger samt størrelsen  

 og arten af hundeholdet.
Et hundeholds rentabilitet er ikke eneafgørende for,  

 om det betragtes som erhvervsmæssigt.
For kenneler er det endvidere  

 afgørende, om der er tale om avlsarbejde og opdræt med henblik på salg af  

 hvalpe.
HUSDYRGØDNINGSBEKENDTGØRELSEN Husdyrgødningsbekendtgørelsen rummer en række bestemmelser om placering og  

 indretning af stalde m.v. og anlæg til opbevaring af husdyrgødning og  

 ensilage, samt om anvendelse af husdyrgødning og ensilagesaft.
Hovedparten af  

 indholdet er fastsat i folketingsbeslutning af 31. maj 1985 om nedbringelse  

 af forureningen med næringssalte og organisk stof.
Der er ligeledes, i  

 revideret form, medtaget bestemmelser fra miljøreglementet (bekendtgørelse  

 nr. 664 af 16. december 1982) om stalde, møddinger, gødningstanke og  

 ensilage.
Hovedformålet med bekendtgørelsen er at sikre en miljømæssig forsvarlig  

 opbevaring af husdyrgødning, ensilage og ensilagesaft, og en mindre  

 forurenende anvendelse af husdyrgødning.
Herudover skal bekendtgørelsen  

 sikre, at nye stalde og gødningsanlæg samt anvendelse af husdyrgødning ikke  

 giver anledning til væsentlige gener for omboende.
Bekendtgørelsen finder  

 anvendelse på alle erhvervsmæssige dyrehold.
 Bekendtgørelsen trådte i kraft 1. februar 1986. For de på dette tidspunkt  

 eksisterende anlæg og indretninger er der en overgangsperiode frem til  

 udgangen af 1989, jfr. bekendtgørelsens § 36, hvorunder de forskellige  

 bestemmelser gradvist får virkning for den enkelte landmand.
I bekendtgørelsens kapitel 1 afgrænses bekendtgørelsens område.
Kapitel 2  

 fastsætter afstandskrav og kapitlerne 3-9 bestemmelser om indretning og  

 placering af stalde, møddinger, ensilageoplag og beholdere til flydende  

 husdyrgødning og ensilagesaft samt drift og vedligeholdelse af disse.
I  

 kapitel 10 findes bestemmelser om anvendelse af husdyrgødning og  

 ensilagesaft.
Kapitlerne 11-14 rummer de administrative bestemmelser.
 I det følgende gennemgås bekendtgørelsens bestemmelser.
3.1. BEKENDTGØRELSENS OMRÅDE Bekendtgørelsen finder ikke anvendelse, hvor der på en ejendom alene er et  

 dyrehold »til eget brug«, f.eks. et par rideheste eller et mindre  

 hønsehold.
Derimod kan den finde anvendelse på en ejendom, uanset at denne  

 ikke har et erhvervsmæssigt dyrehold, hvis der anvendes eller opbevares  

 husdyrgødning fra et erhvervsmæssigt dyrehold.
Bekendtgørelsen omfatter  

 således også et planteavlsbrugs opbevaring og anvendelse af husdyrgødning fra  

 et erhvervsmæssigt dyrehold.
 § 1,  stk. 3, har til formål at standardisere  

 vilkårene med hensyn til anvendelse og opbevaring af husdyrgødning for  

 landbrug, der var godkendt før 1. februar 1986. For disse landbrug sker  

 udskiftningen af de tidligere givne vilkår i takt med reglernes ikrafttræden  

 i øvrigt, se herved § 36.
Ved § 1, stk. 4, tydeliggøres kommunalbestyrelsens adgang til ved  

 godkendelse at fastsætte mere vidtgående vilkår end bestemmelserne i  

 husdyrgødningsbekendtgørelsen.
Der kan ikke stilles lempeligere vilkår, men  

 det er dog i særlige tilfælde muligt at anvende bekendtgørelsens  

 dispensationsbestemmelser.
 Gødningshåndtering på pelsdyrfarme er omfattet af denne bekendtgørelse,  

 jfr. § 1, stk. 5, hvorimod drift m.v. reguleres i bekendtgørelsen om  

 pelsdyrfarme.
Bestemmelsen i § 1, stk. 6, vil finde anvendelse, hvor forebyggelse og  

 bekæmpelse af smitsomme husdyrsygdomme nødvendiggør særlige forskrifter  

 vedrørende gødningshåndteringen.
Samtlige led i håndteringen af  

 husdyrgødningen, herunder såvel transporten som udspredningen, indebærer en  

 risiko for spredning af husdyrsygdomme mellem besætninger og kan derfor blive  

 pålagt veterinære restriktioner.
Herunder kan forbud mod fjernelse af gødning  

 fra den ejendom, hvor den er produceret, komme på tale.
TIL § 2 Ajle separeres normalt fra den faste gødning i selve stalden.
Separationen  

 kan dog også ske ved riste i udmugningskanalen eller ved transportøren.  

 Uanset hvornår og hvordan husdyrgødningen deles i en fast og en flydende del,  

 vil den flydende del normalt skulle betragtes som ajle og opbevares i en  

 lukket beholder.
I visse tilfælde kan den del, der frasepareres ved grove  

 riste i udmugningskanalen, dog danne flydelag og på anden måde ligne gylle  

 (tørstof, pH). Denne »gylle« kan opbevares i åben beholder.
Møddingsaft er en blanding af det regnvand, der falder på møddingstedet,  

 og den væske, der løber fra fast gødning under opbevaring på en mødding,  

 efter at der er sket en effektiv fraseparering af ajle.
Denne væske kan,  

 ligesom ensilagesaft, opbevares i en åben beholder.
 Gylle kan enten dannes ved sammenblanding af fast gødning og ajle i  

 stalden (f.eks. spaltegulv) eller først i gyllebeholderen.
 Ved beregning af, om der tilledes mere eller mindre end 30 pct. gylle til  

 en beholder, regnes vaskevand, drikkevandsspild, mælkerumsvand, regnvand og  

 lignende ikke som gylle.
Der skelnes i definitionerne mellem kvægbrug og svinebrug.
I begge  

 tilfælde er der tale om husdyrbrug, dvs. landbrug, hvor en væsentlig del af  

 omsætningen skyldes animalsk produktion.
Et planteavlsbrug, der har en mindre  

 del af omsætningen fra kvæghold, regnes således ikke som et kvægbrug og skal  

 ved modtagelse af husdyrgødning fra naboer eller andre overholde samme grænse  

 som brug uden husdyr, jfr. § 25.
I bilaget til bekendtgørelsen er angivet omregningsfaktorer for beregning  

 af dyreenheder.
Der omregnes enten fra det normale antal benyttede  

 staldpladser (årsdyr) eller antal dyr, produceret pr. år.
Udgangspunktet ved  

 beregning af antallet af dyreenheder bør for slagtesvin og slagtekvæg være  

 producerede enheder pr. år.
Omregning fra arter og typer af dyr, der ikke er  

 med i bilaget, sker ud fra gødningsproduktionen, idet der som retningslinje  

 kan regnes med, at en dyreenhed svarer til en årlig gødningsproduktion på ca.  

 85 kg kvælstof, jfr. folketingsbeslutningen.
For visse dyrearter, f.eks.  

 kødædende pelsdyr og fjerkræ, kan det være nødvendigt også at tage hensyn til  

 gødningens indhold af fosfor ved omregning til dyreenheder.
 Er det ikke muligt at få oplyst de pågældende dyrs gødningsproduktion, kan  

 der i stedet tages udgangspunkt i den årlige fodermængde, idet der kan regnes  

 med ca. 5.000 foderenheder pr. dyreenhed.
I sager, hvor fast gødning, henholdsvis ajle fra samme dyrehold, udbringes  

 på forskellige ejendomme, kan det være nødvendigt at beregne antallet af  

 dyreenheder separat for de to gødningstyper.
Man kan for et kvæg- eller  

 svinebrug gå ud fra, at ca. 2/3 af det samlede antal dyreenheder  

 repræsenteres af den faste gødning, og ca. 1/3 af ajlen.
 3.2. PLACERING AF STALDES MØDDINGER M.V.
TIL § 3 § 3  svarer, med enkelte ændringer, til bestemmelserne  

 i reglementets kapitel 2.2.2, 5.1.1 og 5.1.2. Ved enkelt vandforsyningsanlæg  

 forstås vandforsyningsanlæg, der anvendes af op til 4 husstande, jfr.  

 vandforsyningslovens § 19, nr. 1. En boring til markvanding skal dog i denne  

 sammenhæng betragtes som et enkelt vandforsyningsanlæg.
 Det bemærkes, at visse landbrug nu er blevet gjort godkendelsespligtige,  

 afhængigt af deres nærhed til forskellige former for byggeri, se cirkulærets  

 kapitel 2.
Ved bestemmelsen i stk. 3 har man opretholdt den efter de tidligere regler  

 eksisterende adgang for kommunalbestyrelsen til at dispensere fra  

 afstandskravene, såfremt overholdelse af afstandskravene ikke er mulig, og  

 anlægget ikke derved giver forøget risiko for gener eller forurening.
Der kan  

 således ikke uden videre dispenseres fra afstandskravene, blot fordi en  

 bygning eller et opbevaringsanlæg kommer til at ligge lidt mindre  

 hensigtsmæssigt for driften.
Driftsmæssige hensyn kan dog tillægges større  

 betydning, hvor der er tale om dispensation fra afstand til naboskel mod åbne  

 marker i landzone.
Der kan ved alle dispensationer efter stk. 3 stilles vilkår for indretning  

 og drift, således at ulemper og gener eller forurening kan forebygges.
Ved  

 dispensationer fra litra a - c skal der altid stilles sådanne vilkår.
Det  

 bemærkes i denne forbindelse, at afstandskravene især er stillet med henblik  

 på at mindske risikoen for overfladisk tilstrømning til de nævnte anlæg eller  

 vandløb og søer.
Et vilkår kunne f.eks. være etablering af en vold eller en  

 grav omkring et gødningsopbevaringsanlæg.
 Særligt i forbindelse med dispensationer fra afstandskravene i litra a - c  

 vil det kunne være hensigtsmæssigt at inddrage embedslægen.
Stk. 4  sikrer, at lovligt placerede anlæg kan forblive  

 liggende på samme sted.
Ved lovligt placeret forstås, at anlægget, da det  

 blev opført, overholdt de gældende bestemmelser i reglementet eller i  

 sundhedsvedtægterne.
Giver et sådant anlæg anledning til ikke-uvæsentlige  

 gener eller forurening, kan kommunalbestyrelsen påbyde afhjælpende  

 foranstaltninger eller kræve anlægget »flyttet« eller taget ud af  

 brug, jfr. § 30.
Bestående anlæg kan repareres, uden at de herved opfattes som nye.
Derimod  

 medfører udvidelser og ombygninger, f.eks. ændring af en kostald til en  

 svinestald, at anlægget må betragtes som nyt.
 Der vil normalt kunne gives dispensation efter stk. 3 til genopførelse af  

 et nedbrændt anlæg, når det nye anlæg opføres i samme form som det tidligere  

 og på samme plads, såfremt denne placering ikke indebærer risiko for  

 forurening af omgivelserne.
 3.3. INDRETNING AF STALDE M.V.
TIL § 4 Gulvet i stalde og lignende skal være udført således, at det kan modstå  

 påvirkningerne - ikke blot fra dyrene - men også fra de redskaber, der  

 anvendes i stalden.
Sådanne »redskaber« kan f.eks. være  

 udmugningsanlæg, traktorer og lignende.
 Kommunalbestyrelsen kan gå ud fra, at kravene til staldgulve normalt kan  

 anses for opfyldt, når et anlæg udføres i overensstemmelse med byggeblade,  

 som er udarbejdet efter 1. februar 1986, enten af Statens  

 Byggeforskningsinstitut eller Landbrugsorganisationernes Byggetjeneste.
Senest fra 1. januar 1990 finder bestemmelsen også anvendelse på stalde,  

 der eksisterede ved bekendtgørelsens ikrafttræden.
For disse stalde må  

 kommunalbestyrelsen i de konkrete tilfælde afgøre, om de er forsvarligt  

 indrettede, eller kan give anledning til forurening.
Det skal bemærkes, at løbegårde, f.eks. åbne foderpladser i forbindelse  

 med stalde, er omfattet af begrebet »stalde og lignende  

 indretninger«.
De skal således have fast bund og afløb.
3.4. KAPACITET AF GØDNINGSOPBEVARINGSANLÆG Husdyrgødning skal helst udbringes på tidspunkter, hvor afgrøderne kan få  

 gavn af næringsstofferne, og således at tabet af bl.a. kvælstof bliver mindst  

 muligt.
For at sikre, at dette kan lade sig gøre, stilles der krav om, at  

 gødningsopbevaringsanlæg skal have en minimumskapacitet.
TIL § 5 Reglerne om opbevaringskapacitet gælder for ejendomme, der har 15  

 dyreenheder og derover, samt for alle ejendomme, hvor der oplagres  

 husdyrgødning fra andre ejendomme.
Reglerne gælder for alle opbevaringsanlæg  

 fra 1. januar 1990. Dog kan miljøstyrelsen, i henhold til § 36, stk. 3,  

 fastsætte regler om en anden frist for opbevaringsanlæg i forbindelse med  

 anlæg til energimæssig udnyttelse af husdyrgødning.
Ejendomme, der har 15 - 19 dyreenheder, skal have mindst 5 måneders  

 opbevaringskapacitet.
Ejendomme, der har 20 dyreenheder og derover, skal have  

 mindst 6 måneders kapacitet.
Ved beregning af dyreenheder afrundes til  

 nærmeste hele tal.
Ejendomme, der opbevarer husdyrgødning fra andre ejendomme, skal have  

 opbevaringskapacitet, svarende til mindst 6 måneders tilførsel.
Der skal her  

 regnes med den faktiske tilførsel til anlægget i en vilkårligt valgt 6  

 måneders periode.
Tilførsel beregnes således ikke i dette tilfælde efter stk.  

 2.
 Ejendomme, der har mindre end 15 dyreenheder, og som ikke opbevarer  

 husdyrgødning for andre, er ikke omfattet af kapitel 4. De skal dog have  

 tilstrækkelig kapacitet til at overholde udbringningsreglerne i kapitel 10.
Ved en ejendom forstås i ovennævnte sammenhænge en enhed, som er  

 selvstændigt vurderet.
Dvs., at hvis flere ejendomme drives i samdrift, er de  

 at opfatte som flere ejendomme.
Det samme gør sig gældende, hvis der til en  

 ejendom er forpagtet yderligere ejendomme eller dele af ejendomme.
Når et opbevaringsanlægs lagerkapacitet skal beregnes, medregnes foruden  

 de ydre anlæg, dvs ajlebeholder, møddingsaftbeholder, gyllebeholder og  

 møddingplads, også lagerkapaciteten i staldene, f.eks. gyllekanaler og  

 -kældre og oplag af dybstrøelse.
Når kapaciteten af oplagring af dybstrøelse  

 inde i stalden skal beregnes, skal der tages hensyn til  

 udmugningshyppigheder, f.eks. ved kyllingeproduktion.
Ved beregning af  

 møddingpladsens kapacitet henledes opmærksomheden på § 19, stk. 2, hvorfor  

 randbelægninger ikke kan medregnes i lagerkapaciteten.
Kravene om lagerkapacitet gælder for alle de former for husdyrgødning, der  

 opbevares på en ejendom.
På en ejendom, hvor gødningen håndteres som fast  

 gødning/ajle, gælder kapacitetskravene således både for den faste og flydende  

 gødning.
Stk. 2  omhandler, hvorledes tilførslen af husdyrgødning  

 m.v. fra stald til opbevaringsanlæg opgøres.
Det er landmanden, der over for  

 kommunalbestyrelsen skal dokumentere, hvor stor en tilførsel der sker til  

 gødningsopbevaringsanlægget.
Det er vanskeligt at fastsætte standardværdier for, hvor stor en tilførsel  

 der forekommer ved forskellige produktionssystemer.
Det vil derfor være en  

 konkret vurdering i det enkelte tilfælde, der skal lægges til grund for  

 beregning af tilførsel.
Gødningsmængden vil afhænge af dyreart, race og fodring m.v.
Tilførslen  

 fra stalden kan endvidere omfatte strøelse, foderspild, drikkevandsspild,  

 vaskevand fra rengøring af stalde og mælkerum m.v.
Endelig kan der til  

 gødningsopbevaringsanlægget ledes ensilagesaft.
Ved åbne beholdere skal der  

 herudover medregnes nedbør.
 Gylleproduktionen fra kvæg- og svinebrug varierer typisk fra 20 - 30 m3  

 pr. dyreenhed pr. år.
 Ved allerede eksisterende produktioner - hvor produktionen ikke ændres -  

 kan tilførslens størrelse skønnes ud fra, hvor hyppigt det har været  

 nødvendigt at tømme de eksisterende opbevaringsanlæg.
 Vejledende værdier for gødningsproduktion og tillæg fremgår af Det faglige  

 Landscenters vejledning om husdyrgødning og ensilage.
Der kan anslås, at 1 ton gødning m.v. fylder 1 m3. For slagtekyllinger på  

 dybstrøelse vil 1 ton gødning dog typisk svare til 1,7 m3. For møddingpladser  

 gælder, at kapaciteten bl.a. afhænger af gødningssammensætningen og  

 udmugningsmåden.
For kegleformede møddinger kan der regnes med, at møddingen  

 i nogle tilfælde rummer helt op til 2 m3 gødning pr. m2 møddingareal.
Opfyldes kravet om opbevaringskapacitet ved opbevaring af gødning på anden  

 ejendom, skal der foreligge en skriftlig aftale, som skal godkendes af  

 kommunalbestyrelsen i den kommune, hvor den leverende ejendom ligger.
Såfremt  

 den ejendom, der modtager gødningen, ligger i en anden kommune, skal denne  

 orienteres om godkendelsen.
Når kommunalbestyrelsen skal afgøre, om en gødningsaftale kan godkendes,  

 bør afstanden mellem de 2 ejendomme indgå i vurderingen.
Ved denne vurdering  

 skal der også tages hensyn til, hvor langt gødningen skal transporteres efter  

 endt opbevaring.
Det kan nævnes, at gylles egenværdi normalt ikke kan betale  

 for transport over 5-10 km.
Visse driftsformer gør det dog lønsomt at  

 transportere gødningen over større afstande.
Hvis der til en ejendom er tilforpagtet een eller flere ejendomme, hvor  

 overskydende gødning kan opbevares tilfredsstillende, kan forpagtningsaftalen  

 godkendes som gødningsaftale.
For ejendomme, der drives i samdrift, kan en  

 erklæring fra ejeren tilsvarende godkendes.
Selv om en aftale om gødningsopbevaring omfatter hele  

 gødningsproduktionen, skal der på ejendommen, hvor gødningen produceres, være  

 visse muligheder for opbevaring af gødningen, bl.a. for at sikre mod  

 svigtende afhentning.
Denne minimumskapacitet bør normalt overstige  

 afhentningsintervallet med mindst een måned.
Kommunalbestyrelsen kan stille vilkår for godkendelse af aftalen, f.eks.  

 hvor ofte afleveringen skal finde sted og på hvilken måde.  

 Kommunalbestyrelsen kan beslutte, at der skal anvendes særlige  

 standardkontrakter til aftalen.
Landskontoret for Landboret har i samarbejde  

 med Kommunernes Landsforening og Miljøstyrelsen udarbejdet forslag til  

 standardkontrakter.
 Kommunalbestyrelsens afgørelse om godkendelse af en aftale kan ifølge §  

 34, stk. 2, ikke påklages.
TIL § 6 Hvis en landmand kan godtgøre, at gødningen kan udbringes miljømæssigt  

 forsvarligt, kan kommunalbestyrelsen tillade, at kapacitetskravet i § 5  

 fraviges.
Denne mulighed er primært beregnet på kvægbrug med større  

 græsarealer eller eventuelt en anden afgrødesammensætning, der muliggør en  

 miljømæssig forsvarlig udbringning, både hvad angår tidspunkt og mængde.
For at opnå dispensation fra kapacitetskravet er det ikke tilstrækkeligt,  

 at udbringning på et givet tidspunkt er lovlig.
Det er også et krav, at  

 gødningens kvælstofindhold i rimeligt omfang udnyttes i planteproduktionen.  

 Dyrkning af vintersæd kan f.eks. ikke begrunde en dispensation fra  

 kapacitetskravet.
Hvor en betydelig del af arealerne dyrkes med grovfoderafgrøder (græs,  

 majs og roer), kan en dispensation være rimelig.
Husdyrgødning kan om  

 sommeren og først på efteråret udbringes til græs og indtil starten af  

 sommeren til majs og roer.
Ved vurdering af, om dispensation kan gives, skal man således sammenholde  

 gødningsproduktionen med ejendommens sædskifte og mulighederne for  

 udbringning i forskellige perioder af året.
Hvor en ansøgning om dispensation  

 vedrører ejendomme med tilforpagtninger eller i samdrift, kan det i nogle  

 tilfælde være rimeligt at betragte ejendommenes gødningsopbevaring og  

 anvendelse under eet.
En ansøgning om dispensation fra kapacitetskravet bør altid ledsages af en  

 mark- og gødningsplan, der angiver en hensigtsmæssig gødningsanvendelse.
På  

 baggrund af disse planer kan opbevaringskravet for forskellige gødningstyper  

 udregnes.
Det vil ofte være hensigtsmæssigt for landmændene at inddrage en  

 planteavlskonsulent ved udarbejdelsen af ansøgningen.
 Mindre end 4 måneders kapacitet bør ikke tillades med ovennævnte  

 begrundelse, medmindre dyrene går ude hele året.
 På grund af møddingvandets ringere indhold af næringsstoffer vil det ofte  

 være muligt at indrette en markplan, således at behovet for  

 opbevaringskapacitet for netop denne gødningstype kan reduceres.
 Såfremt den faste gødning eller kompost kan opbevares i markmødding, jfr.  

 § 8, kan kommunalbestyrelsen tillade, at det i § 5 nævnte kapacitetskrav  

 fraviges.
 Såfremt en tilladelse er begrundet i, at gødningen kan udbringes  

 miljømæssigt forsvarligt, bør der være vilkår om, at der på den pågældende  

 ejendom altid skal være et tilstrækkeligt stort areal for sommerudbringning.  

 Der bør ligeledes stilles vilkår om, at der altid forefindes en mark- og  

 gødningsplan.
3.5. OPBEVARING AF HUSDYRGØDNING OG ENSILAGE Kapitlerne 5 - 8 omhandler indretningskrav til anlæg for opbevaring af  

 husdyrgødning, ensilage og ensilagesaft.
Som i miljøreglementet stilles der  

 krav om tæthed.
Der stilles endvidere nye krav om styrke og bestandighed af  

 materialer og konstruktioner, der indgår i anlæggene.
Reglerne er udformet  

 som generelt formulerede funktionskrav.
 For nykonstruktioner er disse krav her uddybet, bl.a. med henvisninger til  

 Dansk Ingeniørforenings normer (DS-normer).
 Kommunalbestyrelsen kan - som for staldgulve - gå ud fra, at  

 indretningskravene er opfyldt, hvis et anlæg er udformet i overensstemmelse  

 med byggeblade, som er udarbejdet efter 1. februar 1986. Se i øvrigt  

 bemærkningerne til § 4.
For konstruktioner og materialer, der ikke er beskrevet i de nævnte  

 byggeblade eller DS-normerne, bør kommunalbestyrelsen kræve, at bygherren  

 fremskaffer fornøden dokumentation for, at anlægget opfylder kravene.
En  

 sådan dokumentation kan være en vurdering fra en anerkendt institution.
 Kommunalbestyrelsen bør kræve, at et projekt ledsages af en detaljeret  

 arbejdsbeskrivelse med angivelse af materialer, udførelse og kontrol.
TIL § 7 Det følger af § 7 og § 36, stk. 6, at det fra 1. januar 1990 vil være  

 forbudt at anvende markmøddinger, undtagen i de i § 8 nævnte situationer.
TIL § 8 Den i stk. 1 nævnte gødning og kompost skal være overdækket under  

 opbevaringen i marken, således at regnvand ikke kan trænge gennem oplaget.  

 Dette kan f.eks. gøres med halm eller plastic.
Ved kompost forstås gødning, som undergår en komposteringsproces, dvs. at  

 den findeles og beluftes, dels før opsætning i kompostbunker og dels under  

 opbevaringen.
Kompostering er en almindelig gødningsbehandlingsmetode på  

 økologiske og biodynamiske jordbrug.
 Gødning fra de i stk. 1 nævnte dyr på dybstrøelse og rigtigt opsatte  

 kompostbunker vil som regel have et tørstofindhold på 30 pct., dvs. at den  

 ikke afgiver saft.
Er det i en landsby ikke muligt, af pladsmæssige eller genemæssige  

 årsager, at indrette et tilstrækkeligt stort møddingsted i forbindelse med  

 staldene, kan kommunalbestyrelsen, jfr. stk. 2, meddele tilladelse til at  

 anvende markmødding.
Så vidt muligt skal der dog i forbindelse med staldene  

 indrettes et møddingsted, der tillader opbevaring af gødningen en vis tid,  

 inden den udkøres til markmødding.
Opmærksomheden henledes på, at man også  

 kan anlægge et permanent møddingsted, jfr. §§ 9 og 10, uden at det har  

 tilknytning til staldene.
Kommunalbestyrelsens tilladelse til anvendelse af markmødding skal, jfr.  

 stk. 3, være ledsaget af sådanne vilkår for placering, indretning og drift,  

 så det sikres, at der ikke opstår risiko for forurening eller gener for  

 omkringboende.
Der bør stilles vilkår om, at markmøddingen højst må være  

 placeret 1 år på samme sted, og at dette sted tidligst må anvendes igen efter  

 5 år.
Endvidere bør der stilles krav om overdækning, f.eks. med halmballer,  

 således at møddingen sikres mod, at regnvandet trænger igennem.
TIL § 9 Ved etablering af nye møddinger samt ved udvidelse og ombygning af  

 eksisterende må det sikres, at vand fra tage og befæstede arealer ikke kan  

 tilledes, ligesom der skal være opsamling af møddingsaft.
Fra 1. januar 1990  

 gælder dette for alle møddinger.
TIL § 10 Der stilles ikke krav om, at møddingbund og sidebegrænsning skal være  

 udført i beton, men tætheden skal svare til mindst 10 cm vandtæt beton i  

 henhold til DS 411. Asfalt, betonelementer, sammenkittet med asfalt, og  

 lignende konstruktioner vil også kunne opfylde tæthedskravet.
For møddinger,  

 etableret før 1. oktober 1974, må kommunalbestyrelsen i hvert enkelt tilfælde  

 vurdere, om konstruktionerne er tætte.
Det kan ikke udelukkes, at gamle møddinger med brostensbelægning kan være  

 tætte, så længe brostensbelægningerne ikke brydes op på grund af mekanisk  

 påvirkning.
Også disse møddinger skal have sidebegrænsning og afløb til  

 opsamlingsbeholder, jfr. § 10, stk. 1.
Nye møddingbunde og randzoner skal generelt dimensioneres for lasten af  

 køretøjer med indtil 12.000 kg totalvægt, jfr.
DS 410, Dansk  

 Ingeniørforenings norm for last på konstruktioner.
De kan dog tillades  

 dimensioneret for lasten af lettere køretøjer end nævnt ovenfor, såfremt  

 dette angives ved tydelig mærkning.
TIL § 11 Fra 1. januar 1990 må saftgivende ensilage, dvs. ensilage, som ved  

 indlægningen har et tørstofindhold på under 25 - 30 pct., ikke længere  

 ensileres i markstakke.
Dette vil i praksis gælde roetop, sukkerroeaffald og  

 ikke-forvejret græs.
Saftafløbet fra roetop er normalt ca. 400 l pr. m3  

 indlagt roetop.
For ikke-fortørret græs er mængden tilsvarende 100 - 350 l  

 pr. m3.
TIL § 13 Nye tårnsiloer og plansiloer skal dimensioneres og udføres efter DS 409 og  

 410, Dansk Ingeniørforenings normer for sikkerhedsbestemmelser og for last på  

 konstruktioner samt efter gældende materialenormer (vedrørende  

 betonkonstruktioner, f.eks.
DS 411 for vandtæt beton). Der skal regnes med  

 normal sikkerhedsklasse og aggressiv miljøklasse.
Silobunde skal dimensioneres for lasten fra uvejret ensilage med densitet,  

 som angivet i DS 410, samt for lasten fra køretøjer, der benyttes under  

 indlægning og udtagning af ensilage.
Der skal tages hensyn til eventuelt ydre  

 vandtryk.
 Silovægge skal dimensioneres for lasten fra uvejret ensilage med densitet,  

 som angivet i DS 410, samt for lasten fra forvejret ensilage med densitet,  

 som anført i DS 410, + lasten fra køretøjer i siloen under komprimering.
 Siloen bør være mærket tydeligt med de maksimalt tilladte vægte af de  

 anvendte køretøjer.
 For siloer, der er opført før 1. februar 1986, må kommunalbestyrelsen i  

 hvert enkelt tilfælde skønne, om de er forsvarligt indrettede.
TIL § 14 Nye gyllebeholdere, ajlebeholdere, møddingsaftbeholdere og  

 ensilagebeholdere skal dimensioneres og udføres efter DS 409 og 410, Dansk  

 Ingeniørforenings normer for sikkerhedsbestemmelser og for last på  

 konstruktioner, samt efter de gældende materialenormer (vedrørende  

 betonkonstruktioner, f.eks.
DS 411). Der skal regnes med normal  

 sikkerhedsklasse og aggressiv miljøklasse.
 Disse beholdere skal dimensioneres for lasten fra gylle med densitet, jfr.  

 DS 410, under hensyntagen til de i bekendtgørelsen nævnte kræfter fra  

 fyldning, tømning, omrøring m.v.
Fundering skal ske til frostfri dybde (jfr.
DS 415), og der skal i  

 fornødent omfang gennemføres foranstaltninger til imødegåelse af udvendigt  

 vandtryk.
 Til beholdere af beton skal der anvendes vandtæt beton i henhold til DS  

 411.
 Sider og bund skal forsynes med armering til imødegåelse af revnedannelse.
Udvendige spændebånd af stål i jord skal beskyttes mod korrosion, mindst  

 svarende til korrosionsklasse 4, jfr.
Dansk Ingeniørforenings anvisning for  

 korrosionsbeskyttelse af stålkonstruktioner.
Spændebånd i luft skal beskyttes  

 svarende til korrosionsklasse 3.
Nye beholdere, der udføres af andre materialer end beton, skal være af en  

 tæthed og styrke, der svarer til ovenstående for betonbeholdere.
De skal være  

 effektivt beskyttede mod korrosion i henhold til gældende normer.  

 Kommunalbestyrelsen kan forlange, at bygherren fremskaffer den fornødne  

 dokumentation.
 Der bør endvidere kræves dokumentation for, at konstruktionens statiske  

 egenskaber er beregnede og fundet forsvarlige.
Gyllelaguner med kunststofmembraner og lignende konstruktioner anses ikke  

 for at kunne opfylde kravet om at kunne modstå påvirkninger fra omrøring og  

 tømning over en længere periode.
Gamle olietanke anses ikke for anvendelige  

 på grund af muligheden for korrosion.
Eventuelle spjæld mellem lagertank og fortank skal være afprøvet med  

 hensyn til korrosionsbestandighed, styrke og funktion af en officiel  

 prøvningsinstitution.
Kommunalbestyrelsen bør i øvrigt være tilbageholdende  

 med at acceptere anvendelsen af spjæld.
Dette gælder i særlig grad, hvor et  

 svigtende spjæld kan medføre alvorlige skader på miljøet.
 Kommunalbestyrelsen bør søge sikret, at kontakter til gødningspumper og  

 lignende er anbragt, så fejlbetjening undgås.
 For beholdere, der er opført før 1. februar 1986, må kommunalbestyrelsen i  

 de konkrete tilfælde afgøre, om beholderne er forsvarlige.
TIL § 15 Ajlebeholdere skal være lukkede med betonlåg eller andet låg, der kan  

 dokumenteres at være tæt og bestandigt.
Det er derimod tilladt at opbevare  

 møddingsaft og ensilagesaft i en åben beholder.
 Man skal være opmærksom på, at Arbejdstilsynet kan stille særlige krav til  

 afskærmning.
Med andre fyldningssystemer i stk. 2 tænkes bl.a. på snegle- og  

 skrabertransportører.
I de tilfælde, hvor sådanne fyldningssystemer anvendes  

 til vanskeligt pumpbar gødning (mere end ca. 10 pct. tørstof), kan gødningen  

 tilføres gyllebeholderen uden anvendelse af dykket indløb.
Dog skal  

 gødningstilførslen til beholderen ske således, at flydelaget kun brydes i et  

 begrænset område.
I andre tilfælde skal brud på flydelaget begrænses ved  

 hjælp af en passende indretning, f.eks. et lodret rør, der fastholdes under  

 transportøren og udmunder et stykke over bunden.
TIL § 17 Med denne bestemmelse tillades afløb fra mælkerum ført til ajle- eller  

 gyllebeholdere.
Som følge heraf må det også udbringes på landbrugsjord uden  

 særlig tilladelse.
Sanitært spildevand må fortsat ikke tilledes  

 gødningsbeholdere.
3.6. DRIFT OG VEDLIGEHOLDELSE TIL § 19 Af stk. 4 fremgår, at der skal være flydelag på gylle i åbne beholdere.  

 Dannes flydelaget ikke af sig selv, kan et sådant etableres, f.eks. ved  

 tilførsel af fast gødning eller snittet halm.
TIL § 20 De nævnte anlæg skal vedligeholdes, således at de til stadighed bevarer  

 deres tæthed og styrke.
Særlig opmærksomhed bør rettes mod beskyttelsen mod  

 tæring.
3.7. ANVENDELSE AF HUSDYRGØDNING OG ENSILAGESAFT TIL kapitel 10 Kapitel 10 indeholder regler om udbringning af husdyrgødning og  

 ensilagesaft på jord.
Formålet er at begrænse forurening fra marker af  

 overfladevand, grundvand og luft med næringssalte og organisk stof.
Der  

 henvises i øvrigt til de generelle bestemmelser i miljøbeskyttelseslovens §§  

 11 og 17.
 Overtrædelse af reglerne i kapitel 10 er direkte strafsanktioneret, jfr. §  

 35, stk. 1, nr. 3, 4 og 6.
Det er således ikke en betingelse for politianmeldelse og  

 strafforfølgelse, at der er givet en forudgående henstilling om overholdelse  

 af reglerne.
Kommunalbestyrelsen kan dog indledningsvis give en sådan  

 henstilling.
Til henstillinger stilles ingen formkrav, og de kan ikke  

 påklages.
Er der gener/forurening fra gødningsanvendelsen, uden at reglerne  

 overtrædes, kan der gives påbud om afhjælpende foranstaltninger efter § 30.
TIL § 21 I henhold til § 21 må husdyrgødning og ensilagesaft, der tilføres jord,  

 kun anvendes til gødskningsformål.
 Gødningen må således kun spredes på arealer, der indgår i normal  

 landbrugsdrift, herunder arealer til afgræsning eller produktion af  

 pyntegrønt og frugt.
Endvidere skal det iagttages, at gødningen udbringes på sådanne steder og  

 tidspunkter og i sådanne mængder, at plantenæringsstofferne - især kvælstof -  

 kan optages og udnyttes i planteproduktionen.
Således sætter § 25 alene  

 grænser for, hvor meget gødning der må udbringes inden for en ejendom, mens §  

 21 betyder, at gødningen også på de enkelte marker skal anvendes miljømæssigt  

 forsvarligt.
TIL § 22 § 22  er indført for at forebygge direkte forurening  

 af alle typer brønde og boringer med gødningsstoffer og ensilage.
TIL § 23 § 23,  stk. 1, forbyder på bestemte dage udbringning  

 af gylle inden for 200 m fra forskellige områder.
Af stk. 2 følger, at  

 udbringning ikke må give anledning til unødige gener.
Over for sådanne gener  

 kan der i øvrigt gribes ind med påbud efter § 30.
TIL § 24 Flydende husdyrgødning er en fællesbetegnelse for gylle, ajle og  

 møddingsaft.
Ved nedbringning forstås nedpløjning, nedharvning, direkte  

 nedfældning eller anden metode, hvorved gødningen bringes ned i jorden.
Ved  

 ubevoksede arealer forstås afhøstede arealer, som endnu ikke er tilsået med  

 den efterfølgende afgrøde.
 De uforudselige omstændigheder, der nævnes i § 24, stk. 1, kan f.eks.  

 være, at de maskiner, der skal bruges til nedbringning, pludselig bryder  

 sammen, og at der ikke kan skaffes andre (f.eks. fra en maskinstation) inden  

 24 timer.
Pludseligt omslag i vejret i form af kraftig nedbør kan også være  

 uforudseligt og forhindre nedbringning.
Det understreges, jfr. § 24, stk. 3,  

 at frost eller snedækning, som umuliggør nedbringning, normalt ikke kan  

 opfattes som uforudselige omstændigheder.
 § 24,  stk. 2, tager sigte på at begrænse risikoen for  

 overfladisk afstrømning af flydende husdyrgødning og ensilagesaft til  

 vandløb, søer m.v.
 Risikoen for afstrømning er bl.a. afhængig af afstanden til vandløbet  

 m.v., terrænets hældning, jordoverfladens beskaffenhed og vandmætning samt  

 mængden af gødning.
 Tilsvarende hensyn skal udvises ved udbringning af fast gødning, uanset  

 denne ikke er nævnt i bestemmelsen, jfr. miljøbeskyttelseslovens § 17. Dræn  

 er efter vandløbsloven defineret som vandløb.
 § 24,  stk. 3, om forbud mod udbringning af flydende  

 husdyrgødning på ubevoksede frosne eller snedækkede arealer gælder, hvis  

 frosten eller snedækningen umuliggør nedbringning inden for 24 timer.  

 Udbringning på et tyndt lag is eller sne, som ikke hindrer nedbringning inden  

 for 24 timer, er ikke i strid med § 24, stk. 3. Man må dog være opmærksom på,  

 om udbringningen under sådanne forhold er i strid med § 24, stk. 2.
TIL § 25 På grundlag af antallet af dyreenheder er der i § 25 fastsat en grænse  

 for, hvor meget husdyrgødning der må udbringes inden for en ejendom. § 25  

 regulerer således ikke tilførslen til den enkelte mark.
Ved opgørelsen af en ejendoms jordtilliggende til brug for vurderingen af,  

 om § 25, stk. 1, er overholdt, skal der i det landbrugsnoterede areal  

 fraregnes befæstede arealer, bortforpagtede arealer, arealer, der modtager  

 spildevand, slam eller lignende, samt arealer, der ikke må gødes i henhold  

 til denne bekendtgørelse eller anden lovgivning.
Forpagtet areal medregnes  

 til ejendommens jordtilliggende.
 Når f.eks. fredede arealer, der ikke må gødes, skal afgræsses af  

 kreaturer, kan disses gødning i afgræsningsperioden fraregnes ved opgørelsen  

 af arealbehovet.
 For landbrugsvirksomheder, som er godkendelsespligtige i henhold til  

 miljøbeskyttelseslovens kapitel 5, kan fastsættes miljømæssigt begrundede  

 vilkår om gødningsmængde pr. arealenhed, som er mere vidtgående end kravene i  

 § 25, stk. 1. I en miljøgodkendelse kan der ligeledes fastsættes mere  

 detaljerede vilkår, f.eks. kan vilkårene være forskellige på de enkelte  

 arealer på en ejendom.
§ 25,  stk. 2, omhandler udbringning af slam eller  

 lignende og spildevand, som har gødningsværdi.
Udspredning af sådanne stoffer  

 skal i øvrigt være i overensstemmelse med miljølovgivningen, og der henvises  

 i denne forbindelse til miljøministeriets bekendtgørelse nr. 574 af 14.  

 november 1984 om anvendelse af slam i landbruget og miljøministeriets  

 bekendtgørelse nr. 139 af 15. april 1980 om afledning af spildevand til  

 jorden (under revision).
Hvis en landbrugsejendom har et husdyrhold, der er for stort i forhold til  

 ejendommens areal, skal den overskydende gødning afsættes til anden side,  

 jfr. stk. 3. For sådan afsætning skal der foreligge skriftlige aftaler, der  

 skal indsendes til kommunalbestyrelsen.
Hvis leverandør og modtager ligger i  

 hver sin kommune, skal der sendes kopi til begge kommuner.
Kommunalbestyrelsen skal ikke foretage en egentlig godkendelse, men  

 aftalen indgår i grundlaget for kommunens tilsynsarbejde.
Dette indebærer  

 bl.a., at kommunalbestyrelsen i første omgang skal påse, at indgåede aftaler  

 er i overensstemmelse med bekendtgørelsens regler, herunder med hensyn til de  

 aftalte mængder og modtagerens mulighed for lovligt at anvende gødningen.
 Aftalerne må derfor indeholde de nødvendige oplysninger om husdyrhold og  

 jordtilliggende, samt hvad der i øvrigt tilføres af husdyrgødning, slam og  

 spildevand på såvel den leverende som den modtagende ejendom.
 Er en kommunalbestyrelse i en konkret sag i tvivl om en aftales  

 overholdelse, kan den under henvisning til miljøbeskyttelseslovens § 52  

 forlange yderligere dokumentation for, at gødningen afsættes i  

 overensstemmelse med den indgåede aftale.
 Kommunalbestyrelsen kan bestemme, at der skal anvendes standardkontrakter.  

 Landskontoret for Landboret har udarbejdet forslag til standardkontrakter i  

 samarbejde med Kommunernes Landsforening og Miljøstyrelsen.
Gødningsleveringsaftaler indgås normalt direkte mellem den ejendom, der  

 har gødningsoverskud, og den ejendom, hvor gødningen skal udbringes.
Aftale  

 om gødningslevering kan dog også indgås med en tredje part, f.eks. et fælles  

 biogasanlæg, fælles komposteringsvarmeanlæg eller en gylleformidler, der så  

 igen skal have aftaler med modtagere af gødning.
 Opmærksomheden henledes på § 36, stk. 7, om ikrafttrædelsestidspunkt for  

 bestemmelserne i § 25.
TIL § 26 Bevoksede arealer er arealer med afgrøder i vækst, herunder tilsåede  

 arealer.
I henhold til § 26, stk. 2, kan kommunalbestyrelsen meddele dispensation  

 fra udbringningsforbudet mellem høst og 1. november, således at udbringning  

 kan ske fra 15. oktober.
Dispensationen kan gives for visse lerjorde, når  

 hensynet til grundvandsbeskyttelsen ikke taler imod dette.
Kommunalbestyrelsen sender ansøgning samt bilag (§ 26, stk. 4) videre til  

 amtsrådet/Hovedstadsrådet, ledsaget af kommunalbestyrelsens indstilling.  

 Amtsrådet vurderer områdets sårbarhed med hensyn til vandindvinding,  

 vådområder m.v.
Efter behandlingen sender amtsrådet sagen tilbage til  

 kommunalbestyrelsen.
Kommunalbestyrelsens afgørelse om dispensation skal meddeles  

 sammenslutningen af landmænd samt offentliggøres efter  

 miljøbeskyttelseslovens kapitel 10. Offentliggørelsen bør omfatte et kort,  

 der viser, hvilke områder dispensationen omfatter.
Afgørelsen kan påklages  

 til Miljøstyrelsen efter reglerne i miljøbeskyttelseslovens kapitel 11.
I henhold til § 26, stk. 3, kan kommunalbestyrelsen efter høring af  

 amtsrådet/Hovedstadsrådet for visse lerjorde dispensere fra stk. 1, hvis der  

 foretages nedmuldning af tilstrækkelige mængder halm, og hvor hensynet til  

 grundvandsbeskyttelsen ikke taler imod dette.
Fremgangsmåden ved  

 sagsbehandlingen er den samme som beskrevet under stk. 2.
 Der udformes i givet fald een generel dispensation, der formuleres  

 således, at den kun kan anvendes af de landmænd, der nedmulder tilstrækkelige  

 mængder halm.
Ved halmnedmuldning kan en vis mængde kvælstof fastlægges i jorden,  

 således at kvælstoftabet mindskes.
Fastlæggelsen sker kun, hvis der er god  

 kontakt mellem halm og jord, dvs. at halmen skal snittes og indarbejdes i  

 jorden.
 Skal nedmuldningen have den ønskede effekt, må der nedmuldes en  

 halmmængde, svarende til halmen efter en høstet bygafgrøde.
 Der kan sættes vilkår for dispensation efter stk. 2 og 3, således at  

 mængden af husdyrgødning, der må udbringes, begrænses.
 Dispensation efter stk. 2 og 3 kan ikke begrunde en dispensation fra  

 kapacitetskrav efter § 6.
 Dispensationerne bør tidsbegrænses for højst 10 år.
 De oplysninger, som ifølge stk. 4 skal indsendes til kommunalbestyrelsen,  

 skal indeholde følgende:
- ansøgningsskrivelse - oversigtskort i 1:25.000 eller mere detaljeret - jordbundskort - oplysninger om jordtype og jordprofil - begrundelse for dispensationsansøgningen.
 Nærmere oplysninger om jordtype og jordprofil kan fås via  

 landbrugsministeriets jordklassificering og Danmarks Geologiske Undersøgelses  

 basisdatakort.
Ansøgningen kan kun indsendes af sammenslutninger af landmænd, der  

 repræsenterer et større område, f.eks. en kommune.
Det kan være en opgave for  

 de lokale landbrugsorganisationer at informere om dispensationsmulighederne  

 og tage initiativ til indsamling af de oplysninger, som skal sendes med  

 ansøgningen.
3.8. FORHÅNDSANMELDELSE Til § 27 Bestemmelserne om forhåndsanmeldelse svarer i princippet til  

 anmeldelsesreglerne i kapitel 13.9.5., vedrørende avls- og driftsbygninger, i  

 det af boligministeriet udstedte bygningsreglement 1982 med senere ændringer  

 (jfr. tillæg 4).
 En anmeldelse efter denne regel i bygningsreglementet kan - suppleret med  

 de i § 27, stk. 2, krævede oplysninger - samtidig tjene som  

 forhåndsanmeldelse efter husdyrgødningsbekendtgørelsen.
Det bemærkes dog, at bygningsreglementets kapitel 13.9.5. kun omfatter  

 avls- og driftsbygninger, beliggende i landzone, og som ikke kræver  

 tilladelse efter by- og landzoneloven.
Bestemmelsen i § 27 ændrer ikke  

 byggelovgivningens krav om en egentlig byggesagsbehandling for byggeri  

 (f.eks. beliggende i byzone), der er omfattet af bygningsreglementets  

 almindelige krav i kapitlerne 1-12 eller af kapitel 13.9.1-13.9.4.
Stk. 5  angiver kommunens beføjelser til at komme med  

 indsigelser over for byggeriet.
Da en indsigelse medfører, at landmanden ikke  

 må påbegynde bygge- og anlægsarbejder, giver den kommunalbestyrelsen frist  

 til at undersøge forholdene nærmere, således at den bedre kan afgøre, under  

 hvilke betingelser projektet kan gennemføres.
3.9. TILSYN OG HÅNDHÆVELSE TIL § 28 Tilsynet med overholdelse af bekendtgørelsen er henlagt til  

 kommunalbestyrelserne.
De i kapitel 12 givne regler er et supplement til  

 miljøbeskyttelseslovens regler om tilsyn og kontrol.
Når det i § 28 er  

 fastslået, at tilsynet skal udøves af kommunalbestyrelsen, må det bemærkes,  

 at dette ikke gælder i sager, der omhandler kommunal virksomhed, jfr. § 32 og  

 miljøbeskyttelseslovens § 50.
TIL § 29 Ved overtrædelser af bestemmelserne i kapitlerne 2-9 kan der gives påbud  

 efter § 29. Overholdes et sådant påbud ikke, kan straf komme på tale,  

 medmindre særlige grunde taler for en forlængelse af fristen.
 Det er derimod som hovedregel ikke muligt at straffe for en overtrædelse  

 af bestemmelser i kapitlerne 2-9, hvis der ikke forud er givet et påbud.  

 Overtrædelse kan dog straffes uden forudgående påbud i de i § 35, stk. 1, nr.  

 3 og 5, nævnte situationer.
 Påbud, givet efter § 29, kan ikke påklages til anden administrativ  

 myndighed, jfr. § 34, stk. 2.
TIL § 30 § 30  giver kommunalbestyrelsen en generel adgang til  

 at meddele påbud eller eventuelt forbud i tilfælde, hvor der forekommer  

 ikke-uvæsentlige gener eller forurening, uanset at der i øvrigt er handlet i  

 overensstemmelse med bekendtgørelsen.
Bestemmelsen svarer således til kapitel  

 11.1 og 11.3 i reglement om miljøbeskyttelse.
 Ved vurdering af støjgener kan der tages udgangspunkt i Miljøstyrelsens  

 vejledning nr. 5/1984 om ekstern støj fra virksomheder.
 Fluebekæmpelse kan eventuelt påbydes foretaget i overensstemmelse med de  

 retningslinjer, som er fastlagt af Statens Skadedyrlaboratorium.
 Påbud og forbud efter § 30 kan påklages til Miljøstyrelsen og skal derfor  

 indeholde en klagevejledning.
TIL § 31 Kommunalbestyrelsen har pligt til umiddelbart at meddele et påbud om  

 afhjælpning eller forbud mod brug af en beholder, hvor der er konstateret  

 nærliggende risiko for sprængning eller lignende, f.eks. hvis der er større  

 revnedannelser eller ydre tegn på korrosion af armeringen.
 Som eksempler på påbud kan nævnes: Tømning, forbud mod anvendelse,  

 opførelse af en vold eller en grav, der kan dæmme op for et udslip, eller  

 afstivning.
 Sådanne påbud vil, når det er nødvendigt, kunne meddeles mundtligt, jfr.  

 miljøbeskyttelseslovens § 65, stk. 1, pkt. 2.
 Det bemærkes i øvrigt, at kommunalbestyrelsen selv kan lade foretage det  

 fornødne uden påbud og for den ansvarliges regning i tilfælde af overhængende  

 alvorlig fare for sundheden samt i tilfælde, hvor øjeblikkelig indgriben er  

 påkrævet for at afværge væsentlig forurening eller forureningens udbredelse,  

 jfr. miljøbeskyttelseslovens § 49, stk. 3.
 Efter stk. 2 kan kommunalbestyrelsen stille påbud om særlige  

 foranstaltninger i tilfælde, hvor beholderens beliggenhed er således, at de  

 generelle afstandskrav i § 3 ikke skønnes at give tilstrækkelig sikkerhed mod  

 alvorlig forurening af vandløb og søer ved et eventuelt driftsuheld eller  

 lignende.
 Et sådant påbud bør gives, hvor alvorlig skade ikke på anden måde kan  

 forhindres, efter at et uheld eller en driftsforstyrrelse er indtruffet.
3.10. TILSYN, BESLUTNINGER, KLAGER OG STRAF TIL §§ 32, 33 OG 34 For tilsyn, beslutninger og klager efter denne bekendtgørelse gælder  

 miljøbeskyttelseslovens almindelige regler herom, jfr. lovens kapitel 10 og  

 11. For bemærkninger hertil henvises til Miljøstyrelsens cirkulære af 16.  

 december 1982 og cirkulære af 10. maj 1985. (Håndhævelsescirkulæret.) I § 34, stk. 2, er visse afgørelser gjort endelige.
Det drejer sig om  

 afgørelser efter § 5, stk. 3, om gødningsopbevaringsaftaler og afgørelser  

 efter § 25, stk. 3, om fastsættelse af krav til udformningen af  

 udbringningsaftaler.
 Endvidere er også kommunalbestyrelsens afgørelser efter § 27 om anvendelse  

 af et specielt skema, jfr. stk. 3, om indsigelse mod et påtænkt byggeri, jfr.  

 stk. 4, og om fastsættelse af betingelser for gennemførelse af et projekt,  

 jfr. stk. 5, endelige.
Påbud efter § 29 kan heller ikke påklages.
Disse påbuds funktion er at  

 informere landmanden om, hvordan anlæg skal indrettes, placeres eller  

 vedligeholdes.
TIL § 35 Ved overtrædelse af bestemmelser om placering, konstruktion og kapacitet  

 m.v. (kapitlerne 2-9) skal der først påbydes lovliggørelse eller nedlægges  

 forbud efter § 29. Undladelse af at efterkomme et sådant påbud kan straffes,  

 jfr. § 35, stk. 1, nr. 1.
De øvrige bestemmelser er direkte strafsanktionerede.
Om indgivelse af  

 politianmeldelse m.v., se cirkulærets kapitel 5, samt Miljøstyrelsens  

 cirkulære af 10. maj 1985 om håndhævelse.
 3.11. IKRAFTTRÆDELSE OG OVERGANGSBESTEMMELSER M.M.
TIL § 36 Bekendtgørelsen træder i sin helhed i kraft 1. februar 1986, jfr. § 36,  

 stk. 1.
 De forskellige overgangsordninger er alle udløbet med udgangen af 1989. Da  

 en del bestemmelser ikke kan anvendes på alle landbrug fra 1. februar 1986,  

 har det været nødvendigt at lade miljøbeskyttelsesreglementets kapitel 2.2 og  

 5 forblive i kraft til udløbet af overgangsperioden 31. december 1989.
 For anlæg, der efter overgangsreglerne i § 36 endnu ikke er omfattet af  

 husdyrgødningsbekendtgørelsen, skal reglementet således anvendes som hidtil.  

 Er husdyrgødningsbekendtgørelsen derimod anvendelig på det pågældende anlæg,  

 er det kun denne, der kan anvendes.
 Kapitlerne 1, 2 og 9-14 finder umiddelbart anvendelse fra 1. februar 1986.  

 Der er dog en række undtagelser hertil. § 25 om harmoni skal således være  

 opfyldt på visse angivne tidspunkter, herunder ved ejerskifte.
 Overdragelse af en mindre andel af en ejendom, f.eks. i forbindelse med  

 generationsskifte, anses ikke for ejerskifte.
 Forbudet mod udbringning af flydende husdyrgødning, jfr. § 26, stk. 1, er  

 modificeret for 1986, jfr. § 36, stk. 8.
 Bemærk endvidere § 3, stk. 4, hvorefter anlæg, der er lovligt placeret ved  

 bekendtgørelsens ikrafttræden, fortsat kan være placeret samme sted, også  

 efter 1. januar 1990. Det er dog en forudsætning, at anlægget ikke giver  

 anledning til ikke-uvæsentlige gener eller forurening.
 Kapitlerne 3 og 5-8 finder umiddelbart anvendelse ved etablering af nye  

 anlæg, samt ved udvidelser og ombygninger af eksisterende anlæg, jfr. § 36,  

 stk. 5. Dog hindrer §§ 7 og 8 ikke anvendelsen af markmøddinger frem til 31.  

 december 1989, jfr. stk. 6. For markmøddinger gælder i øvrigt bestemmelserne  

 i miljøreglementets kapitel 5.5 frem til 31. december 1989.
 Kapitlerne 3 og 5-8 finder først anvendelse fra 1. januar 1990 for  

 bestående anlæg og indretninger, også når disse repareres eller  

 vedligeholdes, uden at der herved sker en udvidelse eller ombygning.
 De i kapitel 4 omhandlede kapacitetskrav skal senest være opfyldt 31.  

 december 1989. Uanset om et gødningsopbevaringsanlæg skal følge  

 indretningsbestemmelserne på et tidligere tidspunkt, gælder kapitel 4 om  

 kapacitet først fra 1990. Dog kan kommunalbestyrelsen, når det skønnes  

 nødvendigt, give påbud om udvidelse af kapaciteten efter bekendtgørelsens §  

 30.
 I stk. 3 gives Miljøstyrelsen bemyndigelse til at udstede nærmere regler  

 om, at fristen for at efterkomme kapacitetskravene i kapitel 4 kan udskydes,  

 hvor der er konkrete planer om etablering af fælles biogas- eller  

 komposteringsanlæg.
REGLEMENT OM MILJØBESKYTTELSE, BESTEMMELSER  

 OM DYREHOLD En stor del af de områder, der hidtil har været reguleret i  

 miljøreglementets kapitel 2.2 og 5, er fra 1. februar 1986 reguleret af  

 husdyrgødningsbekendtgørelsen.
De nævnte bestemmelser i reglementet, der  

 ophæves med udgangen af 1989, finder dog indtil da anvendelse over for de  

 dyrehold, der ikke er erhvervsmæssige, og som derfor ikke er omfattet af  

 husdyrgødningsbekendtgørelsen, jfr. dennes § 1, stk. 2. Der forventes  

 udarbejdet nye regler om ikke-erhvervsmæssige dyrehold inden 1. januar 1990.
Endvidere finder de pågældende bestemmelser i overgangsperioden anvendelse  

 over for forhold, der som følge af overgangsbestemmelserne i  

 husdyrgødningsbekendtgørelsen endnu ikke omfattes af denne.
Dette gælder  

 f.eks. bestående gødningsanlæg, der ikke udvides eller ombygges (bortset fra  

 almindelig vedligeholdelse og reparation). Sådanne anlæg skal indtil 1990  

 opfylde reglementets kapitel 5. Opfyldes reglementets krav ikke, skal  

 lovliggørelse ske i overensstemmelse med husdyrgødningsbekendtgørelsen.
Konstateres ikke-uvæsentlige gener eller forurening fra erhvervsmæssigt  

 dyrehold, anvendes dog altid § 30 i husdyrgødningsbekendtgørelsen til at  

 meddele påbud om afhjælpende foranstaltninger.
Denne bestemmelse svarer til  

 kapitel 11 i reglement om miljøbeskyttelse.
En del af miljøreglementets regler påvirkes ikke af  

 husdyrgødningsbekendtgørelsen.
Det drejer sig bl.a. om miljøreglementets  

 kapitel 2.1 om husdyrhold i byzone, kapitel 2.3 om gener fra  

 (ikke-erhvervsmæssigt) dyrehold, kapitel 4.2 om animalsk affald og kadavere  

 og kapitel 6 om spildevandsafledning.
 Disse regler kan anvendes over for landbrugsejendomme i samme omfang, som  

 før husdyrgødningsbekendtgørelsen trådte i kraft (kapitel 2.3 dog fortsat kun  

 ved ikke-erhvervsmæssigt dyrehold).
 Bemærkninger til ovennævnte bestemmelser i reglementet fremgår i øvrigt af  

 miljøministeriets cirkulære af 17. april 1974.
TILSYN Tilsynet med overholdelse af reglerne i husdyrgødningsbekendtgørelsen og  

 med efterlevelsen af afgørelser, truffet i medfør heraf, føres af  

 kommunalbestyrelsen, for kommunalt ejede virksomheder, f.eks. fælleskommunale  

 biogasanlæg og komposteringsvarmeanlæg dog af amtsrådet/Hovedstadsrådet.  

 Tilsvarende gælder for vilkår, fastsat ved godkendelse af landbrug efter  

 miljøbeskyttelseslovens kapitel 5.
Gennem en række ændringer i lovgrundlaget og den administrative praksis er  

 det blevet bestemt, at miljøtilsynet skal intensiveres, skærpes og  

 effektiviseres.
Det gælder bl.a. lov nr. 250 af 23. maj 1984 om håndhævelse  

 af bl.a. miljøbeskyttelsesloven vedrørende effektuering af afgivne påbud,  

 konsekvent opfølgning (retshåndhævelse) og bestemmelser om anvendelse af  

 bødestraf; og cirkulære af 10. maj 1985 om de administrative retningslinjer  

 for håndhævelsen.
 Senere har et udvalg under Miljøstyrelsen i en betænkning om miljøtilsyn  

 stillet forslag om, hvordan tilsynet skal udbygges, herunder om størrelsen af  

 ressourcerne og tilvejebringelsen af disse.
 Ved en ændring af miljøbeskyttelsesloven 29. maj 1986 fulgtes disse  

 forslag op, bl.a. med bestemmelser om samling af godkendelses- og  

 tilsynsudøvelsen hos samme myndighed, vilkårsrevision i forbindelse med  

 tilsynet m.v.
 De generelle ændringer i miljøtilsynet har også virkning for tilsynet med  

 reglerne i denne bekendtgørelse.
 Tilsynet med landbrugsvirksomheder skal således være opsøgende, dvs. at  

 alle ejendomme bør kortlægges og vurderes gennem tilsyn.
Herefter bør tilsynsindsatsen prioriteres således, at den miljømæssige  

 effekt af tilsynet bliver optimal.
Dette kan gøres efter et princip om tilsyn  

 efter behov.
 Tilsynsarbejdet koncentreres herefter der, hvor det efter en vurdering af  

 miljøbelastningens farlighed, bedriftens størrelse og jordtilliggende, den  

 hastighed, hvormed henstillinger og påbud bliver efterkommet m.v., skønnes at  

 være vigtigst.
Tilsyn bør primært placeres på tidspunkter, hvor potentielt  

 miljøbelastende aktiviteter på landbrugsbedriften finder sted.
Dernæst bør  

 tilsyn, der er tidskrævende, f.eks. vejledning og rådgivning, placeres på  

 passende tidspunkter i forhold til de arbejdsintensive perioder i  

 landbrugsvirksomheden.
 Medmindre særlige forhold, f.eks. mistanke om bevidst overtrædelse af  

 bekendtgørelsen, taler derfor, bør det første besøg på ejendommen fra  

 tilsynet anmeldes til landmanden forinden.
 Tilsynsmyndigheden har adgang til landbrugsvirksomheder og de oplysninger,  

 der er nødvendige ved tilsynet, herunder til at fotografere, jfr.  

 miljøbeskyttelseslovens § 51.
Ved besøg i staldbygninger skal der tages hensyn til risikoen for  

 spredning af smitsomme husdyrsygdomme.
Tilsynsmedarbejderen skal naturligvis  

 iagttage de fornødne forholdregler, så som anvendelse af særlig beklædning i  

 staldene eller lignende.
I husdyrgødningsbekendtgørelsen er der flere steder mulighed for, at  

 kommunalbestyrelsen kan dispensere fra en bestemmelse.
Herudover skal  

 kommunalbestyrelsen godkende gødningsopbevaringsaftaler (§ 5, stk. 3),  

 vurdere forhåndsanmeldelser (§ 27) og gødningsafleveringsaftaler (§ 25, stk.  

 3 og 4).
 I disse sager må det i hvert enkelt tilfælde vurderes, om et tilsyn på  

 virksomheden vil være nødvendigt for behandlingen af den konkrete sag.
Oftest bør en sag kunne afgøres ud fra de oplysninger, landmanden giver i  

 sagen.
Ved et efterfølgende tilsyn i forbindelse med den rutinemæssige  

 gennemgang af samtlige landbrugsejendomme i kommunen vil disse oplysninger så  

 kunne kontrolleres.
 Hvis der ved tilsynet konstateres forhold, der er i strid med reglerne i  

 bekendtgørelsens kapitler 2-9 om placering, indretning, kapacitet, drift og  

 vedligeholdelse af de forskellige anlæg, skal kommunalbestyrelsen give påbud  

 om overholdelse af de pågældende bestemmelser, medmindre der er tale om  

 uvæsentlige forhold, jfr. § 29.
 Hvis der ved tilsynet findes forhold i strid med bekendtgørelsens øvrige  

 bestemmelser, vil det - efter en vurdering af miljøbelastningens karakter og  

 omfang - normalt være hensigtsmæssigt, at der først gives henstillinger, hvis  

 der er tale om forhold af mindre betydning.
 Henstillinger om at bringe forhold i orden bør være skriftlige.
 Påbud og henstillinger kan følges op med information og vejledning om,  

 hvordan forholdene bedst muligt kan bringes i orden - eventuelt hvordan  

 landbrugets konsulenter kan inddrages.
 Såfremt det skønnes at være miljømæssigt forsvarligt, bør der gives  

 landmanden en rimelig frist til at bringe forholdene i orden.
 Manglende overholdelse af påbud eller henstillinger bør følges op med  

 advarsler, politianmeldelse og eventuelt forbud.
Sluttelig kan der henvises til, at Kommunernes Landsforening har  

 udarbejdet en redegørelse til kommunerne om effektivisering af tilsynet med  

 landbrug, og at Miljøstyrelsen vil revidere vejledning nr. 8/1983,  

 »Tilsyn og kontrol«, pkt.
E, om landbrugstilsyn.  

 Landboorganisationernes faglige Landscenter har udarbejdet en vejledning om  

 husdyrgødning og ensilage m.v.
