Nr LSF 10 Forslag til Lov om ændring af lov om arbejdsløshedsforsikring m.v.
Fremsat af Aage Frandsen (SF) Anne Baastrup (SF) Steen Gade (SF) den 2. oktober 1996 § 1 I lov om arbejdsløshedsforsikring m.v., jf. lovbekendtgørelse nr. 706 af  

 22. juli 1996, foretages følgende ændringer:
 1. § 62 a, stk. 2, affattes således:
»Stk. 2. Et medlem kan dog bevare dagpengeretten ved  

 deltagelse i undervisning om dagen før kl. 16.00, hvis undervisningen ikke er  

 godkendt som støtteberettiget efter lov om statens uddannelsesstøtte.  

 Dagpengeretten kan ligeledes bevares ved deltagelse i  

 hf-enkeltfagsundervisning under 20 timer om ugen og i undervisning svarende  

 til folkeskolens 8.-10. klassetrin samt undervisning på danske folkehøjskoler  

 i Sydslesvig.
Dagpengeretten kan ikke bevares, hvis uddannelsen berettiger  

 til godtgørelse efter lov om arbejdsmarkedsuddannelser.« 2. I § 62 a indsættes efter stk. 2 som nyt stykke:
»Stk. 3. Et medlem bevarer dagpengeretten uanset reglerne i  

 stk. 2, hvis undervisningen foregår efter kl. 16.00 eller på lørdage og søn-  

 og helligdage.« Stk. 3 og 4 bliver herefter stk. 4 og 5.
 3. I § 62 a, stk. 4, der bliver stk. 5, ændres »stk.  

 1-3« til: »stk. 1-4«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Dette lovforslag er en genfremsættelse af lovforslag nr.
L 232 fra  

 folketingsåret 1995-96. Se Folketingstidende 1995-96, Folketingets  

 forhandlinger s. 5150, tillæg A s. 4557, s. 5578, tillæg B s. 992, s. 7081,  

 tillæg B s. 1108 og s. 7372. I forbindelse med 1. behandling af dette  

 lovforslag fremførte den socialdemokratiske ordfører bl.a., at der var  

 problemer i forbindelse med arbejdsløses muligheder for at tage en  

 uddannelse, men at disse kunne løses på en anden måde.
Dette mener SF ikke er  

 sket, og derfor er der fortsat behov for dette lovforslag.
Med de seneste ændringer i arbejdsløshedslovgivningen fra efteråret 1995  

 kan arbejdsløse ikke længere modtage dagpenge samtidig med, - at de modtager undervisning i mere end 20 timer på en højskole eller en  

 daghøjskole, som altid har undervisning på mindst 20 timer om ugen.
Undtaget  

 er unge under 25 år, som kan modtage halve dagpenge, - at de modtager undervisning på et aftenseminarium, undervisning på et  

 hf- eller studenterkursus om aftenen, kurser på en videregående uddannelse om  

 aftenen m.v., sådan som det var muligt indtil seneste lovændring.
 Disse ændringer har betydet, at en række arbejdsløse på dagpenge må opgive  

 at modtage undervisning og at tage den uddannelse, som de ellers havde  

 planlagt.
Ændringerne har betydet, at daghøjskolerne i gennemsnit har oplevet en  

 nedgang i elevtallet på 1/3 i forhold til tidligere.
Det hænger sammen med,  

 at arbejdsløse, som har været uden arbejde i 2-3 måneder, i praksis ikke kan  

 få udarbejdet en handlingsplan, hvori et daghøjskoleophold kunne indgå.  

 Arbejdsformidlingen har tilsyneladende ikke ressourcer til at få udarbejdet  

 en handlingsplan.
Derfor må arbejdsløse f.eks. vente, indtil de kan gå på  

 uddannelsesorlov, når de har været arbejdsløse i et halvt år.
Det betyder, at  

 arbejdsløse må gå uvirksomme i et halvt år, hvor et daghøjskoleophold ellers  

 kunne have været et udmærket alternativ.
 Da det samtidig er sådan, at arbejdsløse godt kan tage AVU-undervisning i  

 mere end 20 timer på dagpenge, må det også være logisk, at daghøjskoleophold  

 på tilsvarende måde kan tages på dagpenge.
Ændringerne i dagpengereglerne har også betydet, at en del mennesker ikke  

 har råd til et højskoleophold.
I den forbindelse har det kun i ringe grad  

 hjulpet, at unge under 25 år kan tage på højskole eller daghøjskole på halve  

 dagpenge, fordi det i de fleste tilfælde ikke giver et tilstrækkeligt  

 økonomisk grundlag.
 Ændringerne har også betydet, at mange arbejdsløse, der ellers havde tænkt  

 sig at tage en læreruddannelse på aftenseminarium på dagpenge samtidig med,  

 at de står til rådighed for arbejdsmarkedet, nu må opgive denne uddannelse.  

 Københavns Dag- og Aftenseminarium, der sidste år startede med 6 aftenhold,  

 har oplevet en nedgang på over 50 pct. og søger nu at starte 3 aftenhold.  

 Århus Dag- og Aftenseminarium, der sidste år startede med 2 hold, og som  

 forventede at fordoble dette antal i år, hvis ikke dagpengereglerne var  

 blevet ændret, har opgivet at starte aftenhold i år.
Det forekommer grotesk, at der er arbejdsløse, som gerne vil tage en  

 læreruddannelse, der forhindres i at tage en uddannelse som følge af de  

 senest vedtagne lovændringer.
Og det gælder ikke kun de arbejdsløse.
Det  

 gælder reelt også dem, der er i arbejde, idet de ved eventuel arbejdsløshed  

 ikke vil kunne oppebære dagpenge, hvis de vil fortsætte på en uddannelse om  

 aftenen.
 Det groteske er, at der er mangel på lærere, og at alle erfaringer viser,  

 at lærere uddannet på aftenseminarier bidrager til en større bredde i  

 lærerkorpset, samtidig med at der fortsat er stor arbejdsløshed.
 Tilsvarende groteske situationer kan findes for andre studerende, der vil  

 modtage undervisning på hf- eller studenterkursus om aftenen.
Da de seneste ændringer blev vedtaget, var der en vis uenighed om, hvilken  

 effekt de ville få for søgningen til forskellige uddannelser.
Det ved vi  

 allerede nu for en del uddannelser.
Derfor må det være rigtigt at foretage  

 ændringer nu, så arbejdsløse igen tilskyndes til at vælge en uddannelse.
I forbindelse med behandlingen af lovforslag nr.
L 232, som SF fremsatte i  

 sidste folketingsår, var der også en diskussion af, om lovforslaget eventuelt  

 kun skulle omfatte arbejdsløse, der ønskede aftenuddannelse på dagpenge, og  

 der blev i den forbindelse stillet ændringsforslag herom.
Det er SF's  

 opfattelse, at der er brug for hele lovforslaget, som det foreligger her.
Men  

 skulle det vise sig, at der kun er interesse for at vedtage dele heraf, er SF  

 også interesseret i dette.
Bemærkninger til lovforslagets enkelte bestemmelser Til § 1 Til nr. 1 Forslaget giver mulighed for, at arbejdsløse igen kan tage højskole- og  

 daghøjskoleophold på dagpenge.
Til nr. 2 Forslaget betyder, at det igen bliver muligt at tage en læreruddannelse på  

 dagpenge på et aftenseminarium og tilsvarende andre uddannelser, som er  

 støtteberettiget efter lov om statens uddannelsesstøtte, blot undervisningen  

 på hverdage ligger efter kl. 16 eller på lørdage og søn- og helligdage.
Til nr. 3 Der er tale om konsekvensændringer som følge af de under nr. 1 og 2  

 foreslåede ændringer.
Til § 2 Det foreslås, at loven træder i kraft dagen efter bekendtgørelsen i  

 Lovtidende.
Skriftlig fremsættelse Aage Frandsen (SF):
 Som ordfører for forslagsstillerne tillader jeg mig herved at fremsætte:
 Forslag til lov om ændring af lov om arbejdsløshedsforsikring m.v.
(Lovforslag nr.
L 10).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
