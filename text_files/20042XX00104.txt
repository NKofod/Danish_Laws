Skriftlig fremsættelse (24. februar 2005) Ministeren for  

 Fødevarer, Landbrug og Fiskeri  

  

 (Hans Chr.
Schmidt) :
 Herved tillader jeg mig for Folketinget at fremsætte:
 Forslag til lov om ændring  

 af jordfordelingsloven, landdistriktsstøtteloven, lov om drift af  

 landbrugsjorder  

 og forskellige andre love på Fødevareministeriets område (Udmøntning af  

 kommunalreformen  

 for så vidt angår miljøvenlige jordbrugsforanstaltninger samt  

 konsekvensrettelser som følge af kommunalreformen).
(Lovforslag nr.
L 6).
Lovforslaget er en del af den lovgivningsmæssige gennemførelse  

 af kommunalreformen.
Lovforslaget indeholder forslag til ændringer, som  

 vedrører opgavevaretagelsen i kommunerne og regionsrådene m.v.
Lovændringen  

 vedrørende miljøvenlige jordbrugsforanstaltninger fremgår af Aftalen om  

 strukturreformen, mens der med de øvrige lovændringer er tale om  

 konsekvensrettelser som følge af kommunalreformen.
 Forslaget medfører ændringer i følgende love: Fiskeriloven, lov  

 om kapitelstakster, lov om mark- og vejfred, lovforslaget til  

 jordfordelingsloven, landdistriktsstøtteloven, lov om støtte til jordbrugets  

 strukturudvikling og til økologisk produktion inden for jordbrug og fiskeri  

 m.v. samt lov om drift af landbrugsjorder.
 De foreslåede ændringer er for de fleste loves vedkommende  

 konsekvensrettelser uden større praktiske ændringer.
Ændringen af landdistriktsstøtteloven indebærer imidlertid en  

 ændring af administrationen af tilskudsordningen  

  

 miljøvenlige jordbrugsforanstaltninger (MVJ)  

  

 , som har til formål at  

 fremme natur- og beskyttelseshensyn i særligt følsomme landbrugsområder  

 gennem  

 frivillige aftaler.
Den del af administrationen, som hidtil har været udlagt  

 til amterne, foreslås primært placeret hos staten, d.v.s. i Ministeriet for  

 Fødevarer, Landbrug og Fiskeri, samt for en mindre del hos kommunerne for så  

 vidt angår udpegningen af de særligt følsomme landbrugsområder.
Ændringen af landdistriktsstøtteloven indebærer også, at den del  

 af administrationen af den såkaldte artikel 33-ordning om fremme af  

 tilpasningen og udviklingen af landdistrikterne, som i dag varetages af  

 amterne, fremover foreslås varetaget af de kommende regioner, ligesom det  

 foreslås, at regionerne får mulighed for at bidrage til finansieringen af  

 artikel 33-ordningen og Fælleskabsinitiativet LEADER+, således som amterne  

 gør  

 det i dag.
Bornholms Regionskommune foreslås indrømmet særstatus, således at  

 den kan vælge at blive sidestillet med regionsråd vedrørende administrationen  

 af artikel 33-ordningen og muligheden for at bidrage til finansieringen af  

 artikel 33-ordningen og LEADER+, i det omfang jeg i øvrigt delegerer disse  

 beføjelser til regionerne.
I ændringen af lov om drift af landbrugsjorder foreslås de  

 opgaver, der hidtil har været udlagt til amtsrådene, placeret hos  

 kommunalbestyrelserne.
Det drejer sig bl.a. om anmeldelse af retten til  

 genopdyrkning, administration af reglerne om skovplantning mv.
 Idet jeg i øvrigt henviser til lovforslaget med bemærkninger,  

 anbefales det til Folketingets velvillige behandling.
