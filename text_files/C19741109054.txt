Man skal herved meddele, at direktoratet har truffet bestemmelse om, at  

 sygedagslister for de ved afdelingerne og pensionerne ansatte medarbejdere  

 skal føres ved tjenestestedets foranstaltning.
Der vedlægges et antal  

 sygedagslisteblanketter. (* 1) Der henvises til budgetministeriets cirkulæreskrivelse af 28. november  

 1973 om sygedagslister.
Sygdomsforfald ud over 3 dage skal dokumenteres ved en af medarbejderen  

 underskrevet erklæring (vedlagte formular Fi 36) eller på forlangende ved  

 lægeattest. (* 1) Det overlades til det enkelte tjenestested at træffe bestemmelse om,  

 hvorvidt raskmelding sker mundtligt eller ved anvendelse af vedlagte formular  

 nr.
D.f.k.24. (* 1) Med hensyn til tjenestemænd henvises til økonomi- og budgetministeriets  

 cirkulære af 5. juli 1973 om statstjenstemænds forhold i forbindelse med  

 sygdom og cirkulære af 15. marts 1973 om afsked af tjenestemænd på grund af  

 helbredsbetinget utjenstdygtighed eller alder.
Man henleder opmærksomheden på, at når en tjenestemand har haft 120  

 sygedage inden for de seneste 12 måneder, påhviler det afdelingslederen  

 (forstanderen) at afkræve den pågældende en lægeerklæring og indsende  

 erklæringen samt afskrift i 2 eksemplarer af sygelisten til direktoratets 1.  

 ekspeditionskontor.
Direktoratet vil derefter indhente en udtalelse fra  

 nævnet for helbredsbedømmelser i tjenestemandssager.
For overenskomstlønnede kontorfunktionærer, der er ansat efter 1. april  

 1973, er indgået den i overenskomsten mellem staten og HK i § 41, stk. 2  

 foreskrevne aftale om forkortet opsigelsesvarsel i de tilfælde, hvor  

 funktionæren har haft 120 sygedage inden for de seneste 12 måneder.
Ifølge  

 overenskomstens § 41, stk. 3, kan opsigelse med forkortet varsel alene ske i  

 umiddelbar tilknytning til udløbet af de 120 sygedage, og medens  

 kontorfunktionæren endnu er syg.
 Det påhviler derfor afdelingslederen (forstanderen) at foretage rettidig  

 indberetning til direktoratets 1. ekspeditionskontor med henblik på, om  

 afskedigelse med forkortet varsel eventuelt bør finde sted.
 For så vidt angår timelønnede kontorfunktionærer og studenter, der antages  

 til midlertidigt arbejde, vil en sygemelding under de første 3 måneder være  

 at betragte som opsigelse til øjeblikkelig fratræden, hvilket skal  

 tilkendegives den pågældende skriftligt ved ansættelsen, jfr. overenskomsten  

 mellem staten og HK § 40, stk 6.
 For overenskomstlønnede kontorfunktionærer, der før 1. april 1973 var  

 ansat under Dansk forsorgsselskab, kan afskedigelse på grund af sygdom alene  

 ske efter de almindelige regler og med sædvanligt varsel.
 For så vidt angår centralkontorets personale varetages de i nærværende  

 skrivelse nævnte ekspeditioner indtil videre af centralkontorets  

 administrative ledelse.
 E.B.
 Jon Johnsen.
 Kriminalforsorgens afdelinger og pensioner.
