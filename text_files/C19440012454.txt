I Skrivelse af 6. November 1943 har Revisionen af Eksekutorboer i  

 København udbedt sig Justitsministeriets Afgørelse med Hensyn til en af  

 Revisionen meddelt Antegnelse til det af Overretssagfører A. som executor  

 testamenti behandlede Bo efter afdøde Y. i Anledning af, at Eksekutor har  

 udlagt to umyndige Universalarvinger hver 4000 Kr.
Industriel Kreditforenings  

 Obligationer og 2000 Kr.
Københavns Kommunelaan, uanset at der til arveudlæg  

 forfandtes anordningsmæssige Midler.
 Det fremgaar af Sagen, at Eksekutor ikke har været opmærksom paa, at de  

 udlagte Midler ikke var anordningsmæssige.
 Foranlediget heraf skal man anmode Revisionen om at ville paalægge  

 Overretssagfører A. at omgøre det foretagne Arveudlæg.
 Forsaavidt Revisionen derhos har forespurgt, hvorvidt det under  

 tilsvarende Omstændigheder i et Bo med en eller flere fraværende Arvinger,  

 for hvem der er beskikket Værge i Henhold til Skiftelovens § 14, vil være  

 tilstrækkeligt, at Værgen godkender Boopgørelsen, som den er, skal man  

 udtale, AT vel er det ikke foreskrevet, at de fraværende Arvingers Arv skal  

 udlægges i anordningsmæssige Effekter, og AT Eksekutor maa være berettiget  

 til i Medfør af Værgekendtgørelses § 26 at godkende Værgens Tiltrædelse af,  

 at Udlæget sker i andre Effekter, men AT Overøvrighedens Godkendelse dog bør  

 indhentes i de i den nævnte Bestemmelse nævnte Tilfælde, derunder ogsaa i  

 Tilfælde af, at Udlæget finder Sted i Effekter, som maa anses for at have en  

 ringe eller problematisk Værdi sammenlignet med Boets Tilstand i det hele og  

 de til de øvrige Arvinger stedfindende Udlæg.
