Toldværdi Januar 1989 Denne vejledning forklarer, hvordan toldværdien ansættes for varer, der  

 indføres til Danmark.
Toldværdi Udgivet af Direktoratet for Toldvæsenet 1989 Design:
Dan Christensen, IDD Papir:
Indhold: Miljøpapir 80 gr Omslag: Uno-matt 200 gr ISBN 87-503-7675-6 Tryk: Johnsen+Johnsen a/s Indhold I Indledning Hvad er toldværdi? Hvor findes reglerne om toldværdi? II Hovedregel III Transaktionsværdien Definition Forudsætninger Afhængighedsforhold Fakturaprisen Tillæg til fakturaprisen 1. Provision og mæglerhonorar 2. Emballage og emballering 3. Varer og tjenesteydelser leveret af køberen 4. Royalty og licensafgifter 5. Udbytte ved videresalg 6. Transport- og forsikringsomkostninger - indførselssted - opdeling af transportomkostninger - luftfragt - postforsendelser - gratis transport - lastning, omladning og håndtering - forsikring Fradrag i fakturaprisen 1. Rabatter - kontantrabat - reklame-, garanti- og servicerabat 2. Omkostninger indeholdt i fakturaprisen - omkostninger til bygnings-, installations- eller monteringsarbejder mv - told og afgifter - rentetillæg - transportomkostninger efter indførselsstedet i EF - afgifter pålagt i oprindelses- eller eksportlandet Valutaomregning 1. Valutaer, der noteres i Nationalbanken 2. Andre valutaer IV Alternative metoder Toldværdiundersøgelser V Angivelse af toldværdien VI Dokumentation Faktura mv Toldværdideklaration Værdispecifikation VII Særlige regler Software Enhedsværdier for frugter og grøntsager Varer fra forarbejdning, bearbejdning eller reparation (passiv forædling) Garantireparation eller -ombytning Kvoteomkostninger VIII Værdi for varer med T 2-status Spanien og Portugal Bilag 1. Fortegnelse over forordninger vedrørende toldværdi 2. Rådets forordning (EØF nr 1224/80 af 28 maj 1980 om  

 varers toldværdi 3. Toldværdideklaration 4. Værdispecifikation - stempel 5. Luftfragtomkostninger, som skal medregnes i  

 toldværdien 6. Varer for hvilke toldværdien kan ansættes på  

 grundlag af enhedsværdier 7. Distriktstoldkamrenes adresser og telefonnumre I Indledning Hvad er toldværdi? En vares toldværdi er den værdi, som tolden beregnes af.
Toldværdien  

 svarer som regel til varens købspris.
Er varen toldfri eller belagt med fx vægttold, skal der alligevel angives  

 en toldværdi.
Den bruges nemlig også ved beregningen af moms og i  

 importstatistikken.
 Der skal af samme grund også angives en værdi for varer, der indføres fra  

 andre EF-lande (toldmæssig status T 2), se side 18.
For at finde frem til toldværdien skal der i visse tilfælde lægges beløb  

 til købsprisen eller trækkes beløb fra.
Derfor har vi lavet denne vejledning,  

 der forhåbentlig kan være Dem til hjælp, når De skal angive toldværdier.
I vejledningen omtaler vi kun de vigtigste regler. Ønsker De yderligere  

 oplysninger, er De velkommen til at henvende Dem til det lokale  

 distriktstoldkammer.
Adresse- og telefonliste finder De bagest i  

 vejledningen.
Hvor findes reglerne om toldværdi? Med udgangspunkt i en international aftale om toldværdi  

 (GATT-toldværdikodeksen) har EF-Rådet udstedt en forordning (EØF) nr 1224/80  

 af 28 maj 1980 om varers toldværdi (bilag 2).
EF-Kommissionen har udstedt en række forordninger om gennemførelsen af  

 nogle af disse regler.
I bilag 1 findes en fortegnelse over forordningerne.
 I Skatteministeriets bekendtgørelse nr 649 af 20 oktober 1988 om  

 toldbehandling findes der i §§ 54 og 56-59 nogle regler om angivelse og  

 dokumentation af toldværdien.
II Hovedregel Toldværdien = transaktionsværdien Normalt ansættes toldværdien på basis af den pris, som er betalt eller som  

 skal betales for varerne (transaktionsværdien). Til dette beløb skal der  

 lægges visse omkostninger, bl a for forsendelse til EF's toldområde, og der  

 er mulighed for at fratrække ydede rabatter mv.
Reglerne om anvendelse af  

 transaktionsværdien findes i afsnit III.
 Er der ingen transaktionsværdi, eller er betingelserne for at anvende den  

 ikke til stede, skal toldværdien i stedet fastsættes på en anden måde (afsnit  

 IV).
III Transaktionsværdien Definition En vares transaktionsværdi er den fulde betaling, som køberen yder  

 sælgeren for de indførte varer.
Det gælder, uanset om betalingen sker direkte  

 ved overførsel af penge eller indirekte, fx ved udligning af sælgers gæld til  

 køberen.
Forudsætninger Transaktionsværdien kan kun anvendes, når - varerne indføres i forbindelse med et køb, - der ikke er fastsat væsentlige begrænsninger med hensyn til køberens  

 rådighed over eller anvendelse af varerne, - prisen ikke er betinget af vilkår eller ydelser, hvis værdi ikke kan  

 bestemmes i relation til de indførte varer, - sælgeren ikke får andel i udbyttet ved varernes videresalg, overdragelse  

 eller anvendelse, medmindre sådanne andele tillægges ved ansættelsen af  

 værdien, og - køberen ikke er forpligtet til at betale royalty eller licensafgifter  

 for de indførte varer, medmindre sådanne beløb allerede er medregnet i  

 fakturaprisen eller tillægges ved ansættelsen af værdien.
 Hvis en eller flere af forudsætningerne ikke er opfyldt, kan værdien i  

 stedet ansættes ved at bruge en af de alternative metoder (afsnit IV).
Afhængighedsforhold Er der et afhængighedsforhold mellem køber og sælger, kan  

 transaktionsværdien kun godkendes, hvis den ikke er påvirket af  

 afhængighedsforholdet.
 Der er tale om afhængighedsforhold mellem personer (og virksomheder) i  

 følgende tilfælde:
Fakturaprisen Er de nævnte forudsætninger opfyldt, skal toldværdien ansættes på grundlag  

 af transaktionsværdien.
Det vil oftest sige fakturaprisen for varerne.
De indførte varer kan have været genstand for flere salg inden  

 fortoldningen.
Så kan den pris, der betales ved hvert af disse salg, lægges  

 til grund ved værdiansættelsen.
Det gælder uanset om køberen har bopæl eller  

 virksomhed i EF eller uden for EF.
 Det er dog en betingelse, at importøren (deklaranten):
- har bopæl eller virksomhed i EF, - er i besiddelse af de fornødne oplysninger om handelsforholdet mellem  

 køberen og sælgeren, og - kan fremlægge den nødvendige dokumentation, herunder den faktura, der  

 danner grundlag for angivelsen af værdien.
Tillæg til fakturaprisen Ved ansættelsen af toldværdien skal følgende omkostninger lægges til  

 fakturaprisen, hvis de ikke allerede er indeholdt i den:
 1. Køberens omkostninger til provision og  

 mæglerhonorar.
Ved provision forstås betaling til leverandørens kommissionær eller agent,  

 der har medvirket ved salget.
Betalingen kaldes også kommission.
 Derimod skal indkøbsprovision (eller -kommission), som køberen betaler til  

 sin agent for at have repræsenteret sig i udlandet ved indkøb af de indførte  

 varer, ikke medregnes i toldværdien.
 2. Køberens omkostninger til emballage og emballering,  

 herunder såvel arbejdsløn som materialer.
 Emballage er indre og ydre beholdere, udstyr, indpakning og underlag, men  

 ikke transportmidler, containere, presenninger, læssemidler og det tilbehør,  

 der anvendes ved transporten.
 3. Værdien af varer og tjenesteydelser, som er blevet  

 leveret af køberen.
 Der kan være tale om:
- materialer, komponenter og dele, som er indgået i de indførte varer, - værktøj, matricer, forme og lignende, som er anvendt ved fremstillingen  

 af de indførte varer, - materialer, som er forbrugt ved fremstillingen af de indførte varer, og - ingeniørarbejde, udviklingsarbejde, kunst- og designarbejde samt  

 tegninger og skitser, som er nødvendige ved fremstillingen af de indførte  

 varer, og som er blevet udført i et tredjeland.
Er arbejdet mv udført i  

 Fællesskabet, skal værdien ikke medregnes.
 Værdien af materialer mv skal medregnes til toldværdien, hvad enten de  

 leveres direkte af køberen til forædlingsvirksomheden eller leveres af en  

 anden virksomhed for køberens regning.
Omkostninger til transport af færdigvarer fra forædlingsvirksomheden til  

 indførselsstedet i EF skal medregnes til toldværdien.
Omkostninger ved at  

 sende de anvendte materialer til forædlingsvirksomheden skal derimod ikke  

 medregnes.
 Eksempel:
 En dansk virksomhed indfører stole fra Polen.
 Virksomheden har selv leveret stoffet til den polske producent uden  

 beregning, Fra en japansk producent har virksomheden købt visse møbeldele,  

 som sendes direkte fra Japan til Polen, hvor de indgår i produktionen af  

 stolene.
 Værdien af både stoffet og møbeldelene, skal medregnes til toldværdien.
Der skal ikke medregnes transportomkostninger for det udførte stof.
Er  

 omkostningerne til transport af møbeldelene fra Japan til Polen anført  

 separat, fx i fakturaen, skal denne fragt heller ikke medregnes.
Toldværdien beregnes sådan: Betaling til den polske producent + Betaling til den japanske producent + Værdi af eget stof + Transportomkostninger for færdigvarerne ------------------------------------------- = Toldværdien ------------------------------------------- Der er mulighed for at nedsætte tolden for varer, der genindføres efter  

 forarbejdning, bearbejdning eller reparation (passiv forædling), se side 16.
 4. Royalty eller licensafgifter for de indførte varer,  

 som køberen ifølge salgsbetingelserne er forpligtet til at betale.
 Royalty og licensafgifter kan bl a omfatte betalinger, som foretages for  

 patenter, fabriks- eller varemærker og ophavsrettigheder.
 Beløb, der betales for retten til at reproducere (mangfoldiggøre) de  

 indførte varer, skal dog ikke medregnes i toldværdien.
Hvis størrelsen af royalty/licensbeløbet ikke kendes på  

 fortoldningstidspunktet, må der angives en foreløbig værdi.
Når importøren  

 senere kender beløbet, skal oplysning herom sendes til toldkamret.
 5. Sælgerens andel af udbyttet ved videresalg,  

 overdragelse eller anvendelse af de indførte varer.
Kendes beløbet ikke på fortoldningstidspunktet, må der angives en  

 foreløbig værdi.
Når importøren senere bliver bekendt med, hvilket beløb der  

 skal betales til sælgeren, skal oplysning herom sendes til toldkamret.
 6. Omkostninger til transport og forsikring.
 Transport- og forsikringsomkostninger skal medregnes til indførselsstedet  

 i EF's toldområde.
Indførselssted Indførselsstedet i EF's toldområde retter sig efter transportmåden.
Det er - for varer, der transporteres ad søvejen: losningshavnen.
Hvis varerne er  

 omladet i EF's toldområde: omladningshavnen, - for varer, der transporteres med jernbane eller ad landevej: det første  

 toldsted i EF, - for varer, der transporteres på anden måde: det sted, hvor grænsen til  

 EF's toldområde overskrides.
 I nogle tilfælde kan det af geografiske grunde forekomme, at en  

 forsendelse efter indførslen til EF transiterer et tredjelands toldområde.  

 Der kan være tale om transport gennem Østrig, Schweiz, Jugoslavien eller DDR.
 Det sker også, at en forsendelse efter indførslen transporteres ad søvejen  

 til den endelige varemodtager i en anden del af EF.
 I disse tilfælde skal transportomkostningerne kun medregnes til det første  

 indførselssted i EF Det er dog en betingelse, at varerne sendes direkte til  

 bestemmelsesstedet ad en sædvanlig transportvej.
 Sker der udlosning, omladning eller midlertidig afbrydelse af transporten  

 i ovennævnte lande (Østrig, Schweiz, Jugoslavien og DDR), kan det første  

 indførselssted stadig anvendes, hvis afbrydelsen skyldes grunde, der står i  

 forbindelse med transporten.
Opdeling af transportomkostninger Skal varemodtageren betale fragtomkostningerne, fx når varerne er købt ab  

 fabrik eller fob afsendelseshavn, kan der blive tale om at opdele beløbet.
Hvis varerne transporteres med samme type befordringsmiddel til et sted  

 længere inde i EF's toldområde end indførselsstedet, opdeles  

 transportomkostningerne forholdsmæssigt efter den tilbagelagte strækning uden  

 for og inden for toldområdet.
Kun den del af omkostningerne, der vedrører  

 strækningen uden for EF's toldområde, skal medregnes i toldværdien.
 I stedet for at opdele beløbet forholdsmæssigt kan importøren vælge at  

 medregne den fragt, der skulle betales til indførselsstedet i EF efter en  

 almindelig bindende fragttarif.
Luftfragt En procentdel af omkostningerne, svarende til strækningen indtil EF's  

 toldområde, skal medregnes i toldværdien.
De procentdele, der gælder for  

 danske ankomstlufthavne, findes i bilag 5, Oplysninger om ankomstlufthavne i  

 andre EF-lande kan fås ved henvendelse til toldkamret.
Postforsendelser Porto til bestemmelsesstedet skal medregnes fuldt ud i varernes toldværdi.  

 Det gælder dog ikke ekstra porto, der eventuelt bliver opkrævet i  

 indførselslandet.
Gratis transport Transporteres varer gratis eller med køberens transportmiddel, skal der  

 alligevel medregnes transportomkostninger i toldværdien.
Fragtbeløbet  

 beregnes efter den sædvanligt anvendte tarif for den anvendte transportmåde.
Lastning, omladning og håndtering De omkostninger, der er forbundet med lastning af transportmidlet,  

 eventuelt omladning og håndtering af varerne forud for ankomsten til  

 indførselsstedet, skal fuldt ud medregnes i toldværdien.
Forsikring Forsikringsudgifter medregnes sædvanligvis i deres helhed til toldværdien,  

 da udgifterne normalt er de samme, hvad enten forsendelsen skal ekspederes  

 til indførselsstedet eller til et bestemmelsessted inde i toldområdet.
Hvis  

 udgifterne til forsikring beregnet til indførselsstedet faktisk er lavere,  

 skal kun det lavere beløb medregnes.
Fradrag i fakturaprisen Ved ansættelsen af toldværdien er det muligt at fratrække visse rabatter  

 samt omkostninger, som er indeholdt i fakturaprisen.
1. Rabatter Man kan fratrække rabatter eller anden prisnedsættelse, fx kontantrabat,  

 mængderabat og introduktionsrabat.
Rabatten skal dog vedrøre de varer, der  

 skal værdiansættes, og importøren skal have et lovligt krav på rabatten på  

 fortoldningstidspunktet.
Rabatter, der vedrører tidligere indførte og  

 fortoldede varer, kan derfor ikke fratrækkes.
Kontantrabat Rabat for betaling inden for den frist, der er fastsat af sælgeren, kan  

 fratrækkes.
Hvis varerne er betalt før de angives til fortoldning, kan den  

 faktisk opnåede rabat fratrækkes.
Hvis betaling ikke har fundet sted før  

 fortoldningen, kan den rabat fratrækkes, som køberen ville kunne opnå, hvis  

 betalingen fandt sted på fortoldningstidspunktet.
 Eksempel.
Fakturadato: 1.10.88 Betalingsvilkår:
- inden 15.10.88: 4 pct rabat - inden 1.11.88: 2 pct rabat - herefter ingen rabat Fortoldningsdato: 20.10.88 Følgende rabat kan fratrækkes:
- er varerne betalt inden 15.10.88: 4 pct - er varerne betalt efter 15.10.88: 2 pct - er varerne ikke betalt på fortoldningsdagen: 2 pct Reklame-, garanti- og servicerabat Rabat, som køberen får for at afholde reklame samt garanti- eller  

 serviceydelser for de indførte varer, kan fratrækkes ved ansættelsen af  

 toldværdien.
2. Omkostninger indeholdt i fakturaprisen Følgende omkostninger kan fratrækkes i fakturaprisen, hvis de er indeholdt  

 i den, på betingelse af, at beløbene er separat anført:
 Omkostninger til bygnings-, installations- eller monteringsarbejder.
 Toldværdien omfatter ikke omkostninger til bygnings-. installations- eller  

 monteringsarbejder, vedligeholdelse eller teknisk bistand, som er foretaget  

 efter indførslen af varerne.
 Told og afgifter, som skal betales i Fællesskabet.
 Det skal fremgå af fakturaen, at der i de fakturerede priser er indregnet  

 told og/eller afgift, fx ved leveringsmåden »frit i hus fortoldet og  

 afgiftsberigtiget«.
 Rentetillæg, som betales i medfør af en finansieringsaftale for købet af  

 de indførte varer.
Det er en betingelse, at finansieringsaftalen er indgået skriftligt.
Anser  

 toldvæsenet det for nødvendigt, skal køberen kunne dokumentere, at sådanne  

 varer faktisk sælges til den anførte pris, og at rentesatsen ikke overstiger  

 det normale niveau i det land, hvor finansieringen er tilvejebragt.
 Transportomkostninger efter indførselsstedet i EF (se forklaring side 9).
 Kendes kun de samlede omkostninger til transport fra leverandøren til  

 varemodtageren, kan fradraget for transport efter indførselsstedet godkendes  

 efter følgende regler:
 - Transportereres varerne med samme type befordringsmiddel til et sted  

 længere inde i Fællesskabet end indførselsstedet, kan omkostningerne opdeles  

 i forhold til den tilbagelagte strækning uden for og inden for EF's  

 toldområde.
 - Luftfragtomkostninger kan opdeles efter oversigten i bilag 5. Er varerne  

 fx ankommet til en dansk lufthavn fra New York, kan der således fratrækkes 24  

 pct af fragtbeløbet (100 pct - 76 pct).
 - Transporteres varerne med forskellige transportmidler, men på et enkelt  

 (gennemgående) transportdokument, vil omkostningerne også kunne opdeles i  

 forhold til den tilbagelagte strækning uden for og inden for EF's toldområde.
Kendes de samlede transportomkostninger ikke, kan de sædvanlige  

 omkostninger til transport efter indførselsstedet trækkes fra, Det gælder  

 også, hvis det af en eller anden grund ikke er formålstjenligt at foretage en  

 forholdsmæssig opdeling.
Fradraget kan dog ikke overstige, hvad der svarer  

 til minimumsfragtraten i Fællesskabet.
Hvis toldvæsenet kræver det, skal  

 importøren fremlægge den fragttarif, der henvises til.
Faktureres varer til en fast pris frit bestemmelsessted, og svarer denne  

 pris til prisen på indførselsstedet, kan de omkostninger, der vedrører  

 transporten inden for toldområdet, ikke fratrækkes.
Der kan dog foretages et  

 sådant fradrag når det godtgøres over for toldkamret, at prisen for varer  

 frit leveret på indførselsstedet ville være lavere end den faste pris frit  

 bestemmelsessted.
 Afgifter pålagt i oprindelses- eller eksportlandet.
 Det skal kunne godtgøres, at varerne er blevet eller vil blive fritaget  

 for sådanne afgifter til fordel for køberen.
Valutaomregning Er varerne faktureret i en udenlandsk valuta, skal denne omregnes til  

 danske kroner efter følgende regler:
1. Valutaer, der noteres i Nationalbanken Valutakurser, der noteres i Danmarks Nationalbank om onsdagen, anvendes  

 ved fortoldning i syv dage fra onsdag i den følgende uge.
Kurserne  

 offentliggøres i aviserne dagen efter noteringen i Nationalbanken.
Det vil være praktisk, at importører og speditører mv klipper kursiisten  

 ud af torsdagsavisen og gemmer den, til den skal anvendes.
En række dagblade  

 offentliggør i øvrigt dagligt en liste over de aktuelle  

 »toldkurser«.
 Hvis der ikke noteres en kurs på en onsdag, fx fordi den pågældende dag er  

 helligdag, anvendes i stedet den kurs, der er noteret senest forud for den  

 pågældende onsdag.
I tilfælde af store kursudsving, fx i forbindelse med devaluering af en  

 valuta, anvendes ændrede kurser efter særlige regler.
Meddelelse herom  

 indrykkes af toldvæsenet i Statstidende.
Endvidere underrettes de dagblade,  

 der offentliggør »toldkurser«.
2. Andre valutaer For valutaer, der ikke noteres i Nationalbanken, må der søges oplysning  

 hos pengeinstitutterne om den senest noterede sælgerkurs.
IV Alternative metoder Findes der ikke en transaktionsværdi, eller er forudsætningerne for at  

 anvende transaktionsværdien ikke til stede, se side 7, skal toldværdien i  

 stedet ansættes efter en af følgende alternative metoder:
1. Værdien af tilsvarende varer 2. Værdien af lignende varer 3. Subtraktionsmetoden (videresalgspris med visse  

 fradrag) 4. Beregnet værdi (fremstillingspris med visse tillæg) De alternative metoder skal søges anvendt i den nævnte rækkefælge.
Efter  

 importørens anmodning kan toldværdien dog ansættes efter metode 4 i stedet  

 for metode 3.
 Toldværdien efter metode 1 og 2 er en transaktionsværdi, som toldvæsenet  

 tidligere har godkendt for tilsvarende eller lignende varer, der er udført  

 fra eksportlandet på samme eller næsten samme tidspunkt som de varer, der  

 skal værdiansættes.
 Toldværdien ifølge metode 3 beregnes på grundlag af videresalgsprisen for  

 de indførte varer eller tilsvarende eller lignende varer til en uafhængig  

 køber i Fællesskabet.
 Fra denne pris kan trækkes:
- enten den provision, som normalt betales eller som er aftalt at skulle  

 betales, eller de tillæg, som normalt beregnes for avancer og  

 generalomkostninger ved salg i EF af indførte varer af samme art eller type, - sædvanlige omkostninger til transport og forsikring i EF og andre  

 omkostninger i sammenhæng dermed, samt - told og andre afgifter, som skal betales i EF ved indførsel eller salg  

 af varerne.
Denne metode kan bl a anvendes for varer, der leveres i kommission eller  

 konsignation.
Hvis der ikke foreligger en pris på fortoldningstidspunktet,  

 angives en foreløbig værdi baseret på den forventede videresalgspris.
Den  

 endelige værdiangivelse foretages på grundlag af den dokumenterede salgspris  

 og skal foretages snarest - og senest 90 dage - efter indførslen.
 Toldværdien ifølge metode 4 ansættes på grundlag af den samlede  

 fremstillingspris for de indførte varer med tillæg af sædvanlige avancer og  

 leveringsomkostninger mv.
Hvis ingen af de alternative metoder kan anvendes, skal toldværdien  

 ansættes efter »rimelige metoder«.
De skal være forenelige med  

 hovedprincipperne i toldværdireglerne og være baseret på oplysninger, der er  

 tilgængelige i EF.
Toldværdiundersøgelser Anvendes en af de »alternative metoder«, vil det ofte være  

 nødvendigt for toldvæsenet at undersøge handelsforhold mv nærmere.
En sådan  

 undersøgelse foretages også, hvis der er et afhængighedsforhold mellem  

 køberen og sælgeren, se side 7.
 Personer og virksomheder, der direkte eller indirekte har interesse i den  

 pågældende indførsel, skal i den forbindelse afgive alle nødvendige  

 dokumenter og oplysninger til toldvæsenet.
Ofte resulterer en sådan toldværdiundersøgelse i, at der udstedes en  

 toldværdiafgørelse til virksomheden.
Der skal ved senere fortoldninger  

 henvises til afgørelsen i fortoldningsangivelsens rubrik 44 (Supplerende  

 oplysninger mv).
V Angivelse af toldværdien Toldværdien angives i fortoldningsangivelsens rubrik 46 (Statistisk  

 værdi). Er der tale om værditoldpligtige varer, skal toldværdien også anføres  

 som beregningsgrundlag for tolden i rubrik 47.
VI Dokumentation Faktura mv Sammen med fortoldningsangivelsen skal der afgives de nødvendige  

 dokumenter til bekræftelse af varernes toldværdi, herunder fakturaer og  

 fragtbreve mv.
Fotokopier kan antages.
Er en faktura udstedt til en person, der er bosat i en anden  

 EF-medlemsstat, skal den afgives i 2 eksemplarer.
Det ene eksemplar  

 afstemples af toldvæsenet og leveres tilbage til importøren, så det kan  

 sendes til den person, som fakturaen er udstedt til.
 Hvis varemodtageren ikke straks ved fortoldningen kan afgive den  

 nødvendige dokumentation (faktura mv), får han en frist på 1 måned fra  

 fortoldningsdagen til at fremskaffe den.
I sådanne tilfælde skal der angives en foreløbig værdi.
Varemodtageren vil  

 derefter modtage underretning fra toldkamret om reglerne for indsendelse af  

 dokumentationen og eventuel rettelsesangivelse.
Toldværdideklaration Ved fortoldningen skal der gives oplysninger om en række forhold, der har  

 betydning for toldvæsenets vurdering af den angivne toldværdi.
Oplysningerne  

 afgives i en toldværdideklaration.
Blanketten, der er vist i bilag 3, skal  

 anskaffes af varemodtageren og kan købes i boghandelen.
 Toldværdideklarationen skal dog kun afgives for varer med T 1-status, som  

 er værditoldpligtige, og som har en samlet toldværdi pr forsendelse på over  

 25 000 kr.
Deklarationen skal ikke afgives, hvis varerne - kan opnå toldfrihed som følge af en toldpræference-, toldkontingent-  

 eller importloftordning, eller - kan indføres toldfrit ifølge en toldsuspension eller  

 toldlempelsesordning.
 Der skal heller ikke afgives toldværdideklaration i tilfælde, hvor  

 indførslen ikke har erhvervsmæssig karakter.
 Varer, der indføres til aktiv forædling efter tilbagebetalingsordningen,  

 er ikke fritaget for kravet om afgivelse af deklaration.
Deklarationen skal underskrives af en person (herunder en speditør), som  

 har sin bopæl eller virksomhed i Fællesskabet.
Den pågældende skal være i  

 besiddelse af alle de oplysninger, som er nødvendige for at udfylde  

 toldværdideklarationen.
Varemodtagere, som over en periode indfører et betydeligt antal  

 forsendelser fra samme leverandør på uændrede handelsvilkår, kan få  

 tilladelse til at afgive en generel toldværdideklaration om handelsforholdet  

 til den pågældende leverandør.
Skriftlig ansøgning herom kan sendes til  

 toldkamret.
 Der skal herefter ikke afgives toldværdideklaration ved hver enkelt  

 fortoldning.
Værdispecifikation På bagsiden af toldværdideklarationen foretages en specifikation af de  

 beløb, der skal tages i betragtning ved toldværdiansættelsen.
I tilfælde, hvor der ikke skal afgives toldværdideklaration, kan man  

 foretage specifikationen enten på deklarationens bagside (forsiden udfyldes  

 ikke) eller ved at anvende et stempel (se bilag 4). Stemplet sættes på  

 fakturaen til toldvæsenet.
Det skal indeholde alle oplysninger, der er  

 relevante for at ansætte toldværdien.
VII Særlige regler Software Ved indførsel af databærere, som indeholder data eller instruktioner  

 (software) til brug i automatiske databehandlingsmaskiner, kan værdien af  

 softwaren holdes uden for i toldværdien.
Det er en betingelse, at værdien af  

 softwaren er særskilt anført i forhold til værdien af databæreren, fx i  

 fakturaen.
 Ved udtrykket »databærer« forstås fx magnetbånd, -plader og  

 disketter.
 Udtrykket omfatter derimod ikke integrerede kredsløb, halvledere og  

 lignende komponenter eller varer, der indeholder sådanne kredsløb eller  

 komponenter.
Enhedsværdier for frugter og grøntsager For visse frugter og grøntsager med oprindelse i tredjelande samt Portugal  

 og Spanien kan toldværdien ansættes på grundlag af enhedsværdier fastsat af  

 EF-Kommissionen.
Det er varer med T1-, T2 PT- og T2 ES-status.
Vareområdet  

 fremgår af bilag 6.
Enhedsværdierne gælder i perioder på 14 dage begyndende på en fredag.  

 Oplysning om enhedsværdiernes størrelse kan man få hos det lokale toldkammer.  

 Der skal ikke afgives toldværdideklaration for disse varer Det er ikke obligatorisk at anvende enhedsværdier ved værdiansættelse af  

 frugter og grøntsager.
En importør kan for et kalenderår ad gangen tilslutte  

 sig ordningen for en eller flere varer.
Tilslutning til ordningen sker ved, at importøren ved fortoldningen  

 angiver toldværdien med anvendelse af en enhedsværdi fastsat efter denne  

 ordning.
Importøren har dermed automatisk tilsluttet sig ordningen for  

 kalenderåret for de pågældende varer.
 Der er intet til hinder for, at tilsutningen først sker i løbet af  

 kalenderåret, og det er også uden betydning, om importøren inden  

 tilslutningen har anvendt de normale værdiansættelsesregler ved fortoldning  

 af tilsvarende varer.
 En importør, der har brugt enhedsværdier for de pågældende varer, kan  

 senere angive toldværdien efter de almindelige værdiansættelsesregler.  

 Benyttes denne mulighed, kan importøren ikke senere i kalenderåret igen bruge  

 enhedsværdier for de pågældende varer.
Varer fra forarbejdning, bearbejdning eller reparation (passiv forædling) For varer, der genindføres efter forarbejdning, bearbejdning eller  

 reparation for varemodtagerens regning, kan toldværdien angives på grundlag  

 af varernes værdi ved udførslen og størrelsen af de påløbne  

 forædlingsomkostninger, se side 8.
Tolden kan nedsættes efter proceduren for passiv forædling eller  

 proceduren for standardombytning, hvis importøren har fået bevilling til  

 dette inden udførslen af materialerne.
De kan få nærmere oplysning herom hos  

 toldkamret.
Ved indførsel af varer mod nedsættelse af tolden efter proceduren for  

 passiv forædling eller proceduren for standardombytning skal der afgives  

 særlige værdispecifikationer.
Toldværdideklarationen skal i disse tilfælde  

 kun udfyldes på forsiden.
Garantireparation eller -ombytning For varer, der indføres efter at have været underkastet garantireparation  

 eller -ombytning uden for toldområdet uden omkostninger for varemodtageren,  

 kan toldværdien angives på grundlag af varernes værdi ved udførslen.
 Er der taget hensyn til varernes defekte tilstand ved den første  

 fortoldning, skal værdien dog angives efter de sædvanlige regler.
Kvoteomkostninger Eksport af tekstilvarer fra en række lande, bl a i Det fjerne Østen, er  

 betinget af, at eksportøren har en eksportlicens for varerne.
Eksportøren får  

 stillet licenser gratis til rådighed.
Er en eksportørs kvote opbrugt, er det i enkelte lande muligt at købe  

 uudnyttede kvoter fra andre virksomheder.
Omkostninger til at erhverve en  

 sådan eksportlicens skal ikke medregnes til toldværdien.
 Omkostninger til erhvervelse af eksportlicenser for andre varer end  

 tekstilvarer skal som hovedregel medregnes til toldværdien.
VIII Værdi for varer med T 2-status Ved indførsel af varer, der er i fri omsætning i EF (T 2-status), skal der  

 også angives en værdi.
Den bruges til udarbejdelse af importstatistikken og  

 som grundlag for beregningen af moms og visse punktafgifter.
 Værdien angives efter tilsvarende regler som anført i afsnit I-VII.  

 Leveringsomkostningerne skal dog medregnes til indførselsstedet i Danmark.  

 Luftfragtomkostninger skal medregnes indtil første landingsplads i Danmark.
Værdien skal dokumenteres på samme måde som anført for varer med T  

 1-status.
Der skal dog ikke afgives toldværdideklaration.
 Ordningen med enhedsværdier kan efter særlige regler anvendes for frugter  

 og grøntsager med oprindelse i tredjelande, der er blevet fortoldet i et  

 andet EF-land, og som derved har opnået T 2-status.
Spanien og Portugal For varer fra Spanien (T 2 ES) og Portugal (T 2 PT) anvendes de samme  

 toldværdiregler som for varer fra tredjelande (T 1) indtil den 1 januar 1993  

 for industrivarer og den 1 januar 1996 for landbrugsvarer.
Bilag 1 Forordninger vedrørende toldværdi Rådets forordning:
 1224/80 af 28 maj 1980 om varers toldværdi.
 (Forordningen er optrykt som bilag 2).
 Kommissionens forordninger:
 1494/80 af 11 juni 1980 om forklarende noter og almindeligt anerkendte  

 regnskabsprincipper vedrørende toldværdi.
 1495/80 af 11 juni 1980 om gennemførelse af visse bestemmelser i Rådets  

 forordning (EØF) nr 1124/80 om varers toldværdi.
 1496/80 af 11 juni 1980 om angivelse af oplysninger vedrørende toldværdi  

 og om dokumenter, der skal fremlæges.
 3177/80 af 5 december 1980 om det indførselssted, der skal anvendes i  

 henhold til artikel 14, stk 2, i Rådets forordning (EØF) nr 1224/80 om varers  

 toldværdi.
 3179/80 af 5 december 1980 om de posttakster, der skal lægges til grund  

 ved ansættelse af postforsendelsers toldværdi.
 1577/81 af 12 juni 1981 om indførelse af en ordning med forenklede  

 procedurer ved toldværdiansættelsen af visse letfordærvelige varer.
 3158/83 af 9 november 1983 om betydningen af royalty og licensafgifter for  

 toldværdien.
 1766/85 af 27 juni 1985 om de valutakurser, der skal anvendes ved  

 fastsættelse af toldværdien.
 3579/85 af 16 december 1985 om de luftfragtomkostninger, der skal  

 indbefattes i toldværdien.
Bilag 5 Luftfragtomkostninger, som skal medregnes til toldværdien Oversigten viser:
- tredjelande grupperet efter kontinent, - afgangslufthavne i tredjelande, - andele i procent af luftfragtomkostninger, der skal medregnes til  

 toldværdien.
 Når varer transporteres fra lufthavne, som ikke nævnes i efterfølgende  

 oversigt, bør der tages hensyn til den procentsats, som anvendes for den  

 lufthavn, der ligger nærmest ved afsendelseslufthavnen.
