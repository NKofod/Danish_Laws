Bekendtgørelse om adgang til  

 registeroplysninger m.v. for Evalueringscenter for Sygehuse I medfør af § 4 c i lov om sygehusvæsenet, jf.  

 lovbekendtgørelse nr. 687 af 16. august 1995, som bl.a. ændret  

 ved lov nr. 1044 af 23. december 1998 fastsættes:
 § 1. Evalueringscenter for Sygehuse  

 iværksætter evalueringer af offentlige sygehuse her i landet med  

 henblik på at fremme kvalitetsudviklingen og en mere effektiv  

 ressourceanvendelse i sygehussektoren.
Stk. 2. Evalueringerne omfatter alle forhold  

 vedrørende sygehusenes virksomhed, herunder sygehusenes ledelse,  

 kvalitet og service, patientvenlighed, teknologianvendelse, økonomisk  

 styring, herunder effektivitet i udnyttelse af kapacitet og personale,  

 arbejdstilrettelæggelse og økonomisk styring m.v.
Evalueringerne  

 omfatter desuden fordelingen af funktioner mellem sygehuse samt sygehusenes  

 samarbejde med praksissektoren.
§ 2. Evalueringscenter for Sygehuse er en  

 uafhængig institution under Sundhedsministeriet.
Evalueringscenteret  

 ledes af en bestyrelse, der har det overordnede ansvar for centeret.  

 Bestyrelsen består af 5 medlemmer, der udpeges for en femårig  

 periode.
Sundhedsministeren udpeger 4 bestyrelsesmedlemmer, og  

 Amtsrådsforeningen i Danmark og Hovedstadens Sygehusfællesskab  

 udpeger i fællesskab 1 medlem.
Sundhedsministeren udpeger en formand  

 for bestyrelsen.
Bestyrelsen ansætter en leder, som varetager den  

 daglige administrative og økonomiske ledelse af centeret.
 § 3. Reglerne i denne bekendtgørelse om  

 amtskommuner gælder også for Hovedstadens  

 Sygehusfællesskab.
 § 4. Med henblik på udførelsen af de  

 i § 1 nævnte opgaver kan Evalueringscenter for Sygehuse indsamle,  

 bearbejde og offentliggøre statistiske oplysninger vedrørende  

 sygehusvæsenet.
 Stk. 2. Evalueringscenteret kan i den forbindelse  

 indhente oplysninger i elektronisk form fra de under Sundhedsministeriet  

 hørende institutioners registre og fra amtskommunernes registre.  

 Centret kan samkøre oplysninger fra registrene.
 Stk. 3. Hvor det er nødvendigt for  

 udførelsen af evalueringscenterets opgaver, kan centeret indhente  

 personoplysninger, herunder personnumre og helbredsoplysninger fra  

 patientregistre m.v. herunder patientjournaler.
 § 5. Amtskommunerne, herunder de amtskommunale  

 sygehuse, skal efter anmodning fra evalueringscenteret meddele centeret de  

 oplysninger, herunder regnskabs- og budgetoplysninger, som de er i besiddelse  

 af, jf. § 4.
 § 6. Evalueringscenteret fastsætter  

 registerforskrifter for sine registres opbygning og drift.
Stk. 2. Registerforskrifterne skal godkendes af  

 sundhedsministeren.
Forinden godkendelse meddeles, skal forskrifterne  

 forelægges for Registertilsynet til udtalelse.
 § 7. Bekendtgørelsen træder i kraft den 15.  

 januar 2000.
