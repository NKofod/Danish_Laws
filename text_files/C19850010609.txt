§ 1 I justitsministeriets cirkulære nr. 209 af 14. oktober 1977 om  

 vejafmærkning som senest ændret ved cirkulære nr. 196. af 25. oktober 1978  

 foretages følgende ændring:
 Følgende indsættes under ad § 50:
 S 21 Cykelfelt.
 Cykelfelt afmærkes kun, hvor der skønnes at være behov for at gøre  

 opmærksom på konflikter mellem cyklister og bilister.
Cykelfelt afmærkes med bred punkteret linie, eventuelt suppleret med  

 cykelsymboler V 41, frem til adskillelsen mellem færdselsretningerne på den  

 tværgående vej.
Såfremt den tværgående vej har en kørebanebredde på under 5,5  

 m, bør linien føres helt gennem krydset.
Kun cykelfeltets venstre begrænsning  

 afmærkes.
Linien udføres med 50 cm lange og 30 cm brede streger.
I mere komplicerede kryds kan linien føres helt gennem krydset, ligesom  

 cykelfeltets højre begrænsning kan afmærkes med bred punkteret linie.
Hvor  

 cykelfeltet til højre naturligt afgrænses af anden afmærkning, f.eks.  

 fodgængerfelt eller vigelinie, udelades punkteret linie i feltets højre side.
I de mere komplicerede kryds kan hele cykelfeltet afmærkes med blå farve  

 som supplement til eller erstatning for afmærkning med bred punkteret linie.  

 Denne afmærkning bør anvendes, hvor uheldsrisikoen for cyklister og  

 knallertkørere er særlig stor, f.eks. hvor disse føres dobbeltrettet over en  

 sidevej eller dobbeltrettet gennem et signalreguleret kryds, eller hvor  

 svingning i samme retning over stikrydsningen er tilladt fra mere end en  

 vognbane, eller hvor der ikke kan skaffes rimelig fri sigt mellem kørebane og  

 cykelsti før krydset.
Andre farver end blå må ikke anvendes i kryds til  

 afmærkning af cykelfelt.
Anvendelse af blå farve medfører ingen ændring i  

 anvendelsen af den øvrige afmærkning.
 Cykelfelt må ikke etableres for cyklister og knallertkørere, som har  

 ubetinget vigepligt eller højrevigepligt.
§ 2 Cirkulæret træder i kraft den 1. november 1985.
 Eksisterende farvede cykelfelter, der ikke er blå, kan opretholdes, indtil  

 belægningen skal udskiftes, dog senest til den 1. november 1990.
