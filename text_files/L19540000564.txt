 Ved resolution af 24. december 1953 har Hans Majestæt Kongen ratificeret  

 følgende overenskomst:
 OVERENSKOMST MELLEM DANMARK OG FINLAND OM ET TILLÆG TIL KONVENTIONEN AF  

 30. JANUAR 1926 ANGÅENDE FREDELIG AFGØRELSE AF TVISTIGHEDER.
 Den kgl. danske regering og republiken Finlands regering, der har  

 konstateret, at art. 1 i den mellem Danmark og Finland den 30. januar 1926  

 afsluttede konvention angående fredelig afgørelse af tvistigheder ikke er  

 anvendelig, eftersom den i nævnte artikel omhandlede faste mellemfolkelige  

 domstol er ophævet, og Finland ikke har tiltrådt den nuværende internationale  

 domstols statut, er blevet enige om følgende:
 Artikel 1.
 Hvad der i art. 1 i konventionen angående fredelig afgørelse af  

 tvistigheder udtales vedrørende den faste mellemfolkelige domstol, skal i  

 stedet gælde den internationale domstol, hvorved henvisningen til art. 36, 2.  

 stk., i statutten for den faste mellemfolkelige domstol skal forstås som  

 henvisende til samme artikel og stykke i statutten for den internationale  

 domstol.
 Såsnart Finland i den internationale domstols sekretariat har deponeret en  

 erklæring i overensstemmelse med De Forenede Nationers sikkerhedsråds  

 resulution af 15. oktober 1946, 2. stk., 2. pktum., er de kontraherende  

 parter gensidigt forligtede til at anerkende domstolens jurisdiktion, således  

 som den angives i statuttens art 36, 2. stk.
Artikel 2 Denne overenskomst er affattet på dansk, finsk, svensk og fransk.
I alle  

 fortolkningsspørgsmål skal den franske tekst være afgørende.
 Artikel 3.
Denne overenskomst skal ratificeres.
Ratifitionsinstrumenterne skal  

 snarest muligt udveksles i København.
 Artikel 4.
Denne overenskomst træder i kraft på dagen for ratifitionsinstrumenternes  

 udveksling.
Den danner en integrerende del af konventionen af 30. januar 1926  

 angående fredelig afgørelse af tvistigheder og kan derfor ikke opsiges  

 særskilt.
 Såfremt Finland tiltræder den internationale domstols statut, ophører  

 nærværende overenskomst at gælde fra dagen for tiltrædelsen.
 Til bekræftelse heraf har undertegnede, dertil behørigt befuldmægtigede  

 underskrevet nærværende overenskomst og forsynet den med deres segl.
 Udfærdiget i to eksemplarer i  

 Helsingfors, den 24. september 1953.
Udveksling af ratifikationsdokumenterne  

 har fundet sted i København Udenrigsministeriet, den 8. februar  

 1954.
 H.C.Hansen.
