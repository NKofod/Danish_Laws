Kendelse fra Pressenævnet i sag nr. 80/2003 [En kvinde  K] har klaget over den orientering, som formanden  

 for Det Kardiologiske Syndrom X har udsendt i foreningens medlemsblad fra  

 juni  

 2003, idet hun finder, at god presseskik er tilsidesat.
 Det pågældende nummer af bladet gengav et referat fra  

 foreningens generalforsamling den 7. maj 2003, udfærdiget af den på  

 generalforsamlingen valgte referent.
 Klageren har anført, at det ikke kan være rimeligt, at  

 foreningens formand,  

  Tove  

  Vemmelund, stadig tilbageholder oplysningen  

 om politiets afvisning af  

  Dorte  

  Feddersens anmeldelse.  

 Politiets afvisningsbrev af 27. marts 2003 er en total frikendelse af klager  

 og  

  Henry  

  Sørensen  

  for at have begået ulovligheder i forbindelse med foreningens regnskab.
Det kan heller ikke være rimeligt, at det ikke af referatet fra  

 den ordinære generalforsamling fremgår, at klager på generalforsamlingen  

 påpegede adskillige fejl i indkaldelsen til generalforsamlingen.
Klager  

 påpegede blandt andet også, at den ene af foreningens bankkonti i det  

 udarbejdede foreningsregnskab ikke stemte.
I referatet står der kun, at  

 regnskabet blev godkendt.
Klageren har videre anført, at hendes tilbagekaldelse af de  

 indsendte vedtægtsforslag uden debat var betinget af, at forslagene blev  

 offentliggjort i det næste medlemsblad.
Dette er heller ikke sket.
I sagens behandling har følgende nævnsmedlemmer deltaget:  

    

  

 Niels Grubbe, Finn Rowold, Kaare R.
Skou og  

 Ole Askvig.
 Pressenævnet udtaler:
 Uanset at det er bladets hovedindhold at bringe orientering om  

 foreningen, er bladet ikke ansvarligt for, at foreningens formand meddeler  

 fyldestgørende orientering, eller for at den på generalforsamlingen valgte  

 referent refererer generalforsamlingen korrekt.
I overensstemmelse med det almindelige princip om redaktørens  

 ret til at redigere mediet, er redaktøren berettiget til at beslutte hvilke  

 oplysninger, man vil bringe i mediet.
Bladet er således ikke forpligtet til  

 at  

 bringe oplysninger om politiets afvisning af anmeldelsen eller om indholdet  

 af  

 klagerens vedtægtsforslag og har ikke tilsidesat god presseskik ved at  

 undlade  

 dette.
 Det indebærer heller ikke en tilsidesættelse af god presseskik,  

 at bladet uden ledsagende kommentar har bragt en uforkortet gengivelse af  

 foreningens generalforsamlingsreferat, uanset om der måtte være fejl eller  

 udeladelser i referatet.
 Nævnet finder således, at bladet ikke har handlet i strid med  

 god presseskik.
 Afsagt den 3. september 2003.
