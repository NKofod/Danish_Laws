Fremsat den 29. januar 2002 af  

 finansministeren (Thor Pedersen) Forslag til Lov om tilskud til Færøernes  

 hjemmestyre for 2002 § 1. Staten yder i 2002 et tilskud på 615,5 mio. kr. til  

 Færøernes hjemmestyre.
 § 2. Tilskuddet udbetales forskudsvis i lige store rater hver  

 måned, medmindre der træffes anden aftale om udbetalingsterminer  

 mellem finansministeren og Færøernes landsstyre.
 § 3. Loven træder i kraft dagen efter  

 bekendtgørelse i Lovtidende.
 Stk. 2. Loven har virkning fra den 1. januar 2002.
Bemærkninger til lovforslaget Almindelige bemærkninger Lovforslaget indeholder forslag til regler om ydelse af  

 statstilskud til Færøernes hjemmestyre inden for rammerne af lov  

 nr. 137 af 23. marts 1948 om Færøernes hjemmestyre.
Indtil udgangen af 1987 blev statstilskuddet til  

 Færøerne udbetalt i form af refusioner.
Denne ordning var  

 behæftet med betydelige svagheder, jf. bet. nr. 881/1979 om  

 ændring af tilskudssystemet for Færøerne.
 Som led i opfyldelse af en aftale af 9. marts 1987 mellem  

 regeringen og Færøernes landsstyre vedrørende en  

 tilskudsreform vedtog Folketinget lov nr. 717 af 18. november 1987 om tilskud  

 til Færøernes hjemmestyre på det sociale område, lov  

 nr. 721 af samme dato om tilskud til Færøernes hjemmestyre  

 på sundhedsområdet og lov nr. 722 af samme dato om tilskud til  

 Færøernes hjemmestyre på undervisningsområdet.
Aftalen indebar, at tilskuddene inden for  

 sundhedsområdet og undervisningsområdet (bortset fra visse  

 pensioner) overgik til bloktilskud.
På det sociale område blev  

 udgifter til særforsorg, børneforsorg, alderdoms- og plejehjem,  

 hjemmehjælp og børnebidrag omlagt delvist til bloktilskud.
 Ved aftale af 1. februar 1993 blev det mellem den danske  

 regering og det færøske landsstyre endvidere aftalt, at der  

 optages forhandlinger om omlægning af statens tilskud og refusioner til  

 et generelt bloktilskud til hjemmestyret.
 På denne baggrund blev ved lov nr. 393 af 22. juni  

 1993 de daværende 7 tilskud og 4 refusionstilskud under en række  

 ministerier omlagt til et generelt bloktilskud under Finansministeriets  

 finanslovsparagraf, og tilskuddet fastsat til 404,95 mio. kr. for andet  

 halvår af 1993 og 809,90 mio. kr. i 1994 (1993-prisniveau).  

 Omlægningen gav Færøernes hjemmestyre friere  

 dispositionsmulighed for så vidt angår tilskuddet fra staten.
 Efter omlægningen til et generelt tilskud har  

 bloktilskuddet efter aftale mellem regeringen og Færøernes  

 landsstyre været fastholdt uændret realt frem til 2001, idet  

 tilskuddet fra finansår til finansår er reguleret i  

 overensstemmelse med den gennemsnitlige reguleringsprocent for statens  

 samlede driftsudgifter fra pris- og lønniveau for finansloven for et  

 år til pris- og lønniveau for finansloven det følgende  

 år.
Færøernes hjemmestyre har besluttet at  

 overtage sagsområdet den offentlige forsorg som særanliggende pr.  

 1. januar 2002 i medfør af hjemmestyrelovens § 2. Regeringen og  

 landsstyret har den 21. december 2001 indgået aftale i forbindelse  

 hermed.
Ifølge aftalen omfatter området, hvis andel af det  

 generelle tilskud i 2001 udgør 92,4 mio. kr., delområderne  

 underholdsbidrag til børn og enker m.v., hjemmehjælp,  

 kontanthjælp efter forsorgsloven, daginstitutioner, børneforsorg  

 i.ø., enkepension samt personlige tillæg, omsorgsarbejde,  

 revalidering, hjælpemidler m.v.
Færøernes hjemmestyre har besluttet at  

 overtage sagsområdet skolevæsenet som særanliggende pr. 1.  

 januar 2002 i medfør af hjemmestyrelovens § 2. Herunder falder  

 folkeskolen, eksamensskoler og kursus, læreruddannelse  

 folkehøjskoler, efterskoler, ungdoms- og aftenskoler,  

 husholdningsskoler og fagskoler som handelsskoler, tekniske skoler,  

 navigationsskoler o.s.v.
Regeringen og Færøernes landsstyre har  

 den 21. december 2001 indgået aftale i forbindelse hermed.
Dele af skolevæsenet var allerede før aftalen  

 af 21. december 2001 at betragte som færøske  

 særanliggender.
Med hjemmestyrets beslutning har hjemmestyret overtaget  

 den resterende del, som bl.a. omfatter folkeskole- og  

 erhvervsskoleområdet, og hvis samlede andel af det generelle tilskud  

 udgør 274,0 mio. kr. i 2001.
Med overtagelsen af skolevæsenet og offentlig  

 forsorg i medfør af hjemmestyrelsens § 2 overtager  

 Færøernes hjemmestyre samtidig de med områderne forbundne  

 udgifter.
Det er på denne baggrund mellem regeringen og landsstyret  

 aftalt, at bloktilskuddet reduceres i overensstemmelse hermed, således  

 at det i 2002 fastsættes til 615,5 mio. kr.
Heraf vedrører 117,0  

 mio. kr. særforsorgen, 213,3 mio. kr. folkeforsikringen, 283,6 mio. kr.  

 sundhedsvæsenet og 1,6 mio. kr.
Færøernes  

 Fiskerilaboratorium.
 Økonomiske og administrative konsekvenser mv.
 Det er mellem regeringen og Færøernes  

 landsstyre aftalt, at statens tilskud til Færøernes hjemmestyre  

 i overensstemmelse med hjemmestyrets overtagelse af skolevæsenet og  

 offentlig forsorg som særanliggender reduceres med 366,4 mio. kr. i  

 forhold til niveauet i 2001. Tilskuddet fastsættes herefter til 615,5  

 mio. kr. i 2002.
 Lovforslaget har ingen administrative konsekvenser.
 Lovforslaget har ikke erhvervsmæssige eller  

 miljømæssige konsekvenser.
 Lovforslaget indeholder ikke EU-retlige aspekter.
Forelæggelse for færøske myndigheder Fastsættelsen af bloktilskuddet for 2002 har  

 været drøftet mellem regeringen og Færøernes  

 landsstyre.
Der er i den forbindelse ved brevveksling mellem finansministeren  

 og lagmanden opnået enighed om fastsættelsen og størrelsen  

 af tilskuddet for 2002.
 Lovforslaget vil blive forelagt Færøernes  

 hjemmestyre med henblik på vedtagelse i Lagtinget inden lovforslagets  

 3. behandling i Folketinget.
Samlede vurdering af konsekvenser af  

 lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner.
Ingen Forslaget indebærer, at staten i 2002 skal  

 overføre 615,5 mio. kr. til Færøernes hjemmestyre,  

 svarende til en reduktion på 366,4 mio. kr. i forhold til tilskuddet i  

 2001.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter.
Bemærkninger til de enkelte  

 bestemmelser Til § 1 Tilskuddet til Færøernes hjemmestyre i 2002  

 foreslås i forhold til niveauet i 2001 reduceret med 366,4 mio. kr. som  

 følge af hjemmestyrets overtagelse af skolevæsenet og offentlig  

 forsorg som særanliggender.
Til § 2 Det foreslås at videreføre den  

 nugældende praksis, hvorefter tilskuddet udbetales forskudsvis i lige  

 store månedlige rater.
Til § 3 Det foreslås, at tilskuddet til  

 Færøernes hjemmestyre fastsættes for en et-årig  

 periode.
Det foreslås derfor, at loven har virkning fra den 1. januar  

 2002. For så vidt angår tiden frem til vedtagelsen af en ny  

 bloktilskudslov har Finansudvalget tiltrådt, at der kan ske a  

 conto-udbetaling af bloktilskuddet fra 1. januar 2002, jf. akt 54 af 12.  

 december 2001.
