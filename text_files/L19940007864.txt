 I tilslutning til Udenrigsministeriets bekendtgørelse nr. 15 af 13.
 februar 1970 og efterfølgende bekendtgørelser, senest nr. 113 af 1.
november 1989, Lovtidende C, meddeles det herved, at følgende lande med virkning fra de vedføjede datoer har ratificeret eller tiltrådt konventionen af 15. november 1965 om forkyndelse i udlandet af retslige og udenretslige dokumenter i sager om civile eller kommercielle spørgsmål:
 Kina har fremsat følgende erklæringer:
 I henhold til artiklerne 2 og 9 er følgende centrale myndighed udpeget:
Bureau of International Judicial Assistance Ministry of Justice of the People's Republic of China No. 11, Xiaguangli Niuwangmiao, Chaoyang District Beijing, 100016 The People's Republic of China.
 I medfør af konventionens art. 8 modsætter Kina sig direkte forkyndelse af  

 dokumenter over for andre end processtatens borgere.
 Kina modsætter sig forkyndelse efter art. 10.
 Uanset bestemmelserne i art. 15, stk. 1, kan der afsiges dom, selvom  

 erklæring om forkyndelse eller aflevering ikke er modtaget.
 Ansøgning i henhold til art. 16 om undtagelse af virkningen af  

 appelfristen vil kun kunne imødekommes, hvis den er afgivet inden et år efter  

 dommens afsigelse.
Tjekkiet har opretholdt de samme erklæringer, som blev afgivet af  

 det tidligere Tjekkoslovakiet, jf.
Udenrigsministeriets bekendtgørelse nr. 87  

 af 9. september 1983, Lovtidende C.
Slovakiet har opretholdt de samme erklæringer, som blev afgivet af  

 det tidligere Tjekkoslovakiet, jf.
Udenrigsministeriets bekendtgørelse nr. 87  

 af 9. september 1983, Lovtidende C.
 Irland har fremsat følgende erklæringer:
 Ad art. 2: The Master of the High Court er udpeget til central myndighed.
 Ad art. 3: De kompetente myndigheder er:
 The Central Authority, a practising Solicitor, a Country Registrar eller a  

 District Court Clerk.
 Ad art. 15: En domstol kan afsige dom, selv om erklæring om forkyndelse  

 eller aflevering ikke er modtaget, såfremt de øvrige betingelser i art. 15 er  

 opfyldt.
 Ad art. 10: Irland modsætter sig de forkyndelsesmåder, der er nævnt i  

 litra (b) og (c) i omhandlede artikel, men afskærer ikke en udenlandsk  

 sagsøger fra at forkynde direkte gennem en »solicitor« i Irland.
 Venezuela har fremsat følgende erklæringer:
 Ad art. 5 (b) 3: Dokumenter skal være affattet på spansk eller oversat til  

 dette sprog.
 Ad art. 8: Modsætter sig direkte forkyndelse inden for sit territorium,  

 medmindre dokumentet skal forkyndes for en statsborger fra den stat, hvorfra  

 dokumentet hidrører.
 Ad art. 10 (a): Modsætter sig dokumenter sendt direkte med posten.
 Ad art. 15 (a), (b) og (c): En venezuelansk domstol afgør selv, om  

 betingelserne i (a), (b) og (c) er opfyldt, selv om erklæring om forkyndelse  

 eller aflevering ikke er modtaget.
 Ad art. 16, stk. 3. En ansøgning om undtagelse fra virkningen af  

 appelfristens udløb vil ikke kunne imødekommes, hvis den er afgivet efter  

 udløb af den frist, der er fastsat i venezuelansk lov.
 Pakistan har i overensstemmelse med konventionens art. 21 som den  

 centrale myndighed udpeget:
Solicitor Ministry of Law and Justice to the Government of Pakistan, Islamabad.
 Lokale centrale myndigheder for Punjab: Lahore High Court, Lahore.
 North West Front Region: Peshawar High Court, Peshawar.
 Baluchistan: Baluchistan High Court, Quetta.
 Sind: High Court of Sind, Karachi.
 Der er fremsat følgende erklæringer:
 Forkyndelse efter art. 8 er kun tilladt over for processtatens  

 statsborgere, men forkyndelse pr. post i henhold til art. 10 a over for alle  

 accepteres.
 Ad art. 15, stk. 2, litra (a), (b) og (c):
 Dommeren kan afgøre sagen under betingelser som nævnt i konventionens art.  

 15, stk. 2.
 Ad art. 16, stk. 3, vil Pakistan ikke tilsidesætte en udeblivelsesdom,  

 hvis anmodning herom fremsættes efter udløb af den frist, der er fastsat i  

 pakistansk lov.
 Forbundsrepublikken Tyskland har meddelt, at den centrale  

 myndighed for Nordrhein-Westfalen er ændret til:
 Der Præsident des Oberlandesgerichts Dusseldorf.
 I henhold til artiklerne 2 og 18 er følgende centrale myndigheder udpeget:
 Brandenburg:
Das Ministerium der Justiz des Landes Brandenburg D - O - 1561 Potsdam Mecklenburg-Westpommern:
Der Minister fur Justiz Bundes- und Europaangelegenheiten D - O - 2754 Schwerin Sachsen:
Das Sæchsische Staatsministerium der Justiz D - O - 8060 Dresden Sachsen-Anhalt:
Das Ministerium der Justiz des Landes Sachsen-Anhalt D - O - 3037 Magdeburg Thuringen:
Das Justizministerium Thuringen D - O - 5082 Erfurt Der er fremsat følgende erklæring:
 Dommere kan afgøre sagen under betingelser som nævnt i konventionens art.  

 15, stk. 2, og en anmodning efter art. 16 vil ikke blive imødekommet efter  

 udløbet af 1 år efter afgørelsen.
 Grækenland har fremsat følgende erklæring:
 Ad art. 15, stk. 2, litra (a), (b) og (c):
 Dommere kan afgøre sagen under betingelser som nævnt i konventionens art.  

 15, stk. 2.
 Storbritannien og Nordirland har meddelt, at Cayman Islands har  

 ændret central myndighed til: The Clerk of the Courts, Grand Cayman, Cayman  

 Islands.
 USA har erklæret i henhold til art. 29, stk. 2, at dets  

 ratifikation af konventionen også skal omfatte The Commonwealth of the  

 Northern Mariana Islands.
Udenrigsministeriet, den 8. september  

 1994 F.
M.
