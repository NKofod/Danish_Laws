 Nye regler om optagelse af bøder og  

 ungdomskontrakter på private straffeattester.
Med virkning fra den 7. august 1998 er § 32 i  

 Justitsministeriets forskrifter for Det Centrale Kriminalregister om  

 straffeattester til privat brug blevet ændret. Ændringen  

 indebærer en generel nedsættelse af det tidsrum, en  

 bødestraf skal optages på straffeattesten.
Endvidere er der  

 indført særlige regler for optagelse på straffeattesten af  

 ungdomskontrakter og bøder for unge lovovertrædere.
 Bestemmelsen har nu følgende ordlyd  

  (ændringer er markeret med streg i margin) :
"§ 32. Politiet udsteder straffeattester for private  

 personer, når de pågældende fremsætter begæring  

 herom.
For personer under 18 år udstedes straffeattest dog kun,  

 når forældremyndighedens indehaver eller den  

 pågældendes værge har givet sit samtykke dertil.
 Stk. 2. I straffeattesterne optages alene oplysninger  

 tilført Afgørelsesregisteret vedrørende  

 overtrædelse af straffeloven og lovgivningen om euforiserende stoffer  

 med følgende begrænsninger, jf. dog stk. 3:
1) Tiltalefrafald medtages ikke, såfremt der er  

 forløbet 2 år fra datoen for tiltalefrafaldets godkendelse i  

 retten 2) Bødestraffe medtages ikke, såfremt der er  

 forløbet 2 år fra datoen for den endelige afgørelse 3) Andre afgørelser medtages ikke, såfremt  

 der er forløbet 3 år fra datoen for den endelige  

 afgørelse 4) Hvis den, som afgørelsen vedrører, har  

 været indsat til afsoning, medtages afgørelsen dog,  

 såfremt der ikke er forløbet 5 år fra den endelige  

 løsladelse 5) Foranstaltninger efter straffelovens §§ 68-70 medtages  

 ikke, såfremt der er forløbet 5 år fra foranstaltningens  

 endelige ophævelse.
 Stk. 3. Er der tale om forseelser begået af unge  

 mellem 15 og 18 år gælder endvidere følgende
begrænsninger:
 1) Tiltalefrafald med vilkår om ungdomskontrakt  

 medtages ikke, såfremt det er første gang den  

 pågældende modtager en afgørelse for overtrædelse af  

 straffeloven og lovgivningen om euforiserende stoffer, og der er  

 forløbet 1 år fra datoen for tiltalefrafaldets godkendelse i  

 retten.
 2) Bødestraffe medtages ikke, såfremt det er  

 første gang den pågældende modtager en afgørelse  

 for overtrædelse af straffeloven, og der er forløbet 1 år  

 fra datoen for den endelige afgørelse.
 Stk. 4. De i stk. 2 nævnte tilførsler  

 medtages ikke, såfremt vedkommende straffebestemmelse senere er  

 ophævet.
Stk. 5. Justitsministeriet kan efter ansøgning fra  

 den pågældende i særlige tilfælde meddele  

 dispensation fra de i stk. 2 anførte tidsfrister." Ændringerne vil snarest blive indarbejdet i  

 Kundgørelse IX nr. 3.
 Ændrede blanketter  P 358 (dansk straffeattest), P  

 366 (begæring om straffeattest) og P 360 (folder om straffeattester)  

 forventes udsendt til politikredsene i slutningen af uge 34.
