 De statsanerkendte arbejdsløshedskasser.
 I henhold til § 13 i Arbejdsdirektoratets bekendtgørelse nr. 860 af 11.  

 december 1986 om udbetaling af forskud m.v. til de statsanerkendte  

 arbejdsløshedskasser af kursusgodtgørelse og befordringstilskud samt  

 administrativt og regnskabsmæssigt tilsyn med de statsanerkendte  

 arbejdsløshedskasser på kursusgodtgørelsesområdet og § 32 i  

 Arbejdsdirektoratets vejledning af 23. december 1985 vedrørende adgang til  

 efteruddannelsesforanstaltninger for faglærte arbejdere m.v. vedrørende  

 vilkår under deltagelsen fastsættes:
 § 1.  Revisionen skal udføres af en statsautoriseret  

 revisor.
 § 2.  Revisionen skal foretages i overensstemmelse  

 meed god offentlig revisionsskik, således som dette begreb er fastlagt i § 3  

 i lov om revision af statens regnskaber m.m.
 Stk. 2.  Ved revisionen efterprøves, om regnskabet er  

 rigtigt, samt om de dispositioner, der er omfattet af regnskabsaflæggelsen,  

 er i overensstemmelse med love, bekendtgørelser og cirkulærer samt andre  

 forskrifter på området.
 Stk. 3.  Ved revisionen vurderes endvidere, om der er  

 taget skyldige økonomiske hensyn ved forvaltningen af midler stillet til  

 rådighed af og administreret for kursusnævnet.
 § 3.  Revisionen, der kan udføres ved stikprøvevis  

 undersøgelser, tilrettelægges blandt andet efter de retningslinier, som er  

 angivet i bilaget til denne instruks.
 Stk. 2.  Revisionens omfang og nærmere indhold afhænger  

 af den pågældende arbejdsløshedskasses størrelse, administrative struktur,  

 forretningsgang og andre forhold på kursusgodtgørelsesområdet af betydning  

 for regnskabsaflæggelsen.
§ 4.  Der skal sædvanligvis foretages revision i årets  

 løb.
Revisor skal mindst een gang årligt foretage et uanmeldt kasse- og  

 beholdningseftersyn.
Stk. 2.  Som led i revisionen skal revisor undersøge  

 arbejdsløshedskassens forretningsgang.
I denne forbindelse skal det  

 undersøges, om den interne kontrol er betryggende.
Stk. 3.  Arbejdsløshedskassen skal give revisor adgang  

 til at foretage de undersøgelser, som han finder nødvendige.
Revisor skal  

 have adgang til samtlige de oplysninger og det materiale, som efter hans skøn  

 er af betydning for udførelsen af hans hverv.
§ 5.  Revisor skal løbende føre en revisionsprotokol,  

 hvori der indføres beretning om det udførte revisionsarbejde samt om alle  

 væsentlige forhold, der har givet anledning til bemærkninger.
Endvidere  

 udarbejdes revisionsprotokollat om foretagne uanmeldte kasse- og  

 beholdningseftersyn.
Stk. 2.  Revisionsprotokollaterne udfærdiges i øvrigt  

 under hensyntagen til Arbejdsdirektoratets krav om oplysninger til brug for  

 tilsyn og kontrol, jvf. pkt.
V i bilaget til denne instruks.
 Stk. 3.  Revisionsprotokollaterne skal tilstilles  

 kassens hovedledelse, og efter hver indførsel i revisionsprotokollen skal  

 revisor indsende kopi heraf til Arbejdsdirektoratet.
 § 6.  I forbindelse med revisionen af årsregnskabet  

 skal der i revisionsprotokollen indføres en beretning om den udførte  

 revision.
Af beretningen skal fremgå, at revisor opfylder de i lovgivningen indeholdte  

 habilitetsbetingelser, at revisor under sin revision har modtaget alle de ønskede  

 oplysninger, og at revisor anser regnskabet for aflagt i overensstemmelse med  

 lovgivningen og øvrige bestemmelser på området.
§ 7.  Det reviderede årsregnskab forsynes med  

 påtegning om, at regnskabet er revideret i overensstemmelse med denne  

 instruks.
Påtegningen skal endvidere indeholde en henvisning til  

 revisionsprotokollen til årsregnskabet.
Eventuelle forbehold skal fremgå  

 direkte af påtegningen.
 § 8.  Bliver revisor opmærksom på, at der er sket  

 eller synes at være sket lovovertrædelser eller tilsidesættelse af andre  

 forskrifter af betydning for forvaltningen af midlerne vedrørende  

 kursusgodtgørelse og befordringstilskud, skal han straks give kassens  

 hovedledelse og Arbejdsdirektoratet meddelelse herom.
 § 9.  Denne instruks træder i kraft den 1. januar  

 1986 med virkning fra regnskabsåret 1986.
Kaj Westergård K.
Holmbech regnskabschef Bilag til instruks for revisionen i de statsanerkendte  

 arbejdsløshedskasser af kursusgodtgørelsesområdet.
I.
Revisionen omfatter årsregnskabet for kurususgodtgørelsesområdet,  

 herunder refusionsregnskab, resultatopgørelse, status og noter.
 Hvor der findes en intern revision, skal den statsautoriserede revisor  

 godkende de arbejdsplaner, den interne revisor anvender, og den interne  

 revisor skal løbende afgive beretning til hovedledelsen og til den  

 statsautoriserede revisor om det udførte revisionsarbejde.
 Uanset at Arbejdsdirektoratet gennemfører en stikprøvevis revision af, om  

 sagsbehandlingen i forbindelse med udbetaling af kursusgodtgørelse m.v. er  

 foretaget på et korrekt grundlag, skal revisor foretage undersøgelser af  

 udbetalingsgrundlaget i det omfang, det er nødvendigt for at skaffe sig en  

 begrundet overbevisning om forretningsgangens sikkerhed og pålidelighed.  

 Revisor skal ved oplysning i revisionsprotokollen underrette  

 Arbejdsdirektoratet om resultatet af disse undersøgelser.
II.
Revisionen skal udføres i overensstemmelse med god offentlig  

 revisionsskik.
 Revisor skal bl.a. efterprøve:
- om den interne revision, hvor en sådan findes, har fungeret  

 tilfredsstillende, og om den har rapporteret i det forudsatte omfang - om arbejdsløshedskassens kasse- og regnskabsmæssige forretningsgange er  

 betryggende, herunder om der foreligger adskillelse mellem kasse og  

 bogholderi - om der et etableret tilstrækkelige kontrolforanstaltninger til sikring  

 af indtægter og aktiver - om der er etableret tilstrækkelige kontrolforanstaltninger omkring  

 udbetaling af kursusgodtgørelse m.v., herunder sikring af, at kursisten ikke  

 har oppebåret dagpenge, efterløn, feriedagpenge, uddannelsesydelse eller  

 iværksætterydelse for samme periode, som kursusgodtgørelsen vedrører.
- om der er etableret tilstrækkelige kontrolforanstaltninger omkring  

 anvendelse af EDB-systemer - om udgifterne er behørigt dokumenteret ved bilag m.v. og posteret på de  

 rigtige konti - om attestationsregler er blevet overholdt - om indtægter og udgifter er henført til rette regnskabsår efter gældende  

 regler - om tilbageholdte beløb (A-skat, gammel skattegæld, m.v.) afregnes over  

 for rette myndighed og til rette tid - om tilbagebetalingskrav er bogført, og om tilbagesøgning er iværksat - om mellemværende med direktoratet for  

 arbejdsløshedsforsikringen/forbundet/kassen er afstemt III.
Revisionen kan udføres ved stikprøver efter revisors skøn, jvf.  

 instruksens § 3, stk. 1. Stikprøvernes udvælges bl.a. under hensyntagen til  

 forretningsgangens funktion og omfanget af en intern revision.
IV.
Ved bedømmelse af, om der ved midlernes forvaltning er taget skyldige  

 økonomiske hensyn må revisor efterprøve:
 1. at arbejdsløshedskassen overholder forskrifterne for  

 administration af de fra kursusnævnet rekvirerede forskudsbeløb, jvf. afsnit  

 1 i Arbejdsdirektoratets bekendtgørelse nr. 652 af 23. december 1985.
at staten har fået alle renter af disse, og at renterne er afregnet til tiden at forskuddene er mindst mulige og at midler stillet til rådighed af og administreret for  

 kursusnævnet holdes adskilt fra øvrige af kassen administrerede midler.
 2. Ved et passende antal stikprøver, om kassens  

 forretningsgang m.v. sikrer korrekt udbetaling af kursusgodtgørelse og  

 befordringstilskud.
 3. Om arbejdsløshedskassens forvaltning af  

 mellemværender med kursusnævn, kursister, arbejdsgivere, offentlige  

 myndigheder m.fl. vedrørende kursusgodtgørelsesområdet er i overensstemmelse  

 med de af Arbejdsdirektoratet fastsatte bestemmelser.
V.
Revisionsprotokollater skal blandt andet indeholde følgende  

 oplysninger:
 - En kortfattet redegørelse for den udførte revision, herunder en  

 henvisning til de i årets løb afgivne beretninger, såvel de, der er afgivet  

 af den statsautoriserede revisor, som de, der er afgivet af den interne  

 revision.
 - De bemærkninger, revisionen har givet anledning til.
 - Revisors eventuelle forslag til ændringer i forretningsgangen, herunder  

 sådanne ændringer, der i årets løb er aftalt med kassens hovedledelse.
- Revisors udtalelse om, - Revisors oplysninger om den stikprøvetagning, der ligger til grund for  

 undersøgelsen af, om kassens forretningsgang sikrer korrekt udbetaling af  

 kursusgodtgørelse og befordringstilskud samt en redegørelse for resultatet af  

 revisionen.
 Hvis konstaterede fejl og mangler giver anledning til kritik, bør revisor  

 begrunde og uddybe, på hvilke revisionsmæssige grundlag, man er nået til den  

 anførte konklusion.
 - Revisors udtalelse om, hvorvidt en eventuel intern revision har fungeret  

 tilfredsstillende.
 - Revisors eventuelle kommentarer til enkelte regnskabsposter.
 - Redegørelse for forløbet af indkassering af for meget udbetalt  

 kursusgodtgørelse og befordringstilskud.
 - Påtegning af årsregnskabet.
