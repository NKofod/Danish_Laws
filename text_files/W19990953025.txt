Kendelse fra Pressenævnet i sag nr.  

 27/1999 En journaliststuderende har klaget til Pressenævnet  

 over en artikel bragt i SE og HØR, nr. 6, den 11.-17. februar 1999,  

 idet han mener, at god presseskik er tilsidesat.
 Artiklen lød:
"Hoffet raser HÆNGT UD   Det er meget groft,  

 siger hofmarskallen om en 25-årig studerendes misbrug af kongehuset  

 på internettet Denne hjemmeside er Kongehusets knap så officielle  

 af slagsen.
Den er i modsætning til den officielle side et udtryk for  

  Dronningens og  Prinsens ønske om mere direkte at kommunikere med den  

 danske befolkning, som de jo holder meget af.
Ydermere ser de frem til  

 endelig at få mulighed for at udtrykke deres mening uden  

 statsministeriets bureaukratiske censur." Sådan lyder indledningen på det, der  

 påstås at være kongehusets uofficielle hjemmeside på  

 internettet.
Siden indeholder den bl.a.  dronningens   helt egen  

 nytårstale, nyheder og personlige svar fra kongehusets medlemmer  

 på spørgsmål fra folket.
 Henvendelserne   der omhandler alt lige fra personlige  

 fornærmelser, bylder i øret og påkørte gravhunde  

 bliver alle besvaret i cyberspace og venligt underskrevet med navn og  

 kongelig titel.
 - Det svarer til de parodier, der bliver lavet på  

 TV, og meningen er ikke at gøre grin med kongehuset, mener den  

 25-årige journaliststuderende [navn], som er manden bag hjemmesiden om  

 de kongelige.
 Internet-historien startede, da [navn] fandt ud af, at  

 adressen www.amalienborg.dk var ledig formedelst 800 kroner om året, og  

 spøgen har nu udviklet sig til et projekt, som han og en makker bruger  

 ca. en time på hver dag.
 - Min interesse for kongehuset er ikke særlig stor,  

 men jeg synes, jeg skulle have et eller andet for mine 800 kroner om  

 året, siger [navn].
Meget ubehageligt - Jeg synes, det her er meget, meget ubehageligt, og jeg  

 vil med det samme undersøge reglerne for den slags.
Det her er helt  

 nyt for mig, siger hofmarskal  Søren  Haslund-Christensen.
Han vil  

 straks tage kontakt til [navn].
- Det er misbrug af andres navn   og det være sig  

  dronningens   eller en hvilken som helst anden persons.
Det er nogen  

 pjat! " Alexandra er ikke en mand", lyder overskriften på  

 en af de fantasifulde historier, der maner "rygtet" om, at  Alexandra i  

 virkeligheden skulle være af hankøn, i jorden.
Vi får inspirationen til historierne fra vores  

 læserbreve, fortæller [navn], som i snit har omkring 20  

 besøgende om dagen på sin hjemmeside   og som nu kommer  

 uhyggeligt tæt på kongehuset, når hofmarskallen  

 altså den ægte   får fat i" (således slutter  

 artiklen!) I tilknytning til artiklen blev bragt følgende  

 ramme med overskriften: "DET KAN DU LÆSE":
 "* Mod sædvane er  Hendes  Majestæt  

 kommet sig hurtigt over tømmermændene, og hun forventer at kunne  

 modtage henholdsvis Islands udenrigsminister og Pakistans ambassadør  

 efter planen".
* Også en hilsen til  dronning  Ingrid, som  

 på imponerende vis stadig er iblandt os og til  kronprins  Frederik i  

 Paris.
Det er naturligvis altid svært for en moder at have sin  

 søn så langt hjemmefra, men omvendt giver det større  

 muligheder for, at han endelig møder en passende mage, når han  

 ikke er hæmmet af det tvivlsomme udbud herhjemme".
* Nu er det jo ingen hemmelighed, at dronningen i  

 ny og nær forkæler de kære kræ med alskens  

 herligheder fra bordet, hvilket medfører uheldige ændringer i  

 hundenes kropsmål.
Eksempelvis afdøde Balthazar, som på  

 fjorten dage gik fra en livvidde på 25 cm til godt 75 cm." Endvidere blev bragt følgende billeder i  

 tilknytning til artiklen:
 Et stort billede af  Prinsesse  Alexandra med  

 følgende billedtekst:
""Ifølge rygterne skulle vor elskede prinsesse i  

 virkeligheden være  Alexander  Manley.  Alexandras tvillingebror.
Denne  

  Alexander forsvandt sporløst for cirka ti år siden", lyder  

 teksten på hjemmesiden".
 Et mindre billede af Hofmarskal  Søren  

  Haslund-Christensen med følgende billedtekst:
 "- Det kan man da ikke! er hofmarskal  Søren  

  Haslund-Christensens kommentar".
 Et billede af samme størrelse af  Dronning  

  Margrethe med følgende billedtekst:
 "" Prinsen   og jeg byder Dem velkommen til Amalienborg  

 på nettet". Sådan står der på [navn]s forside til  

 "kongehuset"s uofficielle hjemmeside".
 Og endelig et billede af klageren med følgende  

 billedtekst:
 "- Al den omtale af kongehuset har taget overhånd  

 derfor kan man lige så godt overdrive fuldstændigt, siger [navn],  

 25".
Klageren har fremlagt kopi af forsiden af hjemmesiden for  

 www.amalienborg.dk, således som den så ud den 8. marts 1999.  

 På denne side vises en kongekrone og navnet Amalienborg.dk.
I venstre  

 side er følgende oversigt over emner, der kan vælges:
"Forside Nyheder Dronningens   top5 Spørg  prinsen Nytårstalen Information E-mail" På siden i øvrigt vises billeder af  

 henholdsvis  Dronningen   og  Prinsen   i gallauniform.
På disse  

 billeder er  Dronningens   og  Prinsens   ansigt skiftet ud med ansigter af  

 to personer iført solbriller.
Herunder er anført:
 " Prinsen   og jeg byder Dem velkommen til Amalienborg  

 på nettet.
 Vi håber, De finder disse sider nyttige på  

 Deres tur rundt i cyberspace.
 Hendes  Majestæt  Margrethe   II af  

 Amalienborg.dk".
Klageren har anført, at han forud for  

 offentliggørelsen af artiklen i bladet havde talt med journalisten.  

 Hun oplyste, at hun havde set klagerens hjemmeside på internettet og  

 fundet den meget morsom.
De talte en del om baggrunden for siden, men  

 klageren blev på intet tidspunkt foreholdt Hofmarskallens meget  

 alvorlige anklager.
Det eneste, der kom i nærheden af det, var et  

 fiktivt spørgsmål, om klageren ikke var nervøs for, at  

 siden ville blive taget alvorligt.
 Klageren har videre anført, at han er blevet udsat  

 for en præsentation i bladet, som fremstiller ham som kriminel, hvilket  

 har været skadeligt og krænkende for ham.
 Klageren har herudover anført, at hans tillid til  

 bladet er blevet brudt, fordi han stillede op til et interview om en morsom  

 hjemmeside.
 Klageren har endelig anført, at bladet gennem  

 billedvalg og billedtekster har fordrejet sandheden og dermed ikke bragt  

 korrekt information.
Bladet har i en udtalelse anført, at bladet  

 tilfældigt blev opmærksom på hjemmesiden  

 "www.amalienborg.dk". Bladet kontaktede klageren og lod ham fortælle  

 sin historie omkring hjemmesiden.
Derefter kontaktede bladet hoffet og  

 citerede loyalt både klageren og Hofmarskallen.
 Bladet har videre anført, at klageren frivilligt og  

 vidende om, hvem han talte med, har udtalt sig til bladet, der derfor ikke  

 kan bebrejdes noget.
 Bladet har endelig anført, at Hofmarskal  

  Haslund-Christensen har anmodet politiet om at undersøge, om der kan  

 rejses sigtelse mod klageren, hvilket er omtalt i bladet, nr. 9.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Tage  

 Clausen og Preben Sørensen.
 Pressenævnet udtaler:
 Da klagerens synspunkter er bragt i forbindelse med  

 artiklen, anser Pressenævnet klagen for grundløs.
 Afsagt den 5. maj 1999.
