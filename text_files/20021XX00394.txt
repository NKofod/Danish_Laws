Skriftlig fremsættelse (23. april 2003) Justitsministeren  

  

 (Lene Espersen):
 Herved tillader jeg mig for Folketinget at fremsætte:
 Forslag til lov om  

 ændring af straffeloven og retsplejeloven (Bekæmpelse af rockerkriminalitet  

 og  

 anden organiseret kriminalitet).
(Lovforslag nr.
L 218).
 Formålet med lovforslaget er at forbedre politiets  

 efterforskningsmuligheder for at sikre en effektiv bekæmpelse af den grove og  

 omfattende kriminalitet, der foregår i rockermiljøet og andre organiserede  

 kriminelle miljøer.
Lovforslaget er et led i den intensiverede indsats mod  

 rockerkriminalitet, som regeringen har iværksat i samarbejde med  

 Rigspolitichefen og politimestrene på baggrund af oplysninger om rockernes  

 øgede kriminalitet.
Lovforslaget er udarbejdet i samarbejde med  

 repræsentanter  

 for politiet og anklagemyndigheden.
 Lovforslaget indeholder for det første en række ændringer af  

 retsplejelovens regler om  

  

 agentvirksomhed  

  

 mv.
Der foreslås bl.a. en begrænset ændring af forbudet mod  

 anvendelse af civile agenter.
Det gældende forbud herimod omfatter også  

 tilfælde, hvor den bistand, der er tale om, er af begrænset omfang og f.eks.  

 alene består i at introducere en politiagent i miljøet og formidle kontakten  

 til centrale personer bag den efterforskede kriminalitet.
En sådan begrænset  

 bistand kan have væsentlig betydning for at bringe politiagenten i kontakt  

 med  

 bagmændene på en troværdig måde, og de gældende regler kan derfor i nogle  

 tilfælde vanskeliggøre opklaringen af alvorlig organiseret kriminalitet.
Det  

 foreslås derfor, at politiet får en begrænset mulighed for at anvende civile  

 personer som agenter.
Den civile person kan efter den foreslåede bestemmelse  

 alene yde en bistand, som er yderst beskeden i forhold til den  

 lovovertrædelse,  

 der efterforskes.
De handlinger, som civile personer efter forslaget skal  

 kunne  

 udføre som agenter, er således indledende aktiviteter, som ligger langt fra  

 kerneområdet for agentvirksomhed.
En civil person vil efter lovforslaget  

 f.eks.  

 efter aftale med politiet kunne udgive sig for at være mellemmand for en  

 opdigtet køber af narkotika (politiet) og i den forbindelse afgive bestilling  

 på en vareprøve.
 Det foreslås endvidere, at agentbegrebet afgrænses over for  

 handlinger, der rent teknisk i dag opfattes som agentvirksomhed, men som  

 alene  

 er et mindre indgreb i et allerede tilrettelagt kriminelt handlingsforløb.  

 Der  

 tænkes navnlig på såkaldte kontrollerede leverancer, hvor politiet efter  

 lovforslaget vil få mulighed for i begrænset omfang via kureren at påvirke  

 gennemførelsen af eksempelvis en narkotikaleverance, uden at aktiviteterne  

 derved bliver omfattet af agentreglerne, så længe politiet ikke herved  

 påvirker  

 væsentlige omstændigheder ved lovovertrædelsen.
Det foreslås desuden at lempe betingelserne for at anvende  

 agenter (politiagenter og de foreslåede civile agenter, der kan yde bistand i  

 yderst beskedent omfang). Efter forslaget vil agenter kunne anvendes, hvis  

 der  

 foreligger en begrundet mistanke om, at en lovovertrædelse er ved at blive  

 begået eller forsøgt begået, og efterforskningsskridtet må antages at være af  

 afgørende betydning for efterforskningen.
Agenter vil således kunne anvendes,  

 selv om dette ikke er det eneste mulige efterforskningsmiddel, men hvor de  

 andre muligheder f.eks. er usikre eller uforholdsmæssigt ressourcekrævende.
Hidtil har det kun været muligt at anvende agenter ved  

 efterforskning af lovovertrædelser, der efter loven kan straffes med fængsel  

 i  

 6 år eller derover, eller ved efterforskning af indsmugling af særlig grov  

 karakter.
Efter lovforslaget vil det herudover være muligt at anvende agenter  

 ved efterforskning af sager om tyveri af særlig grov karakter.
 Der foreslås for det andet en række ændringer af  

 retsplejelovens bestemmelser om  

  

 dørlukning, bevisfortegnelse og vidnebeskyttelse.
Ligesom i dag vil der være mulighed for at indkalde en  

 politiagent som vidne i retten.
For at sikre, at politiet også efter  

 retssagen  

 kan anvende den pågældende polititjenestemand som agent, foreslås en række  

 ændringer, der har til formål at holde politiagentens identitet skjult.
Det  

 foreslås  

 bl.a., at politiagentens eget navn og bopæl ikke skal fremgå af sagen.  

 Endvidere kan anklagemyndigheden kræve dørene lukket under politiagentens  

 vidneforklaring, og retsformanden vil efter forslaget kunne beslutte, at  

 tiltalte skal forlade lokalet under forklaringen.
Lovforslaget forbedrer endvidere mulighederne for at  

 hemmeligholde identiteten på andre polititjenestemænd, der udfører en særlig  

 tjenestefunktion under skjult identitet.
Efter lovforslaget kan  

    

 retsformanden således beslutte, at navn og  

 bopæl på polititjenestemanden ikke skal oplyses, at dørene skal lukkes under  

 polititjenestemandens forklaring, samt at tiltalte skal forlade lokalet under  

 vidneforklaringen.
Endvidere vil disse polititjenestemænd i bevisfortegnelsen  

 kunne betegnes med et andet navn end deres eget og uden angivelse af bopæl.
 Der foreslås for det tredje en række ændringer af  

 retsplejelovens bestemmelser om forsvarerens og sigtedes/tiltaltes adgang til  

  

 aktindsigt.
Ved bekæmpelse af kriminalitet, der begås af lukkede,  

 organiserede netværk, er efterforskningen i høj grad afhængig af, at politiet  

 modtager informationer fra personer inden for eller tæt på disse netværk.
Det  

 er afgørende for, at politiet får denne information, at man kan garantere  

 meddelernes sikkerhed.
Det præciseres derfor i lovforslaget, at oplysninger  

 om  

 meddeleres identitet ikke indgår i sagen, hvis meddeleren ønsker at være  

 anonym, og politiet på anden måde kan skaffe bevis i sagen og derfor ikke  

 behøver at føre den pågældende som vidne i retten.
Det foreslås, at en polititjenestemand skal kunne nægte at  

 afgive forklaring i retten, hvis dette er begrundet i hensynet til  

 tredjemands  

 liv eller helbred, og det foreslås, at en person ikke kan indkaldes som vidne  

 af forsvareren, hvis oplysningerne om den pågældendes identitet ikke indgår i  

 sagen, eller er undtaget fra forsvarerens adgang til aktindsigt.
Herved  

 forbedres beskyttelsen af civile personer, der yder bistand til politiet.
Det foreslås, at adgangen til aktindsigt begrænses til alene  

 at vedrøre materiale, som politiet har tilvejebragt til brug for den konkrete  

 sag, som sigtelsen eller tiltalen vedrører.
Dette indebærer bl.a., at  

 generelle  

 baggrundsoplysninger   f.eks. om kriminalitetsmønstre eller persongruppers  

 tilknytning til bestemte netværk   vil være helt undtaget fra aktindsigt.  

 Baggrundsmateriale, som anklagemyndigheden har til hensigt at fremlægge under  

 domsforhandlingen, vil forsvareren og sigtede/tiltalte fortsat have krav på  

 at  

 få aktindsigt i.
Det foreslås endvidere at udvide mulighederne for konkret at  

 begrænse forsvarerens og sigtedes/tiltaltes adgang til aktindsigt, således at  

 dette også kan ske, når det er begrundet i hensynet til efterforskningen af  

 en  

 anden verserende sag om alvorlig kriminalitet eller til beskyttelse af  

 fortrolige oplysninger om politiets efterforskningsmetoder.
Endvidere  

 foreslås  

 det, at en sådan konkret begrænsning i forsvarerens adgang til aktindsigt kan  

 være tidsubegrænset, således at den har virkning også under domsforhandlingen  

 og efter sagens afslutning.
Det foreslås, at beslutning om konkret at undtage materiale  

 fra forsvarerens og sigtedes/tiltaltes adgang til aktindsigt skal træffes af  

 retten, og at aktindsigt ikke må nægtes, hvis det giver anledning til  

 væsentlige betænkeligheder for varetagelsen af sigtedes eller tiltaltes  

 forsvar.
Politiet må i sådanne tilfælde vælge mellem, om man vil udlevere  

 oplysningerne   eventuelt med pålæg til forsvareren om ikke at videregive  

 oplysningerne til sigtede/tiltalte   eller om man vil frafalde tiltalen.
Der skal beskikkes en særlig advokat for sigtede/tiltalte,  

 der kan varetage dennes interesser under behandlingen af spørgsmålet om,  

 hvorvidt materiale konkret kan undtages fra aktindsigt.
Forsvareren i  

 straffesagen skal således ikke deltage i behandlingen af spørgsmålet og skal  

 heller  

 ikke efterfølgende orienteres herom.
Er en beslutning om begrænsning i  

 forsvarerens adgang til aktindsigt tidsubegrænset, skal der efter forslaget  

 ske  

 en fornyet prøvelse af spørgsmålet forud for domsforhandlingen.
Hermed sikres  

 det, at det på dette tidspunkt fortsat er berettiget at undtage det  

 pågældende  

 materiale fra adgangen til aktindsigt.
Der foreslås i sammenhæng hermed en ændring af reglerne om  

 dommeres habilitet.
En dommer vil således ikke kunne virke som dommer under  

 domsforhandlingen i en eventuel senere straffesag, hvis den pågældende dommer  

 har truffet beslutning om konkret at undtage materiale fra adgangen til  

 aktindsigt, eller har truffet en anden afgørelse, hvor der har været fremlagt  

 oplysninger, som forsvareren ikke har aktindsigt i, og hvor der har været  

 beskikket en særlig advokat.
Der foreslås for det fjerde en udvidelse af straffelovens  

 bestemmelse om såkaldt  

  

 udvidet  

 udbyttekonfiskation.  

  

 Herved forstås, at konfiskation af formuegoder kan  

 ske, medmindre den pågældende kan sandsynliggøre, at formuegoderne er  

 erhvervet  

 på lovlig vis.
Efter de gældende regler kan udvidet udbyttekonfiskation ske i  

 sager om kriminelle forhold, der efter loven kan straffes med fængsel i 6 år  

 eller derover, samt i sager om groft tyveri.
Efter lovforslaget vil det  

 endvidere blive muligt at foretage udvidet udbyttekonfiskation i forbindelse  

 med overtrædelse af lovgivningen om euforiserende stoffer samt straffelovens  

 bestemmelse om moms- og skattesvig og indsmugling af særlig grov karakter.  

 Dette vil kunne være et effektivt redskab i bekæmpelsen af rockernes  

 kriminalitet og anden organiseret kriminalitet.
 Endvidere foreslås det for det femte, at der bliver mulighed  

 for at foretage telefonaflytning mv. ved efterforskning rettet mod bagmænd  

 til  

 prostitution (rufferi-sager, jf. straffelovens § 228).
 Der foreslås for det sjette også en ændring af bestemmelsen  

 i retsplejelovens § 788 om efterfølgende underretning i sager om indgreb i  

 meddelelseshemmeligheden mv., således at adgangen til at undlade eller  

 udsætte  

 underretning om et sådant indgreb udvides. Ændringen sigter navnlig mod  

 efterforskningen i organiserede kriminelle miljøer, hvor kriminaliteten begås  

 af personer, der har tæt kontakt, og hvor efterfølgende underretning om et  

 indgreb i meddelelseshemmeligheden mv. derfor i mange tilfælde vil afsløre en  

 anden igangværende efterforskning.
Endelig foreslås for det syvende en udvidelse af adgangen  

 til  

  

  aflytte  internetkommunikation  

  

 mv.
Den organiserede kriminalitet forberedes i stigende omfang ved brug af  

 computere, og det er blevet stadig mere udbredt at anvende kryptering i de  

 kriminelle miljøer, således at politiet ikke har mulighed for  aflytning .  

 Ved  

 dataaflæsning får politiet bl.a. mulighed for at læse elektroniske  

 meddelelser,  

 som sendes fra en mistænkt via en computer, før der sker kryptering.  

 Dataaflæsning kan f.eks. ske ved anvendelse af  snifferprogrammer . Efter de  

 gældende regler kan dataaflæsning kun anvendes ved efterforskning af meget få  

 forbrydelser, herunder terrorforbrydelser.
Det foreslås at ændre reglerne, så  

 der bliver adgang til at foretage dataaflæsning i alle sager om  

 lovovertrædelser, der efter loven kan straffes med fængsel i 6 år eller  

 derover, i sager om forsætlig overtrædelse af straffelovens kapitel 12  

 (forbrydelser mod statens selvstændighed og sikkerhed) eller kapitel 13  

 (forbrydelser mod statsforfatningen og de øverste statsmyndigheder) samt i  

 sager om tyveri af grov beskaffenhed eller skattesvig, momssvig og  

 indsmugling  

 af særlig grov karakter.
Regeringen lægger afgørende vægt på en effektiv bekæmpelse  

 af rockerkriminaliteten og anden organiseret kriminalitet.  

 Rockerkriminaliteten  

 har en sådan karakter og et så massivt omfang, at der er tale om et  

 betydeligt  

 samfundsproblem.
Regeringen finder det derfor væsentligt, at politiet nu får  

 de  

 redskaber, som må anses for at være nødvendige for at kunne bekæmpe denne  

 kriminalitet mere effektivt, uden at væsentlige retssikkerhedshensyn  

 tilsidesættes.
 På den anførte baggrund har regeringen fundet det rigtigst  

 at forelægge lovforslaget for Folketinget allerede nu, således at der vil  

 være  

 mulighed for, at de nødvendige lovændringer kan vedtages i denne  

 folketingssamling.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
