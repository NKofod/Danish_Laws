Vejledning  

 om rapportering af utilsigtede hændelser i sygehusvæsenet 1. Indledning Vejledningen knytter sig til Sundhedsstyrelsens  

 bekendtgørelse nr. 451 af 21. maj 2007 om rapportering af utilsigtede  

 hændelser  

 i sygehusvæsenet (herefter kaldet bekendtgørelsen). Vejledningens formål er  

 at  

 præcisere indholdet af bekendtgørelsen.
2. Rapporteringssystemet 2.1 Formål Rapporteringssystemet for utilsigtede hændelser har  

 til  

 formål at indsamle, analysere og formidle viden om årsager til  

 risikosituationer.  

 Systemet kan både forholde sig til menneskelige og tekniske fejl samt til  

 organisatoriske forhold, der påvirker forekomsten af utilsigtede hændelser i  

 forbindelse med behandling eller ophold på et sygehus.
Rapporteringssystemet skal understøtte den eksisterende kvalitetsudvikling,  

 som finder sted på sygehusene, og særligt udvalgte hændelser skal som et  

 supplement hertil rapporteres til en central database i Sundhedsstyrelsen,  

 jf.  

 pkt. 5 i denne vejledning.
Rapporteringssystemet skal samtidig understøtte  

 udviklingen af et miljø på sygehusene, hvor det bliver muligt for personalet  

 at  

 håndtere utilsigtede hændelser og drage læring heraf.
 Rapporteringssystemet består af 2 dele: Lokale  

 rapporteringssystemer og et nationalt rapporteringssystem (database).
2.1.1. Lokale systemer De lokale systemer skal dels anvendes umiddelbart i  

 den  

 lokale kvalitetsudvikling af behandlingen, herunder patientsikkerheden, dels  

 videregive oplysninger om utilsigtede hændelser til det nationale  

 rapporteringssystem/den centrale database i Sundhedsstyrelsen.
2.1.2 Sundhedsstyrelsens database På grundlag af databasens oplysninger vil  

 Sundhedsstyrelsens melde tilbage til sundhedsvæsenet om særlige eller ofte  

 forekomne  

 risikosituationer mhp. at opnå læring.
Sundhedsstyrelsen vil endvidere  

 udarbejde faglige udmeldinger og vejledninger på patientsikkerhedsområdet til  

 støtte for regionernes varetagelse af de sundhedsfaglige behandlingsopgaver.
3. Definitioner 3.1 Utilsigtet hændelse Ved en utilsigtet hændelse forstås en begivenhed,  

 der er  

 en følge af behandling eller ophold på sygehus, og som ikke skyldes  

 patientens  

 sygdom, og som samtidig enten er skadevoldende eller kunne have været  

 skadevoldende, men forinden blev afværget eller på grund af andre  

 omstændigheder ikke indtraf (næsten hændelse). Utilsigtede  

 hændelser omfatter  

 både på forhånd kendte og ukendte hændelser og fejl, jf. bekendtgørelsens  

 § 1,  

 stk. 1.
3.2 Sundhedsperson Ved sundhedspersoner forstås personer, der i  

 henhold til  

 autorisationsloven er autoriserede til at varetage sundhedsfaglige opgaver,  

 og  

 personer, der handler på disses ansvar, jf. bekendtgørelsens § 1,  

 stk. 2.  

 Dette indebærer, at også ikke-autoriserede sundhedspersoner, som fx. social-  

 og  

 sundhedsassistenter, plejere, sygehjælpere og uuddannet plejepersonale, er  

 omfattede af reglerne.
3.3 Behandling Ved behandling forstås undersøgelse,  

 diagnosticering,  

 sygdomsbehandling, genoptræning, sundhedsfaglig pleje og sundhedsfaglige  

 forebyggelsestiltag overfor den enkelte patient, jf. bekendtgørelsens  

 § 1,  

 stk. 3.
3.4 Sygehus Ved sygehuse forstås behandlingsinstitutioner, hvor  

 behandling, jf. pkt. 3.3, finder sted under indlæggelse, hvor der er minimum  

 5  

 sengepladser, og hvor der er døgnbemanding med sundhedspersonale samt fast  

 tilknyttede læger, jf. bekendtgørelsens § 1, stk. 4.
4. Vejledningens anvendelsesområde De i denne vejledning nævnte opgaver for regionerne  

 påhviler både regionerne og private sygehuse, jf. bekendtgørelsens § 2.
5. Utilsigtede hændelser omfattede af  

 rapporteringspligten Alle typer utilsigtede hændelser er omfattet af  

 rapporteringspligten til Sundhedsstyrelsen.
 Såvel  

 faktuelle hændelser som »næsten-hændelser« er omfattede af  

 rapporteringsforpligtigelsen.  

 Kendte komplikationer og bivirkninger skal dog ikke rapporteres.
6. Sundhedspersonernes forpligtelse En sundhedsperson er forpligtet til at rapportere  

 utilsigtede hændelser, som forekommer i forbindelse med en patients  

 behandling  

 eller ophold på sygehus, herunder ambulant- og skadestuebehandling.  

 Forpligtelsen  

 omfatter hændelser, som sundhedspersonen direkte observerer i forbindelse  

 med,  

 at hændelsen finder sted, herunder hændelser som sundhedspersonen selv er  

 impliceret i, og hændelser den pågældende observerer hos andre.
Endvidere  

 omfatter rapporteringspligten hændelser, som en sundhedsperson efterfølgende  

 bliver opmærksom på i forbindelse med udøvelse af sin faglige virksomhed, jf.  

 bekendtgørelsens  

 § 3, stk. 1.
7. Sundhedspersonernes rapportering til regionerne Sundhedspersonerne kan rapportere elektronisk via  

 www.dpsd.dk eller ved brug af en papirformular udarbejdet af  

 Sundhedsstyrelsen.  

 Papirformularen kan printes ud fra hjemmesiden www.dpsd.dk.
Rapportering skal  

 ske til den region, der driver sygehuset, på den af regionen angivne adresse.  

 Adressen vil være tilgængelig på www.dpsd.dk Har hændelsen fundet sted på et  

 privat  

 sygehus, skal rapporteringen ske til det pågældende sygehus, jf.  

 bekendtgørelsens § 4, stk. 1.
 Rapporteringen skal ske snarest muligt og senest 7 dage efter, at  

 sundhedspersonen har observeret eller på anden måde er blevet opmærksom på  

 hændelsen, jf. bekendtgørelsens § 3, stk. 3.
8. Sagsbehandlingen af rapporterne i regionerne Regionerne modtager, registrerer og analyserer  

 rapporter  

 om utilsigtede hændelser til brug for forbedring af patientsikkerheden og  

 behandlingen samt med henblik på rapportering af oplysninger til  

 Sundhedsstyrelsen.
Den nærmere organisering vil være betinget af dels lokale  

 forhold, herunder bl.a. i hvilket omfang rapporteringssystemet integreres i  

 allerede eksisterende kvalitetstiltag, dels af de erfaringer, som  

 tilvejebringes gennem de første måneders drift af rapporteringssystemet.
 Regionerne kan, som følge af det kendskab man har lokalt til den  

 rapporterende sundhedspersons identitet, til brug for sin behandling af  

 rapporteringen indhente supplerende oplysninger hos vedkommende  

 sundhedsperson  

 eller den pågældende afdeling.
8.1 EDB-systemet Sundhedsstyrelsen stiller vederlagsfrit et  

 EDB-system  

 til rådighed for den regionale sagsbehandling.
Systemet indeholder elementer  

 for følgende arbejdsgange:
  

 	  

 Visitation   

 	  

 Indhentelse af supplerende  

 oplysninger   

 	  

 Risikovurdering   

 	  

 Analyse   

 	  

 Årsagsklassifikation   

 	  

 Forslag til og  

 opfølgning af lokale tiltag   

 	  

 Forslag til  

 nationale tiltag   

 	  

 Anonymisering I det omfang, regionerne ønsker at anvende deres eget system til  

 varetagelse af opgaverne i forbindelse med rapporterede hændelser, tilbyder  

 Sundhedsstyrelsen at foretage den nødvendige konvertering i forbindelse med  

 indlæsning i styrelsens software.
Tilbudet forudsætter, at der foreligger et  

 datablad, der beskriver datastrukturen i det lokale system.
9. Rapportering til Sundhedsstyrelsen 9.1 Omfanget af rapporteringen Regionerne og private sygehuse skal videresende  

 rapporterne om de rapporteringspligtige utilsigtede hændelser til  

 Sundhedsstyrelsen,  

 jf. bekendtgørelsens § 5 og vejledningens punkt 5.
 Rapporteringerne skal indeholde:
  

 	  

 De af  

 sundhedspersonen rapporterede oplysninger,   

 	  

 eventuelt yderligere  

 modtagne eller indhentede oplysninger til belysning af hændelsen, og   

 	  

 oplysninger om  

 resultatet af regionernes vurderinger og konklusioner.
 Ved indsendelse til Sundhedsstyrelsen skal rapporten være  

 kategoriseret i en af følgende kategorier med eventuelle under kategorier.
   

 	  

 Medicineringsfejl.  

  

 En medicineringsfejl defineres som en afvigelse fra en proces, som sikrer  

 patienten den rette dosis af det rette lægemiddel på det rette tidspunkt og  

 på  

 den rette måde.
   

 	  

 Hændelser ved  

 operative/invasive indgreb.  

  

 Hermed menes hændelser relateret til forberedelse, gennemførelse og  

 opfølgning  

 af operative indgreb samt undersøgelsesprocedurer, som indebærer  

 gennembrydning  

 af hud eller slimhinder eller indførelse af apparatur gennem de naturlige  

 legemsåbninger.
  

 	  

 Patientfald.  

  

 Hermed menes en hændelse, hvorved en patient ufrivilligt befinder sig på  

 gulvet  

 eller andet lavere niveau end udgangspunktet - med eller uden bevidsthedsstab   

 	  

 Selvmord/selvmordsforsøg.  

  

 Selvmord er en bevidst handling med dødelig udgang, og selvmordsforsøg er en  

 handling uden dødelig udgang, som en person med forventning om et dødeligt  

 udfald selv har foranstaltet og gennemført.
   

 	  

 Hændelser ved anæstesi.  

  

 Hermed menes klinisk betydende hændelse i forbindelse med anæstesi, hvor der  

 er  

 sket patientskade eller kunne være sket skade, og hvor der er risiko for  

 gentagelse og potentiale for læring.
  

 	  

 Forveksling/fejlkommunikation.  

  

 Hermed menes hændelser relateret til ombytning af kliniske prøver eller  

 produkter, samt hændelser, hvor skriftlig eller elektronisk svar på prøver og  

 kliniske undersøgelser ombyttes.
Hændelser med forkerte papirer i forkerte  

 journaler, forkerte labels på prøvesvar og forkert markering af  

 røntgenbilleder  

 skal tillige henføres til denne gruppe.
   

 	  

 Hændelser grundet  

 kontinuitetsbrud.  

  

 Hermed menes hændelser, der opstår, når patienter overflyttes fra en afdeling  

 til en anden eller fra et hospital til et andet, eller hvor der på andre  

 måder  

 fremkommer væsentligt kontinuitetsstab.
   

 	  

 Hjertestop/uventet  

 dødsfald.  

  

 Herved forstås hjertestop eller pludselig død hos en person, hvor det ikke  

 var  

 forventet.
   

 	  

 Øvrige.
 Regionerne og de private sygehuses rapportering til  

 Sundhedsstyrelsen skal ske snarest muligt efter, at regionerne og de private  

 sygehuse har færdiggjort sagsbehandlingen i anledning af den enkelte  

 utilsigtede hændelse, dog senest 90 dage efter, at rapporteringen er modtaget  

 fra sundhedspersonen, jf. bekendtgørelsens § 5.
9.1.1 Supplerende oplysninger Sundhedsstyrelsen kan til brug for sit  

 vejledningsarbejde fra regionerne og de private sygehuse indhente supplerende  

 oplysninger  

 dels om hændelser, som styrelsen har modtaget rapportering om dels fra  

 registre, eksempelvis patientregistre, i det omfang Sundhedsstyrelsen finder,  

 at der er behov for uddybning af oplysningerne, jf.
Sundhedslovens  

 § 199,  

 stk. 3.
9.2 Anonymisering Regionernes og de private sygehuses rapportering  

 til  

 Sundhedsstyrelsen skal ske i anonymiseret form.
Rapporteringen må ikke  

 indeholde navne, adresser, personnumre eller lignende oplysninger, som  

 umiddelbart giver mulighed for at identificere de involverede  

 sundhedspersoner  

 og patienter, jf. bekendtgørelsens § 7. Det anses for væsentligt for  

 patientsikkerhedssystemet funktion, at en sundhedsperson ikke afholdes fra,  

 men  

 tilskyndes til at afgive rapporteringer om utilsigtede hændelser.
De centrale  

 sundhedsmyndigheder har ikke behov for at have kendskab til sundhedspersoners  

 eller patienters identitet i forbindelse med den centrale vidensformidling.
9.3 Adressater til rapporter i papirformat Regionerne og de private sygehuse skal give  

 Sundhedsstyrelsen oplysning om den adresse, hvortil sundhedspersonens  

 rapportering  

 om utilsigtede hændelser i papirformat skal sendes.
9.4 IT-kontaktperson Regionerne og de private sygehuse skal til  

 Sundhedsstyrelsen angive en eller flere IT-kontaktpersoner for  

 rapporteringssystemet  

 for hver region og privat sygehus.
9.5 Rapportering til den nationale database Regionernes og de private sygehuses rapportering  

 til  

 Sundhedsstyrelsen skal ske elektronisk, jf. bekendtgørelsens § 6.  

 Såfremt  

 en region anvender den software, som styrelsen stiller til rådighed, vil  

 overførelsen kunne ske automatisk.
I det omfang, en region ønsker at anvende sit eget system til  

 varetagelse af opgaverne i forbindelse med rapporterede hændelser, skal  

 rapporteringen ske ved brug af en skabelon i formatet XML eller som  

 komma/semikolon separeret fil (.csv), udarbejdet af Sundhedsstyrelsen.  

 Såfremt  

 det måtte være nødvendigt at foretage en konvertering, vil Sundhedsstyrelsen  

 tilbyde,  

 at denne foretages i forbindelse med indlæsning i styrelsens software.
Se  

 nærmere under pkt. 8.1 10. Information til patienten Det er ikke med sundhedsloven pålagt  

 sundhedspersoner at  

 give patienten meddelelse om utilsigtede hændelser, der måtte være  

 rapporteret  

 til rapporteringssystemet.
 Det bemærkes dog, at enhver autoriseret sundhedsperson i henhold  

 til lov om klage- og erstatningsadgang §§ 23 og 45 har en forpligtelse  

 til  

 at informere skadelidte om erstatnings og klagemuligheder, samt i fornødent  

 omfang at bistå med anmeldelse til Patientforsikringsforeningen, såfremt den  

 pågældende i sin virksomhed bliver bekendt med skader, som må antages at  

 kunne  

 give ret til erstatning efter disse love.
11. Rapporteringssystemet er et ikke-sanktionerende system Personer, som rapporterer en utilsigtet hændelse,  

 kan  

 ikke som følge af rapporteringen underkastes disciplinære foranstaltninger af  

 ansættelsesmyndigheden, tilsynsmæssige reaktioner af Sundhedsstyrelsen eller  

 strafferetlige sanktioner af domstolene, jf. sundhedslovens § 201.
 Sundhedsstyrelsen vil som følge af bestemmelserne i sundhedslovens  

 § 201 ikke kunne indbringe sager for Sundhedsvæsenets Patientklagenævn  

 på  

 grundlag af rapporteringer foretaget i medfør af sundhedslovens § 198, stk.  

 2.  

 Dette gælder, selvom Sundhedsstyrelsen til trods for den anonymiserede  

 rapportering  

 måtte kunne identificere de involverede sundhedspersoner.
12. Sundhedsstyrelsens udmeldinger Sundhedsstyrelsen vil løbende vejlede  

 sundhedsvæsenet om  

 patientsikkerhedsspørgsmål på baggrund af modtagne rapporter og andre  

 foreliggende oplysninger, jf. sundhedslovens § 199, stk.1, 2. pkt.
Disse  

 oplysninger vil Sundhedsvæsenet modtage i form af nyhedsbreve, OBS -  

 meddelelser og temarapporter.
Det nærmere omfang og karakteren af de enkelte  

 elementer  

 i udmeldingen vil skulle tilpasses den regionale rapportering til den  

 centrale  

 database.
Sundhedsstyrelsen skal endvidere afgive en årlig beretning om  

 rapporteringssystemet, hvor mere overordnede og generelle problemstillinger  

 kan  

 tages op, jf. sundhedsloven § 199, stk. 5.
13. Det Strategiske Forum for Patientsikkerhed Der er allerede mange initiativer i gang på  

 kvalitetsområdet i sundhedsvæsnet, bl.a. akkreditering, kliniske  

 kvalitetsdatabaser  

 og indførelse af kvalitetsdeklarationer.
Herudover er der iværksat en række  

 projekter med fokus på kvaliteten i sundhedsvæsenet, bl.a.
Den Gode  

 Medicinske  

 Afdeling og Det Nationale Indikatorprojekt.
Med henblik på at sikre videreudvikling af rapporteringssystemet  

 DPSD er der nedsat et Strategisk Forum for Patientsikkerhed.
Strategisk Forum  

 for Patientsikkerhed er et rådgivende organ.
Formandskab og  

 sekretariatsfunktion varetages af Sundhedsstyrelsen.
Det Strategiske Forum  

 for  

 Patientsikkerhed består af ét medlem fra hver af regionerne samt ét medlem  

 fra  

 Danske Regioner, Den Almindelige Danske Lægeforening, Dansk Sygeplejeråd,  

 Dansk  

 Selskab for Patientsikkerhed, Sundhedsstyrelsen og Indenrigs - og  

 Sundhedsministeriet.
 Det Strategiske Forum for Patientsikkerhed kan nedsætte  

 arbejdsgrupper og udvalg.
13.1 Arbejdsform Det Strategiske Forum for Patientsikkerhed mødes  

 som  

 udgangspunkt 2 gange årligt og i øvrigt efter behov.
14. Ikrafttræden og ophævelse Vejledningen træder i kraft den 1. juni 2007 og  

 erstatter Vejledning nr. 9847 af 19. december 2003 om rapportering af util  

 sigtede hændelser i sygehusvæsenet.
