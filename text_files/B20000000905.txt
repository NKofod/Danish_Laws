Bekendtgørelse om begrænsninger i  

 anvendelsen af lov om arbejdsmiljø på arbejde, som  

 udføres i den ansattes hjem I medfør af § 4 i lov om arbejdsmiljø jf.  

 lovbekendtgørelse nr. 784 af 11. oktober 1999, fastsættes:
 § 1. Arbejdsmiljølovgivningen finder  

 anvendelse på arbejde, der udføres i den ansattes hjem med de  

 begrænsninger, som er angivet i §§ 2-3.
 Arbejdsstedets indretning m.v.
 § 2. Arbejdsmiljølovens kapitel 6 om  

 indretning af arbejdsstedet finder ikke anvendelse på arbejde, som  

 udføres i den ansattes hjem, bortset fra visse regler om  

 arbejdsstedets indretning, der bl.a. er udstedt i medfør af lovens  

 kapitel 6:
 1)	Reglerne i §§ 12, 21, 30, 35, 39 og 40, stk.1, i  

 bekendtgørelsen om faste arbejdssteders indretning, finder anvendelse,  

 når arbejdet i hjemmet enten foregår i hele arbejdstiden eller  

 foregår regelmæssigt og arbejdstiden svarer til ca. 1 dag inden  

 for en normal arbejdsuge.
 2)	Reglerne i bekendtgørelsen om arbejde ved  

 skærmterminaler, jf. dog § 3, stk. 1, finder ligeledes  

 anvendelse på arbejde, som udføres i den ansattes hjem,  

 når arbejdet i hjemmet enten foregår i hele arbejdstiden eller  

 foregår regelmæssigt og arbejdstiden svarer til ca. 1 dag inden  

 for en normal arbejdsuge.
 Sikkerhedsorganisation m.v.
 § 3. Arbejdsmiljølovens kapitel 2 om  

 virksomhedernes sikkerheds- og sundhedsarbejde finder ikke anvendelse  

 på arbejde, som udføres i den ansattes hjem, bortset fra visse  

 regler om virksomhedernes sikkerheds- og sundhedsarbejde, der er udstedt i  

 medfør af lovens kapitel 2:
 1)	Reglerne i § 20, stk. 4 og § 41, stk. 1 i  

 bekendtgørelsen om virksomhedernes sikkerheds- og sundhedsarbejde  

 finder anvendelse på arbejde, som udføres i den ansatte  

 hjem.
 2)	Reglerne i bekendtgørelsen om bedriftssundhedstjeneste finder  

 ligeledes anvendelse på arbejde, som udføres i den ansattes  

 hjem.
 Stk. 2. Reglerne om virksomhedernes sikkerheds- og  

 sundhedsarbejde finder, uanset det nævnte i stk. 1, dog  

 anvendelse, når arbejdet i hjemmet enten foregår i hele  

 arbejdstiden eller foregår regelmæssigt.
 Ikrafttræden m.v.
 § 4. Bekendtgørelsen træder i kraft  

 den 15. januar 2000.
 Stk. 2. Samtidig ophæves bekendtgørelse nr. 322  

 af 22. juni 1977 om begrænsninger i anvendelsen af lov om  

 arbejdsmiljø på arbejde, som udføres i den ansattes  

 hjem.
