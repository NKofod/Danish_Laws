Nr BTL 111 Betænkning over Forslag til lov om koordinerede rådgivning på voksen- og  

 efteruddannelsesområdet   

 Nr L 111 1995-96, 1. samling Afgivet af Uddannelsesudvalget Afgivet: 19960319 Udvalget har behandlet lovforslaget i nogle møder og har herunder stillet spørgsmål til undervisningsministeren, som denne har besvaret skriftligt.
 Endvidere har udvalget modtaget en skriftlig henvendelse fra Akademikernes  

 Centralorganisation m.fl.
 Der er af nogle mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum Demokraternes  

 medlemmer af udvalget) lovforslaget til vedtagelse uændret.
 Et mindretal (Socialistisk Folkepartis medlem af udvalget)  

 indstiller lovforslaget til vedtagelse med de stillede  

 ændringsforslag.
 Et andet mindretal (Enhedslistens medlem af udvalget) indstiller  

 lovforslaget til vedtagelse med det under nr. 2 stillede  

 ændringsforslag.
Mindretallet bemærker, at lovens formål, nemlig en forstærket rådgivning,  

 hæmmes af, at formændene i formandsforsamlingen i forvejen er udpeget af de  

 relevante ministre.
Man risikerer således, at formandsforsamlingen i stedet  

 for at rådgive kommer til at fungere som et ekko af regeringens politik på  

 området.
Denne tendens understøttes af, at sekretariatsfunktionen placeres i  

 Undervisningsministeriet.
 Et tredie mindretal (Dansk Folkepartis medlem af udvalget)  

 indstiller lovforslaget til forkastelse ved 3. behandling.
Ændringsforslag Til § 2Af et mindretal (SF):
 1) Stk. 2 affattes således:
»Stk. 2. Hvert råd kan udpege en repræsentant til  

 formandsforsamlingen.« Af et mindretal (SF og EL):
 2) Efter stk. 3 indsættes som nyt stykke:
»Stk. 4. Akademikernes Centralorganisation,  

 Amtsrådsforeningen i Danmark, Dansk Arbejdsgiverforening, Finanssektorens  

 Arbejdsgiverforening, Funktionærernes og Tjenestemændenes Fællesråd,  

 Kommunernes Landsforening, Ledernes Hovedorganisation, Landsorganisationen i  

 Danmark og Sammenslutningen af Landbrugets Arbejdsgiverforeninger kan hver  

 udpege en repræsentant til formandsforsamlingen.« Bemærkninger Til nr. 1 Den foreslåede ændring af stk. 2 betyder, at  

 formandsforsamlingen ikke bliver urimelig stor, selv om der ved  

 ændringsforslag nr. 2 inddrages flere interesser.
 Til nr. 2 Med ændringsforslaget vil det blive sikret, at de pågældende  

 organisationer, der har en stor viden om og interesse for  

 formandsforsamlingens arbejdsfelt, er repræsenteret i formandsforsamlingen.
Anne-Marie Meldgaard (S) nfmd.
Hans Peter Baadsgaard (S) Poul Erik  

 Dyrlund (S) Lis Greibe (S) Jens Peter Vernersen (S) Aage Frandsen (SF)  

 Elsebeth Gerner Nielsen (RV) Bruno Jerup (EL) Addi Andersen (CD) Anders  

 Mølgaard (V) Hanne Severinsen (V) fmd.
Henning Urup (V) Ulla Tørnæs  

 (V) Frank Dahlgaard (KF) Lene Espersen (KF) John Vinther (KF) Poul Nødgaard  

 (DF) Fremskridtspartiet havde ikke medlemmer i udvalget.
