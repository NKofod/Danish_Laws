Bekendtgørelse om støtte til folkeoplysende voksenundervisning  

 og frivilligt folkeoplysende foreningsarbejde (folkeoplysningsbekendtgørelsen) I medfør af § 5, stk. 9, § 8, stk. 3,  

 § 13, § 20, § 22, stk. 6, § 23, stk. 3,  

 § 25, stk. 7, § 29, stk. 5, § 43, stk. 4, og  

 § 45, stk. 5, i lov om støtte til folkeoplysende  

 voksenundervisning,  

 frivilligt folkeoplysende foreningsarbejde og Folkeuniversitetet  

 (folkeoplysningsloven), jf. lovbekendtgørelse nr. 924 af 5. oktober 2000, som  

 ændret ved § 1 i lov nr. 149 af 25. marts 2002, fastsættes:
Kapitel 1 Folkeoplysende forening § 1.  

  

 En  

 folkeoplysende forenings vedtægt skal indeholde oplysninger om:
 1)  

 	  

 Foreningens formål.
 2)  

 	  

 Valg til bestyrelsen  

 og antallet af bestyrelsesmedlemmer.
 3)  

 	  

 Regnskabs- og  

 formueforhold, herunder valg af revisor.
 4)  

 	  

 Foreningens hjemsted.
 5)  

 	  

 Betingelser for  

 medlemskab.
 6)  

 	  

 Tegningsret for  

 foreningen.
 7)  

 	  

 Procedure for  

 vedtægtsændringer.
 8)  

 	  

 Anvendelse af  

 foreningens eventuelle overskud ved ophør.
Kapitel 2 Afgrænsning af folkeoplysende  

 voksenundervisning og frivilligt folkeoplysende foreningsarbejde Fællesregler § 2.  

  

 Der  

 kan ikke ydes tilskud til virksomhed, der hører under anden lovgivning.
 Stk. 2.  

  

 Tilskud til  

 handicappedes deltagelse i folkeoplysende virksomhed ydes efter  

 folkeoplysningslovens § 44, stk. 2. Kommunalbestyrelsen kan yde  

 tilskud hertil, jf. folkeoplysningslovens § 6, stk. 2, og  

 § 19,  

 stk. 2.
 Stk. 3.  

  

 Den  

 virksomhed, der tilbydes, skal bygge på fællesskab, jf. folkeoplysningslovens  

 § 1.
 Stk. 4.  

  

 Hvor der  

 kan være mulige konkurrenceforvridende følgevirkninger for private  

 kommercielle  

 virksomheder, skal folkeoplysningsudvalget være særligt opmærksom på  

 folkeoplysningslovens krav til formål og foreningsdannelse, når den  

 støtteberettigende virksomhed vurderes, herunder når kommunalbestyrelsen  

 fraviger  

 reglen i § 3, stk. 2.
Den folkeoplysende voksenundervisning og tilskud  

 hertil § 3.  

  

 Foreningen træffer inden for  

 folkeoplysningslovens § 1 og § 7 beslutning om valg af emner.
Der  

 kan  

 således ikke ydes tilskud til undervisning, studiekredse og foredrag, hvis  

 formålet er agitation, behandling, underholdning, forkyndelse eller  

 udbredelse  

 af overtro.
Stk. 2.  

  

 Der kan,  

 jf. dog stk. 3, ikke ydes tilskud til undervisning, studiekredse og  

 foredrag inden for spil, idræt og sports- og konkurrencepræget virksomhed,  

 herunder dans bortset fra folkedans, eller til emner om fremstilling af  

 alkoholiske drikke.
Dette gælder både teoretisk undervisning inden for  

 områderne og udøvelse i praksis.
 Stk. 3.  

  

 Kommunalbestyrelsen  

 kan efter høring af folkeoplysningsudvalget fastsætte nærmere overordnede  

 retningslinjer for, hvad der ligger i de begreber, der er nævnt i  

 stk. 2,  

 og kommunalbestyrelsen kan fravige de i stk. 2 nævnte begrænsninger.
Undervisning, studiekredse og foredragsvirksomhed § 4.  

  

 Kommunalbestyrelsen  

 fastsætter en tilskudsmodel ud fra lokale forhold.
Grundlaget for beregningen  

 af tilskudstilsagnet skal fremgå af modellen.
 Stk. 2.  

  

 Kommunalbestyrelsen  

 yder tilskud til undervisning, studiekredse og foredragsvirksomhed.  

 Kommunalbestyrelsen fastlægger efter objektive kriterier tilskudsvilkår for  

 forskellige undervisnings- og tilrettelæggelsesformer og kan beslutte at  

 graduere tilskuddet til forskellige fag og emner.
 Stk. 3.  

  

 Hvis  

 kommunalbestyrelsen yder supplerende tilskud til lønudgifter i forbindelse  

 med  

 undervisning af deltagere med handicap i relation til undervisningen i et  

 konkret emne, jf. folkeoplysningslovens § 11, stk. 2, skal det fremgå af  

 tilskudsmodellen.
 Stk. 4.  

  

 Yder  

 kommunalbestyrelsen særlige tilskud til nedsættelse af deltagerbetalingen for  

 særlige grupper og supplerende tilskud til undervisning m.v., der forudsætter  

 små hold, jf. folkeoplysningslovens § 11, stk. 3, skal det fremgå af  

 tilskudsmodellen.
 Stk. 5.  

  

 Den  

 beløbsramme, der er til rådighed for tilskud til undervisning, studiekredse  

 og  

 foredrag, jf. dog § 5, stk. 1, fordeles som tilskudstilsagn til de enkelte  

 ansøgende foreninger af folkeoplysningsudvalget på grundlag af den af  

 kommunalbestyrelsen fastsatte tilskudsmodel.
Anvendelse af 10 pct. puljen (debatskabende  

 aktiviteter) § 5.  

  

 Foreningen  

 skal afsætte 10 pct. af det beløb, der er givet tilskudstilsagn om, jf.  

 § 4, stk. 5, til debatskabende aktiviteter.
De debatskabende  

 aktiviteter kan afregnes på andre udgiftstyper end lærer- og lederløn.
 Stk. 2.  

  

 Aktiviteterne  

 skal annonceres offentligt, og arrangementerne skal være åbne for alle.
 Stk. 3.  

  

 Det er ikke  

 en betingelse, at der er knyttet deltagerbetaling til den i stk. 1  

 nævnte  

 aktivitet, men hvis det er tilfældet, skal et eventuelt overskud opstået i  

 forbindelse hermed bruges inden for folkeoplysningslovens område, og det skal  

 fremgå af annonceringen, hvor stor deltagerbetalingen er.
 Stk. 4.  

  

 De  

 debatskabende aktiviteter skal opfylde de formål, der er nævnt i  

 folkeoplysningslovens § 1 og § 7. Aktiviteterne skal herudover  

 foregå, så emnerne sættes ind i en bredere samfundsbetonet og  

 helhedsorienteret  

 ramme, og de skal rette sig mod brede målgrupper.
Stk. 5.  

  

 De emner,  

 der indgår i arrangementerne, skal være væsentlige, debatskabende og være af  

 interesse for fællesskabet.
Aktiviteterne skal tilbydes, så der i  

 arrangementet  

 foregår en debat, der inddrager deltagerne aktivt.
Debatdelen skal indgå som  

 en  

 naturlig og væsentlig del af arrangementet.
 Stk. 6.  

  

 Formålet  

 med de debatskabende aktiviteter må ikke være behandling, agitation,  

 underholdning, valgkampagner (fagforeninger, partier m.v.), forkyndelse eller  

 udbredelse af overtro, men der må gerne oplyses og skabes debat herom.
 Stk. 7.  

  

 De  

 debatskabende aktiviteter kan foregå i et samarbejde med andre foreninger,  

 organisationer, institutioner m.v.  

 Den  

 enkelte  

 forening skal aflægge  

 særskilt regnskab for de udgifter, den har haft i forbindelse med et sådant  

 fællesarrangement, hvoraf skal fremgå foreningens udgifter og indtægter ved  

 arrangementet.
 § 6.  

  

 Alle  

 udgifter, afholdt af puljen, skal kunne dokumenteres afholdt i forbindelse  

 med  

 et arrangement efter § 5, stk. 1. Kommunalbestyrelsen kan forud for  

 tilskudsåret, jf. folkeoplysningslovens § 33, stk. 4, fastsætte en  

 procentgrænse for, hvor meget en udgiftstype må udgøre af foreningens samlede  

 10  

 pct. ramme, og kan beslutte, at visse udgiftstyper ikke skal dokumenteres.
 Stk. 2.  

  

 Puljen kan  

 ikke anvendes til:
 1)  

 	  

 Befordring af  

 deltagere.
 2)  

 	  

 Forplejning af og  

 udgifter til overnatning for deltagere.
 3)  

 	  

 Materiel, herunder  

 handicapbetingede udgifter, af blivende værdi.
 4)  

 	  

 Entreudgifter for  

 deltagere.
 § 7.  

  

 Kommunalbestyrelsen kan, under  

 hensyntagen til de regler der er fastsat i §§ 5 og 6, efter indstilling  

 fra folkeoplysningsudvalget fastsætte nærmere retningslinjer for anvendelsen  

 af  

 puljen.
Det frivillige folkeoplysende foreningsarbejde og  

 tilskud hertil § 8.  

  

 Kommunalbestyrelsen  

 fastsætter en tilskudsmodel ud fra lokale forhold.
Grundlaget for beregningen  

 af tilskudstilsagnet skal fremgå af modellen.
Kommunalbestyrelsen kan sætte  

 tilskuddet i forhold til den samlede kontingentbetaling, herunder bidrag som  

 foreningens medlemmer skaber ved deres arbejdsindsats, og anden  

 deltagerbetaling.
Stk. 2.  

  

 Kommunalbestyrelsen  

 yder tilskud til idræt samt idébestemte og samfundsengagerende aktiviteter  

 for  

 børn og unge under 25 år.
Aktiviteter for børn og unge af idébestemt,  

 politisk  

 og religiøs art skal sidestilles med anden folkeoplysende aktivitet for børn  

 og  

 unge.
 Stk. 3.  

  

 Hvis  

 kommunalbestyrelsen yder tilskud til foreningernes egen disposition, ydes  

 dette  

 efter objektive kriterier og udbetales ratevis forud, eventuelt som a conto  

 beløb.
 Stk. 4.  

  

 Ydes  

 tilskud til specifikke formål, skal tilskuddet anvendes til disse formål.  

 Tilskuddet kan udbetales efter regning, når aktiviteten har været afholdt.
Kapitel 3 Anvisning af offentlige lokaler, herunder  

 haller samt udendørsanlæg § 9.  

  

 Kommunalbestyrelsen kan, når særlige forhold taler derfor, efter indhentet  

 udtalelse fra folkeoplysningsudvalget, samle anvisningen af lokaler m.v.  

 geografisk og i kortere samlede åbningsintervaller, dog således at der tages  

 hensyn til, at deltagerne får rimelige transportafstande.
Ved særlige forhold  

 forstås navnlig ferieperioder, weekender og tidlige eller sene tidspunkter af  

 døgnet, hvor de lokaler m.v., der er til rådighed, ikke udnyttes fuldt ud.
 Stk. 2.  

  

 Folkeoplysningsudvalget kan efter skriftligt varsel inddrage tilladelsen til  

 at  

 benytte lokaler m.v., hvis det gentagne gange konstateres, at disse ikke  

 udnyttes i rimeligt omfang, eller hvis de regler, der er fastsat af  

 kommunalbestyrelsen, amtsrådet eller staten for brug af lokalerne,  

 overtrædes.
Stk. 3.  

  

 Ved  

 anvisning af lokaler skal der, så vidt det er muligt, tages hensyn til, om de  

 ligger i rimelig nærhed i forhold til deltagerne.
Anviste lokaler m.v. skal  

 være anvendelige og hensigtsmæssige til den konkrete undervisning eller  

 aktivitet, der skal finde sted.
 § 10.  

  

 Hvis kommunalbestyrelsen, jf. folkeoplysningslovens § 22, stk. 4,  

 opkræver et gebyr for brug af anviste offentlige lokaler, kan  

 kommunalbestyrelsen graduere gebyret for brug af anviste offentlige lokaler,  

 herunder haller samt udendørsanlæg, så børn og unge kan sikres bedre vilkår  

 end  

 voksne.
Kapitel 4 Tilskud til private lokaler m.v.
Den folkeoplysende voksenundervisning, jf.  

 folkeoplysningslovens kapitel 4 § 11.  

  

 Tilskud efter folkeoplysningslovens § 23, stk. 1, ydes til følgende  

 driftsudgifter:
 1)  

 	  

 Egne, almindelige  

 lokaler:
 a)  

 	  

 Renter af  

 prioritetsgæld, hvis låneprovenuet anvendes til anlægsudgifter til det  

 pågældende lokale.
 b)  

 	  

 Skatter, afgifter og  

 forsikringer vedrørende ejendommen.
 c)  

 	  

 Udgifter til almindelig  

 vedligeholdelse, opvarmning, belysning, rengøring og eventuelt fornødent  

 tilsyn.
 2)  

 	  

 Lejede, almindelige  

 lokaler:
 a)  

 	  

 Det aftalte  

 lejebeløb.
 b)  

 	  

 Afholdte udgifter til  

 almindelig vedligeholdelse ifølge lejekontrakten samt til opvarmning,  

 belysning, rengøring og eventuelt fornødent tilsyn.
 Stk. 2.  

  

 Kommunalbestyrelsen kan beslutte, at eventuelle leje- eller fremlejeindtægter  

 skal fradrages inden beregning af lokaletilskud.
 § 12.  

  

 Overstiger driftsudgifterne i kalenderåret 2003, jf. § 11, stk. 1,  

 93,95 kr. pr. time for almindelige lokaler, er kommunalbestyrelsen kun  

 forpligtet til at yde tilskud med 75 pct. af det nævnte beløb pr. time.
 Stk. 2.  

  

 Efter 2003  

 reguleres beløbet efter stk. 1 med den procentsats, der anvendes ved  

 regulering af statens generelle tilskud til kommuner og amtskommuner.
 Stk. 3.  

  

 Er  

 lokaleudgifterne efter § 11, stk. 1, afholdt af flere foreninger,  

 fastsætter folkeoplysningsudvalget, hvordan lokaletilskuddet fordeles.
§ 13.  

  

 Kommunalbestyrelsen kan undlade at yde tilskud efter folkeoplysningslovens  

 § 23, stk. 1, til almindelige lokaler, hvis der til brug for  

 foreningen kan anvises et egnet offentligt lokale.
Lokalet skal dog anvises i  

 det tidsinterval, henholdsvis kl. 8.00 - 17.00 eller 17.00 - 8.00, som  

 foreningen har søgt om lokaletilskud til.
 Stk. 2.  

  

 Foreningen  

 kan ikke inden for de nævnte tidsrum i stk. 1 kræve at få anvist et  

 bestemt lokale på et bestemt tidspunkt og på en bestemt ugedag, men det  

 anviste  

 lokales størrelse og standard skal svare til undervisningens indhold.
 Stk. 3.  

  

 Hvis foreningen  

 søger om tilskud hen over tidsintervallerne i stk. 1, kan  

 kommunalbestyrelsen undlade at yde lokaletilskud, hvis den kan anvise et  

 egnet  

 offentligt lokale i det tidsrum, der er søgt om tilskud til.
Stk. 4.  

  

 Ved et  

 almindeligt lokale forstås et lokale uden særligt udstyr.
Til faglokaler og  

 lokaler med særligt udstyr ydes tilskud efter bestemmelsen i  

 folkeoplysningslovens § 23, stk. 2.
Det frivillige folkeoplysende foreningsarbejde, jf.  

 folkeoplysningslovens kapitel 5 § 14.  

  

 Tilskud efter folkeoplysningslovens § 25 ydes til følgende  

 driftsudgifter:
 1)  

 	  

 Egne lokaler,  

 herunder haller samt lejrpladser:
 a)  

 	  

 Renter af  

 prioritetsgæld, hvis låneprovenuet anvendes til anlægsudgifter til det  

 pågældende lokale, herunder haller samt lejrpladser.
 b)  

 	  

 Skatter, afgifter og  

 forsikringer vedrørende ejendommen.
 c)  

 	  

 Udgifter til  

 almindelig vedligeholdelse, opvarmning, belysning, rengøring og eventuelt  

 fornødent tilsyn.
 2)  

 	  

 Lejede lokaler,  

 herunder haller samt lejrpladser:
 a)  

 	  

 Det aftalte  

 lejebeløb.
 b)  

 	  

 Afholdte udgifter til  

 almindelig vedligeholdelse ifølge lejekontrakten samt til opvarmning,  

 belysning, rengøring og eventuelt fornødent tilsyn.
 Stk. 2.  

  

 Kommunalbestyrelsen kan beslutte, at eventuelle leje- eller fremlejeindtægter  

 skal fradrages inden beregning af lokaletilskud.
 Stk. 3.  

  

 Kommunalbestyrelsen er ikke forpligtet til at yde tilskud til:
 1)  

 	  

 Lokaleudgifter i  

 forbindelse med offentlige, entregivende arrangementer.
 2)  

 	  

 Lokaleudgifter i  

 forbindelse med arrangementer, hvis hovedformål er afholdelse af spil,  

 herunder  

 andespil, bingo og lignende, hvori indgår økonomisk gevinst for foreningen.
 3)  

 	  

 Udgifter til lokaler  

 - bortset fra svømmehaller - til hvilke andre samtidig har adgang mod  

 betaling.
Stk. 4.  

  

 Tilskud til  

 rideklubbers udgifter til ridehal og rytterstue ydes efter reglerne i  

 stk. 1-3, idet tilskud til udgifterne til rytterstue dog maksimalt ydes  

 for 1  

 1/4  

 time om ugen pr. 5 medlemmer og  

 højst 4 timer pr. dag.
Der skal ikke ydes tilskud til udgifter til stald.
Stk. 5.  

  

 Ved haller  

 forstås idrætshaller, svømmehaller, skøjtehaller, ridehaller, tennishaller og  

 squashhaller.
Som haller betragtes endvidere andre tilsvarende lokaler, der  

 er  

 mindst 800 m2.
 § 15.  

  

 Overstiger driftsudgifterne i kalenderåret 2003, jf. § 14, stk. 1,  

 187,90 kr. pr. time for haller, bortset fra ridehaller, og 93,95 kr. pr. time  

 for andre lokaler inkl. ridehaller, er kommunalbestyrelsen kun forpligtet til  

 at yde tilskud med 65 pct. af de nævnte beløb pr. time.
 Stk. 2.  

  

 Efter 2003  

 reguleres beløbene efter stk. 1 med den procentsats, der anvendes ved  

 regulering af statens generelle tilskud til kommuner og amtskommuner.
 Stk. 3.  

  

 Er  

 lokaleudgifterne efter § 14, stk. 1, afholdt af flere foreninger,  

 fastsætter folkeoplysningsudvalget, hvordan lokaletilskuddet fordeles.
 § 16.  

  

 Kommunalbestyrelsen kan undlade at imødekomme nye ansøgninger om  

 lokaletilskud,  

 hvis folkeoplysningsudvalget kan anvise et egnet offentligt lokale.
 Stk. 2.  

  

 Ved nye  

 ansøgninger om lokaletilskud forstås ansøgninger:
 1)  

 	  

 Fra nye foreninger.
 2)  

 	  

 Om nye lokaler.
 3)  

 	  

 Om udvidelse af  

 timetal.
 4)  

 	  

 Om ombygning og  

 udvidelser m.v. af et eksisterende lokale, der ikke skyldes udefra kommende  

 krav.
Stk. 3.  

  

 Foreningen  

 kan ikke kræve at få anvist et bestemt lokale på en bestemt ugedag, men for  

 at  

 et lokale anses for egnet, skal det ligge i foreningens lokalområde og rumme  

 mulighed for et socialt liv ud over aktiviteten.
Der skal være plads til  

 rekvisitter og udstyr, og der skal være mulighed for særpræg og udsmykning i  

 forhold til foreningens aktivitet.
Endvidere skal lokalets størrelse og  

 standard svare til aktivitetens indhold.
Kapitel 5 Foreningsarbejde på amtsplan § 17.  

  

 Ved foreninger på amtsplan for børn og unge forstås amts- eller  

 distriktsforeninger m.v. med lokalforeninger i flere kommuner, på Bornholm  

 dog  

 med flere lokalforeninger i Bornholms Kommune, som er medlemmer enten direkte  

 eller gennem lokale sammenslutninger.
Kredsforeninger og lokalforeninger, som  

 er medlemmer af en amtsforening, er ikke amtsforeninger.
Stk. 2.  

  

 Foreningen  

 skal have almindelige foreningsmæssige aktivitetstilbud for  

 lokalforeningernes  

 medlemmer.
Administrative sammenslutninger uden foreningsaktiviteter  

 betragtes  

 ikke som amtsforeninger.
 Stk. 3.  

  

 Det skal af  

 foreningens vedtægter fremgå, at foreningen er hjemmehørende i amtskommunen.  

 Foreningen skal have tilknytning til denne amtskommune, der normalt bør være  

 den, hvor foreningens lokaler er beliggende, eller hvor foreningsarbejdet i  

 øvrigt finder sted.
 § 18.  

  

 Afregning af tilskud, herunder tilbagebetaling, til foreningsarbejde på  

 amtsplan for børn og unge sker efter regler, som er fastsat af amtsrådet i  

 henhold til folkeoplysningslovens § 45, stk. 4.
Kapitel 6 Aflæggelse af regnskab Aflæggelse af regnskab for tilskud til den  

 folkeoplysende voksenundervisning, tilskud efter folkeoplysningslovens § 8,  

 stk. 2, tilskud til det frivillige folkeoplysende foreningsarbejde og tilskud  

 til private lokaler m.v.
 § 19.  

  

 Afregning af tilskud til folkeoplysende voksenundervisning, tilskud efter  

 folkeoplysningslovens § 8, stk. 2, til debatskabende aktiviteter, jf. dog  

 stk.  

 2, tilskud til frivilligt folkeoplysende foreningsarbejde og lokaletilskud  

 til  

 private lokaler m.v. sker efter de regler, som er fastsat af  

 kommunalbestyrelsen.
 Stk. 2.  

  

 Hvis en  

 forening ikke eller kun delvist har brugt de midler, der afsættes, jf.  

 folkeoplysningslovens § 8, stk. 2, skal der ske tilbagebetaling af de ikke  

 forbrugte midler til kommunalbestyrelsen.
 Stk. 3.  

  

 Ved  

 dokumentation for deltagerbetaling oplyses størrelsen af den samlede  

 egenbetaling.
Revision § 20.  

  

 Foreningen  

 skal påse, at der tages skyldige økonomiske hensyn ved forvaltningen af  

 foreningens tilskudsmidler, og den skal sørge for, at regnskab og  

 formueforvaltning kontrolleres på betryggende måde.
Stk. 2.  

  

 Kommunalbestyrelsen fastsætter regler om revision m.v., jf. dog stk. 3 Stk. 3.  

  

 Kommunalbestyrelsen  

 kan beslutte, om regnskabet skal revideres ved en af foreningen valgt  

 revisor,  

 eller om regnskab for større tilskud skal revideres ved registreret eller  

 statsautoriseret revisor.
Kommunalbestyrelsen kan tilbyde, at revisionen  

 foretages af kommunens revision.
 Stk. 4.  

  

 Revisor  

 kontrollerer foreningens oplysninger, og at regnskabet er i overensstemmelse  

 med folkeoplysningsloven og de regler, der er fastsat i medfør af loven.  

 Revisor attesterer regnskabet.
Kapitel 7 Mellemkommunale betalinger § 21.  

  

 Kommunalbestyrelsen kan, jf. folkeoplysningslovens § 43, stk. 2,  

 kræve godtgørelse fra deltagernes hjemstedskommune for udgifter i forbindelse  

 med undervisning og studiekredse efter folkeoplysningslovens kapitel 4.
 Stk. 2.  

  

 Har  

 kommunalbestyrelsen ikke indgået aftale om godtgørelsens størrelse med  

 deltagernes hjemstedskommune, herunder at der ikke skal betales godtgørelse,  

 anvendes følgende takster pr. undervisningstime for undervisning og  

 studiekredse, der påbegyndes i perioden 1. januar til 31. december 2003:
 1)  

 	  

 Undervisning og  

 studiekredse 6,45 kr.
 2)  

 	  

 Deltagere med  

 handicap i relation til undervisningen i et konkret emne 39,30 kr.
 Stk. 3.  

  

 For undervisning  

 og studiekredse, der er påbegyndt i 2002 og videreføres i 2003, anvendes  

 taksterne efter stk. 2 for de undervisningstimer, der gennemføres i 2003.
 Stk. 4.  

  

 Det er  

 deltagerens hjemstedskommune ved undervisningens start, der er afgørende for,  

 hvilken kommune der skal betale.
 Stk. 5.  

  

 For  

 undervisning og studiekredse, der påbegyndes efter den 31. december 2003,  

 reguleres beløbene efter stk. 2 med den procentsats, der anvendes ved  

 regulering af statens generelle tilskud til kommuner og amtskommuner.
 § 22.  

  

 Mellemkommunale regninger kan først udsendes efter undervisningens  

 afholdelse.
 Stk. 2.  

  

 Mellemkommunale betalinger for virksomhed i et kalenderår skal være afregnet  

 med deltagernes hjemstedskommuner senest den 31. december i det efterfølgende  

 år.
Kapitel 8 Ikrafttræden § 23.  

  

 Bekendtgørelsen  

 træder i kraft den 1. januar 2003 og har virkning for ansøgninger om tilskud  

 og  

 lokaleanvisning fra finansåret 2003.
 § 24.  

  

 Bekendtgørelse  

 nr. 990 af 3. november 2000 om støtte til folkeoplysende voksenundervisning  

 og  

 frivilligt folkeoplysende foreningsarbejde (Folkeoplysningsbekendtgørelsen)  

 ophæves, men har dog fortsat virkning for tilskud m.v., der vedrører  

 finansåret  

 2002 og tidligere.
