Fremsat den 29. marts 2006 af indenrigs‑ og sundhedsministeren (Lars  

 Løkke Rasmussen) Forslag til Lov  

 om konkurrencemæssig ligestilling mellem kommuners  

  

 og regioners egenproduktion og køb af ydelser hos eksterne  

  

 leverandører i relation til udgifter til merværdiafgift m.v. samt  

  

 om momsfondet § 1.  

  

 De  

 udgifter, kommuner og regioner har til betaling af afgift i henhold til  

 merværdiafgiftsloven ved køb af varer og tjenesteydelser, refunderes efter  

 denne  

 lov.
 Stk. 2.  

  

 Indenrigs-  

 og sundhedsministeren kan fastsætte regler om, at udgifter, der er omfattet  

 af  

 stk. 1, ikke indgår i refusionsordningen.
 Stk. 3.  

  

 Indenrigs- og sundhedsministeren  

 kan fastsætte regler om, at kommuners og regioners indirekte udgifter til  

 betaling af lønsumsafgift er omfattet af reglerne i denne lov.
 § 2.  

  

 Gennem refusionsordningen modtager kommuner og regioner beløb, der svarer til  

 de enkelte kommuners og regioners udgifter efter § 1.
 Stk. 2.  

  

 Når der er  

 gået mere end fem år efter udgangen af et regnskabsår, har en  

 kommunalbestyrelse  

 eller et regionsråd ikke længere krav på at modtage beløb svarende til  

 udgifter, som er omfattet af § 1, og som er afholdt i regnskabsåret, jf.  

 dog § 6, stk. 3 og 4.
 Stk. 3.  

  

 Indenrigs-  

 og sundhedsministeren kan i ganske særlige tilfælde lade udgifter efter  

 § 1 refundere, uanset at de er afholdt i regnskabsår, der ligger forud  

 for  

 den i stk. 2 nævnte frist.
 § 3.  

  

 Indenrigs- og sundhedsministeren fastsætter regler om opgørelsen af beløb  

 efter  

 § 2 og om refusionsordningens administrative tilrettelæggelse.
 § 4.  

  

 Beløb til dækning af kommuners og regioners  

 betaling af afgift i  

 henhold til § 1 ved køb af varer og tjenesteydelser udbetales af staten.
 § 5.  

  

 Midlerne i det kommunale momsfond, der er oprettet i henhold til § 39,  

 stk. 4, i merværdiafgiftsloven, jf. lovbekendtgørelse nr. 369 af 1. juli  

 1982, anvendes til finansiering af uddannelses- og forskningsvirksomhed af  

 betydning for regionerne og kommunerne samt i øvrigt til finansiering af  

 opgaver  

 af fælles interesse for kommuner og regioner.
 Stk. 2.  

  

 Indenrigs-  

 og sundhedsministeren fastsætter regler for fondets bestyrelse og virksomhed.  

 Ministeren  

 kan herunder fastsætte bestemmelser om fondets adgang til at påtage sig  

 hæftelse for forpligtelser i medfør af løn- og øvrige ansættelsesvilkår for  

 personale, der ansættes til løsning af opgaver inden for fondets  

 virksomhedsområde.
Stk. 3.  

  

 Indenrigs-  

 og sundhedsministeren yder et årligt tilskud til fondet.
Tilskuddet udgør  

 87,3  

 mio. kr. i 2006 grundniveau og reguleres årligt med satsreguleringsprocenten,  

 jf. lov om en satsreguleringsprocent.
 § 6.  

  

 Loven træder i kraft 1. januar 2007.
 Stk. 2.  

  

 Lov om udligning af visse  

 kommunale og amtskommunale udgifter til merværdiafgift og om det kommunale  

 momsfond ophæves, jf. lovbekendtgørelse nr. 623 af 25. juli 2002. Der skal  

 dog  

 efter lovens §§ 1, 2 og 5 ske udligning for beløb, en myndighed, der  

 aflægger regnskab for 2006 for en myndighed, der nedlægges den 1. januar  

 2007,  

 bogfører i den regnskabsmæssige supplementsperiode for regnskabet for 2006  

 for  

 den myndighed, der nedlægges.
Stk. 3.  

  

 En kommune,  

 der dannes den 1. januar 2007, har op til fem år efter udgangen af et  

 regnskabsår,  

 ret til at modtage beløb svarende til udgifter omfattet af § 1, som er  

 afholdt i regnskabsåret af de kommuner, der i deres helhed indgår i den  

 pågældende nye kommune.
En kommune, der dannes den 1. januar 2007, har  

 endvidere op til fem år efter udgangen af et regnskabsår ret til at modtage  

 beløb svarende til udgifter omfattet af § 1, som er afholdt i  

 regnskabsåret af en kommune, der delvis indgår i den pågældende nye kommune,  

 såfremt udgiften er knyttet til et aktiv, et passiv, en rettighed eller en  

 forpligtelse, som den pågældende nye kommune i henhold til lov om revision af  

 den kommunale inddeling og forskrifter fastsat i henhold hertil har modtaget.
 Stk. 4.  

  

 Kommuner og  

 regioner har op til fem år efter udgangen af et regnskabsår, ret til at  

 modtage  

 beløb svarende til udgifter omfattet af § 1, som er afholdt i  

 regnskabsåret af en amtskommune, hvorfra den pågældende kommune eller region  

 i  

 henhold til reglerne i lov om visse proceduremæssige spørgsmål i forbindelse  

 med kommunalreformen har modtaget et aktiv, et passiv, en rettighed eller en  

 forpligtelse, som udgiften er knyttet til.
 Stk. 5.  

  

 Indenrigs- og sundhedsministeren  

 træffer afgørelse om tvivlsspørgsmål i henhold til stk. 3, 2. pkt., og  

 stk. 4.
 § 7.  

  

 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning og baggrund Lovforslaget indgår i udmøntningen af aftalen af 27.  

 februar 2006 mellem regeringen (Venstre og Det Konservative Folkeparti),  

 Dansk  

 Folkeparti og Det Radikale Venstre om en kommunal finansieringsreform.
Med aftalen indføres et nyt finansieringssystem for  

 kommunerne, som er tilpasset kommunernes situation efter kommunalreformen.  

 Det  

 nye finansieringssystem har til hensigt at give de nye kommuner i alle dele  

 af  

 landet mere lige muligheder for ved rimelig beskatning at tilvejebringe et  

 serviceniveau, der imødekommer borgernes behov.
Aftalen om en kommunal  

 finansieringsreform omfatter følgende hovedpunkter:
  

 	  

 En reform af  

 tilskuds- og udligningssystemet   

 	  

 Omlægning af  

 skatter   

 	  

 Forskellige  

 forenklinger og tilpasninger i skatte- og tilskudslovgivningen   

 	  

 Overgangsordninger Med dette lovforslag udmøntes den del af aftalen, der  

 vedrører en ændring af den gældende momsudligningsordning, så der med henblik  

 på at opnå en større gennemskuelighed og en mere enkel finansiering ikke  

 længere opkræves et selvstændigt momsbidrag, idet kommunernes finansiering af  

 momsrefusionen i stedet reguleres over bloktilskuddet, som staten yder årligt  

 til kommunerne.
Samme ordning indføres for regionerne.
Det generelle bloktilskud til kommunerne reduceres i  

 forbindelse med refusionsordningens ikrafttræden og et skøn over de  

 forventede  

 refusionsudgifter vil indgå ved fastsættelsen af det første generelle  

 bloktilskud til regionerne.
Udgiftsudviklingen i refusionsordningen vil indgå  

 som en faktor ved fastsættelsen af fremtidige bloktilskud.
Det fremgår af aftalen om en strukturreform fra juni 2004  

 mellem regeringen (Venstre og Det Konservative Folkeparti) og Dansk  

 Folkeparti,  

 at der som led i strukturreformen skal gennemføres en udligningsreform.
Det  

 fremgår endvidere, at  

 Indenrigs- og Sundhedsministeriet  

 s  

 Finansieringsudvalg i fortsættelse af udvalgets betænkning nr. 1437 er  

 anmodet  

 om at fremlægge forslag til ændringer i det kommunale tilskuds- og  

 udligningssystem  

 m.v., hvor der er taget hensyn til den endelige opgavefordeling og  

 kommuneinddeling.
Finansieringsudvalget anbefalede i sin betænkning nr. 1437  

 fra januar 2004, at Det nuværende momsbidrag erstattes af en statslig  

 finansiering, som initialt modsvares af en bloktilskudsreduktion.  

 Efterfølgende  

 stigninger i momsudgifter finansieres direkte af staten. I dag finansieres bidragsdelen af henholdsvis kommunerne og  

 amterne under ét.
Finansieringsudvalgets motivation for at anbefale modellen  

 var, at der med modellen kan etableres en mere gennemskuelig og enkel  

 finansiering af kommunernes og amternes (regionernes) momsudgifter.
Modellen  

 forenkler således ordningens betalingsstrømme.
Samtidig vil den kunne fjerne  

 forståelsesmæssige problemer forbundet med momsudligningens finansiering.
Lovforslaget udmønter som udgangspunkt  

 Finansieringsudvalgets anbefaling.
Det skal imidlertid præciseres, at  

 hensigten  

 med ophævelsen af bidragsdelen i den nuværende momsudligningsordning ikke er,  

 at staten skal bære omkostningerne ved refusionen.
Det skal kommuner og  

 regioner fortsat gøre.
Det generelle bloktilskud til kommunerne reduceres i  

 forbindelse med refusionsordningens ikrafttræden og et skøn over de  

 forventede  

 refusionsudgifter vil indgå ved fastsættelsen af det første generelle  

 bloktilskud til regionerne.
Udgiftsudviklingen i refusionsordningen vil indgå  

 som en faktor ved fastsættelsen af fremtidige bloktilskud.
 Udover omlægning af momsudligningsordningens bidragsdel  

 foreslås det som konsekvens af kommunalreformen, at regionerne indgår i den  

 fremtidige ordning svarende til, at amterne i dag indgår i den eksisterende  

 momsudligningsordning.
 Desuden foreslås det, at der med lovforslaget skabes  

 mulighed for, at der også for andre afgifter end moms kan ske en  

 konkurrencemæssig ligestilling mellem kommuners og regioners egenproduktion  

 og  

 køb af ydelser fra eksterne leverandører.
 Endelig foreslås det med lovforslaget, at der foretages  

 enkelte konsekvensændringer af bestemmelserne vedrørende det kommunale  

 momsfond  

 som følge af amtskommunernes nedlæggelse.
2. Hovedpunkterne i lovforslaget Lovforslaget har tre hovedelementer: For det første ophæves  

 momsudligningsordningens bidragsdel, og kommunernes udgifter til  

 refusionsordningen  

 udbetales herefter af staten, men således at omkostningerne ved refusionen  

 bæres af kommuner og regioner (§ 4). For det andet bliver der med  

 lovforslaget skabt mulighed for, at regionerne kan få momsrefusion (§§ 1  

 og 2). Og for det tredje skabes der mulighed for, at kommuner og regioners  

 indirekte udgifter til betaling af lønsumsafgift kan omfattes af ordningen  

 (§ 1).
 Det foreslås, at loven træder i kraft 1. januar 2007.
2.1. Omlægning af momsudligningens bidragsdel Med lovforslaget omlægges momsudligni  

 ngsordningen, så kommuner og amter ikke  

 længere opkræves et selvstændigt momsbidrag.
Ud  

 gifterne til ordningen  

 udbetales herefter af staten.  

 Det  

 generelle bloktilskud til kommunerne reduceres i forbindelse med  

 refusionsordningens ikrafttræden og et skøn over de forventede  

 refusionsudgifter vil indgå ved fastsættelsen af det første generelle  

 bloktilskud til regionerne.
Udgiftsudviklingen i refusionsordningen vil indgå  

 som en faktor ved fastsættelsen af fremtidige bloktilskud.
Det er kommuner og amter,  

 der i dag under ét finansierer den samlede udbetalte momsrefusion.  

 Den  

 enkelte kommunes og det enkelte amts bidrag til udligningsordningen beregnes  

 på  

 grundlag af henholdsvis kommunernes og amternes andel af det samlede  

 kommunale  

 henholdsvis amtskommunale beskatningsgrundlag.
Bidraget er således uafhængigt  

 af refusionsbeløbet.
Ordningen hviler i sig selv over en årrække på fire år,  

 jf. bemærkningerne til § 6.
 Indenrigs- og Sundhedsministeriet  

 har gennem årene modtaget en række henvendelser med kritik af  

 momsudligningens  

 bidragsdel.
 En række af disse henvendelser kom på baggrund af  

 indenrigs- og sundhedsministerens frihedsbrev til landets kommunalbestyrelser  

 og amtsråd fra januar 2002. Frihedsbrevet indeholdt en opfordring til at  

 sende  

 forslag og idéer, der kan føre til øget effektivitet og kvalitet i den  

 kommunale opgaveløsning.
Det indgik i  

 aftalerne mellem regeringen, KL og Amtsrådsforeningen for 2002, at  

 Finansieringsudvalget  

 som led i det igangværende arbejde med tilskuds- og udligningssystemet skulle  

 undersøge mulighederne for en forenkling af momsudligningsordningens  

 bidragsdel, under hensyn til dennes samspil med kommunernes og amternes  

 økonomi.
Baggrunden herfor var  udover almindelige ønsker om forenkling  

  at efterreguleringer,  

 der foretages i ordningen, har antaget et betydeligt omfang som følge af de  

 stigende udgifter til momsrefusion. Ønsket om analysen blev gentaget i  

 aftalen  

 mellem regeringen og KL for 2003.
 Finansieringsudvalget behandlede i kapitel 12 og kapitel 22  

 i betænkning nr. 1437 fra januar 2004 spørgsmålet om omlægning af  

 momsudligningens bidragsdel.
 Fra kapitel 12 i Finansieringsudvalgets betænkning er  

 nedenfor gengivet fire kritikpunkter, som er rejst vedrørende  

 momsudligningens  

 bidragsdel:
Manglende  

 incitament til udlicitering som følge af direkte selvfinansiering Det har været  

 fremhævet, at en kommune, når den får refunderet momsudgifter, selv er med  

 til  

 at dække en andel heraf i kraft af kommunens bidragsbetaling til  

 momspuljerne.  

 Ved køb af en momsbelagt ydelse får kommunen således ikke reelt refunderet  

 alle  

 sine momsudgifter, hvilket eventuelt kunne reducere incitamentet til  

 udlicitering.
Synspunktet er rejst fra enkelte amtskommuner, som på grund af  

 disses  

 størrelse og andel af det samlede beskatningsgrundlag kan beregne en vis  

  ikke  

 helt ubetydelig  medfinansiering af egne momsudgifter.
 Det bør dog i den  

 forbindelse anføres, at stigende udgifter til momsbidrag modsvares af højere  

 bloktilskud, jf. afsnit nedenfor om virkning af regulering af  

 momsudligningsordningens  

 bidragsdel.
Uigennemskueligt  

 samspil med statens generelle tilskud Kommunernes samlede  

 bidrag til momsudligningsordningen indgår i det såkaldte balanceregnestykke,  

 jf. nedenstående afsnit om virkning af regulering af momsudligningens  

 bidragsdel, i forbindelse med økonomiforhandlingerne mellem regeringen og de  

 kommunale  

 parter.
I forhandlingerne indgår et skøn over samtlige udgifter og indtægter  

 i  

 det kommende år.
Hvis udgifter og indtægter ikke balancerer, fastsættes et  

 positivt eller negativt balancetilskud.
Når kommunernes samlede udgifter til  

 momsudligningen stiger, vil balancetilskuddet således alt andet lige blive  

 tilsvarende højere.
 For den enkelte  

 kommune kan de stigende udgifter til momsudligningen dog opleves som  

 ufinansieret, idet udgifter til momsbidraget registreres særskilt, mens  

 fastsættelsen af det generelle tilskud er resultatet af en række forskellige  

 reguleringer, hvor det ikke på en tydelig måde er klart, at stigende udgifter  

 til momsudligningen indgår som et element i denne fastsættelse.
Udligning Det har endvidere  

 været påpeget, at fordelingsnøglen, som anvendes ved udmålingen af den  

 enkelte  

 kommunes bidrag til momspuljen, er uhensigtsmæssig, idet den efter denne  

 opfattelse medfører en utilsigtet omfordeling kommunerne og amtskommunerne  

 imellem.
Kommuner med et overgennemsnitligt beskatningsgrundlag pr. indbygger  

 bidrager overgennemsnitligt til momsudligningsordningen.
Hvis der samtidig er  

 tale om, at kommunen er udbygget og derfor har en lav momsandel, kan det  

 virke  

 mindre rimeligt, at den skal dække momsudgifterne for andre kommuner, der i  

 højere grad er under udbygning.
Det bør dog her tages  

 i betragtning, at momspuljen fragår i den såkaldte skattetryksfaktor.
Ved  

 indførelsen af den kommunale momsudligningsordning, blev de kommunale  

 nettodrifts- og anlægsudgifter, der indgår i udligningsberegningen, gradvist  

 »afløftet« for moms.
Dette betød, at udligningen mellem velstillede og mindre  

 velstillede kommuner blev nedsat.
Denne sammenhæng er dog nok vanskeligt  

 gennemskuelig for den enkelte kommune/amtskommune.
Virkning af  

 regulering af momsudligningens bidragsdel I forbindelse med de  

 årlige kommuneforhandlinger om kommunernes og amternes økonomi opstilles en  

 finansieringsbalance,  

 der indeholder de skønnede indtægter og de aftalte udgifter for det kommende  

 år.
I finansieringsbalancen indgår de skønnede udgifter i kommuner og amter  

 til  

 moms, som opgjort af  

 Indenrigs-  

 og Sundhedsministeriet,  

 jf. tidligere afsnit om elementer i momsudligningsordningen.
I tilfælde af  

 ubalance i den kommunale økonomi er underskuddet de sidste 4 år finansieret  

 over bloktilskuddet ved et statsligt balancetilskud.
Det indebærer, at hvis  

 udgifterne til momsbidraget stiger, mens alt andet er lige, vil det statslige  

 bloktilskud vokse tilsvarende, og væksten i de kommunale udgifter til moms er  

 således  

 alene finansieret af staten.
Når enkelte kommuner  

 og amter hævder, at de i forbindelse med refundering af momsudgifterne selv  

 er  

 med til at finansiere en andel heraf i kraft af kommunens bidragsbetaling til  

 momspuljerne, er der således tale om en misforståelse.
Misforståelsen beror  

 på,  

 at kommunerne og amterne i den forbindelse glemmer at indregne det højere  

 statslige bloktilskud, der er udmøntet ved højere udgifter til moms i  

 forbindelse med kommuneaftalerne.
Dette kan illustreres ved nedenstående  

 eksempel, hvor en kommune/amt køber en ydelse af en ekstern leverandør inkl.  

 moms.
 [Tabel 12.4] Eksempel på »momsregnestykket« for en  

 kommune/amt.
Kommune/amt køber  

 vare eksternt inkl. moms 1.250 kr.
Refusion af  

 momsudgiften -250 kr.
 Bidrag til  

 momspuljen 10 pct.1) af 250 kr.
 25 kr.
 Højere bloktilskud  

 som følge af balancetilskud: 10 pct. af 250 kr.
 -25 kr.
Samlet udgift i  

 alt for kommune/amt 1.000 kr.
Note: 1) Beregningsteknisk antaget, at kommune/amt  

 beskatningsgrundlag udgør 10 pct. af det samlede grundlag.
En momsandel af  

 denne størrelsesorden er dog kun relevant for de største amtskommuner samt  

 Københavns Kommune.
 Eksemplet  

 illustrerer, at den vare som kommunen/amtet har købt hos en ekstern  

 leverandør  

 inkl. moms, efter refusion fra momsudligningsordningen koster præcis det  

 samme  

 for kommunen/amtet, som hvis varen var produceret af kommunen/amtet selv.  

 Dette  

 skyldes det højere bloktilskud, der indgår i den kommunale  

 finansieringsbalance,  

 og som finansierer den løbende vækst, der er i de kommunale momsudgifter.
I den nuværende  

 ordning med et statsligt balancetilskud modsvares stigende udgifter til  

 momsbidrag således af højere bloktilskud. På grund af de betydelige forståelsesmæssige problemer, der  

 er forbundet med ordningen, overvejede Finansieringsudvalget forskellige  

 modeller for omlægning af finansieringsdelen af momspuljen.
Finansieringsudvalget anbefalede i betænkning nr. 1437 fra  

 januar 2004, at Det nuværende kommunalt og amtsligt finansierede  

 momsbidrag  

 erstattes af en statslig finansiering, som initialt modsvares af en  

 bloktilskudsreduktion.  

 Efterfølgende stigninger i momsudgifter finansieres direkte af staten. Finansieringsudvalgets motivation for at anbefale modellen  

 var, at der med modellen kunne etableres en mere gennemskuelig og enkel  

 finansiering af de kommunale og amtslige momsudgifter.
Modellen forenkler  

 således ordningens betalingsstrømme.
Samtidig vil den kunne fjerne  

 forståelsesmæssige problemer forbundet med momsudligningens finansiering.
 Det er denne model, der henvises til i aftalen om en  

 strukturreform fra juni 2004 i relation til omlægning af momsudligningens  

 bidragsdel.
Lovforslaget  

 udmønter som udgangspunkt Finansieringsudvalgets anbefalinger vedr.  

 momsudligningsordningen.  

 Det skal imidlertid præciseres, at hensigten  

 med ophævelsen af bidragsdelen i den nuværende momsudligningsordning ikke er,  

 at staten skal bære omkostningerne ved refusionen.
Det skal kommuner og  

 regioner fortsat gøre.
Det generelle bloktilskud til kommunerne reduceres  

 derfor i forbindelse med ordningens ikrafttræden og et skøn over de  

 forventede  

 refusionsudgifter vil indgå ved fastsættelsen af det første generelle  

 bloktilskud til regionerne.
Udgiftsudviklingen i refusionsordningen vil indgå  

 som en faktor ved fastsættelsen af fremtidige bloktilskud.
2.2 Regionernes mulighed for momsrefusion Momsudligningens formål er at tilstræbe lige  

 konkurrencevilkår mellem kommunal egenproduktion og køb af ydelser hos  

 private.  

 Refusionen af momsudgifterne via udligningsordningen betyder, at den enkelte  

 kommune  

 i valget mellem at udføre opgaver i eget regi eller ved køb af  

 tjenesteydelser  

 hos eksterne leverandører kan se bort fra købsmomsen (den moms kommunerne  

 betaler ved køb af varer og tjenester, som ikke indgår i en momsregistreret  

 virksomhed i kommunerne). Reglerne for momsrefusion følger af  

 momsbekendtgørelsen.
Med kommunalreformen nedlægges amterne.
Samtidig oprettes  

 regionerne.
Regionerne er ligesom kommunerne ikke at betragte som  

 afgiftspligtige i momslovsmæssig forstand.
For at sikre konkurrencemæssig  

 ligestilling mellem regionernes egenproduktion og køb hos private etableres  

 der  

 mulighed for momsrefusion svarende til den, der i dag findes for kommuner og  

 amter.
Regionernes mulighed for momsrefusion vil således følge de  

 samme principper for momsrefusion, som amterne og kommunerne har i dag.
Den  

 konkrete udformning af regioners og kommuners momsrefusionsordning vil blive  

 fastsat i en bekendtgørelse svarende til den nuværende momsbekendtgørelse nr.  

 1325 af 14. december 2005 for kommuner og amter.
2.3 Lønsumsafgift kan omfattes af ordningen I lighed med den nuværende momsudlignings formål om at  

 tilstræbe lige konkurrencevilkår mellem kommunal egenproduktion og køb af  

 ydelser hos private, bliver der med lovforslaget indført hjemmel til, at  

 indenrigs-  

 og sundhedsministeren kan fastsætte regler om, at kommuners og regioners  

 indirekte  

 udgifter til betaling af lønsumsafgift er omfattet af refusionsordningen.
Private virksomheder betaler som hovedregel lønsumsafgift  

 (typisk 3 pct. af lønsummen), hvis de leverer ydelser, der ifølge momslovens  

 § 13 er momsfritagne.
Offentlige virksomheder og virksomheder, hvor  

 offentlige  

 tilskud med mere dækker mindst 50 pct. af virksomhedernes driftsudgifter, er  

 derimod fritaget for at betale lønsumsafgift.
Konkret planlægges etableret en ordning, for så vidt angår  

 lønsumsafgiften, der svarer til den eksisterende ordning inden for  

 momsudligningsordningen,  

 hvor kommuner og amter afløfter indirekte momsudgifter i forbindelse med køb  

 af  

 visse ydelser, der er momsfritaget, og som er optaget som bilag på en  

 positivliste i bekendtgørelse nr. 1325 af 14. december 2005 om den kommunale  

 og  

 amtskommunale momsudligningsordning.
Herved vil der blive skabt en bedre  

 sammenlignelighed mellem priserne på de pågældende private ydelser og  

 omkostningerne ved egenproduktion i kommuner og regioner.
3. Økonomiske og administrative konsekvenser for  

 det offentlige Lovforslaget indebærer, at den nuværende bidragsdel i  

 momsudligningsordningen ophæves og udgifterne til ordningen udbetales i  

 stedet  

 af staten.
Hensigten med ophævelsen af bidragsdelen er imidlertid ikke, at  

 staten skal bære omkostningerne ved refusionen til kommunerne.
Det skal  

 kommuner og regioner fortsat.
Udgifterne ved refusionsordningen vil derfor indgå ved  

 fastsættelsen af de generelle bloktilskud til kommuner og regioner.
Der vil  

 efter forhandling med parterne skulle ske en nedsættelse af det kommunale  

 bloktilskud  

 i forbindelse med refusionsordningens ikrafttræden og et skøn over de  

 forventede refusionsudgifter indgå ved fastsættelsen af de første generelle  

 bloktilskud til regionerne.
 Finansieringsudvalget vurderede i betænkning nr. 1437, at  

 en gennemførsel af modellen i 2004 ville medføre en reduktion af det  

 kommunale  

 bloktilskud på ca. 10 mia.kr. og i det amtslige bloktilskud på 6,1 mia. kr.
 Der vil ved fastsættelsen af bloktilskuddene til kommuner  

 og regioner bl.a. skulle tages højde for, at refusion udbetalt i 2007  

 vedrørende regnskabsåret 2006, afholdes af staten, jf. § 4, samt at der  

 ikke foretages reguleringer for tidligere års momspuljer for 2004, 2005 og  

 2006  

 efter 1. januar 2007.
 Udgiftsudviklingen i ordningen kan indgå som en faktor ved  

 fastsættelsen af fremtidige bloktilskud.
 Ændringen af refusionsordningen beskrevet i afsnit 2.1 har  

 ingen administrative eller økonomiske konsekvenser. Ændringerne beskrevet i  

 afsnit 2.2 og 2.3 har hverken økonomiske eller administrative konsekvenser  

 for  

 det offentlige.
 4. Økonomiske og administrative konsekvenser for  

 erhvervslivet m.v.
 Lovforslaget har ingen konsekvenser for erhvervslivet.
5. Miljømæssige konsekvenser Lovforslaget har ingen miljømæssige konsekvenser.
6. Forholdet til EU-retten I relation til omlægning af momsudligningens bidragsdel  

 fremgår følgende af Finansieringsudvalgets betænkning (kapitel 22):
 Udvalget konstaterer, at der i Sverige og Finland, hvor  

 der tidligere som i Danmark har været etableret momsordninger med en særlig  

 kommunal bidragsdel, nu etableres momsordninger med en direkte statslig  

 refusion af de kommunale momsudgifter svarende til den opstillede model.
 Indenrigs- og Sundhedsministeriet  

 har på udvalgets opfordring bedt Skatteministeriet om at vurdere den  

 opstillede  

 model i forhold til EU's momsregler, dvs. i praksis EU's 6. momsdirektiv.  

 Momsdirektivet indebærer bl.a., at det offentlige for så vidt angår den ikke  

 momsregistrerede del af dets virksomhed anses som privat forbruger, der ikke  

 har mulighed for momsgodtgørelse.
Skatteministeriet har i sin vurdering lagt vægt på følgende  

 offentliggjorte svenske vurdering af den nye lignende svenske  

 kompensationsordnings forhold til EU-retten (Ds 2001:30): »Inom EG-rätten  

 saknas harmoniserade regler om kompensationssystem för mervärdesskatt för den  

 offentliga sektorn.
De olika kompensationssystem som tillämpas i ett flertal  

 EG-länder är samtliga system som juridiskt sett faller utanför det gemensamma  

 system för mervärdesskatt.
Systemen torde därför vara förenliga med EG-rätten  

 så länge de inte innebär et system med generell avdragsrätt för all  

 undantagen  

 verksamhet och därmed ett kringgående av det sjätte direktivets regler. Skatteministeriet har ved brev af 18. juli 2002 tilsluttet  

 sig den citerede svenske juridiske vurdering.
 Herudover har Kommissionen i et svar til Skatteministeriet  

 primo 2006 i en sag om kompensation af moms for velgørende organisationer  

 under  

 overvejelserne om en løsning henvist til de mekanismer, som allerede anvendes  

 i  

 nogle medlemsstater, herunder Danmark, i relation til moms og kommuner.
 Skatteministeriet har på den baggrund vurderet, at  

 forslaget til ny momsordning er forenelig med 6. momsdirektiv.
Samtidig skal det understreges, at hensigten med ophævelsen  

 af bidragsdelen i den nuværende momsudligningsordning ikke er, at staten skal  

 bære omkostningerne ved refusionen.
Det skal kommuner og regioner fortsat  

 gøre.  

 Derfor reduceres det generelle bloktilskud til kommunerne initialt og  

 tilsvarende vil et skøn over de forventede refusionsudgifter indgå ved  

 fastsættelsen af det første generelle bloktilskud til regionerne.  

 Udgiftsudviklingen  

 i ordningen kan endvidere indgå som en faktor ved fastsættelsen af fremtidige  

 bloktilskud.
 Det er på denne baggrund vurderingen, at omlægningen er  

 forenelig med EU-retten.
7. Hørte myndigheder, organisationer Lovforslaget har været i høring hos Amtsrådsforeningen, KL,  

 Kommunernes Revision og Foreningen af Statsautoriserede Revisorer.
Sammenfattende skema Positive konsekvenser/mindreudgifter (hvis ja, angiv  

 omfang) Negative konsekvenser/merudgifter (Hvis ja, angiv omfang) Økonomiske konsekvenser for stat, kommuner og amtskommuner Forslaget er samlet set udgiftsneutralt, men der skal  

 ske en nedsættelse af det kommunale bloktilskud i forbindelse med  

 refusionsordningens ikrafttræden og et skøn over forventede refusionsudgifter  

 vil indgå ved fastsættelsen af de regionale bloktilskud.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen ingen Forholdet til EU-retten Lovforslaget er foreneligt med EU-retten Bemærkninger til lovforslagets enkelte bestemmelser Til §§ 1 og 2 Det fastsættes i lovforslaget, at de udgifter regioner og  

 kommuner har til betaling af moms ved køb af varer og tjenesteydelser,  

 refunderes af staten, jf. afsnit 2.2. Dette svarer til den mulighed, som  

 kommuner og amtskommuner har i dag, jf. § 1 i l  

 ov om udligning af visse kommunale og amtskommunale udgifter til  

 merværdiafgift  

 og om det kommunale momsfond, jf. lovbekendtgørelse nr. 623 af 25. juli 2002  

 (momsudligningsloven).
 Konkurrenceneutraliteten mellem privat produktion og  

 henholdsvis Kommunal og regional egenproduktion på områder med  

 momsregistrering  

 i henhold til Skatteministeriets momslov sikres ved at skabe mulighed for  

 refusion af kommuners og regioners udgifter til moms.
For de områder, hvor private leverandører ikke kan  

 momsregistreres i henhold til Skatteministeriets momslov, hvor private ikke  

 har  

 mulighed for momsfradrag, genskabes konkurrenceneutraliteten i  

 momsudligningen  

 på én af to måder.
Enten ved at kommuner og regioner over den såkaldte  

 positivliste får refunderet den moms, der betales indirekte gennem betalingen  

 til ikke-momsregistrerede leverandører, Eller ved at undtage kommuners og  

 regioners mulighed for refusion af momsudgifter.
På den baggrund er en række  

 områder i den nuværende momsudligningsordning undtaget muligheden for  

 momsrefusion.
Det drejer sig om bl.a. forsyningsvirksomheder, busdrift,  

 færgedrift  

 m.v.
 På denne baggrund bemyndiges indenrigs- og  

 sundhedsministeren med lovforslagets § 1, stk. 2, til at fastsætte  

 regler om, at udgifter til betaling af moms ikke indgår i refusionsordningen.  

 Dette er identisk med § 1, stk. 2, i momsudligningsloven.  

 Udmøntningen af denne bestemmelse vil ske i en bekendtgørelse identisk med  

 den  

 eksisterende momsbekendtgørelse nr. 1325 af 14. december 2005.
Det har fra flere sider været foreslået, at den nuværende  

 momsudligningsordnings positivliste (jf. punkt 2.2 ovenfor) kunne anvendes  

 til  

 at ligestille kommunal egenproduktion og brug af eksterne leverandører for  

 andre  

 afgifter end momsen.
Således har lønsumsafgiften været nævnt som en afgift,  

 hvor der med fordel kunne tilstræbes en konkurrencemæssig ligestilling via  

 positivlisten.
 For at skabe mulighed for, at refusionsordningen kan anvendes til  

 konkurrencemæssig ligestilling af kommunal og regional egenproduktion og brug  

 af eksterne leverandører, for så vidt angår lønsumsafgiften, bemyndiges i  

 ndenrigs- og sundhedsministeren i § 1,  

 stk. 3, til at fastsætte regler om, at kommuners og regioners indirekte  

 udgifter  

 til betaling af lønsumsafgift, omfattes af reglerne i denne lov.
En udmøntning  

 heraf vil ske ud fra principper, som gælder for refusionsordningen i forhold  

 til merværdiafgiften.
Det indebærer også, at der i den forbindelse kan ske  

 regulering  

 af de generelle bloktilskud.
Bestemmelsen i § 2, stk. 2, er en videreførelse  

 af bestemmelserne fra momsudligningslovens § 2, stk. 2.  

 Bestemmelsen  

 indebærer, at der generelt fastsættes en forældelsesfrist for kommuners og  

 regioners anmeldelse af momsudgifter til refusion.
Baggrunden herfor er at  

 sikre, at en kommunalbestyrelse eller et regionsråd ikke vil kunne stille  

 krav  

 om at få udlignet moms, der gennem en årrække kunne eller burde have været  

 anmeldt til refusion i ordningen.
Samtidig skal bestemmelsen ses som en  

 mulighed for, at bl.a. den kommunale revision kan nå at opfange eventuelle  

 opståede fejl og lignende i forbindelse med bogføringen af momsbetalingen.  

 Der  

 henvises i øvrigt til de særlige overgangsbestemmelser i § 6,  

 stk. 3,  

 4 og 5.
Bestemmelserne i § 2, stk. 3, der er en  

 videreførelse af momsudligningslovens § 2, stk. 3 og 4, giver  

 indenrigs-  

 og sundhedsministeren bemyndigelse til i ganske særlige tilfælde at tillade,  

 at  

 momsudgifter afholdt i regnskabsår forud for den fastsatte frist, kan  

 refunderes i ordningen.
Det forudsættes, at bemyndigelsen anvendes snævert.  

 Det  

 er således ikke hensigten, at administrative forglemmelser eller lignende  

 alene  

 skal kunne begrunde en dispensation.
Til § 3 Indenrigs- og sundhedsministeren fastsætter reglerne for  

 ordningens tilrettelæggelse.
Bestemmelsens indhold er en videreførelse af § 5 i  

 momsudligningsloven.
Dog er bestemmelserne i momsudligningslovens § 5  

 vedrørende regler for bidrag ikke videreført, da ordningens bidragsdel  

 omlægges, jf. lovforslagets § 4. Endvidere udgår også særbestemmelser i  

 momsudligningslovens § 5 om Københavns, Frederiksberg og Bornholms  

 kommuner  

 samt om HS og Hovedstadens Udviklingsråd.
 Udmøntningen af denne bestemmelse vil ske i en  

 bekendtgørelse svarende til den eksisterende momsbekendtgørelse nr. 1325 af  

 14.  

 december 2005.
Til § 4 Det fastsættes, at  

 ud  

 gifterne  

 til refusionsordningen udbetales af staten.
Det generelle bloktilskud til kommunerne reduceres i  

 forbindelse med refusionsordningens ikrafttræden, og et skøn over de  

 forventede  

 refusionsudgifter indgå ved fastsættelsen af det første generelle bloktilskud  

 til regionerne.
Udgiftsudviklingen i ordningen kan endvidere indgå som en  

 faktor ved fastsættelsen af fremtidige bloktilskud.
Til § 5 Bestemmelsens stk. 1, er en teknisk justering af nuværende  

 momsudligningslovs § 6, hvor der foretages to konsekvensændringer, som  

 følger af amternes nedlæggelse og regionernes oprettelse.
 Bemyndigelsen i  

 § 5, stk. 2, videreførelse af § 6, stk. 2, er i dag  

 udmøntet i bekendtgørelse nr. 914 af 12. november 2002 om det kommunale  

 momsfond, hvor de nærmere regler for momsfondets virksomhed og bestyrelse er  

 fastsat.
 Som følge af amternes nedlæggelse og Københavns og  

 Frederiksberg kommuners indtræden i KL planlægges en revision af  

 momsfondsbekendtgørelsen, herunder en ændring af bestyrelsessammensætningen,  

 drøftet med de kommunale parter.
Der er i stk. 3 foretaget en omlægning, således at det  

 senest ydede tilskud, som i 2006 er 87,3 mio. kr., fastsættes som nyt  

 grundniveau.
Tilskuddet foreslås fortsat reguleret årligt med  

 satsreguleringsprocenten.
Til § 6 Det foreslås, at loven træder i kraft  

 1. januar 2007.
 Samtidig ophæves l  

 ov  

 om udligning af visse kommunale og amtskommunale udgifter til merværdiafgift  

 og  

 om det kommunale momsfond, jf. lovbekendtgørelse nr. 623 af 25. juli 2002  

 (momsudligningsloven).
Kommuner og amter har med den nuværende ordning mulighed for at anmelde  

 momsudgifter til refusion 15 gange på i et regnskabsår, hvor de første 12  

 perioder følger kalenderåret og de resterende perioder (2 supplementsperioder  

 -  

 periode 13 og 14, samt en endelig opgørelse af momsrefusion - periode 15)  

 følger i det efterfølgende år.
Den endelige opgørelse af momsrefusion for  

 momsåret 2006 skal være  

 Indenrigs- og Sundhedsministeriet  

 i hænde den  

 første hverdag i maj 2007.
 Det indebærer, at amterne ikke har afsluttet momsregnskabet for 2006  

 pr. 1. januar 2007. Derfor følger det af lovforslagets § 6, stk. 2,  

 at  

 §§ 1, 2 og 5 i lov om udligning  

 af visse kommunale og amtskommunale udgifter til merværdiafgift og om det  

 kommunale momsfond, jf. lovbekendtgørelse nr. 623 af 25. juli 2002 har  

 virkning  

 indtil 1. august 2007, idet regi  

 onerne  

 kan anmelde evt. amtskommunale udgifter til moms  

 ved køb af varer og  

 tjenesteydelser  

 for momsåret 2006 til  

 refusion i ordningen.  

 Pr. 1. august 2007 vil periode 15 og dermed  

 momsåret 2006 være afsluttet.
 Det skal bemærkes,  

 at kommuner, der lægges sammen pr. 1. januar 2007, ligeledes kan anmelde  

 momsudgifter  

 til refusion i ordningen for momsåret 2006 for de gamle kommuner,  

 der indgår  

 i sammenlægningen.
 Endelig kan  

 fortsættende kommuner ligeledes anmelde momsudgifter til refusion i ordningen  

 for momsåret 2006.
 I relation til regulering af tidligere års momspuljer efter  

 1. januar 2007 bemærkes følgende:
Kommuners og amters samlede momsudgifter (den såkaldte  

 momspulje) hviler i sig selv set over en periode på 4 år.
Forud for  

 regnskabsåret fastsættes en foreløbig pulje baseret på et skøn over  

 momsudgifterne og den pulje reguleres dels gennem puljeregulering, som  

 foretages 2 år efter et finansår (f.eks. blev momspuljen for 2003  

 puljereguleret  

 2005), dels efterregulering, som foretages 3 år efter et finansår (f.eks.  

 efterreguleres momspuljen for 2003 i 2006). Med puljereguleringen reguleres  

 forskellen i den budgetterede refusion for et år og den udbetalte refusion i  

 samme år.
Denne regulering er således afhængig af kommuners og amters  

 faktiske  

 forbrug.
Den efterfølgende efterregulering er derimod relateret til det  

 endelig  

 opgjorte skattegrundlag, og regulerer effekten på momsbidraget af, at nogle  

 kommuner vælger at selvbudgettere frem for at benytte det statsgaranterede  

 beskatningsgrundlag.
 Med dette lovforslag forudsættes det, at der ikke vil ske  

 hverken pulje- eller efterregulering efter 1. januar 2007. Derimod  

 forudsættes  

 skøn herfor at indgå i forhandlingerne med de kommunale parter om  

 lovforslagets  

 økonomiske konsekvenser.
 Med bestemmelserne i § 6, stk 3 og 4 fastsættes  

 overgangsbestemmelser vedrørende den generelle forældelsesfrist på fem år for  

 anmeldelse af momsudgifter til refusion, jf. § 2, stk. 2.
 § 6, stk. 3, 1. pkt. indebærer, at en sammenlagt  

 kommune i op til fem år efter udgangen af et regnskabsår kan foretage  

 berigtigelser i momsanmeldelsen til refusionsordningen for udgifter afholdt  

 af  

 de kommuner, der i deres helhed indgår i den sammenlagte kommune.
 § 6, stk. 3, 2. pkt. giver videre sammenlagte  

 kommuner mulighed for i op til fem år efter udgangen af et regnskabsår at  

 foretage berigtigelser i momsanmeldelsen til refusionsordningen for udgifter,  

 der er afholdt af en kommune, der delvis indgår i den sammenlagte kommune,  

 såfremt udgiften knytter sig et aktiv, passiv, rettighed eller en  

 forpligtigelse,  

 som den sammenlagte kommune har modtaget i henhold til lov om revision af den  

 kommunale inddeling og forskrifter fastsat i henhold hertil.
 § 6, stk. 4 giver tilsvarende kommuner og  

 regioner adgang til i op til fem år efter udgangen af et regnskabsår at  

 foretage berigtigelser i momsanmeldelsen til refusionsordningen for udgifter,  

 der er afholdt af en amtskommune, hvorfra den pågældende kommune eller region  

 har modtaget et aktiv, passiv, rettighed eller en forpligtigelse i henhold  

 til  

 lov om visse proceduremæssige spørgsmål i forbindelse med kommunalreformen.
 Når det i en række tilfælde er fundet hensigtsmæssigt at  

 undtage muligheden for at berigtige beløb, der knytter sig til  

 driftsudgifter,  

 skyldes det, at det i de tilfælde, der er omfattet af § 6, stk. 3,  

 2.  

 pkt. og stk. 4 kan være vanskeligt at fastlægge, hvilken myndighed der  

 vil  

 skulle foretage berigtigelsen.
