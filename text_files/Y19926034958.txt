 Konkurrencerådet har foretaget en analyse af konkurrenceforholdene i  

 de liberale erhverv, som viser, at erhvervene er beskyttet mod konkurrence  

 gennem bestemmelser fastsat ved lovgivning og/eller gennem vedtagelser af  

 erhvervenes brancheforeninger (* 2).
 Konkurrencerådet har derfor indledt drøftelser med de offentlige  

 myndigheder, der har fastsat konkurrencebegrænsende bestemmelser på området,  

 og i visse tilfælde i henhold til konkurrencelovens § 15 rettet  

 offentliggjort henvendelse herom til den relevante myndighed.
 Således er der rettet henvendelse til Sygesikringens  

 Forhandlingsudvalg med anbefaling af, at man fjerner de  

 konkurrencebegrænsende bestemmelser om praksisregulering og  

 organisationspligt, der er indeholdt i overenskomsterne med  

 sundhedserhvervene.
 Endvidere er der påbegyndt forhandlinger med en række organisationer  

 med henblik på ved forhandling eller- hvis dette ikke lykkes - ved pålæg at  

 få de skadelige virkninger af de af foreningerne fastsatte  

 konkurrencebegrænsende bestemmelser bragt til ophør.
Konkurrencebegrænsninger i de liberale erhverv søges ophævet Konkurrencerådet har foretaget en analyse af konkurrenceforholdene i de  

 liberale erhverv, som viser, at erhvervene er beskyttet mod konkurrence  

 gennem bestemmelser fastsat ved lovgivning og/eller gennem vedtagelser  

 fastsat af erhvervenes brancheforeninger.
 Konkurrencerådet har derfor indledt drøftelser med de offentlige  

 myndigheder, der har fastsat konkurrencebegrænsende bestemmelser på området,  

 og i visse tilfælde rettet offentliggjort henvendelse herom til den relevante  

 myndighed.
 Endvidere er der påbegyndt forhandlinger med følgende organisationer med  

 henblik på ved forhandling eller - hvis dette ikke lykkes - ved pålæg at få  

 de skadelige virkninger af de af foreningerne fastsatte  

 konkurrencebegrænsende bestemmelser bragt til ophør:
Den Almindelige Danske Lægeforening Dansk Kiropraktor-Forening Danske Fysioterapeuter Landsforeningen af statsaut.
Fodterapeuter Dansk Tandlægeforening Landsforeningen af Kliniske Tandteknikere Den Danske Dyrlægeforening Det Danske Advokatsamfund Foreningen af Statsautoriserede Revisorer Foreningen af Registrerede Revisorer Dansk Ingeniørforening Ingeniør-Sammenslutningen Danske Arkitekters Landsforbund/Akademisk Arkitektforening Praktiserende Arkitekters Råd Arkitekt-Sammenslutningen Foreningen af Danske Praktiserende Arkitekter Foreningen af Danske Landskabsarkitekter Den danske Landinspektørforening De offentligt- eller privatretligt fastsatte konkurrencebegrænsende  

 bestemmelser vedrører typisk:
etablering markedsføring honorarfastsættelse ansættelse/samarbejde muligheden for at skifte rådgiver under arbejdets udførelse Etablering På sundhedsområdet er der i en række erhverv indført begrænsninger i  

 adgangen til at udøve sygesikringspraksis, idet det absolutte antal er  

 fastsat i overenskomsterne med Sygesikringens Forhandlingsudvalg.
Endvidere  

 er praktisering for Sygesikringen ifølge overenskomsterne forbeholdt  

 medlemmer af de organisationer, som har indgået overenskomsterne.
 Konkurrencerådet har skrevet til Sygesikringens Forhandlingsudvalg og  

 anbefalet, at man fjernede konkurrencebegrænsende bestemmelser om  

 praksisregulering og organisationspligt, der er indeholdt i overenskomsterne  

 med sundhedserhvervene.
Andre begrænsninger findes i de love, der regulerer revisorernes og  

 landinspektørernes virksomhed.
Således er det som udgangspunkt kun tilladt at  

 udøve erhverv fra et kontorsted, og landinspektørerne er afskåret fra at  

 drive privatpraktiserende virksomhed i nærmere bestemte områder, hvor de  

 matrikulære arbejder udføres af det offentlige.
Konkurrencerådet har drøftet disse konkurrencebegrænsninger med de  

 pågældende offentlige myndigheder.
Endvidere vil Konkurrencerådet indlede  

 drøftelser med Justitsministeriet om bestemmelsen i retsplejelovens § 143,  

 stk. 1, hvorefter advokater skal være medlem af Det Danske Advokatsamfund.
Som eksempel på brancheforeningsvedtagelser, der begrænser  

 etableringsadgangen, kan nævnes bestemmelser, hvorefter medlemmer forinden  

 etablering bør forhøre sig i foreningen om behovet herfor, eller hvorefter  

 praksisudøvelse fra mere end et kliniksted skal godkendes af foreningen.  

 Endvidere følger det af visse kollegiale regler, at etablering i en ejendom,  

 hvorfra der allerede udøves samme erhverv, ikke kan ske uden samtykke fra de  

 i ejendommen praktiserende erhvervsudøvere.
Konkurrencerådet vil søge  

 bestemmelser af en sådan karakter ophævet.
Markedsføring Ifølge lov om tandlæger, kliniske tandteknikere og kiropraktorer må der  

 kun reklameres med navn, stilling, adresse og træffetid samt om eventuel  

 tilslutning til overenskomst med det offentlige.
Konkurrencerådet har i en  

 offentliggjort henvendelse til Sundhedsministeriet påpeget de skadelige  

 virkninger for konkurrencen af reklameringsreglerne i de tre love.
 Tandlægernes, tandteknikernes og kiropraktorernes brancheorganisationer  

 har fastsat kollegiale regler, som supplerer og i visse tilfælde skærper  

 lovgivningens bestemmelser, bl.a. ved at angive på hvilken måde de tilladte  

 oplysninger må meddeles omverdenen.
 De øvrige af Konkurrencerådets analyse omfattede erhverv, som ikke er  

 begrænset af bestemmelser i lovgivningen, har gennem deres kollegiale regler  

 i større eller mindre omfang begrænset medlemmernes muligheder for at  

 markedsføre sig ved bestemmelser svarende til de ovenfor nævnte.
 Konkurrencerådet vil søge bestemmelserne ophævet.
Honorarfastsættelse Prisfastsættelsen i de liberale erhverv søges ofte reguleret gennem  

 brancheforeningernes vedtagelser.
Egentlige vejledende priser udsendes f.eks. for advokaters og  

 landinspektørers ydelser.
Konkurrencerådet har påbegyndt analyser af de to  

 erhvervs salær- og takstsystemer.
Herudover indeholder de kollegiale regler ofte prisvejledninger.
Det kan  

 således være bestemt, at det af foreningen fastsatte takstsystem skal eller  

 bør følges, eller at vederlaget skal fastsættes således, at der ikke påføres  

 kollegerne illoyal konkurrence.
Der kan også være fastsat retningslinier for,  

 hvornår der må gives dekort.
 Bestemmelser af nævnte karakter vil blive søgt ophævet.
Ansættelse/samarbejde Ifølge den offentligt fastsatte regulering af revisorerhvervene må  

 statsautoriserede revisorer kun drive revisionsvirksomhed med  

 statsautoriserede revisorer, og registrerede revisorer må kun drive  

 bogførings-, regnskabs- og revisionsvirksomhed med registrerede revisorer.
 Konkurrencerådet har drøftet de eventuelle skadelige virkninger af  

 bestemmelserne med Industriministeriet.
Privatretligt har en række brancheforeninger fastsat bestemmelser, der  

 forhindrer medlemmerne i at ansætte ikke-medlemmer og medlemmerne i at søge  

 ansættelse hos ikke-medlemmer.
Tilsvarende bestemmelser er fastsat vedrørende  

 samarbejde.
 Konkurrencerådet vil indlede drøftelser med brancheforeningerne med  

 henblik på afklaring af, om bestemmelserne medfører skadelige virkninger for  

 konkurrencen, og hvis det er tilfældet, vil de blive krævet ophævet.
Rådgiverskift En del erhverv - især inden for teknisk og juridisk rådgivning - har via  

 deres kollegiale regler begrænset medlemmernes mulighed for at overtage en  

 opgave, som er påbegyndt af en kollega, idet medlemmet først skal sikre sig,  

 at kollegaen har fået dækning for sit tilgodehavende.
 Konkurrencerådet vil også inddrage disse bestemmelser i drøftelserne med  

 brancheforeningerne.
 Henvendelsen til Sygesikringens Forhandlingsudvalg.
 »Denne henvendelse rettes til Sygesikringens Forhandlingsudvalg i  

 medfør af konkurrencelovens § 15.
 Baggrunden for henvendelsen er en konkurrenceretlig vurdering af de  

 offentligt fastsatte reguleringer, der ligger til grund for udøvelsen af en  

 række liberale erhverv, bl.a. inden for sundhedssektoren, og som  

 Konkurrencerådet har foretaget som led i administrationen af  

 konkurrenceloven.
 Ved gennemgangen af disse reguleringer har Konkurrencerådet konstateret,  

 at der i de aftaler, som Sygesikringens Forhandlingsudvalg har indgået med  

 sundhedserhvervene er indeholdt bestemmelser, som begrænser konkurrencen ud  

 over, hvad der må betragtes som rimeligt begrundet i mere tungtvejende hensyn  

 til disse erhvervs særlige forhold.
 Henvendelsen sigter helt konkret mod begrænsningen af det absolutte antal  

 erhvervsudøvere, der via praksisregulering er fastsat i overenskomsterne,  

 samt mod overenskomsternes eksklusivbestemmelser.
 Henvendelsen skal desuden ses i sammenhæng med Konkurrencerådets  

 beslutning om at optage forhandlinger med bl.a. sundhedserhvervene med  

 henblik på at ophæve eller liberalisere de bestemmelser i erhvervenes  

 foreningsvedtagelser, som medfører eller vil kunne medføre skadelige  

 virkninger for konkurrencen eller begrænsninger i erhvervsfriheden.
Praksisreguleringen I de overenskomster, som Sygesikringens Forhandlingsudvalg har indgået med  

 lægerne, fysioterapeuterne, kiropraktorerne og psykologerne samt med  

 fodterapeuterne for så vidt angår fodbehandling af sukkersygepatienter og  

 ortonyxi, er der indeholdt begrænsninger af det absolutte antal  

 erhvervsudøvere.
Muligheden for at etablere sygesikringspraksis inden for  

 disse erhverv er afhængig af helt fastlagte rammer, der er baseret på en  

 vurdering af behandlingskapacitet samt patientgrundlag inden for nærmere  

 bestemte områder.
 Begrænsningen i det absolutte antal udøvere af disse erhverv er således  

 først og fremmest baseret på behovskriterier, der ikke ud fra et  

 konkurrenceretligt synspunkt kan betragtes som saglige og objektive, og som  

 derfor vil kunne medføre skadelige virkninger for konkurrencen og dermed for  

 effektiviteten.
 Konkurrencerådet er opmærksom på amternes behov for økonomisk styring og  

 samordning af behandlingstilbud, men det virker ikke overbevisende, at disse  

 behov ikke skulle kunne tilgodeses på anden vis, hvis begrænsningerne i de  

 omhandlede behandleres etableringsfrihed blev fjernet.
 En tilsvarende begrænsning i etableringsfriheden er f.eks. ikke længere  

 fastsat i overenskomsten om tandlægehjælp, »da Dansk Tandlægeforening -  

 senest i forbindelse med overenskomstforhandlingerne i 1989 - har afvist et  

 sådant krav om begrænsning«, jf. udtalelse fra Sygesikringsudvalget af  

 13. december 1991. Der er for Konkurrencerådet ikke noget, der tyder på, at  

 ophævelsen heraf skulle have resulteret i store problemer for amterne med  

 hensyn til økonomisk styring og behandlingskapacitet.
Rådet er endvidere opmærksom på de særlige problemer på lægeområdet.
Der  

 er her tale om gratisydelser, hvilket nødvendiggør en styring, hvis der ikke  

 skal opstå et økonomisk spild.
Rådet finder imidlertid, at denne styring må  

 kunne tilrettelægges på en måde, der i højere grad tilgodeser de  

 konkurrencemæssige hensyn, eller overflødiggøres ved en indførelse af  

 prissætning, f.eks. således som det allerede i dag er kendt på  

 tandlægeområdet.
 Der er for stort set alle erhverv inden for sundhedssektoren fastsat helt  

 klare regler i lovgivningen med hensyn til uddannelses- og sikkerhedsmæssige  

 krav til udøvernes mulighed for at praktisere deres erhverv, ligesom en  

 forsvarlig udøvelse af disse erhverv er underkastet tilsyn af  

 Sundhedsstyrelsen.
 Det må derfor opfattes som en i konkurrencelovens forstand urimelig  

 begrænsning af behandlernes mulighed for at etablere sig, når opfyldelse af  

 disse autorisationskrav ikke også er tilstrækkeligt til kunne etablere  

 praksis, der er omfattet af overenskomst med sygesikringen.
 En sådan begrænsning i etableringsfriheden med deraf følgende fastfrysning  

 af erhvervsstrukturen, hvor allerede etablerede behandlere er beskyttede mod  

 stort set enhver form for konkurrence, må anses for at stride mod  

 konkurrencelovens intentioner om fremme af konkurrence- og  

 effektivitetsbetinget udvikling af erhvervsstrukturen.
Eksklusivbestemmelser Alle overenskomster indgået mellem Sygesikringens Forhandlingsudvalg og  

 sundhedserhvervene indeholder krav om medlemskab af den relevante  

 fagorganisation for at kunne tilslutte sig overenskomsten - og dermed have  

 mulighed for at yde behandling med tilskud fra sygesikringen.
Også her er der tale om en indskrænkning i udøvernes etableringsfrihed,  

 idet kun medlemmer af den pågældende forening har mulighed for at etablere  

 sygesikringspraksis.
Selvom autoriserede ikke-medlemmer formelt har mulighed  

 for at nedsætte sig som praktiserende inden for deres felt, må denne mulighed  

 nok betragtes som illusorisk, da manglende tilslutning til overenskomsten  

 betyder, at deres patienter er afskåret fra at opnå sygesikringstilskud.
 Selvom der i sagens natur er tale om gensidigt bebyrdende aftaler, der  

 pålægger de omfattede parter pligter og rettigheder mv., kan tilslutning til  

 en sådan overenskomst - med deraf følgede pligt til at opfylde de i  

 overenskomsten fastsatte bestemmelser - efter Konkurrencerådets opfattelse  

 ikke forudsætte medlemskab af den faglige forening, der har indgået aftalen.
Konkurrencerådet finder ikke, at det kan være forbundet med uoverstigelige  

 vanskeligheder at åbne mulighed for, at autoriserede behandlere, der af den  

 ene eller anden årsag ikke ønsker at være medlem af den relevante faglige  

 organisation, kan tiltræde overenskomsten.
Også her må det være fuldt ud  

 tilstrækkeligt at de pågældende opfylder lovens uddannelses- og  

 sikkerhedsmæssige krav for at opnå autorisation.
 At en ændring/afskaffelse af organisationspligten indebærer såvel  

 genforhandling af aftalerne som nytænkning vedrørende ydernes tilhørsforhold  

 til sygesikringen, kan næppe i sig selv være et argument for at bibeholde en  

 eksklusivtilstand, der afskærer ikke-medlemmer fra at praktisere for  

 sygesikringen, hvorved disses patienter er udelukket fra at opnå  

 sygesikringstilskud.
 En sådan eksklusivtilstand, der indebærer en urimelig ulighed i  

 erhvervsvilkårene mellem medlemmer og ikke-medlemmer, må anses for at medføre  

 skadelige virkninger for konkurrencen og en begrænsning af de pågældendes  

 erhvervsfrihed.
Konkurrencelovens formål er at fremme konkurrencen og dermed styrke  

 effektiviteten i produktion og omsætning af varer og tjenesteydelser mv. ved  

 størst mulig gennemsigtighed vedrørende konkurrenceforhold og ved  

 foranstaltninger imod begrænsninger af erhvervsfriheden og andre skadelige  

 virkninger af konkurrencebegrænsninger.
I forbindelse med den stigende  

 internationalisering tilsigtes herved en konkurrence- og  

 effektivitetsbetinget udvikling af erhvervsstrukturen.
Det overordnede middel til opnåelse af effektivitet er ifølge  

 lovbemærkningerne virksom konkurrence.
Som en grundlæggende forudsætning for  

 virksom konkurrence og dermed effektivitet fremhæves i bemærkningerne den  

 frie erhvervsudøvelse.
 Konkurrenceloven omfatter både privat og offentlig samt offentligt  

 reguleret erhvervsvirksomhed, og der tilsigtes hermed en konkurrenceretlig  

 ligestilling af disse sektorer.
For offentlig og offentligt reguleret virksomhed er indgrebsbeføjelserne i  

 konkurrencelovens §§ 11-14 imidlertid sat ud af kraft.
På disse områder kan  

 Konkurrencerådet i stedet rette henvendelse til vedkommende offentlige  

 myndighed i medfør af § 15 og påpege mulige skadelige virkninger for  

 konkurrencen.
 Konkurrencerådet skal derfor henstille, at de konkurrencebegrænsende  

 bestemmelser om praksisregulering og organisationspligt fjernes i forbindelse  

 med kommende overenskomstforhandlinger.
 Det bemærkes, at denne henvendelse i overensstemmelse med  

 konkurrencelovens § 15 samtidig offentliggøres, og at kopi af henvendelsen er  

 sendt til Sundhedsministeriet.
Konkurrencerådet anmoder om at blive orienteret om sagens videre forløb.' (* 1) Konkurrencerådet:
Dokumentation 1992-2, s. 131-134 og s. 153-157 (* 2) Konkurrencerådet:
