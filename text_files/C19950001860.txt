(Boligbyggeri) Bekendtgørelsens personkreds er udvidet med gruppen af unge asylansøgere,  

 nævnt under punkt 3, så den nu omfatter:
 Udvidelsen i punkt 3 finder i praksis bl.a. anvendelse på uledsagede  

 mindreårige flygtninge, som efter Indenrigsministeriets opfattelse hører  

 naturligt sammen med de unge flygtninge og udlændinge, der er nævnt under  

 punkt 1 og 2.
Ad § 1 Da den berettigede personkreds til ungdomsboliger/kollegier, hvortil der  

 er givet tilsagn den 1. januar 1978 eller senere, er unge under uddannelse  

 eller andre unge med særligt behov, vil bekendtgørelsens personkreds  

 normalt kunne komme i betragtning til disse boliger.
Der er derfor ikke behov  

 for at fastsætte særlige regler om adgang for bekendtgørelsens personkreds  

 til disse boliger.
For kollegier, hvortil der er givet tilsagn før den 1.  

 januar 1978, er den berettigede personkreds alene unge under uddannelse.
Ad § 2 Uden dokumentation for modtagelse af undervisning er bekendtgørelsens  

 personkreds i en periode på 18 måneder, svarende til den nugældende  

 integrationsperiode, efter opnåelse af opholdstilladelse berettiget til på  

 lige fod med øvrige ansøgere at få tildelt bolig i kollegier, hvortil der er  

 givet tilsagn, før den 1. januar 1978. Ved opsigelse efter udløbet af de 18  

 måneder bør institutionen/boligselskabet tage hensyn til de pågældendes  

 mulighed for at skaffe sig en anden bolig.
Det er over for Bygge- og  

 Boligstyrelsen oplyst, at det er almindelig praksis, at institutionerne - ud  

 over opsigelsesvarslet på 3 måneder - efter ansøgning herom indrømmer  

 fraflyttende beboere en yderligere frist på 3 måneder, såfremt det ikke har  

 vist sig muligt for den pågældende at skaffe anden bolig.
Ad § 3 Personer omfattet af bekendtgørelsens personkreds som fremviser  

 dokumentation for, at der modtages undervisning i mindst 20 timer ugentligt,  

 har ret til på lige fod med øvrige uddannelsessøgende at få tildelt en bolig  

 i kollegier, hvortil der er meddelt tilsagn før den 1. januar 1978.
 Denne vejledning erstatter Boligstyrelsens vejledning til bekendtgørelse  

 om unge flygtninges adgang til at opnå bolig på visse kollegier, der er  

 optrykt som bilag 4 til Boligstyrelsens vejledning af 16. marts 1988 om drift  

 og tilsyn med ungdomsboliger, der er opført med statsstøtte.
Generelt bemærkes, at der skal foretages en konkret individuel vurdering  

 af, om personer, der er omfattet af bekendtgørelsens personkreds, kan  

 tilkendes en bolig i de pågældende kollegier/ungdomsboliger.
Det vil således  

 være i strid med reglerne, såfremt der fastsættes nærmere bestemte kvoter for  

 antallet af personer omfattet af bekendtgørelsens personkreds, der kan  

 optages i de enkelte ungdomsboliger/kollegier.
