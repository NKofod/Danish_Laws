Fremsat den 1. april 2003 af  

 Louise Frevert (DF), Kristian Thulesen Dahl (DF),  

 Pia Kjærsgaard (DF), Søren Krarup (DF),  

 Peter Skaarup (DF) og Karina Sørensen (DF) Forslag til folketingsbeslutning om  

 at indføre et statsligt tilsyn med undervisningen i de frie grundskoler Folketinget pålægger regeringen inden den 31. december 2003  

 at fremsætte lovforslag og i fornødent omfang fastsætte eller ændre  

 administrative forskrifter med det formål, at der med virkning fra og med  

 skoleåret  

 2004-05 indføres et statsligt tilsyn med undervisningen i de frie  

 grundskoler.
Bemærkninger  

 til forslaget Temaet for beslutningsforslaget er ikke nyt.
Et forslag med  

 omtrent samme tema har tidligere været  

    

 fremsat af partierne KF, DF og FP og behandlet i folketingssamlingen  

 1998-99 (Beslutningsforslag nr.
B 13, Folketingstidende 1998-99,  

 forhandlingerne side 2751 og tillæg A side 1349 og 1350).  

 Beslutningsforslaget  

 blev den gang ikke behandlet færdigt og kom ikke til afstemning.
Problemet  

 med  

 et manglende offentligt eller statsligt tilsyn med frie grundskoler består  

 derfor fortsat, hvilket er baggrunden for fremsættelsen af nærværende  

 beslutningsforslag.
 Ændringen i forhold til beslutningsforslaget fra  

 folketingssamlingen 1998-99 er, at nærværende beslutningsforslag har et  

  

 statsligt tilsyn  

  

 som mål, hvorimod det  

 daværende beslutningsforslag havde et  

  

 offentligt  

 tilsyn  

  

 (hvilket også kan været et kommunalt tilsyn) som mål.
 Det er bevidst, at forslagsstillerne ønsker et statsligt  

 tilsyn fremfor et kommunalt tilsyn, hvilket fremgår af bemærkningerne  

 nedenfor.
 Forslagsstillerne mener, at tilsynet med frie grundskoler  

 skal udføres af det offentlige frem for   som i dag   alene af  

 forældrekredsen.
Forældrene har i dag alene ansvaret for at føre tilsyn med,  

 om undervisningen står mål med, hvad der almindeligvis kræves i folkeskolen.  

 Forældrene til børn på skolen vælger en kreds (forældrekredsen) og desuden en  

 person uden for forældrekredsen, og det er disse personer, der alene har  

 ansvaret for tilsynet med skolen.
Kun i helt særlige tilfælde kan  

 undervisningsministeren  

 bestemme, at der skal føres et yderligere særligt tilsyn med en skole.
Imidlertid har denne ordning vist sig ikke at være  

 tilstrækkelig.
En skole blev allerede sidste år lukket, fordi undervisningen  

 ikke levede op til kravene, og flere personer med kendskab til området  

 frygter,  

 at det kun er toppen af isbjerget, man har set.
I alt går ca. 634.000 elever i den danske folkeskole  

 fordelt på 1.700 skoler landet over, mens ca. 73.000 elever går på landets  

 450  

 privat- og friskoler.
I Københavns Kommune går ca. 8.000 elever, svarende til  

 ca. 25 pct. af kommunens samlede elevtal, på privat- eller friskole.
Mange frie grundskoler er etableret på baggrund af  

 kommunens skolepolitik, f.eks. i protest mod en skolelukning.
I sådanne  

 tilfælde er det direkte ulogisk, hvis tilsynet med skolen skal varetages af  

 den  

 samme kommune, som skolen er oprettet i protest imod.
Det vil være langt mere  

 naturligt og betryggende, at en uafhængig part forestår tilsynet.
 Ved at indføre et statsligt tilsyn sikrer man samtidig en  

 ensartethed i bedømmelsen af de forhold i undervisningen og i skolens  

 virksomhed i øvrigt, der påkalder sig opmærksomhed.
 Forslagsstillerne er ikke alene om at ønske  

 forældretilsynet afskaffet og erstattet af et statsligt tilsyn.
 I Københavns Kommune har skoleborgmester Per Bregengaard  

 (Enhedslisten) opbakning fra alle partier i Borgerrepræsentationen til  

 udsagnet  

 om, at det kommunale tilsyn er for slapt, og at det ikke er i stand til  

 foretage et ordentligt tilsyn.
 Kommunernes Landsforening (KL) støtter Københavns Kommune i  

 denne sag, fremgår det af artiklen  

 »  

 Kommuner  

 vil af med skoletilsyn  

 «  

 i Berlingske  

 Tidende, fredag den 27. september 2002.
 Der er efter forslagsstillernes opfattelse ingen grund til  

 hverken at tøve eller at vente med at ændre reglerne for tilsyn med skolerne.  

 Tidspunktet er nu inde til at ændre reglerne om tilsynet, så forældre over  

 alt  

 i landet kan have garanti for, at alle privat- og friskoler drives på en  

 sådan  

 måde, at skolernes undervisning og virksomhed i enhver henseende lever op til  

 lovgivningen og de forudsætninger, der i dag må stilles til faglighed og  

 kompetence fra ledelsens og lærernes side.
Skriftlig  

 fremsættelse Louise Frevert  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at indføre et statsligt tilsyn med undervisningen i  

 de  

 frie grundskoler.
(Beslutningsforslag nr.
B 134).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
Bilag  

 1 Spørgsmål nr.
S 164 og undervisningsministerens svar  

 herpå Spm. nr.
S 164 Til undervisningsministeren (21/12 01) af:
 Louise Frevert (DF):
»Vil ministeren redegøre for, hvilke planer hun har for  

 øgede statstilsyn med friskolerne?« Begrundelse Der henvises til ungdoms- og uddannelsesborgmester Per  

 Bregengaards udtalelser i artiklen  

 »  

 Borgmester  

 vil skærpe tilsynet med friskolerne  

 «  

 fra MetroXpress, tirsdag den 18. december 2001, samt artiklen  

 »  

 Friskolerne vender sig mod øget statstilsyn  

 «                                                                            .
Svar (7/1 02) Undervisningsministeren  

 (Ulla Tørnæs):
Tilsynet med en fri grundskoles almindelige virksomhed,  

 herunder med at undervisningen står mål med, hvad der almindeligvis kræves i  

 folkeskolen, påhviler forældrene til børn i skolen (forældrekredsen). Desuden  

 vælger  

 forældrekredsen en person uden for forældrekredsen til at føre tilsyn med  

 dansk, regning/matematik og engelsk eller anmoder kommunalbestyrelsen om at  

 føre dette tilsyn.
Hvis forældrekredsen ikke vælger en tilsynsførende,  

 varetages tilsynet af kommunalbestyrelsen.
Undervisningsministeren kan i særlige tilfælde træffe  

 beslutning om yderligere tilsyn med en fri grundskole.
Muligheden kan  

 anvendes  

 i tilfælde, hvor ministeriet er i tvivl om, hvorvidt skolen lever op til  

 kravet  

 om at give en undervisning, der står mål med, hvad der almindeligvis kræves i  

 folkeskolen.
Det yderligere tilsyn kan gå videre end det valgte eksterne  

 tilsyn  

 og kan således omfatte al skolens undervisningsvirksomhed.
Ministeren kan  

 beslutte, at kommunalbestyrelsen i skolekommunen skal føre det yderligere  

 tilsyn.
 Ministeriet undersøger p.t., hvordan det eksisterende tilsyn  

 med dansk, regning/matematik og engelsk faktisk udføres, idet ministeriet den  

 29. oktober 2001 har bedt samtlige tilsynsførende med de tre fag orientere  

 om,  

 hvordan de konkret fører tilsyn.
 Når de tilsynsførendes svar på ministeriets brev er modtaget  

 og vurderet af ministeriet, vil de indgå i mine overvejelser om, hvorvidt  

 tilsynsordningen skal bevares i sin nuværende form.
Bilag  

 2 Bekendtgørelse af lov om friskoler og private  

 grundskoler m.v., nr. 619 af  

  

 9. september 2002. Kapitel 3 vedrørende tilsynet Kapitel 3 Tilsyn § 9.  

  

 Tilsynet med en fri grundskoles almindelige virksomhed, herunder med, at  

 skolen  

 giver en undervisning, som står mål med, hvad der almindeligvis kræves i  

 folkeskolen, påhviler forældrene til børn i skolen (forældrekredsen).  

 Forældrekredsen træffer selv beslutning om, på hvilken måde tilsynet skal  

 udøves.
Stk. 2.  

  

 Forældrekredsen  

 vælger for højst 4 år en eller flere personer til at føre tilsyn med  

 elevernes  

 standpunkt i dansk, regning/matematik og engelsk samt med, om skolens samlede  

 undervisningstilbud ud fra en helhedsvurdering står mål med, hvad der  

 almindeligvis kræves i folkeskolen.
Den eller de tilsynsførende skal  

 endvidere  

 påse, at undervisningssproget er dansk.
Forældrekredsen kan i stedet anmode  

 kommunalbestyrelsen i skolekommunen om at varetage disse tilsynsopgaver.  

 Undervisningsministeren kan fastsætte nærmere regler om valget af den eller  

 de  

 tilsynsførende.
Den eller de tilsynsførende må ikke tilhøre forældrekredsen,  

 være medlem af bestyrelsen, være ansat på skolen eller være gift eller nært  

 beslægtet med disse personer.
Skolen skal orientere kommunalbestyrelsen og  

 Undervisningsministeriet om, hvem der er valgt til at føre tilsyn.
 Stk. 3.  

  

 Hvis  

 forældrekredsen ikke vælger en tilsynsførende, varetages tilsynet af  

 kommunalbestyrelsen.
Stk. 4.  

  

 Den eller de  

 tilsynsførende skal aflægge mindst et årligt tilsynsbesøg på skolen.  

 Undervisningen skal overværes i et omfang afstemt efter skolens størrelse,  

 dog  

 svarende til mindst en hel skoledag.
Undervisningen inden for hvert af de  

 fagområder, som folkeskolens fagkreds naturligt kan opdeles i, skal overværes  

 af en tilsynsførende.
Derudover skal den eller de tilsynsførende drøfte  

 indholdet af skolens undervisningsplaner med skolens leder og lærere og  

 vurdere  

 det anvendte undervisningsmateriales faglige og pædagogiske kvalitet.
Stk. 5.  

  

 Den eller de  

 tilsynsførende afgiver hvert år en skriftlig tilsynserklæring til  

 forældrekredsen og skolens bestyrelse om tilsynet efter stk. 2, herunder om  

 elevernes standpunkt i de fag, der er nævnt i stk. 2. I tilfælde, hvor  

 forældrekredsen har valgt flere tilsynsførende, og hvor disse ikke er enige  

 om  

 affattelsen af den skriftlige tilsynserklæring, skal dette fremgå af  

 erklæringen.
Enhver tilsynsførende har ret til at afgive sit særstandpunkt  

 til  

 forældrekredsen.
Skolen udleverer den skriftlige tilsynserklæring til  

 forældrekredsen og offentliggør den på skolens hjemmeside på internettet,  

 hvis  

 skolen har en hjemmeside.
Undervisningsministeren kan fastsætte nærmere  

 regler  

 om formen for afgivelse af tilsynserklæringen.
Stk. 6.  

  

 Skønner den  

 eller de tilsynsførende, at elevernes standpunkt, jf. stk. 2, ikke står mål  

 med, hvad der almindeligvis opnås i folkeskolen, eller at skolens  

 undervisning  

 ikke opfylder kravet i § 1, stk. 1, 1. pkt., fastsættes en frist på mindst 3  

 måneder til forbedring af forholdene.
Hvis den eller de tilsynsførende stadig  

 finder undervisningen mangelfuld, udfærdiger den eller de tilsynsførende en  

 erklæring  

 herom, som sendes til høring i forældrekredsen og i skolens bestyrelse.
Hvis  

 den eller de tilsynsførende efter høringen fortsat finder undervisningen  

 mangelfuld, indsendes en begrundet indberetning med de eventuelt afgivne  

 høringssvar til Undervisningsministeriet.
Undervisningsministeren kan  

 herefter  

 træffe beslutning om, at skolen ikke længere er en fri grundskole efter denne  

 lov, og at skolen ikke kan modtage tilskud efter denne lov, medmindre  

 ministeren skønner, at der er behov for at iværksætte et yderligere tilsyn  

 efter stk. 7.
Stk. 7.  

  

 Undervisningsministeren kan i særlige tilfælde træffe beslutning om  

 yderligere  

 tilsyn med en skole.
Undervisningsministeren kan beslutte, at  

 kommunalbestyrelsen i skolekommunen skal føre dette tilsyn.  

 Undervisningsministeren  

 kan beslutte, hvorledes det yderligere tilsyn i de enkelte konkrete tilfælde  

 skal udføres.
 Stk. 8.  

  

 Hvis der på  

 baggrund af et yderligere tilsyn efter undervisningsministerens skøn ikke er  

 tilstrækkelig sikkerhed for, at skolen opfylder kravene i § 1, stk. 1, kan  

 undervisningsministeren beslutte, at skolen ikke længere er en fri grundskole  

 efter denne lov, og at skolen ikke kan modtage tilskud efter denne lov.
 Stk. 9.  

  

 Hvis  

 undervisningsministeren i medfør af stk. 6 eller 8 har truffet beslutning om,  

 at en skole ikke længere er en fri grundskole efter denne lov, er eventuel  

 fortsat undervisning på skolen af børn i den undervisningspligtige alder  

 herefter omfattet af bestemmelserne i kapitel 8, herunder bestemmelserne om  

 kommunalbestyrelsens tilsyn med undervisningen.
 Stk. 10.  

  

 Skolen skal til  

 tilsynet efter stk. 2, 3 og 7 på begæring udlevere de oplysninger, som den  

 eller de tilsynsførende finder har betydning for tilsynets udførelse.
 § 9 a.  

  

 En fri grundskole med kostafdeling, jf. § 2, stk. 4, kan anmode  

 undervisningsministeren om, at denne fører tilsyn med kostafdelingen.
Bilag  

 3 Artikel af 27. september 2002 fra Berlingske Tidende:  

 »Kommuner vil af med skoletilsyn« Ustyrlige: staten bør tage ansvaret for tilsynet med  

 landets frie skoler, mener KL.
I København er kontrollen med 8.000 elever  

 ikke  

 skrap nok, erkender kommunens skoleborgmester.
Af Bodil Jessen og Jens-Martin Ipsen I kølvandet på problemer med fundamentalistisk kristne og  

 muslimske frie skoler kræver landets kommuner nu, at staten tager ansvaret  

 for  

 tilsynet med disse skoler.
 Kommunernes Landsforening (KL) har besluttet at støtte et  

 massivt politisk flertal på Københavns Rådhus, som kræver, at regeringen  

 ændrer  

 loven om de frie skoler.
 I København, hvor omkring 8.000 elever   svarende til ca. 25  

 procent af Kommunens samlede elevtal   går i friskole eller privatskole,  

 indrømmer skoleborgmester Per Bregengaard (Enh.), at det kommunale tilsyn er  

 for slapt, fordi skolerne kan fyre kommunen som tilsynsførende, hvis de er  

 utilfredse   og derefter selv udpege en anden vagthund.
 »Selv når vi finder kritisable forhold, er vi meget  

 diplomatiske som tilsynsførende, fordi vi ikke ønsker, at de skifter tilsyn  

 for  

 at gemme sig.
 Et obligatorisk statsligt tilsyn kan være mere kontant og  

 behøver ikke at gå så meget på listefødder,« siger Per Bregengaard, som har  

 opbakning fra alle Borgerrepræsentationens partier.
En fundamentalistisk muslimsk skole blev lukket sidste år,  

 og for nylig blev Københavns Kommune af Undervisningsministeriet bedt om at  

 føre  

 skærpet tilsyn med den kristne »Samuelskolen«, som mistænkes for at have  

 udsat  

 elever for tungetale og bekæmpelse af dæmoner.
Men ifølge Per Bregengaard  

 overtræder en del flere friskoler loven.
 »Jeg frygter, at vi kun har set toppen af isbjerget, og jeg  

 forventer, at de skoler, som stadig ligger under dumpegrænsen, vil blive  

 fjernet med et obligatorisk tilsyn,« siger Per Bregengaard.
 Formanden for KLs børne- og ungdomsudvalg, Bjørn Dahl (V),  

 støtter kraver fra København:
»Friskoler har politiske, religiøse eller pædagogiske grunde  

 fravalgt der kommnunale system.
Derfor er det ulogisk, at kommunene løser  

 opgaver, som de tilmed ikke får penge for.« Bjørn Dahl anser det desuden for stærkt betænkeligt, at  

 friskolerne selv kan udpege deres eget tilsyn: »Det svarer nærmest til, at en  

 tiltalt i retten selv udpegede, hvem han ville have som dommer.« I Dansk Friskoleforening er landsformand Ebbe Lilliendal  

 Jørgensen enig i, at staten bør overtage det offentlige tilsyn.
»Mange friskoler er etableret i protest mod kommunen på  

 baggrund af en skolelukning.
Det er vigtigt, at disse friskolers uafhængighed  

 sikres.
Det bliver den ikke, hvis skolerne er afhængige af kommunale  

 tilsynsførende,« siger Ebbe Lilliendal Jørgensen.
Han ønsker dog, at  

 friskolerne fortsat kan pege på en ikkekommunal tilsynsførende.
 Undervisningsminister Ulla Tørnæs (V) har hidtil fastholdt  

 kommunerne på tilsynet med de frie skoler, men både de Konservative og Dansk  

 Folkeparti på Christiansborg stiller nu krav om et statsligt tilsyn.
 »Det er på tide, at vi får dæmmet op for alle de  

 fundamentalistiske skoler,« siger Dansk Folkepartis uddannelsesordfører,  

 Louise  

 Frevert, mens den konservative ordfører, Helle Sjelle, ønsker et statsligt  

 tilsyn, fordi kommuneskoler og friskoler konkurrerer om eleverne.
 Det er ikke lykkedes at få en kommentar fra Ulla Tørnæs.
