Ved kgl. resolution af 23. oktober 1956 har Danmark ratificeret den under  

 12. maj 1954 i London undertegnede internationale konvention til undgåelse af  

 forurening af havet med olie.
Konventionens ordlyd er som følger:
DEN INTERNATIONALE KONVENTION TIL UNDGÅELSE AF FORURENING AF HAVET MED  

 OLIE De på den internationale konference angående forurening af havet med olie,  

 afholdt fra den 26. april 1954 til den 12. maj 1954 i London, repræsenterede  

 regeringer, der alle ønsker at tage skridt til ved fælles overenskomst at  

 forhindre forurening af havet med olie udtømt fra skibe, og som mener, at  

 dette formål bedst vil kunne nås ved indgåelse af en konvention, har udnævnt  

 undertegnede befuldmægtigede, som efter at have meddelt hverandre deres fuldmagter, som fandtes i god og  

 behørig form, er blevet enige om følgende:
 Artikel I.
 1. I nærværende konvention skal (medmindre  

 sammenhængen medfører andet) følgende udtryk forstås således:
»Sekretariatet« som angivet i art.
XXI.
 »Udtømning« i forbindelse med olie eller olieholdig blanding  

 betyder enhver udtømning eller udflydning, uanset hvorledes den er  

 forårsaget.
 »Tung dieselolie« betyder andre marinedieselolier end de  

 destillater, hvoraf mere end 50 rumfangsprocent destillerer ved en  

 temperatur, der ikke overstiger 340 grader C. når prøven foretages efter  

 A.S.T.M. standard metode D.158/53.
 »Mil« betyder en sømil på 6080 fod eller 1852 meter.
 »Olie« betyder råolie, brændselsolie, tung dieselolie og  

 smøreolie; »olieholdig« skal forstås i overensstemmelse hermed.
 2. I nærværende konvention betyder en kontraherende  

 regerings territorium det lands territorium, for hvilket den er regering, og  

 et hvilket som helst andet territorium, for hvis internationale forbindelser  

 regeringen er ansvarlig, og som konventionen i medfør af artikel XVIII  

 udvides til at omfatte.
 Artikel II.
Nærværende konvention kommer til anvendelse på søgående skibe, registreret  

 i ethvert territorium henhørende under en kontraherende regering, med  

 undtagelse af Artikel III.
1. Med de begrænsninger, der følger af bestemmelserne  

 i artiklerne IV og V, skal det være ethvert tankskib, der omfattes af  

 konventionen, forbudt inden for nogen af de forbudte zoner for tankskibe,  

 jfr.bilag A konventionen, at udtømme Ved gennemførelsen af denne bestemmelse skal olie i en olieholdig blanding  

 med mindre end 100 dele olie i 1.000.000 dele af blandingen ikke anses for at  

 tilsøle havoverfladen.
2. Med de begrænsninger, der følger af bestemmelserne  

 i artiklerne IV og V, skal enhver udtømning i havet fra et skib, der omfattes  

 af konventionen, og som ikke er et tankskib, af olieholdigt ballastvand eller  

 tankskyllevand ske så langt som praktisk muligt fra land.
Fra treårsdagen,  

 efter at konventionen er trådt i kraft, skal stk. 1 i denne artikel angående  

 tankskibe finde tilsvarende anvendelse på andre skibe, idet dog:
 3. Enhver overtrædelse af stk.1 og 2 i denne artikel  

 skal være strafbar efter loven i det territorium, hvori skibet er  

 registreret.
 Artikel IV.
1. Artikel III finder ikke anvendelse på 2. Såfremt sådan udtømning eller udflydning som  

 omhandlet i denne artikel finder sted, skal der indføres en redegørelse for  

 omstændighederne ved og årsagen til udtømningen i den oliejournal, der er  

 foreskrevet i artikel IX.
 Artikel V.
Artikel III finder ikke anvendelse på udtømning fra et skibs rendestene Artikel VI.
 De straffe, der måtte blive pålagt til gennemførelsen af artikel III i  

 medfør af lovgivningen i noget territorium tilhørende en kontraherende  

 regering for en ulovlig udtømning fra skibe af olie eller af en olieholdig  

 blanding i havet uden for det pågældende territoriums territorialfarvand, må  

 ikke være mindre end de straffe, som vil kunne pålægges i kraft af  

 territoriets lovgivning, for så vidt angår den ulovlige udtømning af olie  

 eller af en olieholdig blanding fra skibe inden for territorialfarvandet.
 Artikel VII.
 Fra tolvmånedersdagen efter, at nærværende konvention er trådt i kraft i  

 forhold til et territorium tilhørende en kontraherende regering, skal alle  

 skibe registreret i det pågældende territorium være således indrettet, at  

 brændselsolie eller tung dieselolie forhindres i at løbe ud i rendestene,  

 hvis indhold udtømmes i havet uden at have passeret en separator for  

 olieholdigt vand.
 Artikel VIII.
Fra treårsdagen efter, at nærværende konvention er trådt i kraft i forhold  

 til et territorium tilhørende en kontraherende regering, skal regeringen  

 drage omsorg for, at der i enhver større havn i det pågældende territorium er  

 indrettet anordninger til disposition for andre skibe end tankskibe, der  

 benytter vedkommende havn, tilstrækkelige til modtagelse - uden unødigt  

 ophold af skibe - af sådanne rester fra olieholdigt ballastvand og  

 tankskyllevand, som måtte blive tilovers, når vandet er blevet udskilt ved  

 hjælp af en separator for olieholdigt vand, en udfældningstank eller på anden  

 måde.
Enhver kontraherende regering skal fra tid til anden fastsætte, hvilke  

 havne der i denne artikels forstand skal anses for større havne, og skal  

 skriftlig underrette sekretariatet om, hvorvidt tilstrækkelige  

 modtagelsesanordninger er blevet indrettet.
 Artikel IX.
1. I ethvert skib, der omfattes af konventionen, skal  

 der forefindes en oliejournal (enten som en del af den officielle skibsdagbog  

 eller på anden måde) affattet som angivet i bilag B til nærværende  

 konvention.
De nødvendige indførelser skal ske i denne journal, og enhver af  

 journalens sider, der indeholder en redegørelse i medfør af art.IV, stk. 2,  

 skal underskrives af den eller de skibsofficerer, der har ansvaret for de  

 pågældende handlinger, og af skibsføreren.
Indførelserne i oliejournalen skal  

 ske på det officielle sprog i det territorium, hvori skibet er registreret,  

 eller på engelsk eller fransk.
2. De kompetente myndigheder i ethvert territorium  

 tilhørende en kontraherende regering har ret til om bord i et sådant skib,  

 medens dette befinder sig i havn i territoriet, at inspicere oliejournalen,  

 der skal forefindes om bord i overensstemmelse med konventionens forskrifter,  

 og til at tage en nøjagtig afskrift af enhver indførelse i journalen og til  

 at forlange, at skibsføreren attesterer afskriftens nøjagtighed.
Enhver sådan  

 afskrift, som fremtræder som værende attesteret af skibsføreren som en  

 nøjagtig afskrift af en indførelse i skibets oliejournal, skal i enhver  

 retssag kunne fremlægges som bevis for kendsgerninger angivet i indførelsen.  

 Ethvert skridt af de kompetente myndigheder i henhold til denne bestemmelse  

 skal foretages så hurtigt som muligt og må ikke forsinke skibet.
 Artikel X.
1. Enhver kontraherende regering har ret til at  

 tilstille den kontraherende regering i det territorium, hvori et skib er  

 registreret, nærmere skriftlig underretning om, at der foreligger bevis for,  

 at en bestemmelse i konventionen er blevet overtrådt af skibet, uanset hvor  

 den påståede overtrædelse måtte have fundet sted.
Hvis det er praktisk muligt  

 at gøre det, skal den førstnævnte regerings kompetente myndigheder underrette  

 skibsføreren om den påståede overtrædelse.
2. Efter modtagelsen af sådanne oplysninger skal  

 sidstnævnte regering undersøge sagen og kan eventuelt anmode førstnævnte  

 regering om at tilvejebringe yderligere eller bedre oplysninger om den  

 påståede overtrædelse.
Hvis regeringen i det territorium, hvori skibet er  

 registreret, finder, at der foreligger tilstrækkeligt lovformeligt bevis til  

 at indlede retsforfølgning for den påståede overtrædelse mod rederen for  

 eller føreren af skibet, skal den foranledige sådan retsforfølgning indledt  

 så snart som muligt samt underrette den anden kontraherende regering og  

 sekretariatet om resultatet af retsforfølgningen.
 Artikel XI.
 Ingen bestemmelse i nærværende konvention må fortolkes som en begrænsning  

 i de kontraherende regeringers adgang til at træffe forholdsregler inden for  

 deres eget magtområde med hensyn til noget forhold, som konventionen angår,  

 eller som en udvidelse af nogen kontraherende regerings magtområde.
 Artikel XII.
 De kontraherende regeringer skal tilstille sekretariatet og vedkommende  

 organ under De Forenede Nationer:
 Artikel XIII.
 Enhver tvist mellem kontraherende regeringer vedrørende fortolkningen og  

 anvendelsen af nærværende konvention, som ikke kan løses ved forhandling,  

 skal på begæring af en af parterne henvises til den mellemfolkelige domstol  

 til afgørelse, medmindre sagens parter enes om at lade den afgøre ved  

 voldgift.
 Artikel XIV.
 1. Nærværende konvention skal være åben for  

 underskrift i tre måneder fra dags dato og er derefter åben for tiltræden.
2. Regeringer kan blive deltagere i konventionen ved 3. Tiltræden sker ved deponering af et  

 tiltrædelsesdokument hos sekretariatet, som underretter alle regeringer, der  

 allerede har underskrevet eller tiltrådt konventionen, om enhver underskrift  

 og tiltræden og om datoen herfor.
 Artikel XV.
 1. Nærværende konvention træder i kraft tolv måneder  

 efter den dato, på hvilken ikke mindre end ti regeringer er blevet deltagere  

 i konventionen; af disse skal fem repræsentere lande, der hvert har en  

 tankskibstonnage af ikke under 500.000 brutto register tons.
2. a) For hver regering, som underskriver konventionen  

 uden forbehold af tiltræden, eller som tiltræder konventionen inden den dato,  

 da konventionen træder i kraft i henhold til stk. 1 i denne artikel, træder  

 den i kraft på denne dato.
For hver regering, som tiltræder konventionen på  

 eller efter denne dato, træder den i kraft tre måneder efter, at regeringen  

 har deponeret sit tiltrædelsesinstrument.
 Artikel XVI.
 1. Efter anmodning af en kontraherende regering skal  

 ændringsforslag til nærværende konvention af sekretariatet tilstilles alle  

 kontraherende regeringer til overvejelse.
 2. Enhver ændring tilstillet kontraherende regeringer  

 til overvejelse i henhold til stk. 1 i denne artikel anses at være blevet  

 godkendt af alle kontraherende regeringer og træder i kraft ved udløbet af en  

 periode på seks måneder efter, at den er blevet udsendt, medmindre en af de  

 kontraherende regeringer har afgivet erklæring ikke senere end to måneder før  

 udløbet af denne periode om, at den ikke godkender ændringen.
 3. a) Efter anmodning af en tredjedel af de  

 kontraherende regeringer skal sekretariatet indkalde til en konference af  

 kontraherende regeringer til at overveje ændringer i konventionen, foreslået  

 af en kontraherende regering.
 4. Enhver ændring tilstillet kontraherende regeringer  

 til godkendelse i medfør af stk. 3 i denne artikel træder i kraft for alle  

 kontraherende regeringer, som ikke, før den træder i kraft, afgiver erklæring  

 om, at de ikke godkender ændringen, tolv måneder efter den dato, da ændringen  

 er godkendt af to tredjedele af de kontraherende regeringer.
 5. Enhver erklæring i henhold til denne artikel skal  

 afgives skriftligt til sekretariatet, som underretter alle kontraherende  

 regeringer om modtagelsen af erklæringen.
 6. Sekretariatet underretter alle regeringer, der har  

 underskrevet, og kontraherende regeringer om enhver ændring, som træder i  

 kraft i medfør af denne artikel, og om datoen for ikrafttrædelsen.
 Artikel XVII.
 1. Nærværende konvention kan opsiges af enhver  

 kontraherende regering på et hvilket som helst tidspunkt efter udløbet af en  

 periode af fem år fra den dato, da konventionen er trådt i kraft i forhold  

 til regeringen.
 2. Opsigelse sker ved en skriftlig meddelelse stilet  

 til sekretariatet, som underretter alle de kontraherende regeringer om enhver  

 opsigelse og om datoen for dens modtagelse.
 3. Opsigelsen træder i kraft ved udløbet af  

 tolvmånedsdagen efter, at den er modtaget af sekretariatet, medmindre  

 opsigelsen selv indeholder en længere frist.
 Artikel XVIII.
 1. a) Enhver regering kan enten på det tidspunkt, da  

 nærværende konvention underskrives eller tiltrædes, eller på et hvilket som  

 helst senere tidspunkt ved skriftlig erklæring til sekretariatet meddele, at  

 konventionen skal omfatte de territorier, for hvis internationale  

 forbindelser regeringen er ansvarlig.
 2. a) Enhver kontraherende regering, som har afgivet  

 en erklæring i henhold til stk.1 i denne artikel, kan på et hvilket som helst  

 tidspunkt efter udløbet af en periode på fem år fra den dato, da konventionen  

 er blevet udvidet til at omfatte et territorium, afgive skriftlig erklæring  

 til sekretariatet om, at konventionen ikke længere skal omfatte de  

 territorier, der nævnes i erklæringen.
 3. Sekretariatet underretter alle kontraherende  

 regeringer om konventionens udvidelse til noget territorium i medfør af stk.1  

 i denne artikel og om ophøret af en sådan udvidelse i medfør af stk.2 i denne  

 artikel, i hvert enkelt tilfælde med angivelse af den dato, fra hvilken  

 konventionen er blevet udvidet eller er ophørt at gælde.
 Artikel XIX.
1. I tilfælde af krig eller andre fjendtligheder kan  

 en kontraherende regering, der anser sig for at være berørt heraf enten som  

 krigsførende eller neutral, midlertidigt helt eller delvis ophæve nærværende  

 konvention i forhold til sine territorier eller dele deraf.
Den regering, der  

 foretager en sådan midlertidig ophævelse, skal straks give sekretariatet  

 meddelelse herom.
2. Den regering, der foretager en sådan midlertidig  

 ophævelse, kan til enhver tid bringe ophævelsen til ophør og skal i hvert  

 tilfælde bringe den til ophør, så snart ophævelsen ikke længere er  

 retfærdiggjort ved bestemmelsen i stk.1 i denne artikel.
Meddelelse om sådant  

 ophør skal straks gives til sekretariatet af vedkommende regering.
 3. Sekretariatet skal underrette alle kontraherende  

 regeringer om enhver i medfør af denne artikel foretaget midlertidig  

 ophævelse eller genindførelse.
 Artikel XX.
 Så snart nærværende konvention træder i kraft, skal sekretariatet  

 registrere den hos De Forenede Nationers generalsekretær.
 Artikel XXI.
 De hverv, der påhviler sekretariatet, skal udføres af regeringen for  

 Storbritannien og Nordirland, indtil den mellemstatlige rådgivende  

 søfartsorganisation træder i funktion og overtager de den i henhold til den i  

 Geneve den 6.marts 1948 undertegnede konvention pålagte hverv; fra dette  

 tidspunkt skal nævnte organisation udføre sekretariatets hverv.
 Udfærdiget i London den 12. maj 1954 på engelsk og fransk, hvilke tekster  

 er lige autentiske, i et enkelt eksemplar, som skal deponeres hos  

 sekretariatet, og hvoraf sekretariatet skal overgive bekræftede afskrifter  

 til alle regeringer, som har underskrevet konventionen, og kontraherende  

 regeringer.
 Resolution 1.
 Fuldstændig undgåelse, så snart som muligt, af udtømning af
bestandige olier i havet.
Den internationale konference om forurening af havet med olie, 1954, HAR VEDTAGET følgende:
Konferencen har konstateret, at mange landes kyster og kystfarvande er  

 alvorligt berørt af olieforurening, der medfører stor skade på kysterne og  

 strandbredderne og som følge deraf er til hinder for det sunde badeliv og  

 indvirker på turistlivet, medfører død og ødelæggelse af fugle og anden fauna  

 og muligvis har uheldige virkninger på fiskene og de havorganismer, hvoraf  

 disse lever.
Der er en udbredt offentlig bekymring i mange lande over dette  

 problems omfang og vækst.
Forureningen forårsages af bestandige olier, d.v.s. råolie, brændselsolie,  

 tung dieselolie og smøreolie.
Selv om der ikke er endeligt bevis for, at  

 disse olier forbliver ubegrænset på havoverfladen, forbliver de dog der i  

 meget lange tidsperioder og kan føres meget betydelige afstande ved strøm,  

 vind og bevægelser i vandoverfladen og kan aflejre sig på stranden.
Store  

 mængder af bestandige olier bliver regelmæssigt udtømt i havet af tankskibe  

 som følge af tankrensning og udpumpning af olieholdigt ballastvand.  

 Tørlastskibe, som sædvanemæssigt anvender deres brændstoftanke til  

 ballastvand, udtømmer også olieholdigt ballastvand i havet, og dette  

 forårsager ligeledes forurening.
Det er praktisk muligt for tankskibe at  

 anvende en fremgangsmåde, hvorved deres olieholdige rester kan holdes om bord  

 og afleveres i modtagelsesanordninger i olielastehavne eller  

 reparationshavne.
Forurening hidrørende fra udtømning af ballastvand fra  

 tørlastskibe kan formindskes eller undgås ved installering af effektive  

 separatorer for olieholdigt vand eller ved andre midler såsom  

 tilvejebringelse af fornødne modtagelsesanordninger for olierester i havne.
 Den eneste fuldt effektive metode, der kendes, til at forhindre  

 olieforurening er fuldstændig at undgå udtømning af bestandige olier i havet,  

 og som anført ovenfor findes der metoder, som muliggør, at dette i det store  

 og hele kan opnås.
Selv om konferencen er kommet til den slutning, at der ikke på nærværende  

 tidspunkt kan fastsættes en dato, fra hvilken udtømning af bestandige olier i  

 havet skal være fuldstændig ophørt, mener den dog, at den fuldstændige  

 undgåelse af udtømning af disse bestandige olier - med visse nødvendige  

 undtagelser - bør iagttages fra det tidligst mulige tidspunkt, og opfordrer  

 kraftigt alle regeringer og implicerede organer til at gøre deres bedste for  

 at skabe de forudsætninger, der er nødvendige for iagttagelsen af et sådant  

 forbud, ved at sikre tilvejebringelse af de herfor påkrævede installationer i  

 deres større havne og de nødvendige foranstaltninger i skibene.
Denne  

 konference er af den formening, at en yderligere konference, der på ny kan  

 behandle sagen på grundlag af de erfaringer, der indvindes om virkningen af  

 de forholdsregler, nærværende konference har anbefalet, skal holdes inden for  

 tre år.
 Resolution 2.
 Anvendelse af konventionens principper i det omfang, det er
hensigtsmæssigt og muligt på skibe, som ikke omfattes af
konventionen.
Den internationale konference om forurening af havet med olie, 1954, HAR VEDTAGET.:
 At regeringer for lande, som tiltræder nærværende konvention, gennem  

 lovgivning eller på anden vis også bør bringe konventionens bestemmelser til  

 anvendelse i det omfang, det er hensigtsmæssigt og muligt, på alle slags  

 søgående skibe, som er registreret i deres territorier, eller som tilhører  

 dem, og som ikke omfattes af konventionens bestemmelser, d.v.s. krigsskibe og  

 andre uregistrerede skibe, skibe så længe de benyttes som marinehjælpeskibe,  

 skibe under 500 brutto register tons, og skibe så længe de anvendes i  

 hvalfangervirksomhed.
 Resolution 3.
 Tilskyndelse til udvikling og installering af effektive separatorer  

 til olieholdigt vand til brug i skibe og udarbejdelse af specifikation for  

 sådanne separatorers effektivitet.
Den internationale konference om forurening af havet med olie, 1954, HAR VEDTAGET:
 At regeringer i lande, som tiltræder nærværende konvention, bør opmuntre  

 udviklingen af effektive separatorer for olieholdigt vand og disses  

 installering i skibe og bør udarbejde specifikation for sådanne separatorers  

 effektivitet.
 Resolution 4.
 Tilvejebringelse af anordninger til modtagelse af olierester
i reparationshavne og olielastehavne.
Den internationale konference om forurening af havet med olie, 1954, HAR VEDTAGET:
 Resolution 5.
 Udarbejdelse af vejledninger til undgåelse af olieforurening.
Den internationale konference om forurening af havet med olie, 1954, HAR VEDTAGET.:
At regeringerne bør træffe forberedelse til udarbejdelse, offentliggørelse  

 og fordeling af forklarende håndbog eller håndbøger til vejledning for dem,  

 der gør tjeneste i skibe, registreret i regeringernes territorier, og for  

 personel, som i land er beskæftiget med losning og lastning af olie.
Disse  

 håndbøger bør indeholde oplysning om de forholdsregler, som er nødvendige til  

 undgåelse af forurening af havet med olie, herunder de der er nødvendige for  

 at sætte skibe i stand til at opfylde bestemmelserne i nærværende konvention.  

 Eksemplarer skal sendes til De Forenede Nationer.
 Resolution 6.
Midlertidige forholdsregler indtil konventionen træder i kraft.
Den internationale konference om forurening af havet med olie, 1954, HAR VEDTAGET.:
 At indtil nærværende konvention træder i kraft, bør regeringerne tage  

 umiddelbare skridt enten ved lovgivning eller på anden måde for at sikre:
 Resolution 7.
 Oprettelse af nationale komiteer vedrørende olieforurening.
Den internationale konference om forurening af havet med olie, 1954, HAR VEDTAGET At regeringerne bør oprette nationale komiteer til at følge udviklingen af  

 olieforureningsproblemet og anbefale praktisk gennemførlige forholdsregler  

 til dens undgåelse, herunder udførelse af enhver nødvendig undersøgelse.
 Resolution 8.
 De Forenede Nationers indsamling og udsendelse af tekniske
oplysninger om olieforurening.
Den internationale konference om forurening af havet med olie, 1954, HAR VEDTAGET:
 At De Forenede Nationer, som allerede har taget spørgsmålet om  

 olieforurening under overvejelse, bør opfordres til at påtage sig indsamling,  

 analysering og udsendelse af oplysninger om olieforurening i forskellige  

 lande og i særdeleshed tekniske oplysninger om havneanordninger til  

 modtagelse af olierester og om resultaterne af undersøgelserne af  

 olieforureningsproblemet i almindelighed, og at følge udviklingen af  

 problemet.
BILAG A Forbudte zoner.
I Adriaterhavet ud for henholdsvis den italienske og den jugoslaviske  

 kyst, dog ikke ud for øen Vis, strækker de forbudte zoner sig 30 sømil ud fra  

 land.
Når nærværende konvention har været i kraft i et tidsrum af tre år,  

 udvides de nævnte zoner med yderligere 20 sømil i bredden, medmindre de to  

 regeringer enes om at udskyde en udvidelse.
Såfremt sådan aftale indgås, skal  

 de nævnte regeringer give sekretariatet fornøden underretning mindst tre  

 måneder før udløbet af nævnte periode på tre år, og sekretariatet skal give  

 alle kontraherende regeringer meddelelse om aftalen.
 Zonen i Nordsøen strækker sig 100 sømil ud fra kysten af følgende lande:
Belgien Danmark Den tyske Forbundsrepublik Holland Storbritannien og Nordirland, dog ikke ud over det punkt, hvor grænsen for en 100 sømils-zone ud for  

 Jyllands vestkyst skærer grænsen for 50 sømils-zonen ud for den norske kyst.
Atlanterhavs-zonen ligger inden for en linje trukket fra et punkt på  

 Greenwich-meridianen 100 sømil i nordnordøstlig retning fra Shetlandsøerne;  

 derfra mod nord langs Greenwich-meridianen til 64 grader nordlig bredde;  

 derfra mod vest langs 64 grader nordlig bredde til 10 grader vestlig længde;  

 derfra til 60 grader nordlig bredde, 14 grader vestlig længde; derfra til 54  

 grader 30' nordlig bredde, 30 grader vestlig længde; derfra til 44 grader 20'  

 nordlig bredde, 30 grader vestlig længde; derfra til 48 grader nordlig  

 bredde, 14 grader vestlig længde; derfra mod øst langs 48 grader nordlig  

 bredde til skæringspunktet med 50 sømils-zonen ud for den franske kyst.
Med  

 hensyn til rejser, som ikke går uden for den atlantiske zone, således som  

 denne er fastsat ovenfor, og som foregår på havne, der ikke er forsynet med  

 fornødne anordninger til modtagelse af olieholdige rester, anses den  

 atlantiske zone for at ende i en afstand af 100 sømil fra land.
 Den australske zone strækker sig 150 sømil ud fra Australiens kyster  

 undtagen ud for det australske fastlands nordkyst og vestkyst mellem punktet  

 over for Torsdagsøen og punktet på vestkysten ved 20 grader sydlig bredde.
 2. Med de begrænsninger, der følger af stk. 3 i dette  

 bilag, er de forbudte zoner for andre skibe end tankskibe alt havområde inden  

 for en afstand af 50 sømil fra land med følgende undtagelser:
I Adriaterhavet ud for den italienske og den jugoslaviske kyst, dog ikke  

 ud for øen Vis, strækker de forbudte zoner sig 20 sømil ud fra land.
Efter  

 udløbet af en treårs periode fra indførelsen af forbudte zoner for andre  

 skibe end tankskibe i overensstemmelse med stk. 2 i artikel III udvides  

 nævnte zoner yderligere 30 sømil i bredden, medmindre de to regeringer  

 træffer aftale om at udskyde en udvidelse.
Såfremt sådan aftale træffes, skal  

 nævnte regeringer give sekretariatet fornøden underretning mindst tre måneder  

 før udløbet af nævnte periode på tre år, og sekretariatet skal give alle  

 kontraherende regeringer meddelelse om aftalen.
 Zonerne i Nordsøen og i Atlanterhavet strækker sig 100 sømil ud fra kysten  

 af følgende lande:
Belgien Danmark Den tyske Forbundsrepublik Irland Holland Storbritannien og Nordirland, dog ikke ud over det punkt, hvor grænsen for en 100 sømils-zone ud for den  

 jydske vestkyst skærer grænsen for 50 sømils-zonen ud for den norske kyst.
 3. a) Enhver kontraherende regering kan foreslå:
 Konventionen vil herefter i overensstemmelse med artikel XV træde i kraft  

 den 26.juli 1958.
 Udenrigsministeriet, den 14.juli 1958.
 J.O.Krag.
 (* 2) I henhold til artikel XIV forblev konventionen åben for tiltrædelse  

 i tre måneder fra 12. maj 1954. De påførte navne er dem, som var vedføjet  

 indtil 1. juli 1954.
