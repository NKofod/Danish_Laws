 I henhold til § 2 i lov om vurdering af landets faste ejendomme, jfr.  

 lovbekendtgørelse nr. 415 af 21. juni 1982 skal der foretages årsomvurdering  

 pr. 1. april 1983.
 I henhold til § 2A skal der på samme tidspunkt for de ejendomme, der ikke  

 er omfattet af årsomvurderingen, foretages en regulering af  

 kontantansættelserne og fordelingerne efter § 33 under hensyn til den ændring  

 i prisforholdene, der er sket siden 17. alm. vurdering pr. 1. april 1981.  

 Nærmere orientering om årsreguleringens gennemførelse vil blive givet i et  

 senere cirkulære.
 Til gennemførelse af årsomvurderingen skal man i medfør af  

 skattestyrelseslovens § 14, stk. 1, jfr. lov nr. 281 af 8. juni 1977, meddele  

 følgende anvisninger, der er godkendt af ligningsrådet.
I 1. Årsomvurderingen omfatter de ejendomme, for hvilke  

 der foreligger omvurderingsgrund, jfr. nedenfor punkt 7.
 2. Vurderingerne foretages i medfør af  

 vurderingslovens § 39 af vurderingsrådet på grundlag af oplysninger fra  

 ejendomsstamregistret, bygnings- og boligregistret, fra andre registre med  

 oplysninger om fast ejendom, fra de indkomne udfyldte skemaer og ud fra  

 vurderingsrådets personlige kendskab til ejendommene.
 Bygnings- og boligregistret og ejendomsstamregistret indeholder de  

 nødvendige oplysninger til vurderingerne for hovedparten af ejendommene.  

 Ejerne er såvel ved den almindelige udsendelse af meddelelsen om indholdet af  

 bygnings- og boligregistret som ved de meddelelser fra registret, der  

 udsendes i forbindelse med fuldførte bygningsændringer og ejerskifter, gjort  

 opmærksom på, at de registrerede oplysninger vil blive lagt til grund ved  

 vurderingen.
 Der skal derfor som hovedregel ikke ske henvendelse til ejerne i  

 forbindelse med forberedelsen af vurderingen, jfr. punkt. 19.
3. Den administrative del af vurderingsarbejdet  

 varetages af vurderingssekretariaterne, jfr. skattedepartementets cirkulære  

 af 14. januar 1977 om kommunernes sekretariatsbistand i henhold til  

 vurderingslovens § 39A.
De kommunale edb-centraler medvirker ved forespørgsel  

 om byggeomkostninger, udskrivning af basiskort og meddelelse til ejer om  

 vurderingens resultat samt ved fremstillingen af vurderingsfortegnelser og  

 ved levering af udskrift af ejendomsstamregistret på mikrofiche m.v.
4. Bestemmelserne om vurderingsmyndighedernes  

 organisation er ændret ved lov nr. 200 af 18. maj 1982 om ændring af lov om  

 vurdering af landets faste ejendomme.
De nye bestemmelser har virkning fra 1.  

 januar 1983.
Efter de nye bestemmelser nedsættes der et vurderingsråd for hver  

 vurderingskreds.
Landets inddeling i vurderingskredse er uændret i forhold  

 til tidligere.
Hvert vurderingsråd består af en vurderingsformand og 4-8  

 vurderingsmænd.
Antallet af vurderingsmænd i de enkelt vurderingskredse samt  

 det antal vurderingsmænd, som hver kommunalbestyrelse skal vælge for den  

 pågældende vurderingskreds, er fastsat ved ministeriet for skatter og  

 afgifters bekendtgørelse nr. 519 af 3. september 1982 om antallet af  

 vurderingsmænd i landets vurderingskredse.
Det førstkommende valg af  

 vurderingsmænd efter de nye bestemmelser sker for perioden 1. januar 1983 til  

 31. december 1984.
 Vurderingsformanden leder vurderingsrådets arbejde og fordeler opgaverne  

 mellem vurderingsmændene.
 Afgørelser om ansættelser og fordelinger samt afgørelser om ejendommens  

 benyttelse efter vurderingslovens § 33, stk. 1, og § 33A træffes på  

 vurderingsrådets vegne af vurderingsformanden og en vurderingsmand.  

 Vurderingsmænd, der er valgt i en anden kommune inden for vurderingskredsen,  

 end den kommune, hvori den pågældende ejendom er beliggende, kan ikke  

 medvirke ved afgørelser efter denne bestemmelse.
Såfremt vurderingsformanden og vurderingsmanden ikke er enige, træffes  

 afgørelsen dog af hele vurderingsrådet ved stemmeflerhed.
I afgørelser efter  

 denne bestemmelse medvirker således også eventuelt vurderingsmænd, der er  

 valgt i andre kommuner inden for vurderingskredsen.
 Der vil ved en senere cirkulæreskrivelse blive givet retningslinier for  

 vurderingsrådenes arbejde og vejledning for vurderingsformandens fordeling af  

 opgaverne mellem vurderingsmændene.
Vurderingsmyndighedernes organisation er principielt efter de nye  

 bestemmelser uafhængig af kommunernes tidligere inddeling i  

 vurderingsdistrikter.
Distriktsinddelingen anvendes dog fortsat ved  

 beregningen af vurderingsforslag.
 5. Vurderingsrådenes ansættelser omregnes ved  

 statsskattedirektoratets foranstaltning til kontantansættelser ved benyttelse  

 af omregningsfaktorer, der fastsættes af ligningsrådet.
II Almindelige retningslinier for årsomvurderingen 6. Reglerne for hvilke ejendomme, der skal optages til  

 årsomvurdering, gennemgås udførligt nedenfor under punkt 7.
 De særlige vurderingsregler, der gælder for årsomvurderinger, er behandlet  

 under punkterne 8-9.
 De øvrige vurderingsregler, som ganske svarer til reglerne ved 17. alm.  

 vurdering pr. 1. april 1981, er behandlet i vurderingsvejledningens  

 ("Den grønne bog") kapitel 1. Dette kapitel er optrykt i  

 "Meddelelser fra statsskattedirektoratet og ligningsrådet - 2. hæfte,  

 november 1980". Anvisninger heri vil med de afvigelser og tilføjelser,  

 der fremgår af punkterne 11-17 nedenfor, kunne lægges til grund ved  

 årsomvurderingen pr. 1. april 1983.
 7. Ved årsomvurderingen medtages de ejendomme, for  

 hvilke der siden ejendommens sidste vurdering er indtrådt omvurderingsgrund.
Ifølge vurderingslovens § 2, stk. 2, skal der foretages omvurdering Samtlige de før 1. april 1983 afholdte udgifter til nybygninger, om- og  

 tilbygninger, nye installationer, grundforbedringer m.v. medregnes, selv om  

 arbejdet ikke er afsluttet pr. 1. april, og selv om regnskabet endnu ikke er  

 afsluttet og arbejdet betalt, idet det er ejendommens tilstand pr. 1. april  

 1983, der skal lægges til grund ved vurderingen.
Under bekostninger medtages  

 også offentlige tilskud og udgifter afholdt af lejere.
Almindelige  

 vedligeholdelsesudgifter medregnes ikke ved afgørelsen af, om vurderingsgrund  

 foreligger.
 For hver frasolgt parcel må vurderingsrådet undersøge, om den skal  

 vurderes selvstændigt eller sammen med en anden køberen tilhørende ejendom.
Der foreligger omvurderingsgrund, hvis der efter omregning til  

 kontantværdi er en påviselig forskel mellem den ansættelse af enten  

 ejendomsværdien eller grundværdien, der ville fremkomme ved en vurdering,  

 hvor der tages hensyn til arealændringen, og en tilsvarende vurdering, hvor  

 der ses bort fra arealændringen.
Ved denne bedømmelse må der ikke tages  

 hensyn til andre forhold end selve arealændringen.
Da der i almindelighed  

 indgår en enhedspris i beregningen af grundværdien, vil selv en lille  

 arealændring bevirke en forandring i denne.
Der foreligger omvurderingsgrund,  

 hvis kontantgrundværdien som følge af arealændringen ændres med 100 kr. eller  

 mere.
 Arealændringer som følge af ekspropriation regnes fra  

 ekspropriationsdatoen, og ejendommen skal medtages ved årsomvurderingen, selv  

 om der endnu ikke er sket berigtigelse af matriklens arealangivelse.  

 Bestemmelsen omhandler ekspropriation af areal fra en ejendom, og  

 ekspropriation af en ejendom i dens helhed er derfor ikke omvurderingsgrund.
 Arealændringer som følge af foreløbige jordfordelingskendelser regnes fra  

 datoen for den foreløbige kendelse.
 Om forståelsen af udtrykket "påviselig indvirkning på ejendomsværdien  

 eller grundværdien" henvises til det ovenfor under nr. 3 anførte.
 Omvurdering vil kunne undlades, hvis der kun er tale om en ringe  

 værdistigning.
 Ejendomme, hvis areal er formindsket som følge af bortskylning, skal  

 optages til omvurdering i henhold til denne bestemmelse, jfr.  

 statsskattedirektoratets cirkulæreskrivelse af 4. juni 1981, vedrørende bort-  

 og tilskyllede arealer.
 Som eksempler på de nævnte offentlige foranstaltninger kan nævnes  

 naturfredningskendelser og andre rådighedsindskrænkende bestemmelser,  

 ekspropriationer, der medfører, at en bygning må flyttes eller nedrives, og  

 pålægning af oversigtsservitutter eller lignende.
 En gennemført fredning, som har medført nedgang i ejendommens værdi, er  

 efter praksis også omvurderingsgrund, selv om ejeren har givet afkald på  

 erstatning.
Nye ejendomme fremkommer ved udstykning og frasalg ved tinglyst skøde af  

 en eller flere parceller af en selvstændig ejendom.
Udstykning alene uden  

 efterfølgende salg af de udstykkede parceller betinger således ikke  

 omvurdering.
Nye ejendomme fremkommer også ved opførelse af nye bygninger på lejet  

 grund, ved opfyldning, inddæmning, opgrøde og lignende.
Skal et areal der er  

 opstået på denne måde, ifølge de gældende bestemmelser vurderes under en  

 bestående ejendom, må denne - incl. det nyopståede areal - medtages ved  

 årsomvurderingen.
 En ejendom anses for opdelt i ejerlejligheder, når der er sket anmeldelse  

 herom til tinglysningsmyndighederne med mindre anmeldelsen afvises, jfr.  

 vurderingslovens § 8, stk. 2. Hver ejerlejlighed skal vurderes som en  

 selvstændig ejendom, uanset om lejlighederne er solgt eller ej.
En skriftlig, men i øvrigt formløs, anmodning fra ejer om omvurdering  

 anses for tilstrækkelig.
Anmodningen skal fremsættes inden den 1. april 1983.
 Udgifterne ved omvurdering efter begæring kan kun afholdes af det  

 offentlige, hvis kontantejendomsværdien eller kontantgrundværdien ansættes  

 mindst 10 pct. lavere end ved den nærmest forudgående vurdering.
Dette er tilfældet, hvor en ejendom eller en del af en ejendom, der hidtil  

 har været undtaget fra vurdering, ikke mere opfylder betingelserne for  

 undtagelse, eller hvor der på en ejendom som er eksproprieret i sin helhed,  

 nu påbegyndes vej- eller jernbaneanlæg, således at ejendommen helt eller  

 delvis skal undtages fra vurdering.
Tinglysning af ændringer af  

 fordelingstallene i ejerlejlighedsejendomme er ligeledes omvurderingsgrund  

 efter denne bestemmelse, men kun for så vidt angår de berørte  

 ejerlejligheder.
Endvidere skal ejendomme, for hvilke der i henhold til boligtilsynslovens  

 § 11, stk. 5, eller § 12 (før 1. januar 1983) eller byfornyelseslovens § 73,  

 stk. 10 (efter 1. januar 1983), er nedlagt benyttelsesforbud, medtages ved  

 den førstkommende årsomvurdering efter kondemneringsbeslutningen, jfr.  

 henholdsvis § 27 i lovbekendtgørelse nr. 362 af 3. juli 1974 og § 73, stk.  

 10, i lov nr. 300 af 9. juni 1982. Der skal ved ansættelsen tages hensyn til  

 den indskrænkning i ejendommens udnyttelsesmuligheder, der følger af  

 forbudet.
Ejendommen skal vurderes uden hensyn til om forbudet har  

 indflydelse på ejendommens værdi eller ej.
8. I henhold til vurderingslovens § 3 skal vurderingen  

 foretages efter ejendommens faktiske og retlige tilstand pr. 1. april 1983.  

 Ejendommens faktiske tilstand omfatter også det forhold, at ejendommen er ude  

 af drift.
Ved vurderingsrådets ansættelser regnes i medfør af  

 vurderingslovens § 10, stk. 3, som tidligere med sædvanlige  

 prioriteringsforhold.
 Vurderingslovens § 3 fastsætter endvidere, at vurderingen skal foretages  

 på grundlag af prisforholdene på samme tidspunkt pr. 1. april 1983.
 Af administrative hensyn, herunder nødvendigheden af ved  

 statsskattedirektoratets foranstaltning at foretage en samlet maskinel  

 årsregulering i henhold til vurderingslovens § 2A af kontantansættelserne  

 m.v. ved 17. alm. vurdering af samtlige landets faste ejendomme, har man  

 fundet det nødvendigt at fastsætte følgende procedure:
 Vurderingsrådets ansættelser foretages på grundlag af prisforholdene pr.  

 1. april 1981. Forinden basiskortene skal underskrives og vurderingen således  

 afsluttes, vil der tilgå vurderingsrådet oplysning om reguleringssatser  

 fastsat af ligningsrådet i henhold til vurderingslovens § 2A.
 Det er således muligt for vurderingsrådet i overensstemmelse med  

 princippet i vurderingslovens § 3 at skønne over, om den foretagne ansættelse  

 pr. 1. april 1981 efter gennemførelsen af den maskinelle regulering vil svare  

 til prisforholdene pr. 1. april 1983.
Efter at vurderingen er afsluttet, vil statsskattedirektoratet foranstalte  

 regulering som nævnt ovenfor.
Samtidig foretager direktoratet omregning til  

 kontantværdier ved benyttelse af omregningsfaktorer fastsat af ligningsrådet  

 i henhold til vurderingslovens § 6A.
Vurderingsrådet kan i forbindelse med dets ansættelse efter prisforholdene  

 pr. 1. april 1981 anvende de normtal m.v., der blev udarbejdet til brug ved  

 17. alm. vurdering.
Ved ansættelsen af grundværdien for landbrugsjord  

 anvendes de vejledende enhedspriser, som fastsattes af ligningsrådet ved 17.  

 alm. vurdering.
Opmærksomheden henledes herved på statsskattedirektoratets  

 cirkulære af 3. juni 1981 om ændring af cirkulæret om 17. alm. vurdering.
Såfremt prisudviklingen siden 1. april 1981 for en ejendom afviger  

 væsentligt fra gennemsnittet for andre ejendomme med samme benyttelse og  

 geografiske beliggenhed, kan vurderingsrådet være nødt til at foretage  

 ansættelsen pr. 1. april 1981 i et andet værdiniveau end det, som ligger til  

 grund for ansættelsen ved 17. alm. vurdering.
Dette indebærer, at  

 vurderingsrådet skal ansætte værdien således, at den endelige værdi efter  

 statsskattedirektoratets fremregning svarer til værdien pr. 1. april 1983.
Ved årsomvurderingen må alene medtages de ejendomme, for hvilke  

 omvurderingsgrund foreligger pr. 1. april 1983. En ejendom må således ikke  

 medtages alene for at rette fejl ved en tidligere vurdering.
En sådan fejl må  

 rettes ved skyldrådets revision af den pågældende vurdering.
9. De afgørelser om ejendommens benyttelse, som  

 vurderingsrådene i henhold til § 33, stk. 1, træffer i forbindelse med  

 vurderingen, er af afgørende betydning for omregningen til kontantværdi og  

 for årsreguleringerne.
Ejeren kan derfor i henhold til vurderingslovens § 33A  

 begære, at vurderingsrådet træffer en fornyet afgørelse om ejendommens  

 benyttelse, såfremt han godtgør, at ejendommens benyttelse er ændret i  

 forhold til den benyttelse, ejendommen blev henført til ved den seneste  

 vurdering.
Begæring skal være indgivet senest den 31. marts 1983 for at få  

 virkning for årsreguleringen pr. 1. april samme år.
Vurderingsrådets  

 afgørelse i henhold til § 33A kan påklages til skyldrådet efter de sædvanlige  

 regler.
Klagefristen er 4 uger fra datoen for meddelsen om afgørelsen.
Det bemærkes, at ændring i en ejendoms benyttelse ikke er  

 årsomvurderingsgrund.
Vurderingsrådet har kun beføjelse til at ændre den  

 registrerede benyttelse i forbindelse med en vurdering af ejendommen samt når  

 ejeren i henhold til § 33A har indgivet begæring om en fornyet afgørelse om  

 ejendommens benyttelse.
 Såfremt vurderingsrådet eller dets sekretariat er bekendt med, at en  

 ejendom har skiftet benyttelse, underrettes ejeren om hans adgang til i  

 medfør af § 33A at forlange en fornyet afgørelse om ejendommens benyttelse.
Indgivelse af begæring i henhold til § 33A medfører udelukkende, at  

 vurderingsrådet skal træffe afgørelsen om, hvorvidt ejendommens benyttelse er  

 ændret i forhold til den benyttelse, ejendommen blev henført til ved den  

 seneste vurdering.
Ejendommen må kun medtages ved omvurderingen, såfremt  

 dette udtrykkeligt er begæret af ejeren, jfr. § 2, stk. 2, nr. 10, eller der  

 foreligger anden omvurderingsgrund.
 10. Ved § 4- og § 4A-vurderinger i perioden 1. april  

 1983, til 31. marts 1984 skal vurderingsrådenes ansættelser foretages på  

 grundlag af prisforholdene pr. 1. april 1983, jfr. vurderingslovens § 4, stk.  

 3, og § 4A.
 Ved § 4A-vurderinger lægges ejendommens tilstand på tidspunktet for  

 zoneinddragelsen til grund for ansættelsen ligesom det er dette tidspunkt,  

 der er afgørende for, hvilket prisniveau der skal anvendes ved ansættelsen.
Ved § 4-vurderinger er det tidspunktet for vurderingens foretagelse, der  

 er afgørende for, hvilken tilstand og hvilke prisforhold der skal lægges til  

 grund for vurderingen.
Der erindres i den forbindelse om, at vurderingen skal  

 foretages uden ufornødent ophold efter begæringens modtagelse.
 11. Med hensyn til, hvad der skal forstås ved  

 selvstændige ejendomme, samt hvilke ejendomme der skal undtages eller kan  

 forbigås ved vurderingen, henvises til vurderingsvejledningen, siderne 73-86  

 samt statsskattedirektoratets cirkulære af 21. november 1980 om 17. alm.  

 vurdering pr. 1. april 1981, punkt 4.
 Om afgrænsningen af fast ejendom med sædvanligt tilbehør henvises til  

 vurderingsvejledningen, siderne 69-73. Det bemærkes dog, at ligningsrådet har  

 vedtaget, at fundamenter og bærende stålkonstruktioner til maskiner, kedler  

 m.v. ikke skal medtages ved vurderingen i de tilfælde, hvor fundamentet eller  

 stålkonstruktionen er opbygget specielt til det pågældende driftsmiddel, og  

 således må betragtes som en del af eller som tilbehør til dette.
12. Reglerne for ansættelse af ejendomsværdien for de  

 ejendomme, der er optaget til årsomvurderingen, er uændrede i forhold til 17.  

 alm. vurdering.
Der henvises herom til vurderingsvejledningen, siderne 92-116  

 samt cirkulæret om 17. alm. vurdering, punkt 5.
 For enfamiliehuse, sommerhuse og frie ejerlejligheder til beboelse  

 udarbejder statsskattedirektoratet forslag til ansættelse af ejendomsværdi.  

 Forslagene udarbejdes efter prisniveauet pr. 1. april 1981, jfr. punkt 8.
13. Reglerne for ansættelse af grundværdien er  

 uændrede i forhold til 17. alm. vurdering.
Der henvises til  

 vurderingsvejledningen, siderne 117-145 samt til cirkulæret om 17. alm.  

 vurdering, punkt 6.
Byggeretsværdiprincippet skal ligesom ved 17. alm. vurdering anvendes som  

 hjælpemiddel til regulering af værdiforholdet mellem store og små grunde i  

 parcelhus-, rækkehus- samt sommerhuskvarterer.
Der henvises nærmere til  

 cirkulæret om 17. alm. vurdering, punkt. 6c, bilag 1 i vejledning om  

 grundværdisystemet (nr. 2) samt statsskattedirektoratets cirkulæreskrivelse  

 af 11. december 1980 angående vejledning om byggeretsværdiprincippets  

 anvendelse på meget små grunde.
For ejendomme, der benyttes til landbrug, gartneri, planteskole eller  

 frugtplantage, og som på vurderingstidspunktet er beliggende i landzone, skal  

 grundværdiansættelsen ske efter reglerne i vurderingslovens § 14, stk. 1-4,  

 jfr. stk. 5 ("bondegårdsreglen"), og der ansættes et  

 differencebeløb i henhold til § 14, stk. 6. De nærmere retningslinier for  

 grundværdiansættelsen for landbrugsejendomme m.v. findes i den vejledning om  

 ansættelse af landbrugsejendomme (nr. 9), der udsendtes ved 17. alm.  

 vurdering, samt i cirkulæret om 17. alm. vurdering punkt 6d, 6e og 6f.
Det  

 bemærkes, at cirkulærets punkt 6e er ændret ved statsskattedirektoratets  

 cirkulære af 3. juni 1981 om ændring af cirkulæret om 17. alm. vurdering.  

 Bestemmelserne om grundværdiansættelsen for ejerlejligheder findes i  

 vurderingslovens § 16A.
Der henvises herom til cirkulæret om 17. alm.  

 vurdering,. punkt. 8.
14. Reglerne for ansættelse af fradrag i grundværdien  

 for forbedringer er ligeledes uændrede i forhold til 17. alm. vurdering.
Der  

 henvises til vurderingsvejledningen, siderne 146-161, samt til cirkulæret om  

 17. alm. vurdering, punkt 7.
15. I henhold til vurderingslovens § 33, stk. 4, skal  

 vurderingsrådet i forbindelse med vurderingen af ejendomme, der helt eller  

 delvis må anses for at være benyttet til landbrug, gartneri, planteskole  

 eller frugtplantage, foretage en fordeling af ejendomsværdien og grundværdien  

 på henholdsvis stuehuset med tilhørende grund og have og på den øvrige  

 ejendom.
Om de nærmere retningslinier for denne fordeling henvises til  

 cirkulæret om 17. alm. vurdering, punkt 11.
16. For ejendomme, som indeholder en eller to  

 selvstændige lejligheder, og som benyttes erhvervsmæssigt i væsentligt  

 omfang, samt for tofamiliehuse skal der i henhold til vurderingslovens § 33,  

 stk. 5 og 6, foretages en fordeling af ejendomsværdien på ejerens bolig og på  

 den øvrige ejendom.
Om de nærmere regler for disse fordelinger henvises til  

 statsskattedirektoratets cirkulære af 10. august 1979 om fordeling af  

 ejendomsværdien på ejerboligen og den øvrige ejendom for tofamiliehuse og  

 beboelses- og erhvervsejendomme, cirkulæret om 17. alm. vurdering, punkt 12,  

 samt statsskattedirektoratets vejledning af november 1979 om  

 ejerboligfordeling.
17. I henhold til vurderingslovens § 33, stk. 7, skal  

 vurderingsrådet i forbindelse med vurderingen af ejendomme med mindst 25 ha  

 skov, som ejes af andre end stat og kommune, foretage en fordeling af  

 ejendomsværdien på den del af ejendommen, der benyttes til skov, og på den  

 øvrige del af ejendommen.
Om de nærmere regler for skovfordelingerne henvises  

 til statsskattedirektoratets cirkulære af 10. juli 1981 om fordeling af  

 ejendomssværdien for ejendomme med skov.
III Udtagelse af ejendomme til årsomvurdering 18. Udtagelsen foretages af vurderingsformanden og  

 vurderingssekretariatet, bl.a. ved hjælp af ejendomsstamregistret og  

 bygnings- og boligregistrets oplysninger.
De udtagne ejendomme indberettes  

 til de kommunale edb-centraler til udskrivning af basiskort.
For de udtagne  

 ejendomme kan tillige indberettes notatlinier til ejendomsstamregistret om  

 specielle forhold, der har ført til udtagelsen.
For de omvurderingsgrunde, der er omhandlet i vurderingslovens § 2, stk.  

 2, nr. 6-8, 10 og 11, giver vurderingsformanden underretning til  

 vurderingssekretariatet.
Ved undersøgelsen af, hvilke ejendomme der skal  

 optages til omvurdering, benytter vurderingsformanden bl.a. de meddelelser,  

 der i årets løb er tilsendt vurderingsrådet, om gennemførte fredninger, pålæg  

 af fredskovspligt, vedtagne lokalplaner, ændringer af § 15-rammer samt  

 meddelte dispensationer til udstykning eller bebyggelse i landzone eller fra  

 bestemmelser i lokalplaner, byplanvedtægter eller bygningsvedtægter.
 Hvis de foreliggende meddelelser om reguleringer m.v. i henhold til de  

 anførte planer giver vurderingsrådet anledning til tvivl, f.eks. om arealets  

 størrelse i tilfælde, hvor kun en del af et matrikelnummer er omfattet af  

 reguleringen, eller tvivl om en ejendoms zonemæssige placering, skal  

 vurderingsrådet søge nærmere oplysninger ved henvendelse til den pågældende  

 kommune.
 Vurderingssekretariatet udtager de ejendomme, for hvilke der efter de  

 oplysninger, der foreligger for sekretariatet, kan blive tale om omvurdering  

 i henhold til vurderingslovens § 2, stk. 2, nr. 1-5 og 9 samt  

 boligtilsynslovens § 27 og byfornyelseslovens § 73, stk. 10.
 Vurderingsformanden afgør endeligt, hvilke ejendomme der skal optages til  

 omvurdering, og om de nyudstykkede parceller skal vurderes særskilt eller  

 sammen med en anden ejendom.
 Det understreges, at vurderingsformanden ved afgørelsen af, hvilke  

 ejendomme der skal vurderes som selvstændige ejendomme, nøje må holde sig til  

 de regler, der gælder herfor i henhold til vurderingslovens §§ 8 og 11. Det  

 må herunder påses, at bestemmelserne i landbrugslovens § 2 og  

 udstykningslovens §§ 1 og 2 om landbrugsejendomme iagttages.
 Meddelelse om yderligere udtagne eller slettede ejendomme gives senest den  

 1. april 1983 til vurderingssekretariatet.
 19. Bortset fra de nedenfor nævnte to undtagelser vil  

 der ikke ske henvendelse til ejerne i forbindelse med forberedelsen af  

 vurderingen.
Byggeomkostningsskemaerne leveres fra de kommunale edb-centraler til  

 vurderingssekretariaterne senest den 29. april 1983, påført  

 tilbagesendelsesadressen og de nødvendige identifikationer.
Skemaerne til  

 ejere af skove, plantager og frugtplantager kan rekvireres ved henvendelse  

 til statsskattedirektoratets vurderingsafdeling.
Udsendelse af skemaerne varetages af vurderingssekretariatet.
Med samtlige  

 skemaer skal følge en returkuvert.
Kuverten tilsendes vurderingssekretariatet  

 fra pågældende edb-central.
Udsendelsen af skemaerne til ejerne skal ske senest 5 dage efter  

 modtagelsen fra edb-centralen.
For ejernes tilbagesendelse af skemaerne  

 gælder en frist på 14 dage.
Rykkerskrivelser til brug ved omvurderingen kan  

 rekvireres i statsskattedirektoratet, Birkerød (form V 5).
IV Fremgangsmåden ved vurderingens foretagelse m.v.
20. Ved årsomvurderingen foretages ligesom ved 17.  

 alm. vurdering en beregning af grundværdierne på grundlag af indberetninger  

 fra vurderingsrådene til grundværdisystemet.
Vurderingssekretariaterne vil få  

 nærmere underretning om fremgangsmåden ved indberetningen.
Vurderingsrådenes arbejde med årsomvurderingen i de enkelte  

 vurderingskredse skal indledes med afholdelse af et orienterende møde med  

 deltagelse af vurderingsformanden, vurderingsmændene i kredsen og  

 vurderingssekretariatet.
Ved dette møde aftales den nærmere fremgangsmåde ved  

 vurderingen.
I vurderingskredse, der består af flere kommuner, må der  

 afholdes et møde i hver kommune.
Vurderingsarbejdet kan påbegyndes straks efter at vurderingssekretariatet  

 har klargjort basiskortene.
For ejendomme med uafsluttede byggesager samt  

 ejendomme med skov eller plantage på 25 ha eller derover eller frugtplantage  

 på 2 ha eller derover kan vurderingsarbejdet dog først påbegyndes, når de  

 udsendte skemaer af ejerne er tilbagesendt i udfyldt stand.
21. Da vurderingen bl.a. foretages på grundlag af  

 oplysninger i bygnings- og boligregistret, er det af væsentlig betydning, at  

 disse er korrekte.
Det er derfor påkrævet, at vurderingsrådene ved  

 årsomvurderingen søger bygnings- og boligoplysningerne efterprøvet for alle  

 de ejendomme, hvor der i forbindelse med vurderingen er skabt formodning for,  

 at vurderingsgrundlaget er behæftet med fejl eller mangler.
Denne  

 efterprøvelse må i almindelighed ske ved besigtigelse.
22. Der skal ved årsomvurderingen benyttes sagkyndig  

 bistand ved vurderingen af visse ejendomme, jfr. vurderingslovens § 25. Ved  

 vurdering af skove kan vurderingsrådet, når det skønnes fornødent, forlange,  

 at de af ministeren for skatter og afgifter beskikkede skovsagkyndige  

 medhjælpere yder bistand ved vurderingen, og sådan sagkyndig medhjælper skal  

 benyttes, når det forlanges af ejeren, eller når det drejer sig om skovbrug  

 på 25 ha eller derover, hvad enten skoven skal vurderes selvstændigt eller  

 sammen med anden ejendom.
Der kan endvidere ydes vurderingsrådet sagkyndig  

 bistand ved vurderingen af frugtplantager og industrielle ejendomme af særlig  

 karakter.
 23. Arbejdsgrundlaget for vurderingen af den enkelte  

 ejendom vil den 17. maj 1983 foreligge i vurderingssekretariatet i form af et  

 basiskort, der er udformet som basiskortet ved årsomvurderingen pr. 1. april  

 1982.
 I søjlen vedrørende "gammel ansættelse" er anført  

 vurderingsrådets ansættelse ved sædvanlig prioritering i prisniveauet pr. 1.  

 april 1981 ved den seneste vurdering inden 1. april 1983. For  

 forslagssejendommene er endvidere anført de indberettede fravigelseskoder  

 samt en ændringsprocent, som angiver hvorledes ansættelsen afveg fra det  

 beregnede forslag til ejendomsværdi ved den anførte vurdering.
I søjlen vedrørende "forslag/ny ansættelse" er for  

 enfamiliehuse, sommerhuse og frie ejerlejligheder anført normtal, sammenvejet  

 etageareal, usikkerhedskoder samt forslag til ejendomsværdi efter samme  

 retningslinier som ved 17. alm. vurdering.
Normtal og forslag til  

 ejendomsværdi er angivet i prisniveauet pr. 1. april 1981. Forslaget til  

 ejendomsværdi er beregnet efter ejendommens status i bygnings- og  

 boligregistret pr. 1. april 1983 For ejendomme med en uafsluttet byggesag er forslaget beregnet på grundlag  

 af ejendommens tilstand inden påbegyndelsen af byggeriet.
 På basiskortene udskrives endvidere de grundværdier, som er beregnet på  

 grundlag af vurderingsrådenes indberetning til grundværdisystemet.
For de ejendomme, hvor basiskortet indeholder et forslag til  

 ejendomsværdi, skal vurderingsrådet tage stilling til, om det kan godkende  

 forslaget.
Hvis forslaget ændres, skal der anføres en fravigelseskode, der  

 angiver årsagen til ændringen.
Vurderingsforslagssystemet er i øvrigt  

 beskrevet i statsskattedirektoratets meddelelser om 17. alm. vurdering nr. 4,  

 10 og 11.
 Det skal understreges, at vurderingsrådenes ansættelser, ligesom de  

 beregnede forslag, foretages i prisniveauet pr. 1. april 1981.
24. Når vurderingen er foretaget, afleveres samtlige  

 basiskort samt de fra ejerne modtagne skemaer til vurderingssekretariatet.
Af  

 hensyn til den rettidige bearbejdelse af vurderingsmaterialet og overførelsen  

 af vurderingsresultatet til elektronisk databehandling må materialet  

 afleveres etapevis.
En halvdel skal afleveres senest den 17. juni 1983 og den  

 anden halvdel senest den 5. juli 1983. De afgørelser om ejendommenes  

 benyttelse, som vurderingsrådet har truffet i henhold til § 33A, må meddeles  

 sekretariatet senest den 5. juli 1983.
 25. Vurderingsrådenes ansættelser reguleres ved  

 statsskattedirektoratets foranstaltning til prisniveauet pr. 1. april 1983.  

 Derefter foretages - ligeledes ved statsskattedirektoratets foranstaltning -  

 en omregning til kontantværdi af de regulerede ansættelser.  

 Reguleringssatserne og omregningsfaktorerne, som specificeres efter  

 ejendommens art og geografiske beliggenhed fastsættes af ligningsrådet.
26. Meddelelserne til ejerne om vurderingsresultatet  

 (formular V 12) vil indeholde de samme oplysninger om ejendommene som  

 vurderingsfortegnelsen.
Såvel ansættelserne ved sædvanlig prioritering som  

 kontantansættelserne anføres på meddelelsen.
Meddelelserne bliver kuverteret  

 og afsendt inden den 1. september 1983.
På ejermeddelelsen er som afsender anført vurderingsrådet under  

 vurderingssekretariatets adresse.
Kommunens egne kuverter kan anvendes til  

 udsendelsen.
Der kan dog også hos statsskattedirektoratet, blanketafdelingen,  

 Datavej 16, postbox 100, 3460 Birkerød, rekvireres en kuvert - 0.38 - til  

 udsendelsen.
Hvis denne kuvert anvendes, vil de meddelelser, der ikke kan  

 anbringes efter adressen, af postvæsenet blive returneret til  

 "Vurderingsmyndighederne, postbox 1872, 2300 København S", hvilken  

 adresse er påtrykt kuverterne.
De returnerede ejermeddelelser sendes derefter  

 af statsskattedirektoratet til det pågældende vurderingssekretariat, som  

 efter at have påført den korrekte adresse udsender meddelelsen til ejeren.
Ejermeddelelsen indeholder endvidere oplysning om klagereglerne samt om  

 adgangen til at gøre sig bekendt med ansættelsen af de øvrige ejendomme i  

 kommunen.
Endelig er der på meddelelsen anført de forskellige  

 benyttelsesgrupper, som ejendommene inddeles i ved omregningen til  

 kontantværdi.
 Der udsendes ikke i forbindelse med årsomvurderingen ejermeddelelse  

 vedrørende indførte § 4 og § 4A-vurderinger samt udgåede ejendomme.
 Udsendelsen af meddelelse til ejerne om de afgørelser om ejendommens  

 benyttelse, som vurderingsrådet efter begæring af ejeren har truffet i  

 henhold til § 33A, foretages af vurderingsrådet/vurderingssekretariatet.  

 Blanketter til brug ved meddelelsen vil blive fremsendt til  

 vurderingssekretariatet.
 27. Vurderingsfortegnelsen (formular V 1) udsendes til  

 vurderingssekretariaterne i september måned 1983.
På grundlag af vurderingssekretariatets indberetninger vil de i tiden 1.  

 april 1982 - 31. marts 1983 foretagne § 4 og § 4A-vurderinger maskinelt blive  

 indført i fortegnelser og stamkort, forsynet med oplysning om dato for  

 vurderingen.
Er der foretaget flere § 4 eller § 4A-vurderinger af samme  

 ejendom, indføres alene den sidste. § 4- og § 4A-vurderinger indføres dog  

 ikke hvis ejendommen er medtaget til omvurdering pr. 1. april 1983.
 Fortegnelserne færdiggøres med supplerende oplysninger, fornødne  

 tilføjelser og rettelser ved vurderingsformandens/vurderingssekretariatets  

 foranstalning og anvendes ved offentlighedens adgang til at blive gjort  

 bekendt med ansættelserne, jfr. punkt 29.
Fortegnelserne indeholder de samme oplysninger som ved 17. alm. vurdering.  

 Såvel ansættelserne og fordelingerne ved sædvanlig prioritering som  

 kontantansættelserne og kontantfordelingerne er anført i prisniveauet pr. 1.  

 april 1983. Det gælder også de indførte § 4 og § 4A-vurderinger.
Inden for  

 hvert vurderingsdistrikt er ejendommene anført i gadekode/husnummeroden.
28. Edb-centralerne udskriver for hver kommune et  

 matrikelregister - matrikelnøglen, (formular V 11) - der angiver under  

 hvilken beliggenhedskode og under hvilket reg. nr. i kommunen matrikelnumrene  

 er vurderet.
Matrikelnøglen, der omfatter samtlige ejendomme i kommunen,  

 såvel omvurderede som ikke omvurderede med angivelse af tidspunktet for  

 sidste vurdering, foreligger samtidig med vurderingsfortegnelsen og fordeles  

 med originalen til vurderingsformanden og kopierne til henholdsvis skyldrådet  

 og statsskattedirektoratet.
 29. Offentligheden skal ved de almindelige vurderinger  

 og årsomvurderinger inden for en periode på mindst 14 dage have adgang til  

 ved personlig henvendelse gratis at gøre sig bekendt med vurderingen af  

 ejendommene i kommunen, jfr. vurderingslovens § 40, stk. 3.  

 Statssskattedirektoratet orienterer i en skrivelse til  

 vurderingssekretariaterne i august 1983 om den praktiske fremgangsmåde.
 Kravet om offentlighedens adgang til at gøre sig bekendt med vurderingen  

 af ejendomme i kommunen omfatter ikke de årsregulerede ejendomme.
30. Ifølge aftale med Kommunedata og Københavns  

 kommunes edb-central foretager disse en optælling af vurderingsresultatet -  

 bortset fra de indførte § 4 og § 4A-vurderinger - med henblik på en beregning  

 af honoraret til vurderingsmændene.
Der vil senere blive givet nærmere  

 meddelelse om fremgangsmåden ved honorarudbetalingen.
 31. Basiskortene med tilhørende bilag opbevares som  

 hidtil i vurderingssekretariaterne, hvorfra originalen eller fotokopier kan  

 rekvireres af statsskattedirektoratet og skyldrådene til brug ved klage- og  

 revisionsbehandling m.v.
32. Når meddelelse til ejer om resultatet af  

 vurderingen er udsendt, kan vurderingsrådet ikke på egen hånd foretage  

 ændringer af ansættelserne begrundet i, at vurderingsskønnet anses for at  

 være urigtigt.
Der må i sådanne tilfælde gives indberetning til skyldrådet  

 med indstilling om fornøden ændring af den urigtige ansættelse.
 Andre rettelser af de ansættelser, der er anført på basiskortene, samt  

 tilføjelser hertil kan vurderingsrådene foretage på egen hånd til udgangen af  

 marts måned 1984. Dette gælder både de fejl og mangler, som kommunen henleder  

 opmærksomheden på, og de fejl, som vurderingsrådet på anden måde bliver  

 bekendt med, herunder fejl der konstateres efter henvendelse fra ejer ved  

 klage til skyldrådet.
 Om eksempler på sådanne fejl og mangler samt om berigtigelsesformen  

 henvises til statsskattedirektoratets cirkulæreskrivelse af 13. oktober 1981  

 om vurderingsrådenes beføjelse til at berigtige fejl og mangler ved 17. alm.  

 vurdering.
 33. Snarest efter vurderingens afslutning og senest  

 den 1. december 1983, foretager vurderingssekretariatet indberetning til  

 kommunens BBR-myndighed om de formodede fejl og mangler i bygnings- og  

 boligregistret, som vurderingsrådet er blevet opmærksom på i forbindelse med  

 årsomvurderingen.
 Såremt BBR-myndigheden tilbageviser indberetningen af en formodet fejl  

 under henvisning til, at de registrerede BBR-oplysninger er korrekte, må  

 vurderingssekretariatet underrette vurderingsrådet om dette forhold, således  

 at rådet kan overveje, om der må foretages berigtigelse af ejendommens  

 ansættelse.
 34. Vedrørende ejendomme, der helt eller delvis er  

 jordrentepligtige, henvises om selve vurderingen til vurderingsvejledningen,  

 side 185-186.
 Om den praktiske fremgangsmåde ved behandlingen af jordrentepligtige  

 ejendomme henvises til statskattedirektoratets cirkulære om 17. alm.  

 vurdering, punkt 14.
 Der skal ikke ved årsomvurderingen foretages særskilt ansættelse til  

 jordrentesvarelse (1919-brug).
