 Det er hidtil blevet tilladt, at transporter til steder udenfor EU er  

 blevet delregistreret efter ordningen for virksomheder med momsfri  

 eksportomsætning.
 Disse transporter er fritaget for afgiftspligt efter momslovens § 34, stk.  

 1, nr. 12. Denne fritagelse vedrører selve transportens karakter, og  

 transporten er dermed i alle situationer - også ved evt. viderefakturering i  

 Danmark - fritaget for moms.
 Transportvirksomheder er dermed ikke berettiget til at inddrage  

 transporter til lande udenfor EU under ordningen med delregistrering.
 Virksomheder, der ikke længere er berettiget til en delregistrering, eller  

 som alene kan opretholde delregistreringen i et mindre omfang, og som har  

 fået overskydende moms udbetalt forskudsvis, skal foretage regulering af den  

 forskudsvise udbetalte moms.
 Told*Skat vil foretage de nødvendige reguleringer ved førstkommende  

 ordinære regulering efter 1. juli 1995.
