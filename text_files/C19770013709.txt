 I medfør af § 2 i lov nr. 109 af 1. april 1969 om styrelsen af  

 statsbanerne fastsættes herved følgende bestemmelser om DSB's organisation:
 § 1.  Generaldirektøren har den øverste ledelse af DSB  

 og andre under generaldirektøren henlagte virksomheder.
 Stk. 2.  Generaldirektøren udfører som departementschef  

 sekretariatsmæssige opgaver for ministeren.
 Stk. 3.  Generaldirektøren forelægger for ministeren de  

 sager, som skal behandles i folketinget, eller i hvilke der efter den  

 bestående lovgivning skal træffes afgørelse af kongen eller ministeren, samt  

 endvidere sådanne sager, som ministeren har ønsket sig forelagt, eller som  

 efter generaldirektørens skøn bør komme til ministerens kundskab.
 § 2.  Inden for de hensyn, DSB af samfundsmæssige  

 grunde skal tilgodese, er generaldirektøren ansvarlig for, at DSB opfylder de  

 krav, der må stilles til en forretningsmæssigt og økonomisk veldrevet  

 virksomhed.
 Stk. 2.  Det påhviler generaldirektøren at udarbejde  

 planer for DSB's virksomhed i overensstemmelse med det i stk. 1 anførte.
 § 3.  DSB organiseres i et antal hovedansvarsområder.  

 Til hvert område henlægges en eller flere af virksomhedens driftsmæssige,  

 administrative, økonomiske eller tekniske funktioner, varige eller  

 tidsafgrænsede opgaver af tværfunktionel karakter og/eller særligt fra den  

 øvrige virksomhed udskilte aktiviteter.
 Stk. 2.  Hovedansvarområderne fastlægges af  

 generaldirektøren for ubestemt tid eller for en nærmere bestemt periode ad  

 gangen.
 § 4.  Hvert hovedansvarsområde underlægges en chef,  

 der har direkte referat til generaldirektøren og som over for denne er  

 ansvarlig for områdets ledelse.
Stk. 2.  Chefen skal påse, at området administreres i  

 overensstemmelse med de for dette gældende love, bekendtgørelser og  

 bestemmelser samt de af generaldirektøren særligt givne forskrifter.
Chefen  

 er ansvarlig for, at der løbende gennemføres rationaliseringer indenfor  

 området.
Bevilgede rådighedsbeløb må ikke overskrides uden udtrykkelig  

 tilladelse fra generaldirektøren.
 § 5.  De i § 4, stk. 1 nævnte chefer deltager efter  

 generaldirektørens bestemmelse og under dennes ledelse i DSBs direktionsmøde.
 Stk. 2.  Det påhviler den enkelte chef at medvirke til,  

 at de på mødet behandlede problemer og opgaver bliver alsidigt belyst og  

 vurderet ud fra hensynet til DSBs samlede virksomhed.
 § 6.  Ledelsen af DSB skal udøves efter principper,  

 der tilskynder til samarbejde i virksomheden og som fremmer den enkelte  

 medarbejders udvikling og trivsel.
 § 7.  Cirkulære nr. 68 af 1. april 1970 om  

 statsbanernes organisation ophæves.
 Ministeriet for offentlige arbejder, den  

 1. juli 1977.
