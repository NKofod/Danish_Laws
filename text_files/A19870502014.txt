(Varmesynsloven) Denne datasammenskrivning omfatter lov om begrænsning af  

 energiforbruget i bygninger, jfr. lovbekendtgørelse nr. 342 af 20. juni 1984  

 med de ændringer, der følger af lov nr. 611 af 12. december 1984.
Almindelige bestemmelser § 1.  Lovens formål er at begrænse energiforbruget til  

 opvarmning og fremstilling af varmt brugsvand i bygninger, der er opført før  

 1. februar 1979, eller hvortil byggetilladelse er meddelt inden dette  

 tidspunkt.
Når den enkelte bygning er bragt i en rimelig energiøkonomisk  

 stand, kan der udstedes en energiattest.
 Stk. 2.  For boligbyggeri søges formålet opnået gennem  

 en tilskudsordning i forbindelse med gennemførelse af energibesparende  

 foranstaltninger.
 Stk. 3.  Offentlige bygninger tilstræbes så vidt muligt  

 inden udgangen af 1989 bragt i en rimelig energiøkonomisk stand.
 Stk. 4.  Ved salg af fast ejendom efter den 1. januar  

 1985 skal køberen gøres bekendt med bygningens energiøkonomiske stand efter §  

 6.
 § 2.  Boligministeren fastsætter regler om de  

 foranstaltninger, der skal gennemføres, for at energiattest kan udstedes.
Stk. 2.  Reglerne fastsættes således, at bygningerne så  

 vidt muligt bringes på højde med de standarder, der er gældende for  

 nybyggeriet.
Der skal dog kun gennemføres foranstaltninger i den enkelte  

 bygning i det omfang, det er rimeligt under hensyntagen til bygningens alder,  

 anvendelse, konstruktion, områdets varmeforsyningsforhold og investeringernes  

 rentabilitet.
Stk. 3.  Ved fastsættelse af reglerne vil de  

 foranstaltninger, der er nævnt i listen i bilaget, være vejledende.
I  

 fastsættelsen af regler om investeringernes rentabilitet skal indgå  

 investeringens størrelse, besparelsen, investeringens levetid samt eventuelle  

 vedligeholdelsesomkostninger.
 § 3.  Boligministeren kan fastsætte regler for  

 energiattestens udformning.
Adgang til at opnå energiattest § 4.  En ejer, der ønsker en vurdering af sin bygnings  

 energiøkonomiske stand, skal rette henvendelse til en energikonsulent, der  

 herefter foretager en gennemgang af bygningen.
 Stk. 2.  Hvis energikonsulenten ved gennemgangen af  

 bygningen finder, at den er i overensstemmelse med de betingelser, der er  

 opstillet i henhold til § 2, udsteder energikonsulenten en energiattest for  

 bygningen.
§ 5.  I tilfælde, hvor en bygning ikke opfylder de  

 betingelser, der er opstillet i henhold til § 2, udarbejder energikonsulenten  

 på baggrund af gennemgangen en opstilling over de foranstaltninger, der er  

 nødvendige, for at energiattest kan udstedes.
Konsulenten udarbejder  

 endvidere en skønsmæssig opgørelse over udgifterne ved foranstaltningernes  

 udførelse.
Stk. 2.  Når de foranstaltninger, som er indeholdt i  

 energikonsulentens opstilling, er udført, kan ejeren rette henvendelse til  

 energikonsulenten, der gennemgår de udførte arbejder.
Finder  

 energikonsulenten, at arbejderne er genneført energimæssigt og byggeteknisk  

 tilfredsstillende og i overensstemmelse med opstillingen, udsteder  

 energikonsulenten en energiattest.
 § 6.  Ved salg af en bygning efter den 1. januar 1985  

 skal sælgeren inden aftalens indgåelse gøre køberen bekendt med, om der er  

 udstedt en energiattest for bygningen.
Stk. 2.  Foreligger der ikke energiattest for bygningen,  

 skal sælgeren sørge for, at en energikonsulent gennemgår bygningen.
Køberen  

 skal inden aftalens indgåelse gøres bekendt med resultatet af denne  

 gennemgang, jfr. § 5, stk. 1.
 Stk. 3.  Boligministeren kan undtage visse  

 bygningskategorier fra reglerne i stk. 1 og 2.
§ 7.  En beboerrepræsentation, jfr. kap.
XI i lov om  

 leje, kan opfordre bygningens ejer til at få foretaget en gennemgang af  

 bygningen.
Følger ejeren ikke opfordringen inden 6 uger, kan  

 beboerrepræsentationen selv få foretaget gennemgangen.
Stk. 2.  Når beboerrepræsentationen retter henvendelse  

 til energikonsulenten, skal den give ejeren meddelelse herom.
Ejeren er  

 herefter forpligtet til at give energikonsulenten adgang til bygningen.
 § 8.  I bygninger, der er udlejet helt eller delvis,  

 skal ejeren meddele lejerne, at en energikonsulent har foretaget en  

 gennemgang, og lejerne skal have adgang til at gøre sig bekendt med  

 resultatet af gennemgangen.
 § 9.  Energikonsulenten tilstiller kommunen kopi af  

 energiattesten.
Tilskud til energibesparende  

 foranstaltninger i beboelsesejendomme § 10.  Tilskud kan ydes til ejre af en- og  

 tofamilieshuse, ejerlejligheder og stuehuse på landet, der tjener til  

 helårsbolig for ejeren.
 Stk. 2.  Tilskud kan ydes til ejere af andre  

 helårsboliger med eget køkken, herunder til ejere af udlejningsejendomme,  

 almennyttige boligselskaber og private andelsboligforeninger.
 § 11.  Tilskud kan ydes til rimelige udgifter til  

 energibesparende foranstaltninger, der er omfattet af de regler, der  

 fastsættes af boligministeren efter § 2, stk. 1. Udgifter til honorar til  

 energikonsulent er tilskudsberettigede.
Stk. 2.  Tilskud i medfør af § 10, stk. 1, ydes, når  

 arbejderne er udført og ansøgning indsendt af de af kommunalbestyrelsen godkendte udgifter inklusive merværdiafgift.
Stk. 3.  Tilskud i medfør af § 10, stk. 2, ydes, når  

 arbejderne er udført og ansøgning indsendt af de af kommunalbestyrelsen godkendte udgifter inklusive merværdiafgift.
Stk. 4.  Tilskud kan ydes flere gange til samme bolig.  

 Det samlede tilskud kan i alt højst udgøre 7.000 kr. for hver af de boliger,  

 som de energibesparende foranstaltninger vedrører.
Tilskud, der efter stk. 2  

 og 3 vil udgøre mindre end 500 kr., udbetales ikke.
Tilskud til  

 energikonsulenthonorar kan dog under alle omstændigheder udbetales.
 Stk. 5.  Fire femtedele af energikonsulentens honorar  

 til arbejde i henhold til § 5, stk. 1, hvorom der er indgået aftale efter den  

 8. december 1983, kan forlods dækkes af det i stk. 4 nævnte tilskud.
§ 12.  Tilskud er ikke indkomstskattepligtigt for  

 tilskudsmodtageren.
Den del af udgifterne til energibesparende  

 foranstaltninger, som svarer til tilskudsbeløbet, kan ikke fradrages ved  

 indkomstopgørelsen eller medregnes ved opgørelsen af grundlaget for  

 skattemæssige afskrivninger og medregnes ikke til anskaffelsessummen ved  

 opgørelse af den skattepligtige fortjeneste ved afståelse af ejendommen.
 Stk. 2.  Den del af udgifterne til en forbedring, som  

 svarer til tilskudsbeløbet, medregnes ikke ved beregningen af lejeforhøjelse  

 og kan ikke afskrives på vedligeholdelseskontoen.
 § 13.  Tilskud kan kun ydes til arbejde, der udføres  

 på ejendommen af virksomheder, der er registreret efter lov om almindelig  

 omsætningsafgift, og som driver bygge- og anlægsvirksomhed.
 Stk. 2.  Tilskud kan ikke ydes til arbejde, der udføres  

 af en virksomhed eller virksomhedsindehaver i forbindelse med virksomhedens  

 eller virksomhedsindehaverens egen ejendom.
 § 14.  Tilskud kan ikke ydes til et arbejde, hvortil  

 der ydes tilskud efter lov om statstilskud til energibesparende  

 foranstaltninger i beboelsesejendomme, lov om statstilskud til  

 energibesparende foranstaltninger vedrørende bygninger, lov om statstilskud  

 til forbedring og opretning af beboelsesejendomme eller lov om statstilskud  

 til udnyttelse af vedvarende energikilder m.v.
 Stk. 2.  Tilskud kan ikke ydes til et arbejde, hvortil  

 der ydes støtte efter anden lovgivning end den i stk. 1 nævnte, medmindre  

 denne støtte ydes på grundlag af investeringsomkostningerne med fradrag af  

 tilskuddet efter denne lov.
 Stk. 3.  Tilskud kan ydes, uanset om der til andre  

 energibesparende foranstaltninger i ejendommen er ydet støtte efter anden  

 lovgivning.
 § 15.  Ansøgning om udbetaling af tilskud indsendes  

 til kommunalbestyrelsen i den kommune, hvor ejendommen er beliggende, bilagt  

 regninger for de arbejder, ansøgningen omfatter.
 Stk. 2.  Det er en betingelse for, at  

 kommunalbestyrelsen kan udbetale tilskud, at arbejdet enten først er  

 påbegyndt efter den 1. juni 1982 eller først er påbegyndt efter, at en  

 energikonsulent har udarbejdet en opstilling over de foranstaltninger, der er  

 nødvendige, for at energiattest kan udstedes, jfr. § 5.
Stk. 3.  Udgifterne ved administration af  

 tilskudsordningen afholdes af kommunerne.
Statskassen refunderer kommunernes  

 udgifter til tilskud.
 Stk. 4.  Boligministeren kan fastsætte regler om  

 revision af kommunernes regnskaber vedrørende tilskud.
 § 16.  Den, der afgiver urigtige oplysninger i  

 forbindelse med ansøgning om udbetaling af tilskud, straffes med bøde,  

 medmindre højere straf er forskyldt efter anden lovgivning.
Finansiering af energibesparende  

 foranstaltninger ved lånoptagelse § 17.  Til finansiering af foranstaltninger, der er  

 omfattet af de regler, der fastsættes af boligministeren efter § 2, stk. 1,  

 kan kommunalbestyrelsen garantere for lån med pant i den faste ejendom i det  

 omfang, lånet ikke kan placeres inden for den øvre lånegrænse, der er fastsat  

 for den pågældende bygning i lov om realkreditinstitutter.
§ 18.  Kommunalbestyrelsen kan yde lån til ejere af  

 en- og tofamilieshuse, ejerlejligheder og stuehuse på landet, der tjener til  

 helårsbolig for ejeren, hvis ejeren eller dennes ægtefælle modtager eller får  

 forskud på folkepension, enkepension eller invalidepension eller modtager  

 invaliditetsydelse.
Lånet kan ydes til hel eller delvis finansiering af  

 foranstaltninger, der er omfattet af de regler, der fastsættes af  

 boligministeren efter § 2, stk. 1.
Offentlige bygninger § 19.  Inden udgangen af 1989 skal offentlige  

 bygninger så vidt muligt opfylde de betingelser, der er opstillet i henhold  

 til § 2.
Stk. 2.  Inden udgangen af 1985 skal såvel statens  

 styrelser som kommunalbestyrelserne og amtsrådene udarbejde planer for  

 gennemførelse af de nødvendige foranstaltninger og angive de omkostninger,  

 der er forbundet med arbejderne.
Planerne indsendes til boligministeren inden  

 1. januar 1986.
Forskellige bestemmelser § 20.  Til at udøve virksomhed i forbindelse med  

 foranstaltninger i medfør af denne lov beskikkes et antal energikonsulenter.
 Stk. 2.  Energikonsulenternes afgørelse af, om en  

 bygning er i rimelig energiøkonomisk stand, og af, hvilke foranstaltninger  

 der skal udføres, for at der kan opnås energiattest, kan ikke indbringes for  

 anden administrativ myndighed.
 Stk. 3.  Boligministeren fastsætter nærmere regler for  

 konsulenternes virksomhed og administration af konsulenttjenesten, herunder  

 regler for vederlæggelsen.
 § 21.  Borgerlig straffelovs §§ 144, 150, 152 og  

 154-157 finder tilsvarende anvendelse på energikonsulenter.
 § 22.  Kommunalbestyrelsens afgørelser i henhold til  

 kap. 3 og 4 kan ikke indbringes for anden administrativ myndighed.
 § 23.  Boligministeren kan inden for beløb, der  

 fastsættes på de årlige finanslove, yde tilskud til oplysning, rådgivning og  

 planlægning til fremme af de i denne lov nævnte foranstaltninger.
 § 24.  Boligministeren bemyndiges til at lade en under  

 ministeriet oprettet styrelse udøve de beføjelser, der i denne lov er tillagt  

 ministeren.
 Om lovens ikrafttræden m.v.
 § 25.  Loven træder i kraft ved bekendtgørelsen i  

 Lovtidende.
 § 26.  For arbejder, der inden lovens ikrafttræden er  

 igangsat i 1981, uden at en energikonsulent har foretaget den i § 5 nævnte  

 gennemgang af bygningen, kan tilskud dog ydes i det omfang, energikonsulenten  

 i en senere opstilling erklærer, at de udførte arbejder er omfattet af de  

 regler, der fastsættes af boligministeren efter § 2, stk. 1, og der ikke er  

 ydet de i § 14, stk. 1-2, nævnte tilskud eller støtte til arbejderne.
 § 27.  Loven gælder ikke for Færøerne og Grønland.
--------- § 2  i lov nr. 709 af 22. december 1982 (Forlængelse  

 af nuværende tilskudsprocenter) er sålydende:
§ 2 Loven træder i kraft ved bekendtgørelsen i Lovtidende.
--------- § 2  i lov nr. 611 af 21. december 1983 (Nedsættelse  

 af tilskud til energikonsulenthonorar) er sålydende:
§ 2 Stk. 1.  Loven træder i kraft ved bekendtgørelsen i  

 Lovtidende.
 Stk. 2.  De hidtil gældende regler finder anvendelse,  

 såfremt energikonsulentens honorar vedrører arbejde, hvorom der er indgået  

 aftale før den 9. december 1983, og ansøgning om tilskud til det udførte  

 arbejde indsendes til kommunen inden den 1. marts 1984.
--------- Lov nr. 611 af 12. december 1984 (Ændret finansiering af  

 energikonsulentordningen) er sålydende:
 I lov om begrænsning af energiforbruget i bygninger, jfr.  

 lovbekendtgørelse nr. 342 af 20. juni 1984, ophæves § 20, stk. 4, den 1.  

 januar 1985.
Byggestyrelsen, den 19. maj 1987 Bent Petersen Bilag Vejledende retningslinjer for fastsættelsen af regler i henhold til lovens  

 § 2, stk. 2 og 3:
1. Lofter Isolering af tagkonstruktioner, herunder skunkvægge, loftskonstruktioner  

 mod uopvarmede tagrum og etageadskillelser mod det fri, svarende til mindst  

 200 mm mineraluld 2. Gulve Isolering af gulvkonstruktioner over uopvarmede kældre eller krybekældre,  

 svarende til mindst 100 mm mineraluld 3. Hule mure Isolering af uisolerede hulmure 4. Fuger Tætning af fugesamlinger mod det fri 5. Lysåbninger Vinduer, ovenlys, glasvægge samt glaspartier i yderdøre, porte og lemme  

 skal indeholde mindst 2 lag glas, hvis konstruktionen adskiller opvarmet rum  

 fra det fri eller fra uopvarmet rum.
6 Ydervægge bag radiatorer Isolering af uisolerede ydervægspartier bag radiatorer 7. Kedler m.v.
Isolering af uisolerede dele af ejendommens tekniske anlæg, f.eks.  

 centralvarmekedler, røgrør, skorstene, beholdere, varmerør, kanaler og  

 ventiler, hvis der sker utilsigtet varmetab 8. Automatik Installation af automatik, hvor der forekommer betydende varierende  

 varmebelastning, således at varmetilførsel fra varmeanlægget kan reguleres  

 enten lokalt eller centralt 9. Periodevis sænkning af rumtemperatur Installation af automatik, hvor rumtemperaturen periodevis kan sænkes ved  

 at standse anlægget eller sænke fremløbstemperaturen 10. Indregulering af varmeanlæg Indregulering af varmeanlæg således, at de harmonerer med bygningens  

 energimæssige tilstand og brugsmønster 11. Andet Der kan som supplering af kravene pkt. 1-10 foreskrives andre  

 foranstaltninger med tilsvarende energibesparende virkning, f.eks.  

 energigenvindingsanlæg, forbedring eller udskiftning af varme- og  

 ventilationsanlæg m.v.
 De foranstaltninger, der var tilskudsberettigede efter lov nr. 459 af  

 5.11.1980 om statstilskud til energibesparende foranstaltninger i  

 beboelsesejendomme, vil ved vurdering af investeringernes rentabilitet være  

 vejledende.
