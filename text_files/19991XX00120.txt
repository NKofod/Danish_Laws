Skriftlig fremsættelse (24. november  

 1999) Miljø-og energiministeren (Svend Auken)  

 :
 Herved tillader jeg mig for Folketinget at  

 fremsætte:
Forslag til lov om ændring af lov om  

 ændring af lov om planlægning (Klager over retlige  

 spørgsmål i forbindelse med afgørelser om afvikling af  

 ulovlige helårsbeboelser i boliger i sommerhudområder) (Lovforslag nr.
L 94).
 Ved den ændring i planloven, Lov nr. 371 af 2. juni  

 1999, der trådte i kraft den 1. juli 1999, vedtog Folketinget en  

 afviklingsordning, der i en kortere periode giver kommunalbestyrelserne  

 mulighed for at dispensere fra forbudet mod helårsbeboelse i  

 sommerhusområder i forhold til personer, der har været  

 registreret i CPR med ulovlig bopæl i et sommerhus før den 21.  

 oktober 1998. Kommunalbestyrelsen kan efter ansøgning meddele  

 personlige tidsbegrænsede dispensationer indtil senest d. 31 marts  

 2009.
 En dispensationsansøgning skal være indgivet  

 til kommunalbestyrelsen senest 30. september 1999, og kommunalbestyrelsen  

 skal træffe afgørelse senest den 31. marts 2000.
 Det blev under behandlingen af lovforslag L 204 (som siden  

 blev til lov nr. 371 af 2. juni 1999) forudsat, at planlovens almindelige  

 klagebestemmelser var gældende, således at kommunalbestyrelsernes  

 afgørelser om dispensation fra forbudet mod helårsbeboelse, for  

 så vidt angår retlige spørgsmål kunne påklages  

 til Naturklagenævnet.
Naturklagenævnet har den 14. oktober 1999 i  

 anledning af en konkret klage over en kommunalbestyrelses afgørelse om  

 afviklingsdispensation fastslået at sådanne klager vil blive  

 afvist af nævnet også for så vidt angår retlige  

 spørgsmål.
Nævnet finder ikke, at der er hjemmel til at  

 påklage kommunalbestyrelsers dispensationsafgørelser til anden  

 administrativ myndighed, idet lovens klagebestemmelse efter sin ordlyd er en  

 endelighedsbestemmelse.
 Lovforslaget indebærer - i overensstemmelse med  

 forudsætningerne ved behandlingen og vedtagelsen af afviklingsloven i  

 Folketinget - at Naturklagenævnet skal behandle alle klager over  

 afgørelser om "afviklingsdispensationer" for så vidt  

 angår retlige spørgsmål.
 Dette gælder både allerede trufne  

 afgørelser og afgørelser, der træffes indtil den 31.  

 marts 2000. Det forudsættes endvidere, at Naturklagenævnet  

 genoptager sager, som nævnet måtte have afvist fra  

 realitetsbehandling under henvisning til den gældende klagebestemmelse.  

 Det tilsigtes således at undgå, at nogen person lider et  

 retstab.
I denne Folketingssamling vil regeringen også  

 fremsætte et lovforslag om implementering af Århuskonventionen i  

 en række love, der henhører under Miljø- og  

 Energiministeriet.
Dette lovforslag vil indeholde forslag om, at  

 endelighedsbestemmelsen i planlovens § 40, stk. 3, ophæves,  

 således at der også bliver adgang til at klage over retlige  

 spørgsmål i forbindelse med kommunalbestyrelsens  

 afgørelser efter den almindelige regel i planlovens § 40, stk. 2, om  

 dispensation til helårsbeboelse i boliger i sommerhusområder.
Der  

 vil herefter ikke være bestemmelser i planloven, der udelukker klager  

 over retlige spørgsmål i forbindelse med afgørelser efter  

 loven.
