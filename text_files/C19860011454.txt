 Herved fremsendes tilladelse til at yde adoptionshjælp på de i  

 autorisationen givne vilkår.
 Tilladelsen gælder fra den 1. oktober 1986 til den 30. september 1991.  

 Samtidig bortfalder foreningens autorisation af 28. februar 1979.
 Familieretsdirektoratet kan afslå at forlænge tilladelsen og kan til  

 enhver tid tilbagekalde eller begrænse tilladelsen eller ændre vilkårene for  

 denne, såfremt:
Erik Ninn-Hansen D.
Sylvest Nielsen Bilag:
Adoptionshjælp § 1.  I medfør af adoptionslovens § 30 giver  

 justitsministeren foreningen »Terre des Hommes« tilladelse til at  

 yde bistand til at skaffe forbindelse mellem personer, der ønsker at  

 adoptere, og et barn med henblik på adoption og til at gennemføre en adoption  

 (adoptionshjælp).
 Stk. 2.  Familieretsdirektoratet kan fastsætte nærmere  

 regler om foreningens virksomhed og kan til enhver tid ændre reglerne og give  

 foreningen bestemte pålæg vedrørende sagsbehandlingen.
 § 2.  Adoptionshjælp må alene ydes personer med bopæl  

 i Danmark med henblik på adoption af børn, som ikke har statsborgerskab eller  

 bopæl i et nordisk land.
 Stk. 2.  Familieretsdirektoratet kan give foreningen  

 tilladelse til at yde adoptionshjælp i andre enkelttilfælde.
Stk. 3.  Med hensyn til Holt Children's Services, Korea,  

 må foreningen alene formidle børn med fysisk handicap og børn over 5 år.
Kan  

 der være tvivl om, hvorvidt et barn er omfattet heraf, skal foreningen drøfte  

 spørgsmålet med Danadopt.
I tilfælde af uenighed forelægges spørgsmålet for  

 familieretsdirektoratet til afgørelse.
 § 3.  Når foreningen modtager anmodning fra  

 adoptionsansøgere om bistand til at få anvist et barn, skal foreningen  

 fremsende ansøgernes sag til et amtskommunalt socialcenter (i København  

 magistraten og på Frederiksberg det sociale udvalg) til  

 adoptionsundersøgelse.
 Stk. 2.  Godkendes ansøgerne som adoptanter, forelægger  

 foreningen i fornødent omfang de oplysninger, som er modtaget fra  

 socialcentret, for sin udenlandske formidlingspart med anmodning om at  

 foreslå et barn til ansøgerne inden for godkendelsens rammer.
 § 4.  Når den udenlandske formidlingspart foreslår et  

 barn til ansøgerne, skal foreningen forelægge de modtagne oplysninger om  

 barnet for socialcentret til afgørelse af, om samrådet kan tiltræde  

 forslaget.
Stk. 2.  Tiltrædes forslaget, skal foreningen indhente  

 opholdstilladelse til barnet og i barnets hjemland sørge for, at der træffes  

 de foranstaltninger, herunder vedrørende samtykke til adoption og til barnets  

 udrejse, som er nødvendige efter hjemlandets ret og de danske  

 adoptionsregler.
Foreningen skal endvidere sørge for, at barnet rejser til  

 Danmark under behørig ledsagelse, eller hvis ansøgernes tilstedeværelse i  

 barnets hjemland er nødvendig, bistå ansøgerne med at tilrettelægge rejse og  

 ophold og med at udføre de nødvendige hverv på stedet.
Børn,  

 ledsagerpersonale og adoptionsansøgere skal være forsikret under rejsen.
 § 5.  Adoptionsmyndighederne kan anmode om, at  

 foreningen i barnets hjemland, så vidt det er muligt, fremskaffer de  

 oplysninger og træffer de foranstaltninger, som adoptionsmyndighederne finder  

 nødvendige.
 § 6.  Foreningen må ikke medvirke til, at et  

 udenlandsk barn bringes til Danmark med adoption for øje, før  

 adoptionssamrådet har tiltrådt, at ansøgerne adopterer barnet.
De udenlandske formidlingsparter § 7.  Foreningen må alene samarbejde med personer,  

 institutioner og myndigheder (formidlingsparter) i giverlandene:
 Stk. 2.  Kan der være tvivl om, at formidlingsparten kan  

 opfylde betingelserne i stk. 1, skal foreningen forelægge sagen for  

 familieretsdirektoratet.
 § 8.  Foreningen skal ved kontakt med  

 formidlingsparter og udenlandske myndigheder orientere om danske  

 adoptionsforhold og ved aftaler eller på anden måde virke for, at der ikke  

 anvises børn til danske adoptionsansøgere i strid med danske adoptionsregler.
 § 9.  Foreningen skal søge at indgå aftaler med den  

 udenlandske formidlingspart med henblik på at sikre, at formidlingsparten kun  

 anviser børn til adoptionsansøgere i Danmark gennem en dansk  

 adoptionshjælpeorganisation.
 § 10.  Foreningen må ikke indlede samarbejde eller  

 drøftelser herom med en formidlingspart, som i forvejen samarbejder eller har  

 drøftelser herom med en anden dansk adoptionshjælpeorganisation.
 Stk.2.  Inden et samarbejde eller nærmere drøftelser  

 herom indledes, skal foreningen underrette familieretsdirektoratet.
 Det samme gælder, hvor drøftelser afsluttes uden aftale om samarbejde, og  

 hvor et samarbejde ophører.
 § 11.  Foreningen må foruden betaling for omkostninger  

 vedrørende de anviste børn alene yde formidlingsparten støtte til humanitære  

 formål.
 § 12.  Foreningen skal løbende og af egen drift  

 underrette familieretsdirektoratet om væsentlige adoptionsmæssige forhold,  

 herunder oplysninger om formidlingsmulighederne, om holdninger til dansk  

 adoptionsformidling i andre lande og om ulovlig formidlingsforhold.
Organisationsmæssige forhold § 13.  Foreningens vedtægter må ikke ændres uden  

 familieretsdirektoratets samtykke.
 § 14.  Der skal i foreningens adoptionsudvalg være  

 medlemmer med lægelig og juridisk indsigt og indsigt i socialt arbejde og  

 international adoptionsformidling.
 Stk. 2.  Ændringer i adoptionsudvalgets sammensætning,  

 herunder nyvalg af formand og næstformand, skal inden 14 dage anmeldes til  

 familieretsdirektoratet.
 § 15.  Foreningen skal opretholde et centralkontor,  

 hvortil henvendelser fra myndigheder og adoptionsansøgere kan rettes inden  

 for almindelig kontortid.
 Stk. 2.  Foreningens bogholderi og journalsystem skal  

 føres på sagkyndig måde.
 Stk. 3.  Foreningen skal råde over medarbejdere med  

 indsigt i og erfaring med adoptionsarbejde og medarbejdere med læge- eller  

 sygeplejeuddannelse eller anden særlig erfaring til ledsagelse af  

 adoptivbørn, som ikke afhentes af adoptionsansøgerne, under rejsen fra  

 giverlandet.
 Stk. 4.  Ansættelse og afskedigelse af medarbejdere, som  

 er bemyndiget til at optræde på foreningens vegne udadtil, skal anmeldes til  

 familieretsdirektoratet inden 14 dage.
§ 16.  Medlemmer af adoptionsudvalget, medarbejdere og  

 andre, der virker i foreningens tjeneste, har tavshedspligt med hensyn til  

 oplysninger om private forhold, som de bliver bekendt med under deres  

 virksomhed inden for foreningen.
De må endvidere ikke deltage i beslutninger  

 vedrørende adoptionssager, hvori de selv eller deres nærmeste er part.
§ 17.  Foreningen skal underrette  

 familieretsdirektoratet om størrelsen af det gebyr, som ansøgerne skal betale  

 til foreningen.
Indbetalte gebyrer må kun anvendes i takt med  

 ekspeditionernes udførelse på de enkelte sager.
Indtil da skal gebyrerne  

 anbringes på en sådan måde, at ansøgerne sikres mod tab.
 § 18.  Foreningen skal tilrettelægge sin økonomi på en  

 sådan måde, at det sikres, at igangværende sager kan færdigbehandles også i  

 tilfælde af formidlingsvirksomhedens ophør og skal med henblik herpå afsætte  

 et beløb på en særlig konto mindst svarende til et års budget eller efter  

 aftale med familieretsdirektoratet stille bankgaranti eller tegne forsikring  

 for samme beløb.
 § 19.  Overskud fra formidlingsvirksomheden eller fra  

 andre kilder må alene anvendes til humanitært arbejde.
 § 20.  Foreningen skal udarbejde årsregnskab  

 vedrørende såvel formidlingsvirksomheden som foreningens øvrige forhold:  

 Regnskabet skal revideres af en statsautoriseret revisor eller registreret  

 revisor og inden 14 dage efter godkendelse indsendes til  

 familieretsdirektoratet.
 § 21.  Foreningen skal efter anmodning give  

 familieretsdirektoratet oplysning om foreningens økonomiske, personalemæssige  

 og andre forhold, herunder om behandlingen af konkrete sager om  

 adoptionshjælp.
 JUSTITSMINISTERIET, DEN 5. SEPTEMBER  

 1986.
