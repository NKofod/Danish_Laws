Bekendtgørelse om ændring af bekendtgørelse om god landbrugs- og miljømæssig stand (GLM) § 1 I bekendtgørelse nr. 1698 af 15. december 2010 om god landbrugs- og miljømæssig stand (GLM) foretages følgende ændringer:
 1. I § 4, stk. 1, indsættes efter 1. pkt.:
»I tilfælde, hvor fristen for slåning i 2011 ikke kan overholdes på grund af usædvanlige nedbørsmængder i 2011, kan den krævede slåning udsættes.
Dog skal arealet under alle omstændigheder slås senest 10 dage efter, at det er muligt at færdes med almindelige landbrugsmaskiner på arealet.« 2. I § 6 indsættes som stk. 2:
»Stk. 2. I tilfælde, hvor fristen for slåning i 2011 ikke kan overholdes på grund af usædvanlige nedbørsmængder i 2011, kan den krævede slåning udsættes.
Dog skal arealet under alle omstændigheder slås senest 10 dage efter, at det er muligt at færdes med almindelige landbrugsmaskiner på arealet.
Hvor slåning erstattes af afgræsning, skal arealerne fremstå plejede inden for den samme frist.« § 2 Bekendtgørelsen træder i kraft den 4. september 2011.
