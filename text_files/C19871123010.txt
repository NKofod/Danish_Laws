I forbindelse med spørgsmålet om størrelsen af det vederlag, som  

 auktionsholdere beregner sig i forbindelse med tvangsauktion over løsøre, er  

 der over for Justitsministeriet tillige rejst spørgsmål om at udvide adgangen  

 til at opnå beskikkelse som auktionsleder.
Spørgsmålet har således navnlig  

 været aktualiseret for så vidt angår bilauktioner.
 Justitsministeriet har på denne baggrund besluttet at udvide adgangen til  

 at opnå beskikkelse som auktionsleder, således at der beskikkes et større  

 antal auktionsledere.
Beskikkelse som auktionsleder vil således kunne ske i tilfælde, hvor der  

 er dokumenteret et behov for beskikkelsen gennem en auktionsholdervirksomhed  

 af et vist omfang.
For bilauktioners vedkommende vil beskikkelsen eventuelt  

 kunne begrænses til auktioner, hvor der sælges biler.
 Det forudsættes, at de personlige betingelser, der er nævnt i § 3, stk. 2,  

 i loven om offentlig auktion ved auktionsledere, jfr. lovbekendtgørelse nr.  

 191 af 9. april 1986, er opfyldt, før beskikkelse kan ske.
