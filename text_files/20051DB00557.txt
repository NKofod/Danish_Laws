Betænkning afgivet af Trafikudvalget den 18. maj 2006 Betænkning over Forslag til folketingsbeslutning om kommunal  

 adgang til at indføre  

  

 trafikbetalingssystemer [af  

 Poul Henrik Hedeboe (SF) m.fl.] 1. Udvalgsarbejdet Beslutningsforslaget blev fremsat den 6. oktober 2005 og var til  

 1. behandling den 3. november 2005. Beslutningsforslaget blev efter 1.  

 behandling henvist til behandling i Trafikudvalget.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et  

  

 flertal  

  

 i  

 udvalget (V, S, DF og KF) indstiller beslutningsforslaget til  

  

 forkastelse.
 Socialdemokratiets  

 medlemmer af udvalget finder, at det stadig stigende behov for transport af  

 personer og gods skal løses på en måde, der sikrer en både effektiv,  

 miljørigtig  

 og energirigtig afvikling af transportbehovene.
 Der skal derfor ske en  

 velovervejet og koordineret udbygning af trafikken på vej og på bane  

 sammenholdt  

 med mulighederne for både den individuelle og den kollektive trafik.
For at vejtrafikken kan  

 reguleres, så afviklingen af denne sker på en hensigtsmæssig måde, ønsker  

 Socialdemokratiet, at der indføres en vejbenyttelsesafgift, der efterhånden  

 skal afløse vægtafgiften og registreringsafgiften.
Afgiften påregnes opkrævet  

 via et satellitbaseret system (GPS-baseret), og den ønskes i første omgang  

 indført for lastbiler, svarende til den tyske Maut.
 Afgiften opkræves for det  

 enkelte køretøj efter den strækning, der er kørt, antallet af aksler (sliddet  

 på vejene) og efter køretøjets forurening (emissionsklasse) samt  

 energiforbrug.
Afgiften skal kunne  

 varieres efter rutevalg og kørselstidspunkt.
Denne mulighed er fortrinsvis  

 tænkt anvendt omkring de større byer, så disses trafikproblemer på denne måde  

 kan mindskes.
 Et  

  

 mindretal  

  

 i  

 udvalget (RV, SF og EL) indstiller beslutningsforslaget til  

  

 vedtagelse  

 uændret.
 Det Radikale Venstre, Socialistisk  

 Folkepartis og Enhedslistens medlemmer af udvalget bemærker, at der på  

 indfaldsvejene til og i de største byer i Danmark opleves stigende  

 trængselsproblemer, som rammer både personbiler, busser og vare- og  

 lastvogne.
 Trængselsproblematikken er  

 både et miljø- og et ventetidsproblem, som kan løses med dette forslag ved at  

 udbygge og gøre den kollektive trafik mere attraktiv, samtidig med at  

 bilmængden  

 i byerne begrænses gennem en bompengeafgift.
 Byer som London, Stockholm  

 og Oslo har med stor succes indført trafikbetalingssystemer, og ordførerne  

 fra RV,  

 SF og EL er sikre på, at selv om der ikke p.t. er politisk flertal for  

 sådanne  

 løsninger i Danmark, er det kun et spørgsmål om tid, før roadpricing i en  

 eller  

 anden form bliver nødvendig i Danmark.
 RV, SF og EL vil derfor  

 sørge for, at der fortsat vil være en debat om emnet i Folketinget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Kim Andersen (V)   

 Gitte Lillelund Bech (V)   

 Jacob Jensen (V)   

 Flemming Damgaard Larsen (V)  

  

  fmd.  

  

 Karsten Nonbo (V)   

 Walter Christophersen (DF)   

 Jørn Dohrmann (DF)   

 Henriette Kjær (KF)  

  

  nfmd.  

  

 Allan Niebuhr (KF)   

 Poul Andersen (S)   

 Torben Hansen (S)   

 Klaus Hækkerup (S)   

 Jens Christian Lund (S)   

 Jytte Wittrock (S)   

 Martin Lidegaard (RV)   

 Poul Henrik Hedeboe (SF)   

 Rune Lund (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende B 4 Bilagsnr.
