Bekendtgørelse om revisors erklæringsafgivelse på årsopgørelse om pligtige lagre af mineralolie og mineralolieprodukter I medfør af § 5, stk. 2, 3. pkt., i lov nr. 1275 af 20. december 2000 om pligtige lagre af mineralolie og mineralolieprodukter fastsættes efter bemyndigelse i henhold til § 6, stk. 1:
 § 1. Bekendtgørelsen omfatter revisors arbejde om afgivelse af erklæring på den årsopgørelse, der efter stk. 2 udarbejdes af Energistyrelsen, om de månedligt indberettede oplysninger om varebevægelser og ultimobeholdninger, som indberettes af lagringspligtige virksomheder og Foreningen Danske Olieberedskabslagre (FDO). Denne revisorerklæring afgives i henhold til § 17 i bekendtgørelse nr. 318 af 12. maj 2005 om pligtige lagre af mineralolie og mineralolieprodukter.
 Stk. 2. Revisors erklæring afgives på en årsopgørelse, der er udarbejdet af Energistyrelsen, og som indeholder de relevante data, der for den pågældende periode er indberettet af virksomheden til Energistyrelsen.
 Stk. 3. Revisors erklæring på årsopgørelsen skal afgives af en godkendt og uafhængig revisor, jf. lov om godkendte revisorer og revisionsvirksomhed, og skal være udformet med høj grad af sikkerhed i overensstemmelse med standarderklæringen i bilag 1 eller i tilfælde af forbehold i overensstemmelse med standarderklæringen i bilag 2.
 § 2. I denne bekendtgørelse forstås ved følgende:
 1) Produktkategorier: Grupper af forskellige mineralolieprodukter, som håndteres samlet inden for den enkelte kategori, jf. § 2, stk. 2, i bekendtgørelse nr. 318 af 12. maj 2005 om pligtige lagre af mineralolie og mineralolieprodukter.
 2) Ultimobeholdning: Den lagringspligtige virksomheds beholdning ved månedens afslutning af de enkelte produktkategorier og mineralolie, der ligger på lagersteder, som virksomheden selv ejer eller disponerer over.
 3) Egenbeholdning: Den lagringspligtige virksomheds ultimobeholdning af de enkelte produktkategorier og mineralolie, korrigeret med gæld og tilgodehavende i forhold til andre lagringspligtige virksomheder og FDO.
 § 3. I forbindelse med revisors erklæring på årsopgørelsen skal revisor foretage de arbejdshandlinger, som fremgår af stk. 2-8.
Stk. 2. Revisor skal påse, at der hos den lagringspligtige virksomhed for hver måned foreligger en eller flere opgørelser, attesteret og godkendt af virksomheden og baseret på virksomhedens lager- eller finansbogholderi.
Opgørelserne skal omfatte 1) de produktkategorier og mineralolie, som er relevante for virksomheden, og de varebevægelser, som fremgår af årsopgørelsen, jf. § 1, stk. 2, og 2) egenbeholdninger for de produktkategorier og mineralolie, der er relevante for virksomheden, og som fremgår af årsopgørelsen, jf. § 1, stk. 2.
 Stk. 3. Revisor skal påse, at virksomhedens opgørelser efter stk. 2 er i overensstemmelse med virksomhedens indberetninger til Energistyrelsen.
Stk. 4. Revisor skal for de relevante produktkategorier og mineralolie påse, 1) at der foreligger dokumentation for virksomhedens månedlige indberetninger til Energistyrelsen, herunder også eventuelle korrektionsbilag, 2) at der er overensstemmelse mellem de faktiske månedlige varebevægelser og de varebevægelser, som fremgår af årsopgørelsen, jf. § 1, stk. 2, og 3) at der er overensstemmelse mellem de faktiske månedlige egenbeholdninger og de egenbeholdninger, som fremgår af årsopgørelsen, jf. § 1, stk. 2.
Stk. 5. Revisor skal påse, at der for korrektioner af de månedlige indberetninger foreligger dokumentation i form af korrektionsbilag, som også beskriver årsagen til korrektionen.
Hvis antallet af korrektioner har et væsentligt omfang, eller hvis korrektionernes indhold er af væsentlig karakter, skal revisor skriftligt redegøre herfor over for virksomheden.
Redegørelsen skal også omfatte revisors forslag til forbedringer af virksomhedens forretningsgange for fremover at begrænse sådanne korrektioner.
Stk. 6. Revisor skal påse, at virksomheden har en skriftlig beskrivelse af forretningsgange, herunder interne kontroller, for lagerføring og varebevægelser af mineralolie og mineralolieprodukter.
Beskrivelsen skal bl.a. indeholde principper for kontering og registrering af bevægelser samt afstemning af månedlige opgørelser og procedurer for egenkontrol ved sammenligning med tidligere måneder og år.
 Stk. 7. Revisor skal foretage en gennemgang af forretningsgangene for at sikre, at disse følges af virksomheden, og at de løbende tilpasses for at begrænse antallet af korrektioner mest muligt.
Stk. 8. På grundlag af arbejdet efter stk. 2-7 skal revisor foretage en vurdering af, om forretningsgangene er tilstrækkelige til, at virksomheden kan opfylde sin forpligtelse til at fremsende korrekte og rettidige månedlige indberetninger.
Såfremt revisor vurderer, at forretningsgangene ikke er tilstrækkelige hertil, skal revisor udarbejde en skriftlig vurdering herom til virksomheden.
§ 4. Såfremt revisor i revisorerklæringen efter § 1, stk. 3, tager forbehold eller afgiver supplerende oplysninger, skal revisor sammen med revisorerklæringen til Energistyrelsen fremsende en redegørelse eller revisionsberetning med nærmere angivelse og uddybning af de forhold, som er grundlaget for forbeholdet eller de supplerende oplysninger.
Denne redegørelse kan være i form af en udskrift fra revisionsprotokollen.
 § 5. §§ 1-4 gælder tilsvarende for FDO.
 § 6. Bekendtgørelsen træder i kraft den 1. januar 2012 og finder anvendelse for årsopgørelser fra og med referenceåret (kalenderåret) 2012.
Energistyrelsen, den 15. december 2011 Ib Larsen / Dewi Naidu Dylander Bilag 1 Revisorerklæring Erklæring afgivet af uafhængig revisor om lagringspligtige virksomheders årsopgørelse over månedlige varebevægelser og egenbeholdninger af mineralolie og mineralolieprodukter.
Til Energistyrelsen På grundlag af de månedlige indberetninger fra _________________ [indsæt lagringspligtig virksomhed] har Energistyrelsen udarbejdet en årsopgørelse for referenceåret ________ [indsæt kalenderår] over virksomhedens månedlige varebevægelser og egenbeholdninger.
På dette grundlag skal undertegnede i henhold til § 17 i bekendtgørelse nr. 318 af 12. maj 2005 om pligtige lagre af mineralolie og mineralolieprodukter samt bekendtgørelse om revisors erklæringsafgivelse på årsopgørelse om pligtige lagre af mineralolie og mineralprodukter afgive erklæring om rigtigheden af de oplysninger, som den lagringspligtige virksomhed har indsendt.
Virksomhedens ledelse har ansvaret for de indberettede oplysninger, som danner grundlag for den udarbejdede årsopgørelse.
Vores ansvar er på grundlag af vores arbejde at udtrykke en konklusion om rigtigheden af virksomhedens månedlige indberetninger som sammenfattet i den udarbejdede årsopgørelse.
 Erklæringen afgives alene til brug for Energistyrelsens tilsyn i henhold til lov om pligtige lagre af mineralolie og mineralolieprodukter og må ikke anvendes til andre formål.
Det udførte arbejde Undertegnede har udført vores arbejde i overensstemmelse med den danske revisionsstandard om andre erklæringsopgaver med sikkerhed samt bekendtgørelse om revisors erklæringsafgivelse på årsopgørelse om pligtige lagre af mineralolie og mineralprodukter.
Vi har efter aftale tilrettelagt og udført opgaven med henblik på at opnå høj grad af sikkerhed for, at årsopgørelsen og de månedlige indberetninger ikke indeholder væsentlig fejlinformation.
Vores arbejde omfatter stikprøvevis undersøgelse af information, der understøtter de indberettede informationer.
Vi har som led i vores arbejde kontrolleret, at årsopgørelsen og de månedlige indberetninger er i overensstemmelse med den lagringspligtige virksomheds registreringer for referenceåret.
Det er vores opfattelse, at det udførte arbejde giver et tilstrækkeligt grundlag for vores konklusion.
Konklusion Det er vores opfattelse, at den nævnte årsopgørelse er i overensstemmelse med de registreringer og månedsvise indsendte oplysninger, som virksomheden har foretaget i henhold til § 17 i bekendtgørelse nr. 318 af 12. maj 2005 om pligtige lagre af mineralolie og mineralprodukter.
Eventuelle supplerende oplysninger ______________________________________________________________________________________________________________________________________________________________________________________________________________________________________________ Udstedelsessted (by) og dato:
 Navn på revisionsvirksomhed:
 Navn og titel på underskriver og underskrift:
Bilag 2 Revisorerklæring (med forbehold) Erklæring afgivet af uafhængig revisor om lagringspligtige virksomheders årsopgørelse over månedlige varebevægelser og egenbeholdninger af mineralolie og mineralolieprodukter.
Til Energistyrelsen På grundlag af de månedlige indberetninger fra _________________ [indsæt lagringspligtig virksomhed] har Energistyrelsen udarbejdet en årsopgørelse for referenceåret ________ [indsæt kalenderår] over virksomhedens månedlige varebevægelser og egenbeholdninger.
På dette grundlag skal undertegnede i henhold til § 17 i bekendtgørelse nr. 318 af 12. maj 2005 om pligtige lagre af mineralolie og mineralolieprodukter samt bekendtgørelse om revisors erklæringsafgivelse på årsopgørelse om pligtige lagre af mineralolie og mineralprodukter afgive erklæring om rigtigheden af de oplysninger, som den lagringspligtige virksomhed har indsendt.
Virksomhedens ledelse har ansvaret for de indberettede oplysninger, som danner grundlag for den udarbejdede årsopgørelse.
Vores ansvar er på grundlag af vores arbejde at udtrykke en konklusion om rigtigheden af virksomhedens månedlige indberetninger som sammenfattet i den udarbejdede årsopgørelse.
 Erklæringen afgives alene til brug for Energistyrelsens tilsyn i henhold til lov om pligtige lagre af mineralolie og mineralolieprodukter og må ikke anvendes til andre formål.
Det udførte arbejde Undertegnede har udført vores arbejde i overensstemmelse med den danske revisionsstandard om andre erklæringsopgaver med sikkerhed samt bekendtgørelse om revisors erklæringsafgivelse på årsopgørelse om pligtige lagre af mineralolie og mineralprodukter.
Vi har efter aftale tilrettelagt og udført opgaven med henblik på at opnå høj grad af sikkerhed for, at årsopgørelsen og de månedlige indberetninger ikke indeholder væsentlig fejlinformation.
Vores arbejde omfatter stikprøvevis undersøgelse af information, der understøtter de indberettede informationer.
Vi har som led i vores arbejde kontrolleret, at årsopgørelsen og de månedlige indberetninger er i overensstemmelse med den lagringspligtige virksomheds registreringer for referenceåret.
Det er vores opfattelse, at det udførte arbejde giver et tilstrækkeligt grundlag for vores konklusion.
Forbehold ________________________________________________________________________________________________________________________________________________________________________________________________________________________________________________________________________________________________________________________________________________________________________________________________________________ Konklusion Det er vores opfattelse, at ________________________________________________________________________________________________________________________________________________________________________________________________________________________________________________________________________________________________________________________________ Eventuelle supplerende oplysninger ________________________________________________________________________________________________________________________________________________________________________________________________________________________________________________________________________________________________________________________________ Udstedelsessted (by) og dato:
 Navn på revisionsvirksomhed:
 Navn og titel på underskriver og underskrift:
