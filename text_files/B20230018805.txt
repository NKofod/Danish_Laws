Bekendtgørelse om ændring af bekendtgørelse om underretning og klagevejledning i forbindelse med anvendelse af tvang i psykiatrien § 1 I bekendtgørelse nr. 1080 af 27. oktober 2019 om underretning og klagevejledning i forbindelse med anvendelse af tvang i psykiatrien foretages følgende ændringer:
 1. Indledningen affattes således:
»I medfør af § 33 i lov om anvendelse af tvang i psykiatrien m.v., jf. lovbekendtgørelse nr. 185 af 1. februar 2022, fastsættes:« 2. I § 6, stk. 1, indsættes efter »post,«: »anvendelse af udåndings- eller urinprøver,« og efter »kropsscannere« indsættes: », bagagescannere«.
 3. Efter § 6 indsættes:
»§ 6 a.
Når anvendelse af åbning og kontrol af post, undersøgelse af den anbragtes stue, anvendelse af kropsscannere, bagagescannere, magnetiske detektorer for mobiltelefoner og lignende kommunikationsudstyr, og afskæring eller begrænsning af den anbragtes mulighed for at medtage, besidde eller råde over mobiltelefon og lignende kommunikationsudstyr i afdelingen efter lovens kapitel 5 b skønnes at være påkrævet, skal den anbragte underrettes herom.
Stk. 2. Underretningen skal indeholde oplysning om det nærmere indhold af den påtænkte tvang, baggrunden for at anvende tvang og formålet hermed.« § 2 Bekendtgørelsen træder i kraft den 2. marts 2023.
