Et byrådsmedlem havde for indkomståret 1992 ikke selvangivet indtægter  

 på kr. 16.105,- og for indkomståret 1993, hvor den pågældende ikke havde  

 indsendt selvangivelse, havde hun undladt at meddele skattemyndighederne, at  

 den hende på årsopgørelsen meddelte skatteansættelse var ansat for lavt med  

 kr. 20.673,-. De unddragne skatter udgjorde kr. 23.871,-. Det begåede forhold  

 var betragtet som groft uagtsomt.
Valgbarhedsnævnet fandt, at den pågældende  

 måtte anses for valgbar.
 I brev af 25. oktober 1995 har X-kommune i henhold til § 101, stk. 4, i  

 den kommunale valglov indberettet til Valgbarhedsnævnet, at byrådsmedlem NN  

 har vedtaget et bødeforelæg på kr. 6.500,- for overtrædelse af  

 skattekontrollovens § 13, stk. 2, og § 16, stk. 2, jf. stk. 1.
 Det fremgår af sagen, at den pågældende for indkomståret 1992 ikke har  

 selvangivet indtægter på kr. 16.105,-, og at den pågældende for indkomståret  

 1993, hvor den pågældende ikke har indsendt selvangivelse, har undladt at  

 meddele skattemyndighederne, at den skatteansættelse, som hun har fået  

 meddelelse om på årsopgørelsen, har været ansat for lavt med i alt kr.  

 20.673,-. Den pågældende havde således undladt at selvangive overskud ved  

 udlejning af fast ejendom.
 De herved unddragne skatter udgør i alt kr. 23.871,-. Det begåede forhold  

 er betragtet som groft uagtsomt.
 I denne anledning skal man meddele, at Valgbarhedsnævnet har fundet, at  

 den begåede handling - uanset de krav, der må stilles til personer, der  

 beklæder hverv som medlem af kommunale råd - ikke i almindeligt omdømme gør  

 den pågældende uværdig til at være medlem af kommunale råd, jf. den kommunale  

 valglovs § 4.
 Den pågældende må derfor anses for valgbar.
