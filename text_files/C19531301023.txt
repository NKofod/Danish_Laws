 I medfør af § 7, stk. 4, i lov nr. 425 af 17. december 1952 om vaccination  

 mod mund- og klovesyge fastsættes herved følgende:
§ 1 1. Ved foretagelsen af vaccination mod mund- og  

 klovesyge skal dyrlægen være iført gummihue, gummikittel eller  

 gummiovertrækstøj og gummistøvler.
 2. Dyrlægen må ikke anbringe sin vogn i staldens  

 umiddelbare nærhed, og i stalden må ikke medbringes andet end det til  

 vaccinationens udførelse på den pågældende ejendom strengt nødvendige.
 3. Forinden vaccinationen foretages, skal dyrlægen  

 søge oplysning hos kreaturejeren eller staldpersonalet, om der hos noget  

 klovbærende dyr er iagttaget sygdomstegn, der kan vække mistanke om mund- og  

 klovesyge (ophørt ædelyst, savlen, ømbenethed, halthed, blærer på patter), og  

 i bekræftende fald skal det (de) pågældende dyr omhyggeligt undersøges (om  

 muligt uden for stalden) for at undgå, at vaccination i en smittet besætning  

 kommer til at indgå som et led i den planlagte vaccinationsrute.
 4. Såfremt dyrlægen ved denne undersøgelse konstaterer  

 mund- og klovesyge, eller hvis denne sygdoms tilstedeværelse påvises under  

 vaccinationsarbejdet i en besætning, skal dyrlægen efter grundig rengøring og  

 desinfektion afbryde turen og må ikke aflægge besøg i andre besætninger før  

 efter omklædning.
§ 2 1. Vaccinationen skal foretages under behørig  

 hensyntagen til antiseptiske og aseptiske forholdsregler med hensyn til såvel  

 dyrlægens person som instrumenter og vaccine.
 2. Vaccination af besætninger, der er beliggende  

 umiddelbart op af en smittet ejendom, eller besætninger, der har været i  

 smittefarligt samkvem med besætninger angrebet af mund- og klovesyge, skal  

 foretages så hurtigt som muligt og på en særlig rejserute.
3. Efter afslutningen af enhver vaccination skal  

 dyrlægen uden for stalden grundigt rense sit fodtøj samt overtrækstøj og  

 hovedbeklædning og derefter desinficere disse beklædningsgenstande med en 2  

 promille opløsning af natriumhyroxyd eller 1 pct. citronsyreopløsning.  

 Hænderne skal omhyggeligt vaskes, og derefter afskylles vaccineflaskerne  

 udvendigt i et af de foran nævnte desinfektionsmidler.
Det må nøje påses, at  

 der ikke under nogen omstændigheder trænger noget af desinfektionsvædsken ind  

 i flaskerne.
 4. De af veterinærdirektoratet nærmere fastsatte  

 bestemmelser for vaccinens anvendelse, opbevaring, dosering m.v. skal  

 overholdes.
§ 3 Overtrædelse af bestemmelserne i denne instruks straffes i medfør af § 12  

 i lov nr. 425 af 17. december 1952 med bøde fra 100 kr. (* 1) (* 1) Instruksen har nu hjemmel i lov nr. 129 af 31. marts 1960 om vaccination mod mund- og klovesyge, og overtrædelser straffes i henhold til denne lov.
