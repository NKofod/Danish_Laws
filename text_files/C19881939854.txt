(Til de forsikringsselskaber m.fl., der  

 er godkendt til tegning af arbejdsskadeforsikring) Efter arbejdsskadeforsikringslovens § 36 har kommuner kun ret til refusion  

 i et tilgodehavende beløb af ydelsen efter lov om social pension eller lov om  

 social bistand.
 Den Sociale Ankestyrelse har imidlertid nu udsendt følgende SM- meddelelse  

 (D medd. nr. 3/1988):
 »Resume:
 Ankestyrelsen har i principielt møde behandlet to sager om tilbagebetaling  

 af sygedagpenge som følge af senere tilkendt erstatning for tab af  

 erhvervsevne, der dækkede perioder, hvor der var udbetalt sygedagpenge.
 Ankestyrelsen fandt, at den nugældende bestemmelse i dagpengelovens § 24,  

 stk. 5, ikke kunne danne grundlag for tilbagebetaling, og at betingelserne  

 for at kræve tilbagebetaling efter dagpengelovens § 50 heller ikke havde  

 været opfyldt.
 Ankestyrelsen lagde endvidere til grund, at arbejdsskadeforsikringslovens  

 § 36 ikke indeholder udtrykkelig hjemmel til at foretage fradrag i erstatning  

 for tab af erhvervsevne for ydede sygedagpenge.
 Ankestyrelsen fandt imidlertid, at der efter dansk rets almindelige regler  

 om tilbagebetaling i dobbeltforsørgelsessituationer var adgang til at  

 foretage fradrag i den senere tilkendte erstatning for tab af erhvervsevne  

 med det beløb, som dagpengene skulle have været nedsat med som følge af den  

 tilkendte løbende ydelse efter arbejdsskadeforsikringsloven.
