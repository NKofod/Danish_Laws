Landsregisteret for Patologi Formålet med registeret er at danne grundlag for  

 Sundhedsstyrelsens løbende statistik til belysning af  

 patologisk-anatomiske undersøgelser, at bidrage som datakilde for  

 Cancerregisteret, som er et statistikregister, at bidrage til  

 kvalitetsforbedring af Sundhedsstyrelsens øvrige statistikregistre  

 indenfor vital- og sygehusområdet, at bidrage til den overordnede  

 sygehus- og specialeplanlægning, at bidrage til kvalitetssikring i  

 sundhedsvæsenet, at bidrage til udvikling af referenceprogrammer i  

 sundhedsvæsenet samt at bidrage til den lægevidenskabelige  

 forskning.
 Personkreds: Registeret må kun indeholde oplysninger  

 om de patologisk-anatomiske undersøgelser, der siden den 1. april 1997  

 er foretaget på danske sygehuses patologiafdelinger, ved  

 privatpraktiserende speciallæger i patologi, ved  

 tandlægeskolerne, ved de retsmedicinske  

 institutter/universitetsinstitutter og ved andre instanser, der  

 udfører patologisk-anatomiske undersøgelser.
 Ikrafttrædelsesdato: 23/09/1998.
