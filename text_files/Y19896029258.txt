 I reklamemateriale, indeholdende tilbud af tegning af aktier i et  

 valutainvesteringsselskab, var blandt andet anført: »sikret mod  

 tab«, »en fuldstændig sikkerhed mod tab af egenkapitalen efter 5  

 år«, »Sikker investering, nu også for private«, »en af  

 landets sikreste pengeanbringelser« og »ingen risiko for  

 efterbetaling eller tab«.
 Forbrugerombudsmanden fandt, at udsagnene kunne virke vildledende, da  

 et projekt af omhandlede karakter altid er forbundet med en risiko.
 Forbrugerombudsmanden henstillede, at udsagnene afdæmpedes.
2.2.8.4. Tilbud og tegning af aktier i et valutainvesteringsselskab Et aktieselskab annoncerede med tegning af aktier i et selskab. 64% af den  

 tegnede aktiekapital ville blive placeret i en bank til sikkerhed for, at  

 selskabets indre værdi efter fem år mindst var kurs 100. De resterende 36% af  

 kapitalen ville blive investeret i 100% eget og sambeskattet datterselskab,  

 der drev investeringsvirksomhed, ved at selskabet optog lån i lavt forrentet  

 valuta og placerede penge i højt forrentede valuta.
 Indtjeningen og forrentningen for investoren bestod alene i kursgevinsten  

 på aktierne.
 I reklamematerialet var det blandt andet anført »sikret mod  

 tab«, »en fuldstændig sikkerhed mod tab af egenkapitalen efter  

 fem år«, »sikker investering, nu også for private«, »en  

 af landets sikreste pengeanbringelser« og »ingen risiko for  

 efterbetaling eller tab«.
Forbrugerombudsmanden fandt, at nævnte udsagn kunne virke  

 vildledende, da et sådant projekt altid vil være forbundet med en vis  

 risiko, hvilket også fremgik af prospektmaterialet, hvor selskabets revisor  

 havde opstillet en række forudsætninger, som projektet byggede på.  

 Forudsætningerne var klare og tydelige og fortalte, at der måtte tages nogle  

 forbehold.
Forbrugerombudsmanden mente derfor, at det ville være i bedre  

 overensstemmelse med god markedsføringsskik, om udsagnene afdæmpedes.
I sin  

 bedømmelse lagde Forbrugerombudsmanden vægt på, at forbrugerne ofte bedømmer  

 en reklame ud fra det umiddelbare indtryk.
Senere på året udbød samme aktieselskab til tegning i endnu to investeringsselskaber.
Markedsføringsmaterialet var ændret efter  

 Forbrugerombudsmandens udtalelser. (J.nr.
FO 89-161 5-22) (* 1) Offentliggjort i Forbrugerstyrelsens juridiske årbog 1990, s. 47.
