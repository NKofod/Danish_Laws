F.1 Leverancer F.2 Erhvervelser - § 25 F.3 Indførsel - § 26 §§ 23, 25 og 26 Tidspunktet for momspligtens indtræden er afgørende for, til hvilken  

 momsperiode en given leverance mv. skal henføres og dermed i afgørelsen af  

 beskatnings- og fradragstidspunktet.
Tidspunktet for momspligtens indtræden  

 afhænger af, om der er tale om en leverancer (§ 23), erhvervelse (§ 25) eller  

 indførsel (§ 26).
F.1 Leverancer Tidspunktet for momspligtens indtræden for leverancer er beskrevet i  

 lovens § 23.
F.1.1 Leveringstidspunktet - § 23 Tidspunktet for momspligtens indtræden for leverancer er principielt  

 leveringstidspunktet, dvs. det tidspunkt leveringen finder sted.
Herved skal  

 forstås det tidspunkt, hvor erhververen har råderetten over leverancen.
F.1.2 Faktureringstidspunktet I praksis vil det ofte være vanskeligt at bestemme, hvornår leveringen har  

 fundet sted.
Hvis der i forbindelsen med leverancen er udstedt en faktura,  

 anses faktureringstidspunktet som leveringstidspunkt, hvis faktureringen sker  

 inden eller snarest efter leverancens afslutning.
Der er i loven ingen nærmere angivelse af, hvad der skal forstås med  

 "snarest efter". Hvad der herved skal forstås må bero på en konkret  

 vurdering.
I visse brancher udstedes der ikke altid i forbindelse med  

 leverancen en faktura.
Fastlæggelsen af beskatnings- og fradragstidspunktet  

 må her ske på grundlag afregningsbilag el.lign., der kan træde i stedet for  

 en faktura.
Tidspunktet for levering af ydelse og beskatning af ejendomsmæglersalær  

 anses at være det tidspunkt, hvor der fra såvel sælgers som købers side er  

 underskrevet en ubetinget slutseddel.
Datoen for slutsedlens underskrivelse  

 er afgørende for, i hvilken periode salæret skal medregnes til den  

 momspligtige omsætning.
Ejendomsmæglere, som udsteder faktura, kan anse  

 faktureringstidspunktet som leveringstidspunktet, hvis faktureringen sker  

 inden eller snarest efter leverancens afslutning, dvs. slutsedlens  

 underskrivelse.
Løbende leverancer Virksomheder, som opkræver abonnementsafgift o.l. for leverancer af varer  

 og momspligtige ydelser eller opkræver lejebeløb for udlejning af varer,  

 lejligheder etc., foretager ofte samlet udsendelse af et antal girokort, der  

 kan være vedlagt en særlig opgørelse, der efter form og indhold er udformet  

 som en faktura.
Virksomhederne skal medregne hele det opkrævede beløb til den  

 momspligtige omsætning i den momsperiode, hvori den samlede udsendelse af  

 giroindbetalingskortene finder sted.
En fravigelse fra hovedreglen kan tillades, hvis giroblankettens  

 kvitteringsdel eller opgørelsen indeholder oplysning om, at momsen af den  

 enkelte rate først kan medregnes til modtagerens købsmoms ved  

 forfaldstidspunktet, sidste rettidige indbetalingsdag eller anden tilsvarende  

 tidsangivelse.
Afsendervirksomheden kan i disse tilfælde vente med at  

 medregne ratebeløbet til den momspligtige omsætning indtil dette tidspunkt.  

 Det er dog en forudsætning, at der sker en samlet udsendelse af et antal  

 girokort til brug for den senere ratevise indbetaling, se også Dep.372.
Betalingsstandsning I tilfælde, hvor en registreret virksomhed går i betalingsstandsning, skal  

 leverancer indtil betalingsstandsningsdagen medregnes til den momspligtige  

 omsætning for tiden indtil betalingsstandsningsdagen.
For igangværende  

 byggearbejder o.lign., som ikke fuldt ud er faktureret til modtageren, skal  

 der med betalingsstandsningsdagen som skæringstidspunkt ske særskilt  

 fakturering af værdien af den resterende del af det udførte arbejde.  

 Opgørelsen af denne værdi baseres på en faktisk opgørelse pr.  

 betalingsstandsningsdagen, dvs. stadeværdi med fradrag af allerede  

 fakturerede og/eller modtagne acontobeløb, eventuelt beregnet i forhold til  

 den entreprisesum, der er aftalt for de pågældende leverancer.
Det kan være, at et bo selv forestår færdiggørelsen af et igangværende  

 arbejde, men undlader at foretage den nævnte opgørelse pr.  

 betalingsstandsningstidspunktet.
Sådanne arbejder faktureres som svarende til  

 forskellen mellem de af den afmeldte virksomhed før betalingsstandsningen  

 fakturerede beløb (acontobetalinger) og den aftalte entreprisesum, inkl.  

 eventuelle reguleringer.
I sådanne tilfælde skal leverancerne som helhed (det  

 af boet fakturerede beløb) henføres til boets momsregnskab og medregnes til  

 boets momspligtige omsætning på faktureringstidspunktet.
F.1.3 Forudbetaling I tilfælde, hvor leverandøren modtager en hel eller delvis betaling for  

 leverancen inden leveringen finder sted eller faktura er udstedt er  

 betalingstidspunktet leveringstidspunktet.
Reglen finder anvendelse i  

 afgørelsen af beskatningstidspunktet for leverandøren, som skal afregne moms  

 af den modtagne forudbetaling på betalingstidspunktet.
Beløb, som deponeres hos ejendomsmæglere mv. til sikkerhed for salær og  

 omkostninger, betragtes som en forudbetaling for momspligtige  

 ejendomsmæglerydelser, idet køberen betaler beløbet på sælgerens vegne.  

 Beløbet skal principielt fuldt ud medregnes i den momspligtige omsætning for  

 den momsperiode, hvori deponeringen har fundet sted.
Der skal alene beregnes  

 moms af den del af deponeringsbeløbet, som kan anses som forudbetalt.
Der skal principielt svares moms af modtagne forudbetalinger, når  

 betalingen modtages.
Det kan dog tillades, at moms af sådanne forudbetalinger  

 først skal svares i den momsperiode, hvori de enkelte leverancer finder sted.
 Olieselskabers private kunder har mulighed for at indbetale et forud  

 aftalt månedligt beløb på en såkaldt oliekonto til dækning af olieleverancer.  

 Der skal betales moms af betalinger, som helt eller delvis modtages inden  

 leverancens afslutning.
Indskud Registrerede virksomheder, der modtager indskud fra kunder som  

 forudbetaling for vareleverancer, og indskud kan ikke anses som afdrag på lån  

 eller foretaget i opsparingsøjemed, skal svare moms af dette indskud i den  

 periode, betalingen finder sted.
 Hvorvidt et indskud faktisk er en forudbetaling eller udgør et låne- eller  

 opsparingsforhold skal afgøres ved f.eks. at vurdere om der er oprettet  

 lånedokumenter, forrentningsbetingelser mv., om indskud ledsages med en  

 efterfølgende vareleverance mv..
F.1.4 Kommissionshandel For varer, der leveres i kommission eller konsignation, er  

 leveringstidspunktet enten det tidspunkt, hvor leveringen finder sted, eller  

 det tidspunkt, hvor afregningen med kommissionæren eller konsignataren finder  

 sted.
I det sidstnævnte tilfælde må faktura først udstedes ved leveringen.
F.1.5 Undtagelse for visse varer - § 24 En undtagelse fra hovedreglen i lovens § 23 gælder for levering af varer,  

 der er omfattet af lovens § 34, stk. 1, nr. 1-4. Det drejer sig om levering  

 af følgende varer, som er fritaget for moms:
-Levering af varer, der af virksomheden eller af erhververen eller for  

 disses regning forsendes eller transporteres til et andet EU-land, når  

 erhververen er registreret for merværdiafgift i et andet EU-land.
Fritagelsen  

 omfatter dog ikke levering af varer, der afgiftsberigtiges efter reglerne i  

 kapitel 17.
 -Levering af nye transportmidler, der af sælgeren eller af erhververen  

 eller for disses regning forsendes eller transporteres til erhververen i et  

 andet EU-land.
-Levering af punktafgiftspligtige varer, der af virksomheden eller af  

 erhververen eller for disses regning forsendes eller transporteres til et  

 andet EU-land, når der skal betales punktafgift af varen i modtagerlandet og  

 forsendelsen sker i overensstemmelse med reglerne for handel med  

 punktafgiftspligtige varer.
Ved punktafgiftspligtige varer forstås de varer,  

 der er omfattet af EU's fælles regler om punktafgiftspligtige varer.  

 Fritagelsen omfatter dog ikke levering af varer, der afgiftsberigtiges efter  

 reglerne i kapitel 17.
-Overførsel af varer i overensstemmelse med EU's regler herom til brug for  

 virksomheden i et andet EU-land.
Fritagelsen omfatter dog ikke levering af  

 varer, der afgiftsberigtiges efter reglerne i kapitel 17.
 De nævnte leverancer udgør en momspligtig erhvervelse i et andet EU-land.  

 Leveringstidspunktet for disse leverancer er først den 15. i den måned, der  

 følger efter den måned, i hvilken leveringen finder sted.
Undtagelsen gælder kun, hvis fakturaen ikke er udstedt i perioden mellem  

 leveringen og den 15. i leveringsmåneden.
Er fakturaen udstedt inden denne  

 dato, anses faktureringstidspunktet som leveringstidspunktet.
 Bestemmelsen skal ses i sammenhæng med momspligtens indtræden for  

 erhvervelser i de øvrige EU-lande.
F.2 Erhvervelser - § 25 For erhvervelser fra andre EU-lande indtræder momspligten på det tidspunkt  

 varen erhverves.
Erhvervelsestidspunktet er den 15. i den måned, der følger  

 efter den måned i hvilken leveringen finder sted.
Udstedes en faktura efter  

 leveringen, men inden denne dato, er faktureringstidspunktet  

 erhvervelsestidspunktet.
 Erhvervelsestidspunktet er sammenfaldende med leveringstidspunktet for  

 leverancer af varer til momsregistrerede købere i andre EU-lande og sikrer,  

 at en bestemt leverance og den modsvarende erhvervelse henføres til samme  

 kvartal i begge EU-lande, som er involveret i handelen.
Ligesom for leverancer gælder en udskydelse af leveringstidspunktet ikke,  

 når fakturaen er udstedt inden den 15. i måneden efter den måned, i hvilken  

 leveringen finder sted.
Er fakturaen udstedt anses faktureringstidspunktet  

 som leveringstidspunkt.
F.3 Indførsel - § 26 Tidspunktet for momspligtens indtræden ved indførsel af varer fra steder  

 uden for EU afgøres efter toldlovens bestemmelser, således at momspligten  

 sædvanligvis indtræder på tidspunktet for varernes indførsel, dvs.  

 fortoldningstidspunktet.
Ved indførslen kan varerne imidlertid være omfattet af en ordning  

 vedrørende fællesskabsforsendelse, aktiv forædling og midlertidig indførsel  

 mv., hvor der i den forbindelse indrømmes fuldstændig toldfritagelse, eller  

 varerne oplægges i Københavns Frihavn, på frilager eller toldoplag med  

 tilladelse til afgiftsfri oplægning.
Momspligten indtræder da først, når  

 varerne ophører med at være omfattet af nævnte ordninger, dvs. når varernes  

 henførsel under den pågældende ordning ophører.
