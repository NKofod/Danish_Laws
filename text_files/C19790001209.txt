(Til stiftsøvrighederne) For offentlig fremførelse af musikalske værker, der er beskyttet i henhold  

 til lov om ophavsretten til litterære og kunstneriske værker  

 (lovbekendtgørelse nr. 130 af 15. april 1975) tilkommer der komponisten og -  

 i 50 år efter hans død - hans arvinger vederlag.
Dette gælder dog ikke for så  

 vidt angår musikværker, der fremføres ved gudstjenester, men derimod for  

 musik, der fremføres i kirker ved andre lejligheder, f. eks. ved  

 kirkekoncerter og lignende.
Vederlaget erlægges i form af en afgift til KODA  

 (Selskabet til forvaltning af internationale komponistrettigheder i Danmark),  

 der varetager komponisternes interesser.
Efter at der i en årrække har bestået den ordning, at KODA undlader at  

 opkræve afgifter for fremførelse af beskyttet musik i kirkerne mod at  

 oppebære et fast årligt beløb fra kirkeministeriet, har ministeriet fra KODA  

 modtaget meddelelse om, at det hidtil ydede beløb ikke længere er  

 tilstrækkeligt, men at et betydeligt forøget beløb vil være nødvendigt for at  

 skaffe dækning for afregning med rettighedsindehaverne,  

 administrationsomkostninger og den KODA påhvilende afgift til den kulturelle  

 fond.
Da et beløb af den af KODA ønskede størrelsesorden ikke har kunnet  

 tilvejebringes inden for kirkeministeriets budgetteringsramme, er den  

 hidtidige ordning ophørt pr. 30 juni 1978.
Det påhviler herefter kirkerne at udrede afgift til KODA i alle tilfælde,  

 hvor der siden 1. juli 1978 er eller fremtidig bliver fremført beskyttede  

 musikværker i kirkerne ved kirkekoncerter og lignende.
Afgifter til KODA  

 afholdes lige som andre udgifter i forbindelse med kirkekoncerter og lignende  

 af det på kirkekassens overslag opførte rådighedsbeløb.
Man henviser iøvrigt  

 til omstående, af KODA udfærdigede vejledning.
 Nærværende cirkulære bedes sendt til provstiudvalg, menighedsråd og  

 organister i stiftet.
