Betænkning afgivet af Europaudvalget den 12. december 2014 Betænkning over Forslag til folketingsbeslutning om ordningen for Den Europæiske Unions egne indtægter [af finansministeren (Bjarne Corydon)]:
1. Udvalgsarbejdet Beslutningsforslaget blev fremsat den 12. november 2014 og var til 1. behandling den 21. november 2014. Beslutningsforslaget blev efter 1. behandling henvist til behandling i Europaudvalget.
Møder Udvalget har behandlet beslutningsforslaget i 1 møde.
Spørgsmål Udvalget har stillet 1 spørgsmål til finansministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (udvalget med undtagelse af DF og EL) indstiller beslutningsforslaget til vedtagelse uændret.
 Et mindretal i udvalget (DF og EL) indstiller beslutningsforslaget til forkastelse.
Dansk Folkepartis medlemmer af udvalget bemærker, at det, finansministeren bad om mandat til i Europaudvalget den 2. november 2012, bl.a. handlede om, at finansministeren ville kæmpe for, at Danmark skulle have rabat og betale 1 mia. kr. mindre i kontingent.
Samtidig ville finansministeren kæmpe for, at EU på samme måde som medlemslandene skulle være tilbageholdende, hvorfor EUs budget skulle være mindre.
Ifølge DF er kutymen desværre, at finansministeren siger tilbageholdenhed, når det gælder Kommissionens budgetforslag, samtidig med at Europa-Parlamentet vil have flere penge.
DF venter derfor stadig på at se, at EUs budget bliver mindre.
Dagsordenen for mødet i Europaudvalget fredag den 2. november 2012 illustrerer ganske glimrende, hvad det er, DF mener.
Samme dag forelagde finansministeren en sag, hvor budgettet for 2012 blev øget med en udgiftsstigning for Danmarks vedkommende på 1,3 mia. kr. i forhold til budgettet.
Enhedslistens medlemmer af udvalget bemærker, at Danmark ifølge beslutningsforslaget skal fortsætte kontingentbetalingen til EU.
EL er grundlæggende imod EU, fordi EU og dets traktatlige grundlag sætter kapitalens interesser i højsædet og betyder en afvikling af demokratiet.
Hvis EL overhovedet skulle overveje at støtte et sådant forslag, skulle der være tale om et kraftigt barberet budget, der bl.a. afviklede landbrugsstøtten, lugede ud i en række andre tilskudsordninger og skar ned på bureaukratiet.
Herudover er det uacceptabelt, at beslutningsforslaget ikke ændrer på den nuværende situation, hvor Danmarks nettobidrag til EU er ca. 9 mia. kr.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Thomas Jensen (S) Bjarne Laustsen (S) Jeppe Bruus (S) Jens Joel (S) Morten Bødskov (S) nfmd.
Trine Bramsen (S) Jacob Lund (S) Helge Vagn Jacobsen (RV) Nadeem Farooq (RV) Zenia Stampe (RV) Holger K.
Nielsen (SF) Lisbeth Bech Poulsen (SF) Nikolaj Villumsen (EL) Finn Sørensen (EL) Per Clausen (EL) Erling Bonnesen (V) Claus Hjort Frederiksen (V) Esben Lunde Larsen (V) Eva Kjer Hansen (V) fmd.
Jan E.
Jørgensen (V) Jakob Ellemann-Jensen (V) Sophie Løhde (V) Pia Adelsteen (DF) Mikkel Dencker (DF) René Christensen (DF) Christian Langballe (DF) Mette Bock (LA) Per Stig Møller (KF) Lars Barfoed (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende B 24 Bilagsnr.
