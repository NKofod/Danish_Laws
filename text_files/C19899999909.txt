I medfør af § 58, stk. 1 i lov om tjenestemænd i staten, folkeskolen og folkekirken, jf. lovbekendtgørelse nr. 671 af 2. oktober 1986, fastsættes:
Omfang § 1.  Bestemmelserne i denne kundgørelse er gældende  

 for tjenestemænd, tjenestemandslignende ansatte og overenskomstansatte under  

 Forsvarsministeriets område i den udstrækning, der ikke i de enkelte aftaler,  

 overenskomster m.v. måtte være fastsat andre bestemmelser.
 Stk. 2.  Tjenestefrihed i forbindelse med  

 organisationsarbejde, ombud m.v. reguleres ved særlige bestemmelser.
Tjenestefrihed uden løn § 2.  Forsvarschefen, Hjemmeværnsledelsen,  

 Generalauditøren, Chefen for Forsvarets Efterretningstjeneste samt  

 direktørerne for Forsvarets Bygningstjeneste, Forsvarets Oplysnings- og  

 Velfærdstjeneste, Farvandsvæsenet og Statens Konfektion bemyndiges til at  

 meddele tjenestefrihed uden løn i en på forhånd fastlagt periode af mindst  

 een måneds varighed og op til sammenlagt 3 år til personel, for hvem de  

 nævnte myndigheder er personelforvaltende, som følger:
Generelle bestemmelser § 3.  Ansøgninger om tjenestefrihed uden løn udover  

 sammenlagt 3 år eller ansøgninger fra andet personel end det i § 2 nævnte  

 fremsendes til Forsvarsministeriet.
 § 4.  Ansøgninger om tjenestefrihed uden løn  

 fremsendes ad kommandovejen og skal normalt foreligge senest 3 måneder før  

 det tidspunkt, hvorfra tjenestefriheden ønskes.
 § 5.  Meddelelse af tjenestefrihed uden løn sker på  

 grundlag af et konkret vurderet skøn i det enkelte tilfælde, i hvilket der  

 indgår en afvejning af på den ene side hensynet til de formål ansøgeren  

 angiver at ville forfølge under tjenestefrihedsperioden og denne periodes  

 længde sammenholdt med på den anden side hensynet til, om tjenestens tarv  

 tillader bevilling af tjenestefrihed af en bestemt længere periode.
 § 6.  Det er en forudsætning for imødekommelse af  

 ansøgninger om tjenestefrihed uden løn, at der ikke påhviler ansøgeren  

 tjenestepligt eller tjenstlig gæld.
Ikrafttræden § 7.  Cirkulæret har virkning fra den 1. oktober 1989.
 § 8.  Kundgørelse for Forsvaret B.20-1970 ophæves.
 P.M.V.
 E.B.
