I henhold til bestemmelsen i § 6 i aftale om løn- og ansættelsesvilkår for  

 stillinger som graver skal den ved aftalens §§ 3-5 fastsatte løn nedsættes i  

 forhold til graverens beskæftigelsesgrad, såfremt graveren ikke kan anses for  

 heltidsbeskæftiget.
Lønkvoten fastsættes til et med 5 deleligt tal Kapitel 1.
 Lønkvotens beregning.
 1. Almindelig ren- og vedligeholdelse af kirkegården, dens indhegning,  

 kapel- og redskabshus samt vedligeholdelse og klipning af gravstedshække.
Forpligtelse for graveren til at klippe samtlige gravstedshække er  

 forudsat i beregningen.
Endvidere er det forudsat, at de efter kirkegårdens  

 størrelse og indretning hensigtsmæssige redskaber og maskiner stilles til  

 rådighed for graveren.
Ukrudtbekæmpende kemiske midler må ikke anvendes på kirkekegårdsdige og  

 digefod.
På kirkegården iøvrigt må ikke anvendes ukrudtbekæmpende kemiske  

 midler, som oplagres i jorden.
Udsendelse af nærmere vejledning om anvendelse  

 af kemiske midler på kirkegårdene vil blive overvejet.
 Beregningen af årligt timetal til disse arbejdsopgaver sker på grundlag af  

 oplysning om:
a.
Kirkegårdsarealet i m2 (i nedennævnte beregningsformler kaldet A).
b.
Antallet af »ibrugtagne« gravpladser (i beregningsformlerne  

 kaldet B). Antallet opgøres ved en sammentælling af gravpladserne ( kiste  

  

 pladserne) i de fuldtud indhegnede gravsteder.
Kistepladser i sløjfede og  

 hjemfaldne samt ikke-ibrugtagne gravsteder medregnes altså under forudsætning  

 af, at gravstederne henligger med ryghæk, forhæk og sidehække.
c.
De løvfældende gravstedshække i procent af samtlige gravstedshække på  

 kirkegården (i beregningsformlerne betegnet som C).
 1. Såfremt B (»ibrugtagne« gravpladser) x 10  

 overstiger eller er lig med kirkegårdsarealet (A) beregnes det årlige  

 arbejdstimetal efter følgende formler:
II.
Ren- og vedligeholdelse af andre arealer end kirkegården, omfattende  

 f.eks. parkeringsplads, fortove, adgangsarealer til præstegårdens kontor og  

 konfirmandstue, præstegårdsplæne og arealer erhvervet til udvidelse af  

 kirkegården.
 Det årlige arbejdstimetal beregnes som arealernes samlede størrelse i m2  

 multipliceret med 0,05 - dog højst til 200 timer årlig.
 Såfremt arealerne tilsammen udgør mere end 5714 m2, beregnes det årlige  

 arbejdstimetal ved multiplication af arealet i m2 med 0,035 (uden  

 maksimering).
For at et areal kan indgå i denne beregning er det en forudsætning, at  

 graverens forpligtelse vedrørende arealet giver sig udtryk i en løbende ren-  

 og vedligeholdelse og ikke er begrænset til en enkelt arbejdsopgave.
Som  

 eksempel på arealer, der ikke medtages i beregningen, kan nævnes arealer, der  

 er tilplantet med træer og buske, og med hensyn til hvilke graveren kun har  

 forpligtelse til en vis beskæring, fjernelse af nedfaldende grene, udgåede  

 træer m.v.
 For sådanne arealer fastsættes skønsmæssigt et rimeligt årligt  

 arbejdstimetal mellem 10 og 40 timer.
 Tilsvarende gælder forpligtelser for graveren med hensyn til beskæring af  

 træer og buske i præstegårdshaven og klipning af hæk omkring haven.
III.
Renholdelse af gravsteder, vedligeholdelse af beplantning herpå,  

 udplantning af sommerblomster m.v., granpyntning, nyanlæg og omlægning af  

 gravsteder.
 Arbejdstimetallet beregnes således:
 1. Renholdelse af gravsteder, for hvis vedligeholdelse der er indbetalt  

 en sum een gang for alle (»legatgravsteder«) eller for hvis  

 renholdelse der årligt betales efter kirkens takstregulativ.
 2. Lønkvoten fastsættes bindende af kirkeministeriet for hver enkelt  

 graverstilling.
Såfremt kirkegården efter sit anlæg må anses for væsentligt mere  

 arbejdskrævende end sædvanligt for kirkegårde af samme størrelse, kan  

 ministeriet foretage en skønsmæssig forøgelse af det beregnede timetal efter  

 afsn.
I - VIII, forinden lønkvoten fastsættes efter foranstående skala.
 Der kan endvidere af ministeriet tillægges et arbejdstimetal for ganske  

 særlige forpligtelser (f.eks. kalkning af præstegård, kirke og malerarbejde)  

 og for forpligtelser, der vel ikke er ekstraordinære men usædvanligt  

 byrdefulde.
 Kapitel 2.
 Ændring af en fastsat lønkvota.
 1. Den for en graver fastsatte lønkvota skal ændres ved indtrædende  

 væsentlige ændringer i graverens arbejdsforpligtelser.
 Er ændringen i arbejdsforpligtelsen kun af midlertidig karakter (f.eks. et  

 reguleringsarbejde), foretages en midlertidig, tidsbegrænset kvotaændring for  

 den periode, inden for hvilken arbejdet er planlagt udført.
 Nedsættelse af en kvota kan kun ske med et varsel svarende til det i  

 ansættelsesforholdet gældende opsigelsesvarsel.
 2. Stiftsøvrighederne bemyndiges til på ministeriets vegne at foretage  

 nyfastsættelse af lønkvoter på grundlag af nyberegning efter retningslinierne  

 i kap. 1, afsnit I - VIII.
 I tilfælde, hvor kirkeministeriet ved fastsættelsen af lønkvoten har  

 forhøjet det beregnede arbejdstimetal skønsmæssigt efter en vurdering af  

 anlægsforhold m.v. jfr. kap.1, afsnit IX, pkt.2, bør spørgsmål om  

 kvotaændring forelægges ministeriet, der vil indhente en indstilling herom  

 fra graverudvalget under det stående lønudvalg af 14. januar 1971.
 Man anmoder stiftsøvrigheden om af egen drift at tage en gravers lønkvota  

 op til overvejelse i forbindelse med godkendelse af installation af  

 automatisk ringeanlæg i en kirke, kirkegårdsudvidelser m.v.
 Om foretagne kvotaændringer gives der af stiftsøvrigheden meddelelse til  

 Landsbygraverforeningen for Danmark og kirkeministeriet.
 En stiftsøvrigheds afgørelse om kvotaændring kan indbringes for  

 ministeriet af menighedsrådet og den faglige organisation.
 Kapitel 3.
 Klassificering og indplacering i lønramme.
A.
Klassificering.
Kirkeministeriet fastsætter til hvilken lønramme, hver enkelt  

 graverstilling skal henføres.
Endvidere fastsætter ministeriet de særlige  

 tillæg, der ydes udover lønrammelønnen.
B.
Omklassificering.
 Stiftsøvrighederne bemyndiges til at oprykke stillinger som graver til  

 lønramme 9 - 10 i tilfælde, hvor graveren efter stillingens klassificering i  

 lønramme 5 har gennemgået jordbrugets arbejdsmarkeduddannelser til og med  

 anlægsgartnerteknik, trin 1, eller jord- og plantekursus svarende til 360  

 timers teoretisk uddannelse og iøvrigt opfylder de i aftalen fastsatte  

 betingelser.
 Stiftsøvrighederne anmodes om ved nybesættelse af en graverstilling at  

 foretage eventuel fornøden justering af stillingens klassificering i  

 overensstemmelse med den nyansatte gravers uddannelsesmæssige  

 kvalifikationer.
 Som grundlag for oprykning af en graverstilling til lønramme 9 - 10 skal  

 der forelægges stiftsøvrigheden dokumentation for, at betingelserne herfor er  

 opfyldt.
 Rådighedstillæg fastsættes efter følgende retningslinier:
 Grundbeløb 2.670 kr. årlig: ydes i tilfælde, hvor graveren har sædvanlig  

 kirketjeneste, og ringningen er automatiseret.
 Grundbeløb 3.560 kr. årlig: ydes i tilfælde, hvor graveren har sædvanlig  

 kirketjeneste og foretager morgen- og aftenringningen manuelt.
 Grundbeløb 5.340 kr. årlig: ydes i tilfælde, hvor graveren har  

 kirketjeneste i to (eller flere) kirker, og iøvrigt i tilfælde, hvor omfanget  

 af graverens tjeneste uden for sædvanlige arbejdstider begrunder det.
Kvalifikationstillæg (administrationstillæg) efter aftalens § 5 fastsættes  

 til et grundbeløb på 2.000 kr. i alle tilfælde, hvor der ved regulativet er  

 pålagt graveren forpligtelser svarende til »Vejledning for  

 landsbygraveres regnskabsførelse«, pkt.
I, II eller III, smh. foran kap.  

 1, afsn.
VI.
Er der pålagt graveren administrative forpligtelser af mindre  

 omfang end forudsat i Vejledningens I, nedsættes kvalifikationstillægget  

 (administrationstillægget) til 1.000 kr. årlig.
 Stiftsøvrighederne anmodes om ved ændring af en gravers tjenestepligter at  

 foretage regulering af de særlige tillæg i overensstemmelse med foranstående.  

 Forhøjelse af rådighedstillæg til grundbeløb på 5.340 kr. årlig kan ske ved  

 stiftsøvrighedens afgørelse i tilfælde, hvor en gravers forpligtelser udvides  

 til at omfatte kirketjenesten i mere end een kirke, medens spørgsmål om  

 forhøjelse af rådighedstillægget til dette grundbeløb iøvrigt skal forelægges  

 ministeriet.
 Man anmoder stiftsøvrigheden om i forbindelse med godkendelse af  

 installation af automatiske ringeanlæg på egen foranledning at tage  

 spørgsmålet om regulering af rådighedstillægget op til behandling samtidig  

 med foretagelsen af ny kvotaberegning, jfr. kap. 2, pkt.2.
Rådighedstillæg og kvalifikationstillæg (administrationstillæg) udbetales  

 med et svarende til graverens lønkvota nedsat beløb.
Rådighedstillæg  

 dyrtidsreguleres og taktreguleres, medens kvalifikationstillæg alene  

 taktreguleres.
 Nedsættelse af fastsatte særlige tillæg kan kun ske med et varsel svarende  

 til graverens opsigelsesvarsel.
 Ved ændring af en graverstillings lønramme, rådighedstillæg eller  

 kvalifikationstillæg (administrationstillæg) gives der af stiftsøvrigheden  

 meddelelse til Landsbygraverforeningen for Danmark og kirkeministeriet.
 Stiftsøvrighedens afgørelser kan af vedkommende menighedsråd og af  

 graverforeningen indbringes for ministeriet.
C.
Indplacering i lønrammen.
 Stiftsøvrigheden fastsætter, efter hvilket løntrin i lønrammen graveren  

 skal aflønnes, og fra hvilket tidspunkt oprykning til højere løntrin skal  

 finde sted.
Ved overgang fra tidligere lønordning skal indplacering finde sted på det  

 løntrin, der - uden særlige tillæg (rådighedstillæg og administrationstillæg)  

 - er nærmest højere end graverens hidtidige indtægt ved kirken, dog højst på  

 slutløntrinet.
Indgår der i graverens indtægt ydelser fra private for  

 gravstedsvedligeholdelse m.v., medregnes disse i graverens hidtidige indtægt  

 ved kirken med nettobeløbet efter fornøden dokumentation.
Såfremt graveren hidtil har været udelukkende fastlønnet ved kirken med en  

 lønindtægt, der overstiger lønnen efter lønrammen med tillæg af de særlige  

 tillæg efter den fastsatte lønkvota, beregnes der af stiftsøvrigheden et  

 personligt tillæg til graveren til udligning af lønnedgangen.
Ansøgninger om  

 personlige tillæg i andre tilfælde forelægges ministeriet.
 Personlige tillæg nedsættes med alle senere lønstigninger bortset fra  

 stigninger i dyrtidstillæg.
Ved nyansættelser efter aftalens ikrafttræden indplaceres den nyansatte  

 graver på lønrammens begyndelsesløntrin.
Var graveren forinden ansættelsen  

 ansat i anden stilling i staten, folkeskolen eller folkekirken, og blev han i  

 denne stilling aflønnet efter lønrammesystemet, indplaceres han i  

 graverstillingens lønramme på samme løntrin, hvorefter han blev lønnet i sin  

 hidtidige stilling, såfremt denne stilling og graverstillingen er  

 klassificeret ens, og på nærmeste højere løntrin, såfremt graverstillingen er  

 højere klassificeret end den hidtidige stilling.
Hvis derimod den hidtidige  

 stilling er højere klassificeret end graverstillingen, indplaceres den  

 pågældende på det løntrin, han ville have opnået, dersom han på det  

 tidspunkt, han ansattes i sin hidtidige stilling, var blevet ansat i  

 graverstillingen.
 Spørgsmål om tillæggelse af forhøjet lønanciennitet i andre tilfælde, må  

 forelægges ministeriet.
D.
Lønberegning og lønregulering.
 Stiftsøvrigheden anmodes om at ville foranledige lønberegning for graveren  

 foretaget - dels ved hans indtræden i lønrammen dels ved senere  

 lønreguleringer og ændringer i forskudsskat m.v., således at samme  

 lønberegningsfunktion overtages for gravere som for andre  

 tjenestemandsansatte eller tjenestemandslignende lønnede personalegrupper i  

 folkekirken.
Lønnen udbetales af menighedsrådet månedsvis bagud.
For ansatte gravere,  

 der har modtaget løn månedsvis forud, kan denne ordning opretholdes under  

 forudsætning af, at der på stiftsøvrighedens løngrundblad for den pågældende  

 foretages notering herom.
Ved nyansættelse må sådanne særordninger bortfalde.
 Det påhviler menighedsrådene hurtigst muligt at give vedkommende  

 stiftsøvrighed underretning om alle forhold af betydning for lønberegningen.  

 Stiftsøvrigheden kan fastsætte nærmere bestemmelser herom - herunder  

 foreskrive, at oplysningerne skal gives på særlig blanket.
 Kapitel 4.
 Medhjælp for graveren.
I en del skrivelser om klassificering af graverstillinger anføres der af  

 ministeriet et vejledende medhjælpstimetal for graveren.
Dette tal er  

 fremkommet på grundlag af den i kapitel 1 beskrevne beregning af det  

 gennemsnitligt fornødne arbejdstimetal i kirken og på kirkegården efter de  

 foreliggende oplysninger.
Medhjælpstimetallet inkluderer ikke medhjælp ved  

 kistebegravelser, jfr. kap. 1, afsn.
IV, eller vikar under graverens ferie,  

 sygdom m.v., medmindre fast vikarordning er etableret.
 I forbindelse med graverens overgang til nyordningen må der i tilfælde,  

 hvor medhjælp er fornøden for graveren i den daglige drift, ved forhandling  

 mellem menighedsrådet og graveren fastsættes dels en ramme for de  

 medhjælpstimer, der må anvendes, dels retningslinier for, hvorledes graveren  

 skal forholde sig i forbindelse med anvendelse af medhjælp.
 Den således fastsatte ramme for antallet af medhjælpstimer skal godkendes  

 af provstiudvalget, for så vidt det fornødne beløb til imødegåelse af  

 lønudgiften ikke er optaget på det godkendte overslag for kirken.
Medhjælp antages af menighedsrådet.
Graveren kan dog bemyndiges til på  

 kirkens vegne at antage medhjælp.
Medhjælp, som graveren har benyttet under  

 sin private virksomhed på kirkegården, bør i almindelighed overtages af  

 kirken.
 Som antaget af kirken skal medhjælpen være omfattet af den lovpligtige  

 forsikring for arbejdsskader, som af menighedsrådet er tegnet for de ansatte  

 ved kirken.
 Medhjælp aflønnes efter den lønskala, der er optaget blandt de af  

 ministeriet udsendte lønskalaer for kirkefunktionærer.
Som grundlag for udbetaling af løn til en medhjælper for graveren skal der  

 i alle tilfælde foreligge en af medhjælperen udarbejdet timeseddel, der er  

 attesteret af graveren.
Undtagelse herfra kan kun gøres i tilfælde, hvor  

 medhjælperen ansættes med et bestemt ugentligt timetal for en længere  

 periode.
 De af graveren attesterede timesedler skal medfølge kirkekassens regnskab  

 ved indsendelsen til provstiudvalget til revision.
 Nærværende cirkulære bedes bekendtgjort for provstiudvalgene og  

 menighedsråd, under hvilke der er ansat graver.
 Kirkeministeriet, den 18. marts 1981.
 P.M.V.
 E.B.
K.Bagger (* 1) For oprykning til højere lønramme jfr. 1. afsnit i punkt B.
Omklassificering. i Kapitel 3. kræves nu, at graveren bl.a. har gennemgået  

 jordbrugets arbejdsmarkedsuddannelser eller jord og plantekursus svarende til  

 400 timers teoretisk uddannelse.
Vedrørende ændringer i graverstillingers  

 klassificering, lønrammeforløb m.v. henvises til kirkeministeriets cirkulære  

 af 14. december 1981 og cirkulære af 19. juni 1987 om ændring af visse  

 kirkefunktionærers lønninger.
(* 2) Sammenhold afsn.
VI, hvor dette tal lægges til grund ved beregning  

 af timetal for administration.
