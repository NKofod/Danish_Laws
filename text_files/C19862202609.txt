(Til alle amtsråd og  

 kommunalbestyrelser) I medfør af § 39 i lov nr. 291 af 18. juni 1969 om tjenestemænd i staten,  

 folkeskolen og folkekirken fastsættes følgende bestemmelser om, i hvilket  

 omfang deltagelse i videre uddannelse kan indgå i det pligtige timetal for  

 lærere i folkeskolen:
 § 1. Deltager lærere, herunder lærere ansat ved den vidtgående  

 specialundervisning, i videre uddannelse tilrettelagt efter § 21 i lov om  

 uddannelse af lærere til folkeskolen,, jfr. lovbekendtgørelse nr. 334 af 4.  

 juli 1985, eller på kurser, arrangeret af en eller flere primærkommuner eller  

 amtskommuner m.fl., kan de stedlige skolemyndigheder bestemme, at deltagelse  

 i videre uddannelse indgår i lærernes pligtige timetal, når kurset har en  

 varighed af 40 timer eller derover.
 Stk. 2. For hver kursustime, der ligger uden for den enkelte lærers  

 skemalagte undervisningstid, ydes der en timereduktion på 1. Ved opgørelsen  

 af antallet af reduktionstimer for deltagelse i et eller flere kursus  

 fratrækkes dog forlods i alt 10 timer.
 Stk. 3. Det samlede reduktionstimetal divideres med 40, og det således  

 beregnede timetal indregnes i tjenestemandens pligtige ugentlige løntimetal.
 Stk. 4. Timereduktioner, der ikke har kunnet indregnes i det pligtige  

 ugentlige timetal i forbindelse med planlægningen af det kommende skoleår,  

 opgøres efter reglerne for midlertidige timer.
 § 2. Cirkulæret har virkning fra den 1. august 1987.
 Undervisningsministeriet, den 17. marts  

 1986.
 P.m.v.
 e.b.
