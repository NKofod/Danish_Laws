Landsskatteretskendelse Underskudsfremførsel ved akkord - princip for begrænsning Reference:
SL § 6 LL § 15, stk. 2 A ApS klagede for indkomståret 1996 over, at de  

 stedlige skattemyndigheder ikke havde godkendt underskudsfremførsel,  

 2.859.220 kr.
 Det fremgik af sagens oplysninger, at klageren  

 beskæftigede sig med investeringer i udenlandske  

 værdipapirer.
 Der var i selskabet ingen ansatte, og ledelsen modtog ikke  

 vederlag.
 Selskabet var 100 % ejet datterselskab og således i  

 koncernforhold.
Selskabet havde i følge regnskabet for  

 indkomståret 1996 (skatteåret 97/98) et bruttoresultat på  

 finansiering på 11.158.180 kr.
Overskud før ekstraordinære  

 indtægter var opgjort til 11.078.470 kr.
Af ekstraordinære  

 indtægter var i regnskabet medtaget 1.548.028 kr. vedrørende  

 eftergivelse af gæld hidrørende fra tilgodehavende, som  

 selskabets direktør havde overtaget fra anden kreditor.
Resultatet  

 efter ekstraordinære poster var således opgjort til 12.626.998  

 kr.
Der var i regnskabet ikke beregnet skat.
 Det fremgik yderligere af regnskabet, at der pr. 1. januar  

 1996 var et fremførbart underskud på 15.354.725 kr.  

 Egenkapitalen i selskabet havde således udgjort ÷15.274.725 kr. primo  

 indkomståret 1996.
I balancen var som aktiv medtaget en likvid beholdning  

 på 63.578.750 kr. samt tilgodehavender for i alt 2.095.516 kr.
Som  

 passiver var medtaget et udlandslån på 65.151.750 samt anden  

 gæld på 351.243 kr.
Gælden var anført som  

 kortfristet.
 Det var i en note bemærket, at den likvide  

 beholdning lå til sikkerhed for udlandslånet, som var garanteret  

 igennem X Bank.
 Der blev for indkomståret 1996 overført et  

 overskud på 46.273 kr. til indkomståret 1997. Egenkapitalen  

 ultimo indkomståret 1996 udgjorde herefter 171.273 kr., hvoraf  

 anpartskapitalen udgjorde 125.000 kr.
 Efter aftale af den 20. december 1996 akkorderede  

 kreditorer med samlede fordringer på 4.322.028 kr. deres  

 tilgodehavender som led i selskabets reetablering af kapitalen.
Det var i regnskabet vedrørende den indgåede  

 akkordordning oplyst, at en bankkreditor,  X Bank, havde overdraget sit  

 tilgodehavende til en direktør hos klageren, som herefter den 20.  

 december 1996 havde eftergivet beløbet på 1.548.028 kr. som led  

 i reetableringen af selskabskapitalen.
Beløbet var ført som en  

 ekstraordinær indtægt og var tilbageført ved  

 opgørelsen af den skattepligtige indkomst.
Fordringen var efter det  

 oplyste erhvervet for 682.137 kr.
 Yderligere var et konvertibelt obligationslån  

 på 2.774.000 kr til moderselskabet blevet eftergivet pr. samme dato og  

 af samme årsag.
Anpartskapitalen var, ligeledes pr. den 20. december 1996,  

 forhøjet med 45.000 kr. ved kontant indskud til udnyttelse af  

 tegningsretter for eksisterende anpartshavere.
Anpartskapitalen var herefter  

 anført til 125.000 kr., jfr. ovenfor for så vidt angik  

 egenkapitalen.
 Klageren havde senere efter det i regnskabet oplyste  

 afviklet alle aktiviteter, således at driften var ophørt den 16.  

 januar 1997. Der var ikke oplyst yderligere omkring nye aktiviteter, idet det  

 fremgik af regnskabet, at sådanne ikke var planlagt.
Resultatet for indkomståret 1997 udviste et  

 underskud på 90.000 kr. efter realisation af de finansielle  

 arrangementer.
Der var ikke fremlagt regnskab for indkomståret  

 1997.
Klageren havde i regnskabet modregnet underskud fra  

 indkomståret 1993 med 5.213.284 kr. og anført, at det resterende  

 underskud bortfaldt som følge af akkorden med hovedkreditor.
Der var  

 således ikke beregnet skat i regnskabsåret.
 Skatteankenævnet havde i sagsfremstillingen opgjort  

 klagerens fremførselsberettigede skattemæssige underskud pr. 1.  

 januar 1996 således:
Indkomståret 1993 (skatteåret 1994/1995) 5.860.723 kr.
Indkomståret 1995 (skatteåret 1996/1997) 638.388 kr.
I alt underskud til fremførsel 6.499.111 kr.
 Det bemærkedes, at selskabets repræsentant  

 havde anerkendt de af ankenævnet benyttede tal.
 Klagerens indkomst var i indkomståret 1996 godkendt  

 som selvangivet.
 De stedlige skattemyndigheder havde imidlertid ikke  

 godkendt den foretagne underskudsfremførsel, idet skattemyndighederne  

 bl.a. havde anført, at denne var begrænset af reglerne i  

 ligningslovens § 15, stk 2, samt kursgevinstlovens bestemmelser  

 vedrørende gældseftergivelse i koncernforhold.
Vedrørende eftergivelse af gæld i form af  

 konvertibelt obligationslån til moderselskabet, 2.774.000 kr., havde  

 skattemyndighederne bl.a. anført, at situationen svarede til den i  

 cirkulære nr. 26 af den 5. februar 1996 beskrevne om handel med  

 underskudsselskaber.
Fordringen var som ovenfor anført erhvervet for  

 682.137 kr.
 Således havde kreditor, moderselskabet, erhvervet en  

 fordring, der ved eftergivelsen gav et tab svarende til anskaffelsessummen.  

 Dette tab kunne efter reglerne i den dagældende  

 kursgevinstbeskatningslovens § 6 B ikke fradrages, hvorfor  

 nedsættelsesbeløbet skulle reduceres med 682.137 kr., jf.  

 bestemmelsen i ligningslovens § 15, stk. 2. Underskudsbegrænsningen  

 kunne herefter opgøres til 2.091.863 kr.
 Vedrørende gældseftergivelsen fra  

 direktøren havde skattemyndighederne bl.a. anført, at der  

 skulle ske underskudsbegrænsning efter reglerne i ligningslovens 15,  

 stk. 2 og 3, idet der sammen med eftergivelse af gæld i form af  

 konvertibelt obligationslån var tale om en frivillig akkord  

 gældende for selskabets samlede, usikrede gæld.
 De stedlige skattemyndigheder havde således  

 konkluderet, at selskabets fremførselsberettigede underskud skulle  

 nedsættes med henholdsvis 1.548.028 kr. og 2.091.863 kr., eller i alt  

 3.639.891 kr.
 Myndighedernes opgørelse så således  

 ud:
Indkomståret 1993 (skatteåret 1994/1995) 5.860.723 kr.
Indkomståret 1995 (skatteåret 1996/1997) 638.388 kr.
I alt underskud til fremførsel 6.499.111 kr.
Heri modregnes eftergivelsen fra hovedkreditor Gældseftergivelse direktør 1.548.028 kr.
Gældseftergivelse moderselskab 2.091.863 kr.
 3.639.891 kr.
Underskud til fremførsel herefter 2.859.220 kr.
Skattepligtig indkomst indkomståret 1996 5.213.284 kr.
Ansat skattepligtig indkomst 2.354.064 kr.
 Klagerens repræsentant havde til dette bl.a.  

 anført, at det fremførbare underskud først blev nedsat  

 efter ligningslovens § 15, stk. 1 og 2, når underskuddet var udnyttet i  

 skattepligtig indkomst i akkordåret.
Repræsentanten havde desuden anført, at en  

 nægtelse af modregning i akkordårets overskud på driften  

 ville være en fortolkning, der gik ud over lovens formulering.
Samtidig  

 havde repræsentanten bemærket, at en sådan fortolkning  

 kunne give anledning til spekulation, idet parterne da tidsmæssigt  

 kunne placere akkorden efter de regnskabs- og skattemæssige forhold.  

 Endelig havde repræsentanten anført, at selskabet ved denne  

 fortolkning ville gå konkurs eller måtte akkordere hele  

 skattekravet.
Landsskatteretten bemærkede, at en skattepligtig,  

 når den for et indkomstår opgjorte skattepligtige indkomst  

 udviste underskud, kunne fradrage dette i den skattepligtige indkomst for de  

 nærmest efterfølgende fem indkomstår.
Inden for denne  

 periode kunne fradraget dog kun overføres til et senere  

 indkomstår, såfremt det ikke kunne rummes i et tidligere  

 års skattepligtige indkomst, jf. ligningslovens § 15, stk, 1.
En skattepligtig, der i et indkomstår opnåede  

 tvangsakkord, skulle nedsætte uudnyttede, fradragsberettigede underskud  

 og dernæst uudnyttede, fradragsberettigede tab fra det  

 pågældende og tidligere indkomstår med det beløb,  

 hvormed gælden var nedsat.
Nedsættelsesbeløbet  

 formindskedes med den del af skyldnerens indkomst, der hidrørte fra  

 hans frigørelse for gældsforpligtelser.
Hvis underskud fra flere  

 indkomstår skulle nedsættes efter foranstående, nedsattes  

 underskud fra et tidligere år før underskud fra et senere  

 år, jfr. ligningslovens § 15, stk. 2.
 Ovenstående fandt tilsvarende anvendelse på  

 aftaler om en samlet ordning imellem en skyldner og dennes kreditorer om  

 bortfald eller nedsættelse af skyldnerens gæld (frivillig  

 akkord), jfr. ligningslovens § 15, stk. 3.
 Kunne kreditor i henhold til gældsforpligtelsen ikke  

 fradrage sit tab opstået ved gældseftergivelsen, reduceredes  

 nedsættelsesbeløbet for debitor med det ikke-fradragsberettigede  

 tab, jf. kursgevinstlovens § 6 B.
Landsskatteretten lagde ved sin afgørelse til  

 grund, at der i forbindelse med den indgåede akkordaftale var tale om  

 en frivillig akkord, der vedrørte klagerens samlede usikrede  

 gæld.
Ligeledes lagdes det til grund, at der imellem parterne ikke var  

 uenighed om de i regnskabet opstillede tal og talopgørelser.
Ligningslovens regler vedrørende  

 underskudsbegrænsning omtalte alene den situation, hvor selskabet havde  

 underskud på den løbende drift i akkordåret.
Der var  

 således ikke direkte i lovens ordlyd taget stilling til  

 spørgsmålet om overskud på den løbende drift i det  

 indkomstår, hvori akkorden var indgået.
Ligeledes var der ikke i cirkulære til ligningsloven  

 sket en egentlig behandling af denne situation.
Således  

 bemærkedes det i cirkulære nr 68 af den 20. maj 1992 til  

 konkursskatteloven, at loven begrænsede en skyldners adgang til at  

 fremføre skattemæssigt underskud, når skyldnerens  

 gæld nedsattes gennem tvangsakkord, gældssanering og frivillig  

 akkord, både i og udenfor konkurs.
Nedsættelsen skete med  

 virkning for det indkomstår, hvori den frivillige akkord var  

 indgået, jf. punkt 32.
I forarbejderne til lov nr. 363 af den 6. juni 1991, ved  

 hvilken ligningslovens § 15, stk. 2 og 3, blev vedtaget, anførtes det,  

 at nedsættelsesbeløbet formindskedes med den del af skyldnerens  

 indkomst, der hidrørte fra hans frigørelse for  

 gældsforpligtelser.
Herudover var nævnt, at underskud fra  

 år forud for det år, hvori akkorden var opnået, nedsattes,  

 inden det fradroges i dette eller de senere års indkomst.
Underskud fra  

 det år, hvori akkorden var opnået, blev nedsat, inden det blev  

 fradraget i de følgende år.
 Der henvistes i øvrigt til forarbejderne til  

 Skattelovrådets betænkning 1101/1987, idet det var anført,  

 at forslaget byggede på denne.
I betænkningen var der angivet visse forbehold imod  

 allerede i akkordåret at begrænse modregning, idet  

 Skattelovrådet henviste til indkomstårets udelelighed.  

 Således vardet under punkt 9.2.2. Konklusion nævnt: "Et  

 særligt spørgsmål er, om udgifter opstået i  

 akkordåret før akkordtidspunktet kan modregnes i overskud  

 erhvervet efter akkordtidspunktet.
I overensstemmelse med det i KSL § 22  

 fastslåede princip om indkomstårets udelelighed er det allerede i  

 tidligere praksis før U 1986.462 H antaget, at akkorden ikke  

 medfører begrænsning i adgangen til at fradrage udgifter i  

 akkordåret før akkorden i indtægter erhvervet efter  

 akkorden, jfr.
LSR 1980.16." Der var efter en fortolkning nærmere tale om  

 almindelige driftsudgifter afholdt i akkordåret i henhold til  

 statsskattelovens § 6, stk. 1, litra a.
Det bemærkedes, at  

 spørgsmålet var rejst på baggrund af en tidligere,  

 administrativ praksis omkring en tidsmæssig deling af  

 indkomståret i tiden før og efter akkordtidspunktet.
Der var  

 ikke i øvrigt i betænkningen taget stilling til  

 spørgsmålet vedrørende begrænsning af  

 fremførbart underskud inden modregning i akkordårets overskud i  

 selskabet.
 Samtidig bemærkede Landsskatteretten, at et  

 fremførselsberettiget underskud ikke i sig selv kunne anses for en  

 "udgiftspost" på linie med andre driftsudgifter efter statsskattelovens  

 § 6. Klageren havde således ikke ud fra et generelt princip om  

 indkomstårets udelelighed efter praksis mulighed for at fradrage  

 fremførselsberettiget underskud på tilsvarende vis som  

 driftsudgifter.
Landsskatteretten konkluderede på baggrund af  

 ovenstående, at det, uanset at det ikke klart fremgik af ordlyden i §  

 15, stk. 2, havde været lovgivers hensigt at lade  

 nedsættelsesbeløbet indgå i beregningen af  

 fremførselsberettiget underskud, forinden underskuddets modregning i  

 eventuel overskud i selskabet i akkordåret.
En sådan fortolkning  

 syntes i øvrigt ikke at være i strid med lovens ordlyd.
Landsskatteretten bemærkede slutteligt, at der for  

 så vidt angik den af repræsentanten omtalte muligheder for  

 omgåelse, at der i Skattelovsrådets betænkning var taget  

 højde for dette, idet det var nævnt: "Skattelovsrådet er  

 klar over, at der i endnu højere grad end ved konkurs er mulighed for  

 at udskyde selve akkordtidspunktet, indtil et underskud er opbrugt, men mener  

 ligesom ved konkurs, at modsætningsforholdet mellem debitor og  

 kreditorerne på andre punkter ofte vil modvirke dette.
En sådan  

 udskydelse af akkordtidspunktet, der sker i enighed mellem parterne, er efter  

 skattelovsrådets opfattelse ikke betænkelig og giver næppe  

 anledning til særlige skattemæssige foranstaltninger." Uanset at  

 der i nærværende sag var tale om parter med sammenfaldende  

 interesser, var der i forbindelse med udarbejdelse af lovforslaget gjort  

 opmærksom på en sådan situation.
 Afgørelsen blev herefter stadfæstet.
