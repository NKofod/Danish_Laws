Tilladelse til skattefri spaltning   

 spaltningsdatoen efter fusionsskattelovens§ 5 SKAT er i forbindelse med nogle anmodninger om  

 tilladelse til skattefri spaltning mv. blevet anmodet om en stillingtagen  

 til,  

 hvilken dato der skulle anses for den skattemæssige spaltningsdato, jf.  

 fusionsskattelovens § 5, 3. og 4. pkt.
 Situationen kunne eksempelvis være den, at der  

 ønskes gennemført en skattefri ophørsspaltning af selskabet C med virkning  

 pr.  

 1. juli  

 2005. C  

 er  

 imidlertid overdraget fra selskab A til selskab B i oktober 2005. Alle  

 selskabernes har et bagudforskudt indkomstår 2006, der omfatter perioden 1.  

 juli 2005 til 30. juni 2006.
Grundet overdragelsen i oktober 2005 ønskes  

 tillige en stillingtagen til, på hvilket tidspunkt koncernforbindelsen, jf.  

 selskabsskattelovens §  

 31 C, mellem A og C skal anses for ophørt og i tilknytning hertil, hvornår  

 koncernforbindelsen, jf. selskabsskattelovens §  

 31 C, mellem B og C skal anses for etableret.
Denne  

 stillingtagen er nødvendig for at fastslå, hvorvidt indkomsten i A skal  

 opgøres  

 efter selskabsskattelovens § 31, stk. 3. Som en afledt virkning heraf ville  

 en  

 stillingtagen til disse spørgsmål medføre en stillingtagen til, hvilken dato  

 der skal anses for skattemæssig spaltningsdato, jf. fusionsskattelovens § 5.
 SKAT har afvist at tage stilling til spørgsmålet  

 i forbindelse med spaltningssagen mv., idet spørgsmålet henhører under den  

 almindelige ligning.
 En eventuel tilladelse i eksempelvis ovennævnte  

 spaltningssituation vil derfor blandt andet blive formuleret som følger:
 "...Spaltningen ønskes gennemført med  

 selskabsretlig virkning pr. 1. juli 2005...
 ...SKAT kan imødekomme anmodningen om tilladelse  

 til skattefri spaltning...
 ...SKAT skal henlede opmærksomheden på, at det  

 er en forudsætning for, at spaltningen kan anses for skattefri, at  

 fusionsskattelovens  

 § 5, 1. pkt., er opfyldt.
SKAT skal endvidere henlede opmærksomheden på,  

 at fusionsskattelovens § 5, 3. og 4. pkt., kan medføre, at den skattemæssige  

 spaltningsdato i nogle tilfælde rykkes.
SKAT har ikke ved tilladelsen taget  

 stilling til, hvorvidt den angivne selskabsretlige spaltningsdato tillige  

 skal  

 anses for den skattemæssige spaltningsdato, idet spørgsmålet henhører under  

 den  

 almindelige ligning.
