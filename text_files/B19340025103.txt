 VI CHRISTIAN DEN TIENDE, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg GØRE VITTERLIGT:
 I Henhold til den ved Lov Nr. 35 af 14. Februar 1934 angaaende Konvention  

 mellem Danmark, Finland, Island, Norge og Sverige om Konkurs givne  

 Bemyndigelse fastsættes herved følgende: § 1.
 Konkurs, der er erklæret i Finland, Island, Norge eller Sverige, omfatter  

 ogsaa Formue, som Skyldneren maatte have her i Landet, jfr. dog § 13.
 Med Hensyn til saadan Formue skal, forsaavidt ikke andet i det følgende er  

 bestemt, anvendes de i Konkursstaten gældende Lovbestemmelser om de  

 Indskrænkninger, Konkursen medfører i Skyldnerens Adgang til at raade over  

 sin Formue, om hvad der hører til Boets Masse eller gennem Afkræftelse kan  

 inddrages i Massen, om Skyldnerens Rettigheder og Pligter under Konkursen, om  

 Bestyrelsen og Behandlingen af Boet, om Fordringshaveres og andre  

 Rettighedshaveres Ret til Fyldestgørelse i Konkursen, om Udlodninger, om  

 Akkord og anden Afslutning af Konkursen.
 Ejendele, som findes her i Landet, og som efter dansk Lovgivning  

 overhovedet ikke kan tjene til Fyldestgørelse af Fordringshavere, kan ikke  

 inddrages i Boet. § 2.
Naar en Konkursbestyrelse i en af de andre Stater fremsætter Begæring  

 derom, skal Skifteretten sørge for Registrering af Ejendele, som findes her i  

 Landet, for midlertidig Bevaring af Ejendelene og for Salg af Ejendele, som  

 ikke hensigtsmæssig lader sig opbevare.
Iøvrigt skal danske Myndigheder med  

 Hensyn til Ejendele, som findes her i Landet, paa Begæring af en  

 Konkursbestyrelse i en af de andre Stater yde denne Bistand i samme  

 Udstrækning som en indenlandsk Konkursbestyrelse.
 Begæringen kan rettes umiddelbart til vedkommende Myndighed.  

 Omkostningerne kan, om fornødent, forlanges udredede forskudsvis.
 Skriftstykker, som er affattet paa Finsk eller Islandsk, skal være  

 ledsaget af Oversættelse til Dansk, Norsk eller Svensk; Oversættelsen skal  

 være bekræftet af en henholdsvis finsk eller islandsk diplomatisk eller  

 konsulær Myndighed eller af en edsvoren eller officielt ansat Translatør i  

 henholdsvis Finland eller Island eller i Danmark. § 3.
Spørgsmaal om, hvorvidt Tinglysning er en Betingelse for, at Retshandler,  

 som Skyldneren før Konkursen har indgaaet om fast Ejendom med Tilbehør her i  

 Landet, skal have Gyldighed overfor Konkursboet, og Spørgsmaal om Afkræftelse  

 af saadanne Retshandler afgøres efter dansk Lovgivning.
Det samme gælder  

 Spørgsmaal om, hvorvidt Tinglysning af Konkursen er nødvendig for at hindre,  

 at Retshandler, som Skyldneren under Konkursen indgaar vedrørende saadan  

 Ejendom, skal faa Virkning for Boet.
 De tilsvarende Spørgsmaal vedrørende registreret Skib eller Luftfartøj,  

 som har Hjemsted her i Landet eller i nogen af de andre Stater, eller  

 vedrørende Part i et saadant Fartøj, afgøres efter Loven i Skibets eller  

 Luftfartøjets Hjemland. § 4.
 Er efter dansk Lovgivning Tinglysning, Registrering eller anden  

 Kundgørelse Betingelse for, at Overdragelse eller Underpantsætning af andet  

 Løsøre end det i § 3 omhandlede skal have Gyldighed overfor Konkursboet, skal  

 dansk Lovgivning anvendes paa Spørgsmaal om en saadan Retshandels Ugyldighed  

 eller Afkræftelse, saafremt Genstanden findes her i Landet ved Konkursens  

 Indtræden. § 5.
Spørgsmaal om Konkursens Indvirkning paa en Ret, som er erhvervet ved  

 Udlæg eller Udpantning her i Landet, og paa Adgangen til at fortsætte  

 Tvangsfuldbyrdelse i Henhold til her foretaget Udlæg eller Udpantning afgøres  

 efter dansk Lovgivning. § 6. Spørgsmaal om Panthaveres Ret til under  

 Konkursen at søge Fyldestgørelse i Pantet afgøres efter dansk Lovgivning,  

 saafremt Pantet findes her i Landet ved Konkursens Indtræden.
Denne  

 Bestemmelse faar tilsvarende Anvendelse paa Spørgsmaal om Fyldestgørelse  

 gennem Tilbageholdelsesret. § 7.
 Fremgangsmaaden ved Salg af Ejendele, der hører til Konkursboet, bestemmes  

 efter dansk Lovgivning, saafremt Ejendelene findes her i Landet. § 8.
Spørgsmaal om, hvorvidt en Fordring har Fortrinsret til Dækning af  

 bestemte Genstande, der ved Konkursens Indtræden findes her i Landet, og  

 Spørgsmaal om Rækkefølgen mellem særlige Fortrinsrettigheder,  

 Panterettigheder og andre Sikkerhedsrettigheder i saadanne Genstande afgøres  

 efter dansk Lovgivning.
Opstaar der med Hensyn til saadanne Genstande  

 Spørgsmaal om Forholdet mellem Fordringer med almindelig Fortrinsret og  

 Fordringer med særlig Fortrinsret, skal de sidstnævnte Fordringer gaa forud  

 for Fordringer med almindelig Fortrinsret.
Spørgsmaal om, hvorvidt Fortrinsret tilkommer Skatter og andre offentlige  

 Afgifter, som er paalagt her i Landet, afgøres efter dansk Lovgivning.  

 Spørgsmaal om, hvorvidt Fortrinsret tilkommer Husleje, skal, naar Ejendommen  

 ligger her i Landet, afgøres efter dansk Lovgivning.
Fortrinsretten omfatter  

 alene Formue her i Landet.
Er Fortrinsretten særlig, bestemmes Rækkefølgen  

 efter første Stykke; er den almindelig, skal den gaa forud for andre  

 almindelige Fortrinsrettigheder.
Om Rækkefølgen mellem almindelig Fortrinsret  

 for Skat og de særlige Rettigheder, som omhandles i første Stykke, gælder,  

 uanset den der indeholdte Bestemmelse, dansk Lovgivning, forsaavidt Skatten  

 er paalagt her i Landet. § 9.
 Forsaavidt Anvendelsen af Foranstaaende Bestemmelser afhænger af, hvor en  

 Formuegenstand befinder sig, skal en Fordring, der tilhører  

 Konkursskyldneren, anses for at være i den Stat, hvor Konkursen er erklæret.  

 Er Fordringen knyttet til et Gældsbrev eller andet Dokument, hvis Forevisning  

 er nødvendig for at gøre den gældende, anses den dog for at være i den Stat,  

 hvor Dokumentet findes.
 Registreret Skib eller Luftfartøj anses for at befinde sig i den Stat,  

 hvor det har Hjemsted, dog ikke ved Anvendelsen af § 7. § 10.
 Denne Anordning kommer ikke til Anvendelse paa Spørgsmaal om et Konkursbos  

 Ret eller Pligt til at Indtræde i en af Skyldneren sluttet Aftale, som ikke  

 ved Konkursens Indtræden er helt opfyldt fra begge Sider. § 11.
 Denne Anordning finder indtil videre ikke Anvendelse paa Konkurs i  

 Dødsboer. § 12.
 Denne Anordning finder ogsaa Anvendelse paa offentlig Likvidation af  

 Banker, saafremt Likvidationen efter Loven i den Stat, hvor Banken har sit  

 Sæde, udelukker Konkursbehandling. § 13.
Er det i Konkursbeslutningen oplyst, at Retten ved Konkursens Erklæring  

 har grundet sin Kompetence paa anden Omstændighed end den, at Skyldneren har  

 Bopæl i Landet, eller at et Selskab, en Forening eller Stiftelse, som er  

 taget under Konkursbehandling, har sit Sæde i Landet, finder denne Anordning  

 ikke Anvendelse paa Konkursen.
Denne vil kunne fortsættes, uanset om Konkurs  

 senere erklæres i en anden af Staterne. § 14.
 En retskraftig Afgørelse, hvorved en Ret i en af de andre Stater  

 stadfæster en Akkord under Konkurs, har bindende Virkning ogsaa her i Landet.
 Denne Bestemmelse kommer til Anvendelse, selvom Konkursen ikke omfatter  

 Formue her i Landet. § 15.
 En Tvangsakkordforhandling udenfor Konkurs, som er begyndt i en af de  

 andre Stater, udelukker Aabning af Konkurs eller Tvangsakkordforhandling her  

 i Landet og medfører her de samme Indskrænkninger i Adgangen til  

 Tvangsfuldbyrdelse som en indenlandsk Akkordforhandling.
 Leder Akkordforhandlingen til Stadfæstelse af Akkord, er denne bindende  

 ogsaa her i Landet.
 Bestemmelserne i § 13 finder tilsvarende Anvendelse. § 16.
 Udtrykket »Konkursbestyrelse« omfatter i denne Anordning ogsaa  

 Konkursretten (Skifteretten) og Konkursdommeren. § 17.
Bestemmelserne om Anerkendelse og Fuldbyrdelse af Domme og Forlig i  

 Konvention af 16. Marts 1932, jfr.
Bekendtgørelse Nr. 177 af 10. Maj 1933,  

 finder Anvendelse paa Domme og Forlig angaaende Afkræftelse og andet Bortfald  

 af Rettigheder i Tilfælde af Konkurs, som er erklæret i en af de andre  

 Stater.
Denne Bestemmelse kommer til Anvendelse, selvom Konkursen ikke  

 omfatter Formue her i Landet. § 18.
Denne Anordning træder i Kraft den 1. Januar 1935. Er Begæringen om  

 Konkurs eller om Akkordforhandling indgivet til Retten forinden det nævnte  

 Tidspunkt, kommer denne Anordning ikke til Anvendelse.
Det samme gælder,  

 forsaavidt en Bank er taget under offentlig Likvidation inden det nævnte  

 Tidspunkt.
 Hvorefter alle vedkommende sig have at rette.
 Givet paa Amalienborg, den 1. September  

 1934.
 Under Vor Kongelige Haand og Segl.
 CHRISTIAN R.
(L.S) ------- Zahle.
