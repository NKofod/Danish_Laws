Fremsat den 6. oktober 2004 af  

 trafikministeren (Flemming Hansen) Forslag til Lov  

 om ændring af lov om nedlæggelse af statsbanestrækningerne (statsbanerne)  

 Hobro-Løgstør og Tommerup-Assens og lov om anlæg af Ringbanen mellem Hellerup  

 og Ny Ellebjerg (Løgstørbanen  

 og perroner til Øresundsbanen på Ringbanen) § 1 I lov nr. 138 af 14. april 1966 om nedlæggelse af  

 statsbanestrækningerne (statsbanerne) Hobro-Løgstør og Tommerup-Assens  

 foretages følgende ændring:
 1.  


  

 § 1  

  

 affattes således:
»  

 § 1.  

  

 Trafikministeren bemyndiges til at nedlægge statsbanestrækningen  

 Hobro-Ålestrup  

 og Ålestrup-Løgstør.« § 2 I lov nr. 476 af 31. maj 2000 om anlæg af Ringbanen  

 mellem Hellerup og Ny Ellebjerg foretages følgende ændring:
 1.  


  

 § 1  

  

 affattes således:
»  

 § 1.  

  

 Trafikministeren bemyndiges til at etablere Ringbanen på strækningen mellem  

 Hellerup Station og Ny Ellebjerg ved ændring af godsbanen mellem Grøndal  

 Station og Vigerslev til S-bane, ved anlæg af to nye S-banespor mellem  

 Vigerslev og Ny Ellebjerg og ved anlæg af nye stationer ved Flintholm, K.B.  

 Hallen, Ålholm, Harrestrup, Vigerslev og Ny Ellebjerg.« § 3 Loven træder i kraft den 1. februar 2005.
Bemærkninger til lovforslaget Almindelige bemærkninger 1. Lovforslagets baggrund og indhold For det første indebærer lovforslaget, at Løgstørbanen kan  

 nedlægges.
Dette sker ved, at lovforslaget bemyndiger trafikministeren til  

 helt  

 at kunne nedlægge statsbanestrækningerne Viborg-Løgstør.
Der har i mange år  

 været et stærkt lokalt ønske om at få nedlagt banestrækningen, idet der ikke  

 længere er nogen trafik på strækningen, og det trafikale grundlag reelt ikke  

 er  

 til stede.
 For det andet foretages en redaktionel ændring af  

 lovteksten i lov om anlæg af Ringbanen mellem Hellerup og Ny Ellebjerg.  

 Samtidig præciseres det i bemærkningerne til lovforslaget, at etableringen af  

 perroner for Øresundsbanen i projektet for Ny Ellebjerg station sættes i  

 bero.
1.1. Statsbanestrækningen Viborg-Løgstør Strækningen Viborg-Ålestrup-Løgstør er oprettet ved lov nr.  

 54 af 12. april 1889 om anlæg af en jernbane fra Hobro til Løgstør samt  

 meddelelse af koncession på anlæg af sidebane fra Ålestrup til Viborg.
 Trafikministeren er ved § 1 i lov nr. 164 af 27. maj  

 1959 om erhvervelse af ejendomsretten til og nedlæggelse af banen fra Viborg  

 til Ålestrup bemyndiget til at nedlægge strækningen Viborg-Ålestrup.
Ved § 1, stk. 2, i lov nr. 138 af 14. april 1966  

 om nedlæggelse af statsbanestrækningerne Hobro-Løgstør og Tommerup-Assens er  

 trafikministeren bemyndiget til at indskrænke driften på strækningen  

 Ålestrup-  

 Løgstør til befordring af vognladningsgods.
Derimod indeholder loven ikke  

 bemyndigelse til at nedlægge denne del af statsbanestrækningen.
 Banen har været lukket for trafik siden 2000. Privatbanen  

 Sønderjylland kørte det sidste godstog på strækningen i sommeren 1999. I  

 sommerhalvåret  

 benyttes en del af strækningen Løgstør-Skals til kørsel med skinnecykler, der  

 udlejes af Viborg Turistbureau.
Banen er samlet 79,4 km lang.
Der er ikke sikringsanlæg på  

 strækningen, og der er ingen perronanlæg til passagertrafik.
Banen giver ikke  

 nogen indtægter og bliver ikke vedligeholdt udover helt nødvendige arbejder,  

 såsom vedligeholdelse af grøfter og indsamling af affald.
 Som nævnt ovenfor har der i mange år været et stærkt lokalt  

 ønske om at få nedlagt banestrækningen Viborg-Løgstør, idet der ikke længere  

 er  

 nogen trafik på strækningen, og det trafikale grundlag reelt ikke er til  

 stede.  

 Trafikministerens bemyndigelse vil dog kun blive udnyttet i det omfang, der i  

 forbindelse med forhandlinger med amter og kommuner kan opnås enighed i sagen  

 ved  

 fastsættelse af kriterierne for nedlæggelsen.
1.2. Ringbaneprojektet Af forarbejderne til lov nr. 476 af 31. maj 2000 om anlæg  

 af Ringbanen mellem Hellerup og Ny Ellebjerg fremgår det, at der ved Ny  

 Ellebjerg anlægges perroner for bl.a. Øresundsbanen.
I forbindelse med  

 trafikaftalen af 5. november 2003 mellem regeringen, Dansk Folkeparti, Det  

 Radikale Venstre og Kristendemokraterne er der imidlertid lagt op til at  

 indstille lokaltoget mellem Roskilde og Kastrup. Øresundsbanens spor via Ny  

 Ellebjerg station vil herefter kun blive anvendt af godstog.
Da der således  

 foreløbigt  

 ikke vil være behov for perroner til Øresundsbanen på Ringbanen, sættes  

 etableringen af disse perroner på Ny Ellebjerg station i bero.
Dette vil ske  

 på  

 en sådan måde, at det til enhver tid kan besluttes at etablere perronerne,  

 hvis  

 det trafikale behov herfor måtte opstå, og finansieringen hertil kan  

 tilvejebringes.
 Samtidig foretages en sproglig tilpasning af lovteksten.
2. Økonomiske og administrative konsekvenser for  

 det offentlige Nedlæggelse af banestrækningen Viborg-Løgstør forventes at  

 koste 12,5 mio. kr.
Anlægsdelene forventes at kunne indbringe 4,5 mio. kr. i  

 skrotværdi, dvs. en nettoomkostning ved banenedlæggelsen på 8 mio. kr.  

 Muligheden for en overdragelse af arealer forhandles i øjeblikket med amter  

 og  

 kommuner langs banen.
Eventuelle indtægter ved salg af arealer forudsættes at  

 tilgå Banedanmark til medfinansiering af omkostningerne ved banenedlæggelsen.
Omkostningerne for statens del ved nedlæggelsen af banen  

 forventes afholdt inden for Banedanmarks nuværende økonomiske rammer.
Hvis  

 Banedanmark afhænder arealerne for Løgstørbanen fuldt ud, vil Banedanmark  

 ikke  

 længere skulle administrere banestrækningen.
 Trafikministerens bemyndigelse til nedlæggelse af  

 statsbanestrækningerne vil dog kun blive udnyttet i det omfang, der i  

 forbindelse med forhandlinger med amter og kommuner kan opnås enighed i sagen  

 ved fastsættelse af kriterierne for nedlæggelsen.
 Ændringen af ringbaneloven medfører ingen meromkostninger.
3. Økonomiske og administrative konsekvenser for  

 erhvervslivet Lovforslaget har været forelagt Erhvervs- og  

 Selskabsstyrelsens Center for Kvalitet i ErhvervsRegulering, som har  

 vurderet,  

 at forslaget ikke indeholder nye administrative konsekvenser for  

 erhvervslivet.  

 Forslaget har derfor ikke været forelagt et af Økonomi- og  

 Erhvervsministeriets  

 virksomhedspaneler.
4. Miljømæssige konsekvenser Lovforslaget har ikke miljømæssige konsekvenser.
5. Forholdet til EU-retten Lovforslaget indeholder ikke EU-retlige aspekter.
Høring Lovforslaget har været sendt i høring hos de myndigheder og  

 organisationer, der fremgår af bilag 1 til lovforslaget.
 Høringssvarene vil blive fremsendt til Folketingets  

 Trafikudvalg ledsaget af de kommentarer, som udtalelserne måtte give  

 anledning  

 til.
Samlet vurdering af lovforslagets konsekvenser Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner Der er tale om en begrænsning af administrationsforpligtelsen  

 for Banedanmark.
 Ved banenedlæggelsen kommer der til at opstå en  

 nettoomkostning på 8 mio. kr., eksklusive eventuelle indtægter fra salg af  

 arealer.
Administrative konsekvenser for stat, kommuner og  

 amtskommuner Der er tale om en begrænsning af administrationsforpligtelsen  

 for Banedanmark Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Med bestemmelsenbemyndiges  

 trafikministeren til at nedlægge statsbanestrækningen Hobro-Ålestrupog  

 Ålestrup-Løgstør.  

  

 Trafikministeren har i dag udelukkende bemyndigelse  

 til at indskrænke driften på statsbanestrækningen Ålestrup-Løgstør til  

 befordring af vognladningsgods.
Der henvises i øvrigt til afsnit 1.1. i de  

 almindelige bemærkninger.
Til § 2 Til nr. 1 Der henvises til afsnit 1.2. i de almindelige bemærkninger.
Til § 3 Det foreslås, at loven træder i kraft den 1. februar 2005.
Bilag 1 Oversigt over myndigheder og organisationer  

 m.v., der er anmodet om en udtalelse i anledning af lovforslaget DSB Arriva Amtsrådsforeningen Viborg Amt Nordjyllands Amt Viborg Kommune Løgstør Kommune Møldrup Kommune Aalestrup Kommune Aars Kommune Farsø Kommune Railion Denmark A/S SID Jernbanernes Arbejdsgiverforening Statsansattes Kartel Arbejderbevægelsens Erhvervsråd Forbrugerrådet Landbrugsrådet Dansk Industri Handelskammeret  HTS Jernbane Trafikforbundet Dansk Jernbaneforbund Brancheafdelingen for trafik og jernbane under HK Bilag 2 Lovforslaget sammenholdt med gældende lov Gældende formulering Lovforslaget § 1 I lov nr. 138 af 14. april 1966 om nedlæggelse af  

 statsbanestrækningerne (statsbanerne) Hobro-Løgstør og Tommerup-Assens  

 foretages følgende ændring:
 § 1.  

  

 Ministeren for offentlige arbejder bemyndiges til at nedlægge  

 statsbanestrækningen  

 Hobro-Ålestrup.
 1.  


  

 § 1  

  

 affattes således:
»  

 § 1.  

  

 Trafikministeren bemyndiges til at nedlægge statsbanestrækningen  

 Hobro-Ålestrup  

 og Ålestrup-Løgstør.« Stk. 2.  

  

 Ministeren bemyndiges endvidere til at indskrænke driften på  

 statsbanestrækningen  

 Ålestrup-Løgstør til befordring af vognladningsgods.
§ 2 I lov nr. 476 af 31. maj 2000 om anlæg af Ringbanen  

 mellem Hellerup og Ny Ellebjerg foretages følgende ændring:
§ 1.  

  

 Trafikministeren bemyndiges til at etablere Ringbanen på strækningen mellem  

 Hellerup Station og Ny Ellebjerg ved ændring af godsbanen mellem Grøndal  

 Station og Vigerslev til S-bane, ved anlæg af to nye S-banespor mellem  

 Vigerslev og Ny Ellebjerg og ved anlæg af nye stationer ved Flintholm, ved  

 K.B.
Hallen, ved Ålholm, ved Harrestrup, ved Vigerslev og ved Ny Ellebjerg.
 1.  


  

 § 1  

  

 affattes således:
