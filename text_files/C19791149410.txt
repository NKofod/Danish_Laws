 Registertilsynet har modtaget udkast til forskrifter for en række  

 terminalsystemer, hvorved i den forbindelse forstås registre, hvor der er  

 direkte adgang til personoplysningerne i registeret via terminal placeret hos  

 brugeren og ofte også adgang til umiddelbar ændring eller sletning af  

 registerets oplysninger via en terminal hos brugeren.
 De terminalsystemer, som registertilsynet har modtaget udkast til  

 forskrifter for, repræsenterer efter tilsynets opfattelse stort set alle  

 aspekter i relation til en vurdering af behovet for særlige  

 sikkerhedsforanstaltninger i forbindelse med brug af terminalsystemer.
Således forekommer der meget små registre med f.eks. en eller få  

 operatører og en eller to terminaler i umiddelbar fysisk nærhed af datamaten,  

 og med f.eks. ret ufølsomme oplysninger eller i andre tilfælde mere sensitive  

 oplysninger.
Endvidere findes blandt de forelagte sager større registre med  

 ret ufølsomme oplysninger, men med stor og differentieret brugerkreds og stor  

 fysisk afstand mellem bruger og registerfører.
Også større registre med  

 landsdækkende brugerkreds og oplysninger af henholdsvis ret ufølsom karakter  

 og meget sensitiv karakter er repræsenteret blandt terminalsystemerne.
 Efter registertilsynets opfattelse bør spørgsmålet om  

 sikkerhedsforanstaltninger for terminalsystemer, herunder specielt i relation  

 til terminalanvendelsen, navnlig bero på en vurdering af følgende forhold:
 1. Oplysningernes følsomhed.
 2. Registerets størrelse, herunder også antal  

 terminaloperatører, terminaler og transmissionsafstand.
 3. Brugermiljøet, herunder den personkreds der  

 anvender systemet, de fysiske forhold omkring terminalanvendelsen og  

 brugerinstitutionens behov for registeropslag.
 På denne baggrund har registerrådet på sit møde den 5. november 1979  

 behandlet spørgsmålet om sikkerhedsforanstaltninger for terminalsystemer.
 Registerrådet har foretaget en samlet vurdering af de tekniske  

 sikringsmuligheder sammenholdt med de ovenfor nævnte forhold og har fundet,  

 at der bør foretages en nærmere klassificering af terminalsystemerne i  

 relation til kravene til sikkerheden i forbindelse med terminalanvendelser.  

 Herved opnås, at der vil kunne fastsættes ensartede  

 sikkerhedsforanstaltninger for systemer, der efter de under pkt. 1-3 nævnte  

 kriterier kan sidestilles.
 Registerrådet har derfor besluttet, at  

 terminalsikkerhedsforanstaltningerne principielt bør inddeles i tre  

 sikkerhedsklasser.
I vedlagte bilag 1-3 til cirkulæreskrivelsen er kort anført de typer af  

 sikkerhedselementer, der efter tilsynets opfattelse bør indgå i de tre  

 sikkerhedsklasser.
Samtidig er ud for de enkelte sikkerhedselementer anført  

 den hertil svarende sproglige formulering af vedkommende  

 forskriftsbestemmelse.
Det bemærkes i den forbindelse, at registertilsynet  

 lægger afgørende vægt på, at sikkerhedsforanstaltningerne i forbindelse med  

 terminalanvendelsen er beskrevet i de enkelte registerforskrifter.
Vedrørende spørgsmålet om til hvilken klasse de enkelte terminalsystemer  

 bør henføres, skal man meddele, at dette må bero på en vurdering,hvori indgår  

 de ovenfor uden punkterne 1-3 nævnte forhold.
Som eksempler på  

 terminalsystemer, der normalt kan placeres i gruppe 1 kan nævnes  

 folkeregistre, venteliste- eller pladsanvisningsregistre,  

 forbrugsafgiftssystemer, økonomiregistre (bortset fra den sociale registrant)  

 og visse lønregistre.
 Som eksempler på teminalsystemer, der normalt bør henføres til gruppe 2,  

 kan nævnes skattesystemer, ATP's systemer, dagpengesystemer og systemer til  

 udbetaling af sociale pensioner.
 Som eksempler på terminalsystemer, der normalt bør henføres til gruppe 3,  

 kan nævnes større hospitals- og patientregistre, større sygdomsregistre og  

 strafferegistre.
Registertilsynet skal dog henlede opmærksomheden på, at der ikke helt  

 sjældent vil forekomme tilfælde, hvor sikkerhedsforanstaltninerne for er  

 terminalsystem, der principielt kan henføres til en klasse, bør suppleres med  

 visse elementer fra en højere klasse.
Dette er f.eks. tilfældet med hensyn  

 til det fælleskommunale system SIP fase 1. Principielt finder  

 registertilsynet således, at registeret i sin nuværende udformning kan  

 henføres til klasse 1, men at sikkerhedsforanstaltningerne for dette register  

 bør suppleres med en række elementer fra gruppe 2.
 Registertilsynet vil i sine udtalelser vedrørende de enkelte  

 terminalsystemer mere konkret angive hvilke sikkerhedsforanstaltninger, der  

 bør kræves for vedkommende register.
 P.R.V.
H.
Funch Jensen Jørgen Poulsen Til offentlige myndigheder Bilag 1 til registertilsynets cirkulæreskrivelse af 10.12.79, j.nr.  

 1979-2003-9 om sikkerhedsforanstaltninger i forbindelse med terminalsystemer Sikkerhedselement Gruppe 1 Autorisationsordning § A.
Kun de medarbejdere borgmesteren autoriserer hertil  

 (terminaloperatører) må have terminaladgang til registeret.
 Stk. 2.  Kun medarbejdere i ............afdelingen må  

 autoriseres som terminaloperatører.
Behov § B.
Borgmesteren må kun autorisere medarbejdere som terminaloperatører  

 for hvem det er nødvendigt at benytte terminalerne i forbindelse med  

 udførelse af deres arbejde og de enkelte terminaloperatører må ikke  

 autoriseres til anvendelser de ikke har behov for.
 Stk. 2.  Borgmesteren skal årligt afgive indberetning  

 til kommunalbestyrelsen om antallet af gældende autorisationer, herunder med  

 angivelse af, om autorisationen gælder for alle anvendelser.
Valgfrihed ID-kort/indtastning § C.
Kommunalbestyrelsen beslutter, hvorvidt der ved adgangskontrollen til  

 terminalsystemet skal anvendes ID-kort og/eller indtastning.
Fortrolig og/eller personlig kode § D.
Terminaloperatører skal tildeles en fortrolig terminalkode  

 (pass-word) eller et terminal ID-kort.
eller § D.
Terminaloperatører skal tildeles en fortrolig og personlig  

 autorisationskode eller ID-kort.
Sikkerhedselement Gruppe 1 Benyttelsesstatistik § F.
Der skal en gang om måneden udskrives en statistik over terminalens  

 benyttelse.
Statistikken skal for hver enkelt terminal/terminaloperatør  

 angive, hvilke transaktionstyper den pågældende terminal har været anvendt  

 til samt antallet af gange de enkelte transaktionstyper er anvendt.
 Stk. 2.  Statistikken skal sendes til borgmesteren eller  

 en medarbejder i kommunen, som borgmesteren har udpeget hertil.
Alle grupper, operatørskift § G.
Kendeord (pass-word) skal indtastes ikke-læsbart ved hvert  

 operatørskift og når terminalen forlades skal der træffes sådanne  

 foranstaltninger (log-off) at fornyet opkaldt vil kræve indtastning af  

 kendeord (log-on).
Udskiftning § H.
Kendeord skal udskiftes efter nærmere fastsatte procedurer.
Bilag 2 til registertilsynets cirkulæreskrivelse af 10.12.79, j.nr.  

 1979-2003-9 om sikkerhedsforanstaltninger i forbindelse med terminalsystemer Autorisationsordning Gruppe 2 § A.
Kun de medarbejdere borgmesteren autoriserer hertil  

 (terminaloperatører) må have terminaladgang til registeret.
 Stk. 2.  Kun de i ..............styrelsen ansatte der  

 har med ............opgaver at gøre må autoriseres som terminaloperatører.
eller Stk. 2.  Kun de medarbejdere, der udfører  

 ...............opgaver må have adgang til forespørgsler.
 Stk. 3.  Kun medarbejdere, der er ansat i  

 ...............opgaver må have adgang til at inddatere, ændre eller slette  

 oplysninger (datatyper).
Behov § B.
Borgmesteren må kun autorisere medarbejdere som terminaloperatører  

 for hvem det er nødvendigt at benytte terminalerne i forbindelse med  

 udførelse af deres arbejde, og de enkelte terminaloperatører må ikke  

 autoriseres til anvendelser de ikke har behov for.
 Stk. 2.  Autorisationen skal angive hvilke grupper af  

 personer og datatyper terminaloperatøren har adgang til, samt i hvilket  

 omfang terminaloperatøren kan ændre/slette de registrerede datatyper.
 Stk. 3.  Borgmesteren skal årligt afgive indberetning  

 til kommunalbestyrelsen om antallet af gældende autorisationer, herunder med  

 angivelse af, om autorisationen gælder for alle anvendelser.
Valgfrihed Gruppe 2 § C.
Kommunalbestyrelsen beslutter, hvorvidt der ved adgangskontrollen til  

 terminalsystemet skal anvendes ID-kort og/eller indtastning.
 Stk. 2.  Terminaloperatører skal tildeles en personlig  

 og fortrolig autorisationskode eller ID-kort.
Sikkerhedsrapport § D.
Der skal foretages registrering af alle uautoriserede adgangsforsøg.  

 Såfremt der inden for en nærmere fastsat periode er registreret et nærmere  

 fastsat antal på hinanden følgende adgangsforsøg, skal dette udskrives og der  

 skal foretages umiddelbar kontrol.
Benyttelsesstatistik § E.
Der skal mindst en gang om måneden udskrives en benyttelsesstatistik.  

 Denne skal for hver enkelt terminaloperatør angive hvilke transaktioner den  

 pågældende har anvendt eller forsøgt at anvende og antallet af gange den  

 enkelte transaktion har været anvendt/forsøgt anvendt.
 Stk. 2.  Statistikken skal sendes til borgmesteren eller  

 en medarbejder i kommunen, som borgmesteren har udpeget hertil.
Benyttelseskontrol 2-timers log § F.
Der skal for hver enkelt terminal mindst en gang om måneden foretages  

 registrering (logning) af mindst 2 timers brug af terminalen (i systemets  

 åbningstid) med angivelse af den person,transaktionen vedrører/ det anvendte  

 søgekriterium.Registreringen skal straks udskrives, og der skal umiddelbart  

 herefter foretages undersøgelse af formålet med den registrerede  

 terminalanvendelse.
eller Differentieret log § F.
Der skal foretages registrering (logning) af alle forespørgsler på  

 økonomiske/sociale/helbredsmæssige oplysninger med angivelse af den person,  

 transaktionen vedrører/det anvendte søgekriterium, og mindst en gang  

 månedligt foretages en stikprøvevis undersøgelse af formålet med anvendelsen.
og/eller Der skal foretages registrering af opdatering af alle  

 økonomiske/sociale/helbredsmæssige oplysninger og mindst en gang om måneden  

 en stikprøvevis undersøgelse af formålet med opdateringen.
eller Totallog § F.
Der skal foretages registrering (logning) af alle transaktioner.  

 Registreringen skal mindst indeholde oplysning om tidspunkt,  

 terminaloperatør, transaktionstype og angivelse af den person, transaktionen  

 vedrørte/det anvendte søgekriterium.
Registreringen (loggen) skal opbevares 6  

 måneder,hvorefter den skal slettes.
 Edb-centralen skal efter anmodning, fremsende udskrift af dele af loggen  

 til borgmesteren eller en medarbejder i kommunen, som borgmesteren har  

 udpeget hertil.
Operatørskift § G.
Kendeord (pass-word) skal indtastes ikke-læsbart ved hvert  

 operatørskift og når terminalen forlades skal der træffes sådanne  

 foranstaltninger (log-off) at fornyet opkald vil kræve indtastning af  

 kendeord (log-on).
Udskiftning § H.
Kendeord skal udskiftes en gang årligt.
Bilag 3 til registertilsynets cirkulæreskrivelse af 10.12.79, j.nr.  

 1979-2003-9 om sikkerhedsforanstaltninger i forbindelse med terminalsystemer Autorisationsordning Gruppe 3 § A.
Kun de medarbejdere borgmesteren autoriserer hertil  

 (terminaloperatører) må have terminaladgang til registeret.
 Stk. 2.  Kun de i ............styrelsen ansatte der har  

 med ...........opgaver at gøre må autoriseres som teminaloperatører.
eller Stk. 2.  Kun de medarbejdere, der udfører  

 ............opgaver må have adgang til forespørgsler.
 Stk. 3.  Kun medarbejdere, der er ansat i ............  

 må have adgang til at inddatere, ændre eller slette personoplysninger  

 (datatyper).
Behov § B.
Borgmesteren må kun autorisere medarbejdere som terminaloperatører  

 for hvem det er nødvendigt at benytte terminalerne i forbindelse med  

 udførelse af deres arbejde og de enkelte terminaloperatører må ikke  

 autoriseres til anvendelser de ikke har behov for.
 Stk. 2.  Autorisationen skal angive hvilke grupper af  

 personer og datatyper terminaloperatøren har adgang til, samt i hvilket  

 omfang terminaloperatøren kan ændre/slette de registrerede datatyper.
 Stk. 3.  Borgmesteren skal årligt afgive indberetning  

 til kommunalbestyrelsen om antallet af gældende autorisationer, herunder  

 angivelse af, om autorisationen gælder for alle anvendelser.
Differentieret adgang § C.
Sletning af oplysninger, må kun kunne udføres fra særlige terminaler  

 og må kun udføres af særligt autoriserede medarbejdere.
 Stk. 2.  Der skal mindst en gang om måneden foretages  

 undersøgelse af formålet med at slette de pågældende oplysninger.
og/eller Udskrivning af lister indeholdende et nærmere fastsat antal personer, må  

 kun foretages af særligt autoriserede personer.
 Stk. 2.  Der skal mindst en gang om måneden foretages en  

 stikprøvevis undersøgelse af formålet med sådanne transaktioner.
Valgfrihed § D.
Kommunalbestyrelsen beslutter, hvorvidt der ved adgangskontrollen til  

 terminalsystemet skal anvendes ID-kort og/eller indtastning.
Tildeling af kode § E.
Terminaloperatører skal tildeles en personlig og fortrolig  

 autorisationskode.
Sikkerhedsrapport § F.
Der skal foretages registrering af alle uautoriserede adgangsforsøg.  

 Såfremt der indenfor en nærmere fastsat periode er registreret et nærmere  

 fastsat antal på hinanden følgende adgangsforsøg fra samme terminal, skal  

 dette udskrives og der skal foretages umiddelbar kontrol.
Benyttelsesstatistik § E.
Der skal mindst en gang om måneden udskrives en benyttelsesstatistik.  

 Denne skal for hver enkelt terminaloperatør angive hvilke transaktioner den  

 pågældende har anvendt eller forsøgt at anvende og antallet af gange den  

 enkelte transaktion har været anvendt/forsøgt anvendt.
 Stk. 2.  Statistikken skal sendes til borgmesteren eller  

 en medarbejder i kommunen, som borgmesteren har udpeget hertil.
Totallog § F.
Der skal foretages registrering (logning) af alle transaktioner.  

 Registreringen skal mindst indeholde oplysning om tidspunkt,  

 terminaloperatør, transaktionstype og angivelse af den person, transaktionen vedrørte/det anvendte  

 søgekriterium.
Regstreringen (loggen) skal opbevares i 6 måneder, hvorefter  

 den skal slettes.
 Stk. 2.  Edb-centralen skal efter anmodning fremsende  

 udskrift af dele af loggen til borgmesteren eller en medarbejder i kommunen,  

 som borgmesteren har udpeget hertil.
Operatørskift § G.
Kendeord (pass-word) skal indtastes ikke-læsbart ved hvert  

 operatørskift og når terminalen forlades skal der træffes sådanne  

 foranstaltninger (log-off) at fornyet opkaldt vil kræve indtastning af  

 kendeord (log-on).
Udskiftning § H.
Kendeord skal udskiftes en gang årligt.
