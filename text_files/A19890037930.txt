 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om retten til fotografiske billeder, jf. lovbekendtgørelse nr. 53 af  

 27. januar 1987, foretages følgende ændringer:
 1. I § 9, stk. 1, indsættes efter  

 »Danmarks Radio«: »og TV 2«, og efter 2. pkt. indsættes:
»Kulturministeren kan fastsætte, at bestemmelsen også skal gælde for  

 andre fjernsynsforetagender.« 2. I § 9 a, stk. 1, indsættes som 2. pkt.:
»Det samme gælder for fotografiske billeder, som er fremstillet inden  

 for den pågældende forvaltningsmyndighed.« 3. Efter § 9 a indsættes:
»§ 9 b.  Fotografiske billeder, der fremtræder  

 som selvstændige bidrag i de i ophavsretslovens § 9, stk. 1, nævnte  

 offentlige aktstykker, må gengives i forbindelse med aktstykket.
Retten til  

 videre udnyttelse afhænger af de i øvrigt gældende regler.« 4. I § 11 a indsættes efter stk. 3 som nyt  

 stykke:
»Stk. 4.  Vederlagskravet påhviler ejeren af  

 anlægget.
Er det vederlag, som ejeren skal betale, fastsat som et beløb pr.  

 tilslutning, er brugeren af den enkelte tilslutning pligtig at betale ejeren  

 et beløb, som svarer dertil.
Kulturministeren kan fastsætte nærmere regler om  

 vederlagsopkrævningen.« Stk. 4  bliver herefter stk. 5.
 5. I § 17 indsættes efter stk. 2 som nyt  

 stykke:
»Stk. 3.  I forskrifter, der udfærdiges efter § 7  

 a, stk. 1, 3. pkt., og § 11 a, stk. 4, 3. pkt., kan der fastsættes straf af  

 bøde for overtrædelse af bestemmelser i forskrifterne.« Stk. 3-5 bliver herefter stk. 4-6.
§ 2 Loven træder i kraft dagen efter bekendtgørelsen i Lovtidende.
§ 3 Loven gælder ikke for Færøerne og Grønland, men kan ved kgl. anordning  

 sættes helt eller delvis i kraft for Færøerne og Grønland med de afvigelser,  

 som særlige færøske eller grønlandske forhold tilsiger.
Givet på Christiansborg Slot, den 7.  

 juni 1989 Under Vor Kongelige Hånd og Segl MARGRETHE R.
