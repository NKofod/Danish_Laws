 VI MARGRETHE DEN ANDEN, af Guds Nåde Danmarks Dronning,  

 gør vitterligt:
 Herved fastsættes følgende bestemmelser om Arkitektskolen i Århus:
 Formål.
 § 1.  Arkitektskolen i Århus har som højere  

 læreanstalt under tilsyn af ministeriet for kulturelle anliggender til opgave  

 at give grundlæggende og videregående uddannelse i arkitektur samt på  

 kunstnerisk og videnskabeligt grundlag at fremme udviklingen og forskningen  

 inden for arkitekturen.
 Skolens styrelse.
 § 2.  Arkitektskolen ledes af en rektor og et  

 skoleråd.
 Rektor.
§ 3.  Rektor vælges af skolerådet for en periode af  

 tre år.
Rektor vælges blandt skolens faste, heltidsansatte lærere og kan  

 højst vælges for to perioder i træk.
Bliver rektoratet ledigt i løbet af en  

 funktionsperiode foretages snarest nyvalg for den resterende del af perioden.  

 Er der mindre end seks måneder tilbage af funktionsperioden, kan skolerådet  

 undlade at foretage suppleringsvalg.
Stk. 2.  Rektor repræsenterer arkitektskolen udadtil.  

 Han er ansvarlig for den daglige ledelse af skolens administration og afgør  

 sager, som ikke i henhold til anordning eller reglement behandles af de  

 kollegiale organer.
Rektor kan dog træffe beslutning i alle sager, når han  

 skønner, at de ikke tåler opsættelse.
Meddelelse om de trufne beslutninger  

 tilstilles snarest det pågældende organ.
 Stk. 3.  I sager, der hører under skolerådet, men hvis  

 endelige afgørelse er forbeholdt ministeriet, forelægger rektor de af rådet  

 vedtagne indstillinger for ministeriet.
 Stk. 4.  Rektor ansætter efter indstilling fra  

 forretnings- og budgetudvalget timelønnede lærere.
 Stk. 5.  Rektor har tilsyn med skolens virksomhed,  

 lokaler, materiel og samlinger.
 Stk. 6.  Rektor kan pålægge skolerådet, skolerådets  

 udvalg eller rådets medlemmer at drøfte og medvirke til løsningen af  

 spørgsmål vedrørende skolens virksomhed, såvel som af sager af almindelig  

 interesse og betydning for skolen, samt af spørgsmål, der i øvrigt indkommer  

 til skolen.
 Stk. 7.  Rektor underskriver på skolens vegne.
 Stk. 8.  Efter udløbet af hvert undervisningsår afgiver  

 rektor til ministeriet en beretning om skolens virksomhed i det forløbne år.
 Stk. 9.  Rektor har møde- og taleret i skolens  

 kollegiale organer og disses udvalg.
 Prorektor.
§ 4.  Prorektor vælges af skolerådet for et år ad  

 gangen følgende rådets funktionsperiode.
Prorektor skal tilhøre lærernes  

 gruppe i skolerådet.
 Stk. 2.  Prorektor er rektors stedfortræder og bistår i  

 øvrigt med varetagelsen af rektors opgaver.
 Stk. 3.  Prorektor har møde- og taleret i skolens  

 kollegiale organer og disses udvalg.
 Stk. 4.  Ved rektors forfald overtager prorektor  

 samtlige rektors opgaver og beføjelser.
 Administrator.
§ 5.  Administrator ansættes af ministeriet efter  

 indstilling fra skolerådet.
Han står til rådighed for rektor, varetager på  

 rektors vegne skolens administration og fører på rektors vegne det daglige  

 tilsyn med skolens bygninger og inventar.
Stk. 2.  Administrator forbereder de sager, der afgøres  

 af rektor og udfører efter rektors anvisninger de beslutninger, der træffes  

 af denne.
Administrator forbereder i samarbejde med rektor de sager, der  

 behandles af skolerådet, og udfører de beslutninger, som rådet træffer.  

 Administrator medunderskriver rektors skrivelser og underskriver efter  

 bemyndigelse fra rektor.
 Stk. 3.  Administrator yder efter rektors bestemmelse  

 skolerådet og dets udvalg rådgivende og praktisk bistand ved alle  

 administrative opgaver, herunder ved udarbejdelse af budgetforslag.
Stk. 4.  Administrator er over for rektor ansvarlig for,  

 at givne bevillinger anvendes i overensstemmelse med formålet.
Han er i  

 henhold til gældende regler ansvarlig for skolens kasse- og regnskabsvæsen.
 Stk. 5.  Administrator drager omsorg for, at der optages  

 referat af skolerådets møder.
 Stk. 6.  Administrator har møde- og taleret i skolens  

 kollegiale organer og disses udvalg.
 Skolerådet.
§ 6.  Skolerådet består af 30 medlemmer. 12 valgt af  

 og blandt lærernes forsamling, 12 valgt af og blandt de studerendes  

 forsamling og 6 valgt af og blandt det teknisk/administrative personales  

 forsamling.
Rektor er født medlem af og formand for skolerådet.
 Stk. 2.  Skolerådet konstitueres for et år ad gangen  

 regnet fra 1. januar til 31. december.
 Stk. 3.  For de valgte repræsentanter vælges  

 suppleanter.
 Skolerådets kompetence.
§ 7.  Skolerådet er arkitektskolens øverste kollegiale  

 organ.
Rådet fastsætter principielle retningslinjer for skolens arbejde inden  

 for de af ministeriet afstukne rammer.
Afgørelser truffet af de af rådet  

 nedsatte udvalg og skolens administration kan påklages til skolerådet.
 Stk. 2.  Skolerådet udarbejder forslag til ny anordning  

 og reglement jfr. § 14.
 Stk. 3.  Skolerådet tager inden for de af ministeriet  

 godkendte regler stilling til undervisningsplan og forskningsplan for hvert  

 studieår.
 Stk. 4.  Skolerådet vedtager budgetforslag og afgiver  

 indstilling til ministeriet om bevillingernes størrelse og anvendelse.
 Stk. 5.  Skolerådet afgiver efter indstilling fra et  

 fagkyndigt udvalg indstilling til ministeriet om ansættelse af professorer og  

 træffer afgørelse om ansættelse af andre lærere og forskningsmedarbejdere.
Stk. 6.  Skolerådet afgiver indstilling om oprettelse af  

 nye, faste stillinger.
Skolerådet beskikker censorer.
Stk. 7.  Rektor er formand for skolerådet og leder  

 rådets møder.
Han indkalder til møde så ofte han finder anledning hertil,  

 eller såfremt mindst 6 medlemmer skriftligt fremsætter begrundet anmodning  

 herom.
 Stk. 8.  Skolerådet nedsætter et forretnings- og  

 budgetudvalg, jfr. § 8.
Stk. 9.  Skolerådet kan herudover nedsætte faste eller  

 midlertidige udvalg til at behandle sagsområder eller enkelte sager.  

 Udvalgene skal have samme forholdsmæssige sammensætning som skolerådet,  

 medmindre alle tilstedeværende skolerådsmedlemmer er enige om en anden  

 sammensætning.
Hvis der i et udvalg indvælges et eller flere medlemmer uden  

 for skolerådets kreds, kan udvalget kun træffe afgørelse efter retningslinjer  

 afstukket af skolerådet.
 Stk. 10.  Skolerådet træffer bestemmelse om relegation  

 af studerende.
Stk. 11.  Skolerådet fastsætter selv sin  

 forretningsorden.
Rådet er beslutningsdygtigt, når mindst 18 medlemmer er til  

 stede.
Beslutning træffes ved almindeligt stemmeflertal, medmindre  

 reglementer i henhold til denne anordning fastsætter andet.
Står stemmerne  

 lige, er forslaget forkastet.
 Stk. 12.  I sager, der i henhold til økonomi- og  

 budgetministeriets cirkulære af 16. februar 1972 henhører under  

 samarbejdsudvalget, kan skolerådet ikke træffe beslutning, før der foreligger  

 udtalelse fra samarbejdsudvalget.
 Forretnings- og budgetudvalget.
§ 8.  Udvalget består af 3 lærere: rektor, prorektor  

 og en lærer, der er medlem af lærernes gruppe i skolerådet, 3 studerende,  

 hvoraf mindst 1 skal være medlem af de studerendes gruppe i skolerådet, samt  

 2 repræsentanter for det teknisk/administrative personales gruppe i  

 skolerådet.
Der udpeges suppleanter.
Antallet af suppleanter fastsættes i  

 udvalgets forretningsorden.
Udvalget fastsætter selv sin forretningsorden.
Stk. 2.  Udvalget udarbejder indstilling om  

 budgetforslag til skolerådet, samt afgiver indstilling til skolerådet om  

 fordeling af givne bevillinger.
I øvrigt kan udvalget handle på skolerådets  

 vegne efter bemyndigelse fra dette.
 Stk. 3.  Udvalget udarbejder retningslinjer for  

 fordeling af bevillinger til studierejser, ekskursioner samt til indkaldelse  

 af gæsteforelæsere/konsulenter og tager initiativ til gennemførelse af kurser  

 og forelæsninger rettet mod alle skolens studerende.
 Stk. 4.  Udvalgets kompetence i øvrigt fastsættes i  

 skolerådets forretningsorden.
 Valgforsamlinger.
§ 9.  Samtlige ved skolen tjenestemands- og  

 overenskomstansatte lærere, timelærere med ansættelsesbrev samt  

 forskningsmedarbejdere udgør lærernes forsamling, der konstitueres for et år  

 ad gangen.
Forsamlingen fastsætter selv sin forretningsorden.
§ 10.  Samtlige ved skolen indskrevne studerende,  

 herunder hospitanter udgør de studerendes forsamling, der konstitueres for et  

 år ad gangen.
Forsamlingen fastsætter selv sin forretningsorden.
§ 11.  Samtlige ved skolen ansatte  

 teknisk/administrative medarbejdere udgør det teknisk/administrative  

 personales forsamling, der konstitueres for et år ad gangen.
Forsamlingen  

 fastsætter selv sin forretningsorden.
 § 12.  Ingen kan samtidig være medlem af mere end een  

 valgforsamling.
 Særlige regler.
 § 13.  Fungerer et kollegialt organ ikke, eller  

 fungerer det i strid med denne anordning eller andre for arkitektskolen  

 gældende regler, kan ministeren for kulturelle anliggender fastsætte en  

 midlertidig styrelsesordning for det pågældende område.
 § 14.  Regler om undervisningens form og indhold,  

 studieordningen, forskning, administration, samt om optagelse og bedømmelse  

 af studerende og ansættelse af lærere fastsættes af ministeren for kulturelle  

 anliggender efter indstilling fra skolerådet.
 Stk. 2.  Regler om valg efter denne anordning fastsættes  

 af ministeren for kulturelle anliggender.
 § 15.  Relegation af en studerende kan af denne  

 indbringes for ministeren for kulturelle anliggender.
 Valg- og funktionsperioder.
§ 16.  Alle valg efter denne anordning finder sted i  

 december måned.
Funktionsperioden efter denne anordning begynder 1. januar.
Stk. 2.  Første valg efter denne anordning til  

 skolerådet og rektor- og prorektorhvervet finder sted i oktober måned.
Første  

 funktionsperiode til skoleråd og rektor- og prorektorhvervet begynder den 15.  

 oktober.
 Stk. 3.  Funktionsperioden for rektor og for det ved  

 anordningens ikrafttrædelse siddende skoleråd forlænges til nyvalg har fundet  

 sted.
 Stk. 4.  Bestemmelsen i § 3, stk. 1, hvorefter rektor  

 højst kan vælges for 2 perioder i træk gælder ikke ved første rektorvalg  

 efter denne anordning.
 Overgangs- og ikrafttrædelsesbestemmelser.
 § 17.  Denne anordning træder i kraft den 1. juli  

 1978.
 § 18.  Anordning nr. 223 af 19. maj 1971 om  

 Arkitektskolen i Århus ophæves.
 Givet på Marselisborg slot, den 4. juli  

 1978.
 Under Vor Kongelige Hånd og Segl.
 Margrethe R.
 Niels Matthiasen.
