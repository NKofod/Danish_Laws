Beroligende medicin til patient, der var stærkt ophidset og råbende Det lokale nævn godkendte beslutningen om indgivelse af beroligende medicin.
Sundhedsvæsenets Patientklagenævn fandt, at betingelserne for at indgive beroligende medicin var opfyldt, og lagde vægt på, at patienten om morgenen havde været stærkt ophidset, råbende i afdelingen og indimellem truende overfor personalet, og at han efter stuegangssamtale forlod rummet efter meget kort tid i ophidset tilstand, hvor han skønnedes svært forpint og urolig.
Nævnet fandt endvidere, at kravet om mindst indgribende foranstaltning var opfyldt, og lagde vægt på, at man forinden havde forsøgt at tilbyde patienten beroligende medicin til frivillig indtagelse, hvilket han ikke havde accepteret.
