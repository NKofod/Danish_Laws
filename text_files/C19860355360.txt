 Baggrund:
 ×Bekendtgørelse nr. 323 af 7. juli 1983 om arbejdets udførelse.
 ×Bekendtgørelse om regler efter den tidligere  

 arbejderbeskyttelseslovgivning, der med mindre ændringer forbliver i kraft  

 efter arbejdsmiljølovens ikrafttræden (Ikraftholdelsesbekendtgørelsen).
 Denne At-meddelelse giver en oversigt over de hyppigste årsager til  

 indeklimagener og anviser løsninger.
 Indeklimasyge er internationalt anerkendt, bl.a. af  

 verdenssundhedsorganisationen (WHO).
 Symptomerne kan variere fra lette gener til så svære symptomer hos de  

 enkelte, at de siger deres arbejde op.
 WHO's beskrivelse af indeklimasygen (»De syge bygningers  

 syndrom«):
»Ved ophold i nogle bygninger er der en overhyppighed af een eller  

 flere af følgende symptoner: Irritation af øjne, næse og svælg, tørre  

 slimhinder og hud, rødme af huden, træthed, hovedpine, luftvejsinfektioner,  

 hoste, hæshed, hvæsende vejrtrækning, kløe, uspecifikke  

 overfølsomhedsreaktioner, kvalme, svimmelhed.« Indeklimagener kan fx vise sig ved, at mange ansatte klager over træk,  

 kulde, for meget varme, dårlig belysning osv.
Dårligt indeklima kan skyldes bygningsmæssige eller  

 vedligeholdelsesmæssige mangler.
En udbedring af manglerne medfører, at  

 symptomerne hos de ansatte forsvinder.
Imidlertid er det ikke altid at der er  

 nogen umiddelbart synlig eller målelig afvigelse fra forholdene i en bygning,  

 hvor de ansatte har massive symptomer, til forholdene i lignende bygninger,  

 hvor de ansatte ikke har symptomer Temperatur og træk.
 Temperatur og påklædning skal afpasses efter den fysiske aktivitet.
 Som hovedregel anses en temperatur på 20-24 grader C for passende ved let  

 fysisk aktivitet (fx i skoler, daginstitutioner og kontorer). Luftkvaliteten  

 opleves dog ofte som bedst ved en temperatur på 21-22 grader C.
 Temperaturændringer på mere end 4 grader C over en arbejdsdag i et  

 opholdsrum føles ofte ubehagelig, og temperaturforskellen målt ved gulvet og  

 i hovedhøjde bør være mindre end 4 grader C.
 Det er derfor af stor betydning, at opvarmningssystemet kan reguleres  

 inden for relativt snævre grænser, så at lokalerne om sommeren ikke bliver  

 overopvarmet på grund af for stort solindfald gennem vinduerne, for dårlig  

 isolation eller ringe ventilation af loftrum, specielt i bygninger med fladt  

 tag.
Dårligt isolerede vægge, gulve og vinduer giver om vinteren ofte  

 kuldenedfald eller kuldestråling, der føles som træk.
Utætte døre og vinduer  

 giver ofte trækgener, især i forbindelse med ventilationsanlæg.
Afgasninger Mange stoffer (fx formaldehyd og visse organiske opløsningsmidler) har  

 slimhindeirriterende effekt, når de forekommer i tilstrækkelige høje  

 koncentrationer.
Afgasningen fra byggematerialer og inventar aftager med  

 tiden.
Disse problemer er derfor størst i nybyggeri og i dårligt ventilerede  

 lokaler.
Visse arbejdsprocesser, fx fotokopiering, kan give anledning til dannelse  

 af stoffer med stærkt slimhindeirriterende effekt.
Det vil derfor ofte være  

 nødvendigt med en god mekanisk ventilation.
Ventilation Luften i et lokale kan forurenes ved afgasning fra byggematerialer,  

 inventar (formaldehyd, opløsningsmildler m.v.), og arbejdsprocesser samt  

 afgivelse af lugt, kuldioxid og sved fra mennesker.
For at opnå et behageligt og sundt indeklima er det nødvendigt, at den  

 forurenede luft udskiftes med ren udeluft.
Størrelsen af luftfornyelsen  

 angives ofte som luftskiftet, dvs. det antal gange, lokalets luft udskiftes  

 pr. time.
Luftfornyelsen kan ske ved enten naturlig eller mekansisk  

 ventilation.
 Ved naturlig ventilation tilføres lokalet luft udefra eller fra  

 tilstødende lokaler gennem sprækker ved vinduer og døre, samt ved brugen af  

 døre og vinduer.
 I amindelige arbejdslokaler uden forurenende arbejdsprocesser er denne  

 form for ventilation ofte tilstrækkelig.
For at spare udgifter til opvarmning og mindske trækgener foretages ofte  

 tætning af døre og vinduer.
Herved mindskes luftskiftet, og man må derfor  

 udlufte ofte, fx ved at åbne vinduerne nogle minutter hver time.
Mennesket ændrer sammensætningen af den omgivende luft ved at forbruge ilt  

 og afgive kuldioxid og sved.
Derfor afhænger behovet for luftskiftet i et  

 lokale af antallet af personer i lokalet.
I nogle tilfælde vil mekanisk  

 ventilation være nødvendig.
Til vurdering af ventilationen kan anvendes  

 luftens indhold af kuldioxid, som ikke bør være større end 0,1  

 (procent-tegn), og hvis det overstiger 0,2 (procent-tegn), må luftskiftet  

 øges eller antallet af personer formindskes.
 Tobaksrygning har stor betydning for størrelsen af luftskiftet, fx skal  

 ventilationen i et lokale, hvor der ryges, være mere end 2,5 gange større,  

 end det ellers er nødvendigt for at sikre en god luftkvalitet.
 Hvor der er installeret et mekanisk ventilationsanlæg, er det vigtigt, at  

 det jævnligt kontrolleres og vedligeholdes af personale med særligt kendskab  

 til ventilationsanlæggets funktion.
Når et ventilationsanlæg har været i brug i nogen tid, vil filtre stoppe  

 til, støv aflejres i kanaler m.v.
Lufmængden vil derfor mindskes, idet  

 strømningsmodstanden øges.
Driftsvejledningen skal derfor angive metoder til  

 kontrol, justering og rengøring af ventilationsanlægget, og dette arbejde må  

 udføres regelmæssigt.
 Det kan endelig være hensigtsmæssigt eller måske direkte nødvendigt at  

 etablere en særskilt ventilation ved selve arbejdsprocessen for at hindre  

 luftforurening og varmespredning til omgivelserne, fx ved limearbejde, og  

 fotokopimaskiner.
 I øvrigt henvises til At-meddelelse nr. 1.01.8 om ventilation.
Støv og mikroorganismer Luften i bygninger indeholder altid en større eller mindre mængde  

 partikler (støv og mikroorganismer). Mikroorganismer og støv, som stammer fra  

 dyrisk materiale (fx hundehår) og plantemateriale (fx, pollen), kan give  

 anledning til irritation og allergiske symptomer fra øjne, næse og lunger.  

 Andre former for støv (fra uorganisk materiale (fx almindeligt husstøv) kan  

 give anledning til irritationssymptomer, men sjældent allergi.
Det er vigtigt, at støvet fjernes ved en effektiv rengøring, da  

 støvpartikler kan give anledning til indeklimaproblemer.
Rengøringsmetode og  

 hyppighed må nøje afpasses efter lokalernes indretning (møblering),  

 overfladernes beskaffenhed (glatte, ru, tekstile) samt brugen af lokaler  

 (personfærden udefra, personbelastninge, aktiviteten i lokalerne m.v.).
 De fleste støvproblemer er på steder med tæppebelægninger, og det har vist  

 sig, at forbedret rengøring, eventuelt i forbindelse med fjernelse af  

 tæpperne, har bedret forholdene.
Fugtige forhold giver gode vækstbebetingelser for mikroorganismer, og  

 fugtige tæppebelægninger, fx i indgangspartier der skal passeres af mange  

 mennesker, bør så vidt muligt undgås.
Kuldebroer skal undgås, da fugt,  

 opstået i forbindelse hermed, kan give anledning til vækst af  

 mikroorganismer.
Luftfugtighed Luftfugtigheden giver normalt ikke gener, hvis den relative fugtighed  

 ligger inden for området 25-60 (procent-tegn). Mikrosvampe og husstøvmider  

 lever dog bedst ved høj fugtighed.
Den relative fugtighed bør derfor i  

 vinterperioden holdes under 40-45 (procent-tegn).
Statistik elektricitet Det afhænger af kombinationen af påklædning, skosåler og gulvbelægninger,  

 om personer bliver opladet på grund af statisk elektricitet.
Hvis en af  

 delene er isolerede, kan der opstå betydelig opladning af den enkelte person  

 (op til flere tusinde volt). Det medfører, at det kan give anledning til  

 ganske ubehagelige og mærkbare stød.
En gnist fra en person opladet til 3000  

 volt kan tænde de fleste eksplosive dampe, fx opløsningsmiddeldampe.
De  

 fleste typer sko kan give store spændinger af gulvbelægningens  

 isoleringsevne.
Dette kan udføres ved en jævnlig behandling af gulvet med et antistatisk  

 middel, der virker ved, at der på belægningens overflade dannes et meget  

 tyndt lag, der suger vanddamp til sig fra luften.
Ladningen vil da kunne  

 ledes bort i dette lag.
For faste belægningens vedkommende (linoleum, vinyl, asfalt, træ, beton  

 m.v.) kan behandlingen foretages ved afvaskning af gulvet med en opløsning af  

 det antistatiske middel.
Behandlingen må normalt foretages ved hver vask af  

 gulvet.
Ved tekstile belægninger påføres antistatsmidlet ved påsprøjtning.  

 Denne behandling kan, hvis den er rigtigt udført, virke i 2-3 måneder.
 Endelig skal det anføres, at både faste og tekstile belægninger kan fås  

 antistatiske, hvilket må anbefales ved nyanskaffelser.
Belysning Dansk Standard 700 angiver vejledende retningslinier for kunstig belysning  

 i arbejdslokaler.
Hvis disse retningslinier er fulgt, er der normlat ikke  

 gener. Ændringer af belysningen, slitage og manglende rengøring kan dog  

 medføre uheldige og generende påvirkninger.
Hvis man ændrer på belysningen,  

 skal man derfor være opmærksom på, at der fx ikke opstår ubehagsblænding.  

 Endvidere er konstrastvirkningerne af stor betydning for at sikre godt  

 synsforhold.
Slitage kan medføre, at fx lysstofrør begynder at flimre.
Dette flimmer  

 kan være årsag til forøget træthed.
 Endelig medfører almindelig tilsmudsning, at lysudbyttet ofte nedsættes  

 med 30-50(procent-tegn). Det er derfor nødvendigt, at rengøringen også  

 omfatter diverse lyskilder.
Lyd For at opnå et godt indeklima er det nødvendigt, at også lydforholdene er  

 gode.
Det er derfor af betydning, at rummet er passende lyddæmpet, og at det  

 ikke belastes af støj og vibrationer fra naborum eller udefra.
Endvidere kan  

 enkelte støjende arbejdsprocesser virke meget generende for andre, fx i  

 forbindelse med terminalarbejde.
 For i øvrigt at opnå gode lydforhold (akustik) angiver Bygningsreglement  

 1982 fx gennemsnitsefterklangstiden i klasserum med forskellig anvendelse.  

 Efterklangstiden i opholdsrum i daginsitutioner må ikke overstige 0,6  

 sekunder i frekvensområdet 125-2000 Kz.
Afslutning Hvis ikke indeklimagenerne kan løses i afdelingen må  

 sikkerhedsorgansiationen gennemgå arbejdspladsen og komme med forslag til  

 forbedring af indeklimaet.
 Sikkerhedsorganisatinen kan i forbindelse med gennemgangen af  

 arbejdspladsen foretage visse simple undersøgelser, fx måling af  

 temperaturen.
Til hjælp for sikkerhedsorganisationens undersøgelser har arbejdstilsynet  

 udarbejdet spørgeskemaer til kortlægning af bygningsmæssige forhold og  

 indeklimagener.
Sikkerhedsorganisationen kan få skemaerne med vejledning hos  

 arbejdstilsynet.
 Hvis sikkerhedsorganisationen herefter ikke kan give forslag til løsningen  

 og få dem accepteret af ledelse og bevilgende myndigheder, bør man inddrage  

 sagkyndige udefra, fx rådgivende ingeniørfirmaer og teknologiske institutter.  

 Man kan også henvende sig til arbejdstilsynet.
