Fremsat den 8. oktober 1998 af  

 udenrigsministeren (Niels Helveg Petersen) Forslag til Lov om ændring af lov om støtte  

 til danske investeringer i Østlandene  

 (Forhøjelse af garantirammen) § 1 I lov nr. 828 af 19. december 1989 om støtte til danske  

 investeringer i Østlandene, som ændret ved lov nr. 1137 af 21.  

 december 1994 foretages følgende ændring:
1)	I § 3, stk. 1, ændres »2 mia. kr.« til »3,5 mia.  

 kr.« § 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger I lov nr. 828 af 19. december 1989, som ændret ved lov nr. 1137 af  

 21. december 1994, om støtte til danske investeringer i  

 Østlandene, kan udenrigsministeren inden for en nuværende  

 beløbsramme af 2 mia. kr. give garanti til danske virksomheder mod  

 tab, der alene skyldes politiske forhold i forbindelse med direkte  

 nyinvesteringer og hermed ligestillede lån.
Investeringen skal ske i et  

 østland, der er blandt de lande, hvor der reelt er tale om en politisk  

 og økonomisk reformproces.
Listen er sammenfaldende med de lande, der  

 er omfattet af IØ-fonden.
Investeringsgarantiordningen er et vigtigt  

 led i den danske bistand til østlandene.
Rammen blev i 1994  

 øget fra 1 mia. kr. til 2 mia. kr. som følge af forøget  

 efterspørgsel fra dansk erhvervsliv efter garantier.
En yderligere  

 forøgelse af rammen skønnes at være nødvendig for  

 at kunne leve op til den interesse, som dansk erhvervsliv har for  

 investeringer i østlandene, og for fortsat at have  

 tilstrækkelige muligheder for gennem investeringsgarantistillelse at  

 støtte østlandenes bestræbelser på fremme af deres  

 industrialiseringsproces og øvrige økonomiske og  

 samfundsmæssige udvikling.
Garantiansvaret omfatter dels policer for investeringer, der er foretaget,  

 dels tilsagn baseret på imødekomne ansøgninger.
Tilsagn  

 omsættes først til policer, når investeringen er  

 foretaget.
Det bemærkes, at tilsagn (men ikke policer) kan  

 tilbagekaldes, idet de gives med forbehold for væsentlige  

 ændringer i forudsætningerne.
 Det samlede garantiansvar er p.t. fordelt på 30 udstedte policer og  

 2 tillægspolicer fordelt på følgende lande: Estland,  

 Letland, Litauen, Moldova, Polen, Rusland og Ungarn samt 19 tilsagn fordelt  

 på følgende lande: Estland, Kroatien, Litauen og Rusland.  

 Beløbsrammen er pr. 3. september 1998 udnyttet som følger:
 Udstedte policer: Investeringsbeløb + udbytte	1.210,0 mio.  

 kr.
 Afgivne tilsagn: Investeringsbeløb + udbytte	748,0 mio.  

 kr.
 Samlet garantiansvar	1.958,0 mio. kr.
Der resterer således ca. 42 mio. kr. som ubenyttede midler inden for  

 rammen.
Det skal sammenholdes med, at der i 1997 alene blev modtaget  

 ansøgninger om investeringsgaranti for et samlet beløb af 838  

 mio. kr.
Erfaringsvis udnyttes kun mellem halvdelen og totredjedele af de  

 afgivne tilsagn.
I praksis vil rådighedsbeløbet derfor kunne  

 være større.
I takt med at ikke-udnyttede tilsagn evt.  

 bortfalder, vil rådighedsbeløbet således kunne vokse med  

 300   500 mio. kr.
Beløbsrammen, inden for hvilken, der kan gives garanti til  

 virksomheder, som er hjemmehørende i Danmark, mod tab i forbindelse  

 med direkte nyinvesteringer i østlandene og hermed ligestillede  

 lån som følge af politiske risici, foreslås hævet  

 fra 2 mia. kr. til 3,5 mia. kr.
Med en forøgelse i denne  

 størrelsesorden skønnes ordningen at kunne fortsætte sin  

 virksomhed i yderligere 2-3 år.
Det forventes, at tendensen til vækst i antallet af  

 ansøgninger og ikke mindst størrelsen af disse vil  

 fortsætte.
En væsentlig forhøjelse af rammen  

 skønnes derfor at være nødvendig for at kunne leve op til  

 den interesse, som dansk erhvervsliv har for investeringer i  

 østlandene, og for fortsat at have tilstrækkelige muligheder for  

 gennem investeringsgarantistillelse at støtte østlandenes  

 bestræbelser på fremme af deres industrialiseringsproces og  

 øvrige økonomiske og samfundsmæssige udvikling.
Det er fortsat i dansk interesse på langt sigt at fremme danske  

 investeringer i Central- og Østeuropa og SNG-området.
Selvom den  

 geografiske tyngde i ordningen er flyttet mod øst, dokumenterer  

 erhvervslivets efterspørgsel efter ordningen, at der samlet er et  

 større behov for ordningen end ved dens oprettelse.
Behovet for investeringsgaranti mod politiske risici under en dansk,  

 statslig ordning skyldes, at der normalt ikke kan tegnes konkurrencedygtige  

 garantier i markedet mod de politiske risici forbundet med investeringerne i  

 østlandene.
Uden en garanti vil virksomhederne i mange tilfælde  

 afstå fra at investere.
Dertil kommer, at långivende banker ofte  

 betinger deres kommercielle kreditgivning til den investerende virksomhed og  

 det pågældende projekt med, at der foreligger en forsikring mod  

 de politiske risici.
 Det kan konstateres, at den hidtidige ordning har fungeret meget  

 tilfredsstillende, og at den har bidraget væsentlig til at fremme  

 danske virksomheders muligheder for at investere i østlandene og  

 dermed medvirket til bl.a. en positiv markedsøkonomisk udvikling i  

 disse lande.
Omkostningerne ved investeringsgarantiordningen forudsættes  

 dækket af de opkrævede risikopræmier, der indgår i en  

 fond.
Fra 1989 og indtil nu er der i alt indbetalt ca. 13 mio. kr. til  

 garantifonden.
Det er vanskeligt at vurdere de økonomiske omkostninger, der kan  

 være forbundet med investeringsgarantiordningen.
Såfremt der  

 opstår tab, der er større end de midler, som fonden besidder,  

 skal erstatningsbeløbet forelægges Finansudvalget.
Under den  

 nuværende ordning, der har været i kraft siden 20. december 1989,  

 er der indtil nu ikke udbetalt erstatning eller rejst krav over for  

 ordningen.
Vægten i ordningens geografiske fordeling har undergået en  

 udvikling siden ordningens oprettelse.
Nogle af investeringslandene,  

 især ansøgerlandene til medlemskab af den Europæiske  

 Union, har siden ordningens oprettelse i 1989 udviklet sig i en sådan  

 grad, at der ikke længere er samme behov for en statslig garantiordning  

 som ved ordningens oprettelse.
Dette giver sig udslag i, at nytegningerne  

 ikke længere sker for investeringer i de mere sikre lande, som f.eks.  

 Polen, uden at der dog i større omfang sker opsigelse af de allerede  

 tegnede forsikringer for disse lande.
Derimod er interessen for at tegne  

 forsikringsgaranti steget for lande som Rusland og andre SNG-lande.
En  

 ændring af landekredsen ville imidlertid være et uheldigt signal  

 til EU-ansøgerlandene på indeværende tidspunkt og  

 harmonere dårligt med den erklærede danske politik med hensyn til  

 at støtte disse landes forberedelse til EU-medlemskab.
Hertil kommer,  

 at præmierne fra garantier i de mere udviklede østlande, i det  

 omfang erhvervslivet fortsat er interesseret i at bevare og tegne disse,  

 bidrager til at afbalancere risiciene på de øvrige lande.
Den aktuelle politiske og økonomiske situation i Rusland ved  

 forslagets fremsættelse tilsiger den yderste forsigtighed ved  

 administrationen af garantier for investeringer i Rusland og i lande, hvis  

 økonomier er nært sammenhængende med Ruslands.
På  

 lidt længere sigt skønnes det imidlertid væsentligt, at  

 Investeringsgarantiordningen for Østlandene ved en forøgelse af  

 rammen sættes i stand til administrativt med kort varsel at kunne  

 genoptage normal garantigivning, når det er forsvarligt under  

 hensyntagen til udviklingen i Rusland og det internationale samfunds  

 reaktioner herpå.
De afgivne garantier for investeringer i Rusland  

 beløber sig ved forslagets fremsættelse til investeringer  

 på ca. 298 mio. kr., hvortil kommer garantier for evt. udbytte, hvorved  

 den samlede garanti maksimalt kan beløbe sig til ca. 477 mio. kr.  

 Herudover er der inden for den gældende ramme udstedt tilbagekaldelige  

 tilsagn om garantier, som inklusiv garanti for evt. udbytte beløber  

 sig til ca. 522 mio. kr.
Disse tilsagn er midlertidigt stillet i bero i  

 afventning af en afklaring af situationen i Rusland.
 Forslaget har ingen umiddelbare udgiftsmæssige konsekvenser for  

 statskassen, men forøger statens garantirisiko på længere  

 sigt.
Forslaget har ikke umiddelbart miljømæssige konsekvenser.
Ved  

 ordningens administration underkastes de enkelte projekter, som der tegnes  

 garantier for, også en miljømæssig vurdering.
EU-Kommissionen er gjort bekendt med ordningens eksistens.
Andre EU-lande  

 har tilsvarende ordninger.
Bemærkninger til lovforslagets  

 enkelte bestemmelser Til § 1,1 Det foreslås, at beløbsrammen for garantigivning § 3,  

 stk. 1, ændres fra 2 mia. kr. til 3,5 mia. kr.
Til § 2 Det foreslås, at loven træder i kraft dagen efter  

 bekendtgørelsen i Lovtidende.
