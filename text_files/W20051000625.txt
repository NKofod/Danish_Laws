Autoriseret  

 rådgiver på baggrund af påbud om etablering af procesventilation ved lodning Arbejdsmiljøklagenævnet har på møde den 30. august 2005  

 behandlet virksomhedens klage over Arbejdstilsynets afgørelse af 27. april  

 2005.
Nævnet traf følgende A F G Ø R E L S E Virksomheden skal benytte en autoriseret arbejdsmiljørådgiver  

 ved etablering af procesventilation ved lodning.
B E G R  

 U N D E L S E Arbejdsmiljøklagenævnet har lagt til grund, at  

 virksomheden har fået påbud om at etablere procesventilation ved lodning,  

 fordi  

 lodning medfører luftforurening.
 Arbejdsmiljøklagenævnet har lagt vægt på, at  

 virksomheden har fået påbud om løsning af et arbejdsmiljøproblem vedrørende  

 luftforurening, og at lovgivningen kræver, at når sådanne komplekse  

 arbejdsmiljøproblemer skal løses, skal det ske ved at virksomheden benytter  

 en  

 autoriseret arbejdsmiljørådgiver.
 Der er kun én mulighed for at undgå brug af autoriseret  

 arbejdsmiljørådgiver i sådanne tilfælde: Hvis arbejdsgiveren inden for det  

 seneste år har løst et identisk arbejdsmiljøproblem i samme produktionsenhed,  

 og løsningen umiddelbart kan overføres.
Arbejdsmiljøklagenævnet henviser til -  

 	  

 § 13 c i lov om  

 arbejdsmiljø, jf. lovbekendtgørelse nr. 268 af 18. marts 2005 og -  

 	  

 § 2, § 10 og § 21,  

 stk. 2 i Arbejdstilsynets bekendtgørelse nr. 554 af 17. juni 2004 om brug af  

 autoriserede arbejdsmiljørådgivere til løsning af bestemte  

 arbejdsmiljøproblemer (Problempåbud) Arbejdsmiljøklagenævnet fastholder således  

 Arbejdstilsynets afgørelse af 27. april 2005.
 Nævnets afgørelse skal efterkommes senest den 18.  

 oktober 2005, således at Arbejdstilsynet senest den dag modtager meddelelse  

 om  

 indgåelse af en aftale om rådgivning.
 Tilbagemelding om hvordan påbudet er efterkommet skal  

 ske til Arbejdstilsynet senest den 28. februar 2006.
På klagenævnets vegne XXX 1. Sagsforløb Arbejdstilsynet fremstiller sagen på følgende måde i  

 udtalelsen af 29. april 2005:
 Sagsforløb Arbejdstilsynet foretog et Tilpasset Tilsyn på  

 virksomheden den 5. april 2005. Ved besøget kunne Arbejdstilsynet konstatere,  

 at der var en fast arbejdsplads med en loddekolbe.
Virksomheden oplyste at  

 der  

 blev loddet dagligt, men at der var planer om at etablere udsugning ved  

 arbejdspladsen.
 Arbejdstilsynet fremsendte et påbud om  

 procesventilation ved lodning samt brug af autoriseret arbejdsmiljørådgiver i  

 høring til virksomheden den 6.april 2005.
I høringsperioden klagede virksomheden ved brev af 15.  

 april 2005 over at der skulle bruges en autoriseret arbejdsmiljørådgiver,  

 idet  

 man allerede havde fundet et egnet produkt, nemlig en loddekolbe hvor  

 udsugningen er påmonteret loddekolben.
Det blev oplyst at produktet så godt  

 som  

 var bestilt.
Derfor mente virksomheden at det var unødvendigt at blande en  

 ekstern rådgiver ind i købet.
Arbejdstilsynet traf den 28. april 2005 afgørelse om at  

 der skulle bruges en autoriseret arbejdsmiljørådgiver til at efterkomme  

 påbudet  

 om etablering af procesventilation.
Ved et særskilt brev af samme dato  

 orienterede Arbejdstilsynet virksomheden om at klagen over påbudet om brug af  

 en autoriseret rådgiver blev behandlet og videresendt til klagenævnet.
 2. Arbejdstilsynets  

 afgørelse Arbejdstilsynet traf den 27. april 2005 følgende  

 afgørelse:
Påbud om  

 etablering af procesventilation ved lodning og brug af autoriseret  

 arbejdsmiljørådgiver (Arbejdsmiljøproblem nr.: 157671) Virksomheden har haft lejlighed til at komme med  

 bemærkninger til udkast til påbud af 6. april 2005 udstedt på baggrund af  

 tilsynsbesøg hos XXX den 5. april 2005.
Arbejdstilsynet har den 18. april 2005 modtaget  

 bemærkninger fra virksomheden, hvori afgørelsen for så vidt angår  

 rådgivningen  

 påklages.
Se særskilt brev herom. - Arbejdstilsynet har i dag truffet afgørelse.  

 Afgørelsens indhold fremgår af det udkast til påbud, som var vedlagt  

 Arbejdstilsynets brev af 6. april 2005.
 Virksomheden har nu pligt til at opfylde ovennævnte  

 påbud  

  

 senest den 17. oktober 2005.
 Arbejdstilsynet skal  

  

 senest den 24. oktober 2005  

  

 have besked om, hvad virksomheden har gjort for at efterkomme påbudet.  

 Arbejdstilsynet skal  

  

 senest den 8. juni 2005  

  

 have modtaget meddelelse om  

 indgåelse af aftale med rådgiver.
 3. Klagen til  

 Arbejdsmiljøklagenævnet Virksomheden har i brev af 15. april 2005 skrevet  

 følgende:
 Vi vil herved indgive klage over påbuddet vedr. brug af  

 ekstern rådgivning i forbindelse med etablering af procesventilation ved  

 lodning.
Det skal understreges at det kun er rådgivningen vi  

 klager over.
Selve ventilationen havde vi så godt som bestilt, da I var på  

 besøg.
Dette udstyr som vi ønsker os er produceret af firmaet XXX  

 som leverer loddekolber til proff. brug.
Produktet er en fabriksudviklet  

 enhed  

 og er derved testet og afprøvet af leverandøren, derfor synes vi at det vil  

 være en unødvendig ekstra omkostning at indblande en ekstern rådgiver til  

 indkøb af dette udstyr.
 Vi kan oplyse til orientering at tilsvarende udstyr  

 bruges af Struer Tekniske Skole.
 Produktet syntes vi er det rigtige for os pga. at  

 udsugningen er påmonteret loddekolben.
Kopi af dokumentation vedr. ovennævnte udstyr er  

 vedlagt. 4. Arbejdstilsynets  

 udtalelse Følgende fremgår af Arbejdstilsynet udtalelse af 29.  

 april 2005:
 Arbejdstilsynets  

 udtalelse Bekendtgørelse nr. 554 af 17. juni 2004 om brug af  

 autoriserede arbejdsmiljørådgivere til løsning af bestemte  

 arbejdsmiljøproblemer fastslår i § 1, nr. 3, at en arbejdsgiver skal bruge en  

 autoriseret arbejdsmiljørådgiver, hvis der er et arbejdsmiljøproblem med  

 luftforurening.
Ved besøget blev det klart for Arbejdstilsynet at  

 virksomheden havde et arbejdsmiljøproblem med luftforurening når virksomheden  

 foretog loddearbejde.
Dette arbejdsmiljøproblem er omfattet af førnævnte  

 bekendtgørelses § 10, nr. 1 om luftforurening.
 Da bestemmelsen om luftforurening er klar og da  

 bekendtgørelsen klart angiver, at der ved det i sagen omhandlede  

 arbejdsmiljøproblem skal bruges en autoriseret arbejdsmiljørådgiver, er det  

 Arbejdstilsynets  

 vurdering at virksomheden er forpligtet hertil.
 Arbejdstilsynet fastholder derfor påbudet om at der  

 skal bruges en autoriseret arbejdsmiljørådgiver til at løse  

 arbejdsmiljøproblemet.
 5. Nyt efter  

 klagen Intet nyt modtaget.
6. Regler Lov om  

 arbejdsmiljø, jf. lovbekendtgørelse nr. 268 af 18. marts 2005 Rådgivning § 13 c.  

  

 Beskæftigelsesministeren fastsætter regler om autorisation af  

 arbejdsmiljørådgivere, herunder om pligt til at benytte en autoriseret  

 arbejdsmiljørådgiver, når Arbejdstilsynet påbyder rådgivning, jf. § 77 a.
Arbejdstilsynets  

 bekendtgørelse nr. 554 af 17. juni 2004 om brug af autoriserede  

 arbejdsmiljørådgivere til løsning af bestemte arbejdsmiljøproblemer  

 (Problempåbud) Kapitel 2 Problempåbud § 2.  

  

 Konstaterer Arbejdstilsynet ved afgivelse af påbud eller rapport om  

 væsentligt  

 problem alvorlige og komplekse arbejdsmiljøproblemer, der indebærer risiko  

 for  

 sikkerhed og sundhed, som angivet i §§ 3-20, kan efterkommelse heraf alene  

 ske  

 ved brug af autoriseret arbejdsmiljørådgiver.
 Stk. 2.  

  

 Der afgives ikke  

 påbud efter stk.1, hvis arbejdsgiveren inden for det seneste år har løst et  

 identisk arbejdsmiljøproblem i samme produktionsenhed, og løsningen  

 umiddelbart  

 kan overføres.
Det kemiske område § 10.  

  

 Luftforurening fra en arbejdsproces på faste arbejdssteder, hvor 1)  

 	  

 der ikke er etableret  

 en effektiv mekanisk udsugning, 2)  

 	  

 procesudsuget luft  

 recirkuleres, således  

 at den udsugede  

 luft fra den forurenende proces føres tilbage til arbejdsrummet eller andre  

 lokaler, eller 3)  

 	  

 der er mange spredte  

 forureningskilder på arbejdspladsen, og forureningen ikke fjernes effektivt Kapitel 3 Arbejdsgiverens pligter § 21.  

  

 Arbejdsgiveren har pligt til at bruge en autoriseret arbejdsmiljørådgiver til  

 at bistå med rådgivning til løsning af de arbejdsmiljøproblemer, der følger  

 af  

 kapitel 2.
 Stk. 2.  

  

 Arbejdsgiveren  

 skal benytte en arbejdsmiljørådgiver, der er autoriseret, jf. bekendtgørelsen  

 om autorisation af arbejdsmiljørådgivere til at bistå virksomheder med  

 efterkommelse af påbud om brug af rådgivning, til at bistå med rådgivning til  

 løsning af netop det arbejdsmiljøproblem, der danner grundlag for  

 rådgivningspåbudet.
 Stk. 3.  

  

 Påbud om brug af  

 en autoriseret arbejdsmiljørådgiver kan ikke efterkommes ved at benytte en  

 autoriseret rådgiver, der hører ind under den juridiske enhed, som har  

 modtaget  

 et påbud om autoriseret rådgivning.
 § 22.  

  

 Arbejdsgiveren skal sørge for, at sikkerhedsorganisationen inddrages og  

 deltager i rådgivningsprocessen vedrørende løsningen af det bestemte  

 arbejdsmiljøproblem.
 Stk. 2.  

  

 I virksomheder,  

 hvor der ikke skal oprettes sikkerhedsorganisation, skal de ansatte på  

 tilsvarende  

 måde inddrages i løsningen af det bestemte arbejdsmiljøproblem.
 § 23.  

  

 Arbejdsgiveren skal indgå en skriftlig aftale med en autoriseret  

 arbejdsmiljørådgiver om rådgivning til løsning af det arbejdsmiljøproblem,  

 der  

 følger af kap. 2.
 Stk. 2.  

  

 Aftalen skal  

 forefindes i virksomheden og være til rådighed for virksomhedsledere,  

 arbejdsledere,  

 øvrige ansatte og Arbejdstilsynet.
 § 24.  

  

 Aftalen, jf. § 23, skal opfylde minimumskravene i bilag 1.
 § 25.  

  

 Arbejdsgiveren skal give en tilbagemelding til Arbejdstilsynet om indgåelse  

 af  

 en aftale om rådgivning, senest 6 uger efter at arbejdsgiveren har modtaget  

 påbud fra Arbejdstilsynet om brug af rådgivning til løsning af  

 arbejdsmiljøproblemet.
 Stk. 2.  

  

 Tilbagemeldingen  

 skal påtegnes af sikkerhedsorganisationen eller, i virksomheder der ikke har  

 pligt til at etablere sikkerhedsorganisation, af en repræsentant for de  

 ansatte.
 Stk. 3.  

  

 Arbejdsgiveren  

 skal sørge for, at tilbagemeldingen påtegnes af den autoriserede  

 arbejdsmiljørådgiver,  

 som herved bekræfter, at der er indgået en aftale i henhold til bilag 1.
§ 26.  

  

 Arbejdsgiveren skal indhente en redegørelse fra arbejdsmiljørådgiveren, når  

 arbejdsmiljøproblemet er løst.
Redegørelsen skal indeholde oplysninger om:
1)  

 	  

 hvordan påbudet er  

 efterkommet, og 2)  

 	  

 hvordan  

 sikkerhedsorganisationen eller de ansatte har været inddraget.
 Stk. 2.  

  

 Arbejdsgiveren  

 har pligt til at videregive redegørelsen til sikkerhedsorganisationen eller,  

 i  

 virksomheder der ikke har pligt til at etablere sikkerhedsorganisation, til  

 en  

 repræsentant for de ansatte.
 Stk. 3.  

  

 Redegørelsen  

 skal forefindes i virksomheden og være til rådighed for virksomhedsledere,  

 arbejdsledere, øvrige ansatte og Arbejdstilsynet.
 § 27.  

  

 Arbejdsgiveren skal give en tilbagemelding til Arbejdstilsynet om, hvordan  

 påbudet er efterkommet.
 Stk. 2.  

  

 Tilbagemeldingen  

 skal påtegnes af sikkerhedsorganisationen eller, i virksomheder der ikke har  

 pligt til at etablere sikkerhedsorganisation, af en repræsentant for de  

 ansatte.
 Stk. 3.  

  

 Arbejdsgiveren  

 skal sørge for, at tilbagemeldingen påtegnes af den autoriserede  

 arbejdsmiljørådgiver,  

 der herved bekræfter, at arbejdsgiveren har efterkommet problempåbudet.
Kapitel 4 Dispensation, klage, straf og ikrafttræden § 28.  

  

 Arbejdstilsynet kan fravige § 25, stk. 1, hvor udbud er påkrævet efter  

 reglerne  

 om EU-udbud.
 Stk. 2.  

  

 Når  

 virksomhedens organisation og lovgivningen i øvrigt medfører, at virksomheden  

 ikke har mulighed for at etablere en selvstændig juridisk enhed kan  

 Arbejdstilsynet fravige bestemmelsen i § 21, stk. 3, når virksomheden på  

 anden  

 måde har sikret den autoriserede arbejdsmiljørådgiver tilstrækkelig  

 uafhængighed.
