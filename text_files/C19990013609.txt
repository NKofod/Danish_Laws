Cirkulære om  

 forsøg med nye lønsystemer 1. Finansministeriet og centralorganisationerne indgik som led i  

 aftale- og overenskomstforhandlingerne i 1997 aftale af 27. juni 1997 om  

 forsøg med nye lønsystemer, jf. bilag 1 til dette  

 cirkulære.
 I forbindelse med aftale- og overenskomstforhandlingerne i  

 1999 er der endvidere opnået enighed om et tillæg til  

 ovennævnte aftale, jf. bilag 2 til dette cirkulære, der udbygger  

 den gældende basislønmodel med 2 varianter i form af en  

 mindstebasisløn og et basisløninterval.
 Herudover er det ved de seneste aftale- og  

 overenskomstforhandlinger aftalt, at forsøgsperioden forlænges  

 til 31. marts 2002.
2. Bemærkninger til de enkelte bestemmelser Ad § 1, stk. 2 og 3 For flertallet af stillinger i lr. 37 og derover samt for  

 visse stillinger i lr. 35 og 36 inden for Akademikernes Centralorganisations  

 forhandlingsområde er der i forbindelse med aftale- og  

 overenskomstforhandlingerne i 1999 aftalt et nyt, permanent  

 cheflønssystem, jf. aftalen om lokalløn og chefløn.
Ad § 2 Forsøgsperioden er som led i aftale- og  

 overenskomstfornyelsen for perioden 1. april 1999   31. marts 2002  

 forlænget til 31. marts 2002.
Ad § 3 Etablering af forsøg med nye lønsystemer er  

 baseret på frivillighed.
 Ved udvælgelsen af forsøgsområder vil  

 det således være en forudsætning, at såvel den  

 stedlige ledelse som vedkommende tillidsrepræsentant har tilkendegivet  

 ønske om at deltage i lønforsøg.
 Finansministeriet vil endvidere lade det indgå som  

 en betingelse for iværksættelse af forsøg, at der fra de  

 respektive ministerier mv. er tillagt de deltagende institutioner den  

 fornødne aftalekompetence, jf. bemærkningerne til § 11.
 Koordineringen for så vidt angår forsøg  

 for flere personalegrupper på samme arbejdsplads foretages af  

 centralorganisationerne.
 Iværksættelse af forsøg på  

 områder, hvor den centralt aftalte basisløn er fastsat i form af  

 en mindstebasisløn eller et basisløninterval, jf.  

 bemærkningerne til § 6, stk. 1, forudsætter, at de  

 lokale parter forinden har opnået enighed om, hvorvidt forsøget  

 bygger på mindstebasislønnen/basislønintervallets minimum  

 eller en særlig i den forbindelse lokalt aftalt basisløn.
Ad § 4 Der kan etableres lokale lønudvalg med  

 repræsentanter for den lokale ledelse samt lokale repræsentanter  

 fra hver af de organisationer, der deltager i forsøget.
De lokale  

 lønudvalg kan drøfte tilrettelæggelsen af  

 forsøgene, udformningen af forhandlingsprocedurer, retningslinier for  

 udmøntningen af den decentrale løn mv.
 Der henvises i øvrigt til Finansministeriets og  

 centralorganisationernes fælles vejledning om nye lønsystemer i  

 staten, kap. 7.
Ad § 4, stk. 2 Resultatløn skal som alle andre lønelementer  

 afholdes inden for de lønsumsbevillinger, som måtte være  

 fastsat.
I tilfælde, hvor resultatlønsordninger indgår som  

 led i en effektivisering, der resulterer i en besparelse på  

 driftsbevillingen, vil der imidlertid i overensstemmelse med  

 budgetvejledningens regler herom kunne overføres midler fra  

 driftsbevillingen til lønsumsbevillingen.
Ad § 6, stk. 1 Som led i aftale- og overenskomstforhandlingerne i 1999 er  

 der opnået enighed om, at de centrale parter i  

 lønforsøgsaftalerne også kan aftale basislønnen i  

 form af en mindstebasisløn eller som et  

basisløninterval.
 I så tilfælde kan de lokale parter  

 aftale den konkrete basislønsats for den/de  

 pågældende stillingskategori(er), herunder for enkeltstillinger,  

 der efter deres indhold væsentligt afviger fra stillingskategorien  

 generelt.
 De lokalt aftalte basislønninger, som ikke kan  

 være lavere end mindstebasislønnen/basislønintervallets  

 minimum, og som i intervalmodellen ikke kan overstige intervallets maksimum,  

 kan ikke indeholde anciennitetstrin.
Ad § 6, stk. 5 Hvis der lokalt indgås aftale om, at et tillæg  

 ydes til ansatte, der har gennemgået et givent kursus eller en given  

 efteruddannelse, bør alle i den pågældende  

 personalegruppe, for hvem kurset/efteruddannelsen er relevant, have adgang  

 til at gennemgå kurset/efteruddannelsen.
Ad § 9, stk. 2 Efter bestemmelsen skal der indgås aftale om en  

 justering af en tjenestemands pensionsmæssige indplacering, hvis der i  

 forsøgsperioden aftales nye/højere tillæg, som i det  

 hidtidige lønsystem ville have haft karakter af en oprykning til  

 højere lønramme.
 Tilsvarende gælder, hvis der i forsøg med  

 mindstebasisløn eller basisløninterval, jf.  

 bemærkningerne til § 6, stk. 1, i forsøgsperioden sker  

 oprykning til/aftales en højere basislønsats og en sådan  

 lønændring i det hidtidige lønsystem ville have haft form  

 af oprykning til en højere lønramme.
Ad § 11 Et væsentligt element i de nye og decentralt  

 orienterede lønsystemer er, at den lokale lønfastsættelse  

 integreres i den lokale personalepolitik.
Det er derfor en  

 forudsætning, at der er den fornødne aftalekompetence til stede  

 på det lokale niveau.
På denne baggrund har aftalens parter  

 delegeret kompetencen efter nedenstående retningslinier:
a)	Finansministeriet bemyndiger de enkelte ministerier mv. til at  

 føre forhandlinger om og indgå lokale aftaler.
Finansministeriet  

 forudsætter endvidere, at ministerierne mv. videredelegerer denne  

 kompetence i videst muligt omfang, med henblik på at samtlige aftaler,  

 der alene vedrører løndannelsen ved den pågældende  

 institution mv., kan indgås af den lokale ledelse.
a)	På arbejdstagersiden har Statsansattes Kartel,  

 Statstjenestemændenes Centralorganisation II, Lærernes  

 Centralorganisation og Overenskomstansattes Centralorganisation bemyndiget  

 vedkommende tillidsrepræsentant til at indgå lokale aftaler.
I de  

 tilfælde, hvor der for en personalegruppe ikke er valgt en  

 tillidsrepræsentant, indgås de lokale aftaler med vedkommende  

 organisations lokale afdeling eller direkte med organisationen.
Hvis der  

 lokalt er tvivl om aftalerettens placering, anbefales det, at denne  

 præciseres i et protokollat eller lignende.
På tilsvarende  

 måde forudsætter Akademikernes Centralorganisation, at  

 organisationerne i videst muligt omfang delegerer kompetencen til det lokale  

 niveau.
 Den lokale ledelse og tillidsrepræsentanterne kan i  

 forbindelse med de lokale forhandlinger lade sig bistå af  

 repræsentanter fra ministeriet mv., henholdsvis  

 (central)organisationen.
Ad § 13 I mindstebasisløn- eller  

 basislønintervalsystemer, jf. bemærkningerne til § 6,  

 stk. 1, kan den centralt fastsatte mindstebasisløn/minimum i  

 basislønintervallet fraviges ved lokale aftaler.
 Sådanne lokale aftaler om basisløn kan  

 opsiges til bortfald med 3 måneders varsel, dog tidligst til bortfald 1  

 år efter ikrafttrædelsen.
 Ved lokalaftalens bortfald bevarer allerede ansatte den  

 hidtidige basisløn som en personlig ordning.
Ad § 14 Den decentrale løndannelse i  

 lønforsøgene er ikke underlagt lokalløns- og  

 cheflønspuljeordningen eller anden form for puljebegrænsning.  

 Rammerne for den lokale økonomiske dispositionsfrihed er således  

 alene fastlagt ved de bevillings- og budgetmæssige forhold, herunder en  

 eventuel lønsumsbegrænsning.
Ad § 15 Det fremgår af aftalen, at forsøgene med nye  

 lønsystemer skal evalueres af Finansministeriet og  

 centralorganisationerne i fællesskab.
Blandt andet med henblik  

 herpå har parterne nedsat en central følgegruppe, der  

 forestår den praktiske tilrettelæggelse i forbindelse med  

 igangsættelse af lønforsøg, herunder fælles  

 informationsvirksomhed.
 Aftaleparterne anbefaler endvidere, at ledere og  

 tillidsrepræsentanter inden for de berørte områder  

 deltager i fælles kursusaktiviteter om  

 lønsystemspørgsmål mv., og at  

 tillidsrepræsentanterne får adgang til at deltage i de  

 temamøder og kurser, som organisationerne afholder om  

 iværksættelse af lønforsøg.
 3. Cirkulæret har virkning fra 1. april 1999. Samtidig  

 ophæves Finansministeriets cirkulære nr. 119 af 12. august 1997  

 om forsøg med nye lønsystemer (Fmst.nr. 36/97).
Finansministeriet, den 6. september  

 1999 P.M.V.E.B.Eva Hoff Sonne Bilag 1 Aftale om forsøg med nye lønsystemer Iværksættelse af forsøg § 1. Aftalen gælder for tjenestemænd  

 og tjenestemandslignende ansatte.
Aftalen gælder endvidere for ansatte  

 omfattet af overenskomster indgået på den ene side af eller efter  

 bemyndigelse fra Finansministeriet og på den anden side af de  

 underskrivende centralorganisationer eller organisationer, der er tilsluttet  

 disse, jf. dog stk. 2.
 Stk. 2. Undtaget fra aftalen er ansatte, der er omfattet af  

 overenskomsten for akademikere i staten eller overenskomsten for læger  

 i staten, samt ansatte i stillinger i lønramme 35 og derover omfattet  

 af Akademikernes Centralorganisations forhandlingsret, i det omfang der for  

 de pågældende personalegrupper generelt indføres nye  

 lønsystemer.
 Stk. 3. Det kan herudover med vedkommende centralorganisation  

 aftales, at andre konkrete (chef)stillinger/stillingsgrupper undtages fra  

 aftalen.
§ 2. Forsøg med nye lønsystemer kan  

 iværksættes efter bestemmelserne i denne aftale.
Forsøgene  

 træder i kraft 1. januar 1998 og udløber 31. marts 2001.
Forsøgenes omfang § 3. Forsøgene kan omfatte a)	Tjenestemands- og/eller overenskomst- og  

 organisationsaftaleområder eller dele heraf.
Den konkrete  

 afgrænsning aftales mellem Finansministeriet og vedkommende  

 forhandlingsberettigede (central)organisation(er).
 b)	En eller flere styrelser, institutioner el.lign.
 Stk. 2. Institutioner mv., der deltager i et forsøg som  

 nævnt i stk. 1, b), kan ikke samtidig indgå i et  

 tværgående forsøg efter stk. 1, a).
 Stk. 3. Det kan i forsøgsperioden aftales at  

 iværksætte nye eller udvide allerede igangsatte  

 forsøg.
 Stk. 4. Ingen part kan énsidigt udtræde af et  

 forsøg før forsøgsperiodens udløb.
 Stk. 5. Forsøgene omfatter alle nuværende og  

 fremtidigt ansatte inden for de områder, der omfattes af  

 forsøg.
 Forsøgenes indhold mv.
 § 4. Som forsøgsordninger kan aftales  

 intervallønsystemer, basislønsystemer eller andre  

 lønsystemer.
 Stk. 2. Som led i forsøget kan der endvidere lokalt  

 aftales supplerende resultatbaserede lønordninger, efter hvilke der  

 udbetales resultatløn i form af tillæg for den enkelte  

 måleperiode, i det omfang de på forhånd definerede  

 mål er opnået.
 Stk. 3. Ved forsøg med tværgående  

 organisationsaftaler/overenskomster/aftaler aftales det mellem de  

 forhandlingsberettigede parter, hvilket system forsøget skal baseres  

 på.
 Stk. 4. Tilsvarende gælder med hensyn til  

 institutionsforsøg, idet de lokale parter i disse tilfælde  

 forudsættes inddraget i forhandlingerne om valget af  

 lønsystem.
 § 5. Ved forsøg med et intervallønsystem  

 anvendes skalatrinene i tjenestemændenes lønsystem.
 Stk. 2. Intervallet for de enkelte grupper aftales mellem  

 Finansministeriet og vedkommende forhandlingsberettigede organisation.
 Stk. 3. Ingen ansat kan ved forsøgets start indplaceres  

 på et lavere skalatrin end det, hvorefter den pågældende  

 blev aflønnet umiddelbart forud for overgangen til det nye  

 lønsystem.
§ 6. Ved forsøg med et basislønystem  

 aftales basislønnen for de enkelte grupper mellem Finansministeriet og  

 vedkommende forhandlingsberettigede (central)organisation.
Basislønnen  

 vil kunne indeholde et mindre antal anciennitetstrin.
 Stk. 2. Basislønnen vil eventuelt kunne suppleres med  

centralt aftalte tillæg baseret på tværgående  

 funktioner, der er knyttet til en stillingsgruppe.
 Stk. 3. Basislønnen vil eventuelt tilsvarende kunne  

 suppleres med centralt aftalte tillæg baseret på  

 særlige kvalifikationskrav, som er knyttet til en stillingsgruppe.
 Stk. 4. Herudover kan der lokalt aftales tillæg  

 for særlige funktioner, der varetages i stillingen eller  

 stillingsgruppen, herunder arbejdsbestemte tillæg, der ydes for de  

 timer, hvori den pågældende funktion udføres.  

 Arbejdsbestemte tillæg vil kunne fastsættes under henvisning til  

 bestemmelser i eventuelle generelle aftaler, der indgår i  

 organisationsaftalen/overenskomsten eller tjenestemandsaftalen for den  

 pågældende personalegruppe.
 Stk. 5. Tilsvarende kan der lokalt aftales tillæg  

 for kvalifikationer mv., dvs. på grundlag af den ansattes  

 faglige og personlige kvalifikationer, kvaliteten i opgavevaretagelsen,  

 balancen i forhold til tilsvarende stillinger på det øvrige  

 arbejdsmarked eller af hensyn til rekruttering og fastholdelse.
 Stk. 6. Tillæg efter stk. 4 og 5 kan aftales i form  

 af varige tillæg, midlertidige tillæg eller  

 éngangsvederlag.
 Stk. 7. For allerede ansatte skal den samlede løn ved  

 forsøgets start mindst svare til lønnen forud for  

 iværksættelsen af forsøget.
Stk. 8. Allerede ansatte, der ikke ved forsøgets  

 iværksættelse oppebærer slutløn i det hidtidige  

 lønforløb, sikres endvidere et tillæg/en  

 tillægsforhøjelse svarende til værdien af  

 førstkommende anciennitetsstigning med virkning fra det tidspunkt, da  

 anciennitetsoprykningen ville være sket efter det hidtidige  

 lønsystem.
Tillægget/tillægsforhøjelsen ydes dog  

 kun, i det omfang der ikke i forbindelse med overgangen til det nye  

 lønsystem pr. 1. januar 1998 eller senere er aftalt en samlet  

 løn, der er højere end hidtidig løn inkl.  

 førstkommende anciennitetstrin.
 § 7. Basislønnen, funktionstillæg samt eventuelle  

 centralt aftalte kvalifikationstillæg reguleres med de generelle  

 stigninger, der aftales centralt ved aftale- og overenskomstfornyelserne  

 eller udmøntes via en generel reguleringsordning.
 Stk. 2. Tilsvarende gælder for lokalt aftalte  

 kvalifikationstillæg, medmindre andet aftales.
 § 8. Ud over den løn, der er aftalt som led i det nye  

 lønsystem, ydes der arbejdstidsbestemte tillæg efter de hidtil  

 gældende regler.
Pensionsforhold § 9. Tjenestemænd mfl. omfattet af nye  

 lønsystemer indplaceres i forsøgsperioden i  

 pensionsmæssig henseende i det hidtidige lønramme- og  

 skalatrinssystem i overensstemmelse med gældende bestemmelser om  

 klassificering.
 Stk. 2. Hvis der i forsøgsperioden aftales  

 højere eller nye varige tillæg for funktioner og  

 kvalifikationer, der i det hidtidige lønsystem ville have haft form af  

 oprykning til en højere lønramme, indgår parterne  

 samtidig aftale om, at tjenestemanden i pensionsmæssig henseende  

 indplaceres i den højere lønramme.
 Stk. 3. Der indbetales pensionsbidrag til de supplerende  

 pensionsordninger af tillæg, der er eller bliver pensionsgivende efter  

 aftalen af 18. maj 1995.
 § 10. For overenskomstansatte mfl., der er omfattet af  

 forsikringsmæssige pensionsordninger, indbetales der pensionsbidrag af  

 basislønnen samt af varige tillæg fastsat efter § 6,  

 stk. 2-5. Der indbetales endvidere pensionsbidrag af midlertidige  

 tillæg fastsat efter § 6, stk. 2-5, medmindre andet er  

 aftalt.
 Stk. 2. Indbetaling af pensionsbidrag efter stk. 1 sker  

 efter de regler, der i øvrigt er fastsat i vedkommende  

 fællesoverenskomst, organisationsaftale, overenskomst eller aftale.
 Forhandlinger og indgåelse af aftaler mv.
 § 11. Centrale aftaler forhandles og indgås  

 mellem Finansministeriet og vedkommende  

 centralorganisation/overenskomstorganisation.
Stk. 2. Lokale aftaler forhandles og indgås mellem de  

 parter, der er bemyndiget hertil.
Ved forhandlinger på den enkelte  

 arbejdsplads indgås aftaler mellem den lokale ledelse og den stedlige  

 tillidsrepræsentant.
Stk. 3. Der kan indgås forhåndsaftaler/aftales  

 retningslinier, hvori kriterierne og formen for lønændringer er  

 fastlagt.
Løntillæggene udmøntes i overensstemmelse  

 hermed, når en eller flere medarbejdere opfylder de aftalte  

 kriterier.
§ 12. Forslag til lønændringer kan  

 fremsættes af begge parter.
Forhandlinger skal finde sted mindst  

 én gang om året, hvis en af parterne begærer det.  

 Lønændringer kan i øvrigt aftales løbende, hvis  

 parterne er enige herom.
 Stk. 2. Kan der ved en lokal forhandling ikke opnås  

 enighed, kan forhandlingerne, såfremt en af parterne begærer det,  

 videreføres med deltagelse af repræsentanter fra vedkommende  

 (central)organisation.
 Forhandlingen afholdes inden for en frist af 1 måned  

 efter modtagelsen af forhandlingsbegæringen, medmindre andet  

 aftales.
Stk. 3. Opnås der ikke enighed ved denne forhandling,  

 kan forhandlingerne, såfremt en af parterne begærer det,  

 videreføres mellem organisationsaftalens/overenskomstens/aftalens  

 parter.
Forhandlingen afholdes inden for en frist af 1 måned efter  

 modtagelsen af forhandlingsbegæringen, medmindre andet aftales.
 Stk. 4. Hvis der ikke kan opnås enighed ved forhandling  

 mellem parterne, kan sagen ikke videreføres.
 Stk. 5. Brud på og fortolkning af lokale aftaler  

 behandles efter de sædvanlige fagretlige regler.
 § 13. Lokale aftaler om funktionstillæg,  

 kvalifikationstillæg og resultatløn kan opsiges i  

 overensstemmelse med de herom i den enkelte aftale fastsatte regler.
Øvrige bestemmelser § 14. Ansatte, der aflønnes efter et nyt  

 lønsystem, er ikke omfattet af lokal- og cheflønsordningen.  

 Finansministeriet og de forhandlingsberettigede organisationer aftaler i  

 forbindelse med de enkelte forsøg, i hvilket omfang ansatte, der  

 aflønnes efter et nyt lønsystem, i øvrigt er undtaget  

 fra lønbestemmelserne i de respektive  

 organisationsaftaler/overenskomster/tjenestemandsaftaler.
§ 15. Forsøgene evalueres i fællesskab mellem  

 parterne i denne aftale.
De nærmere retningslinier herfor aftales  

 mellem Finansministeriet og CFU.
 § 16. I forbindelse med etablering af forsøg aftales  

 det mellem Finansministeriet og de forhandlingsberettigede organisationer,  

 hvorledes de ansatte indplaceres i det hidtidige lønsystem i  

 tilfælde af, at forsøget ikke videreføres som en  

 permanent ordning ved forsøgsperiodens udløb.
§ 17. Denne aftale træder i kraft ved underskrivelsen og  

 er uopsigelig i forsøgsperioden.
Aftalen bortfalder ved  

 forsøgsperiodens udløb.
København, den 27. juni 1997 Statsansattes Kartel Ove Hygum Finansministeriet P.M.V.
 E.B.
Finn Hoffmann Statstjenestemændenes Centralorganisation II Tommy Agerskov Thomsen Akademikernes Centralorganisation Søren Vang Rasmussen Lærernes Centralorganisation Anni Herfort Andersen Overenskomstansattes Centralorganisation Finn Busse Jensen Bilag 2 Tillæg til rammeaftalen om forsøg med nye  

 lønsystemer Basislønsystemet, jf. § 6 Der er enighed om, at de centrale parter i  

 lønforsøgsaftalerne alternativt kan vælge at aftale  

 basislønnen i form af en mindstebasisløn eller som et  

basisløninterval.
I så tilfælde kan de lokale parter  

aftale den konkrete basislønsats for den/de  

 pågældende stillingskategori(er), herunder for enkeltstillinger,  

 der efter deres indhold væsentligt afviger fra stillingskategorien  

 generelt.
De lokalt aftalte basislønninger, som ikke kan være  

 lavere end mindstebasislønnen/basislønintervallets minimum, og  

 som i intervalmodellen ikke kan overstige intervallets maksimum, kan ikke  

 indeholde anciennitetstrin.
 I tilknytning til ovenstående er der enighed om  

 følgende:
Ad § 9 Hvis der i forsøgsperioden sker oprykning  

 til/aftales en højere basislønsats og sådanne  

 lønændringer i det hidtidige lønsystem ville have haft  

 form af oprykning til en højere lønramme, indgår de  

 lokale parter samtidig aftale om, at tjenestemanden i pensionsmæssig  

 henseende indplaceres i den højere lønramme.
Ad § 13 Lokale aftaler om basisløn, der fraviger  

 mindstebasislønnen/basislønintervallets minimum, kan opsiges  

 til bortfald med 3 måneders varsel, dog tidligst til bortfald 1  

 år efter ikrafttrædelsen.
Ved lokalaftalens bortfald bevarer  

 allerede ansatte den hidtidige basisløn som en personlig ordning.
 Iværksættelse af forsøg på  

 områder, hvor den centralt aftalte basisløn er fastsat i form af  

 en mindstebasisløn eller et basisløninterval,  

forudsætter, at de lokale parter forinden har opnået enighed  

 om, hvorvidt forsøget bygger på  

 mindstebasislønnen/basislønintervallets minimum eller en  

 særlig i den forbindelse lokalt aftalt basisløn.
