Landsskatteretskendelse vedr.
Etablering af 3,8 ha fredskov -  

 fradrag - erhvervsmæssig virksomhed Klagen vedrører fradrag for  

 etablering af fredskov i medfør af ligningslovens § 8 K, og i denne  

 forbindelse  

 spørgsmålet om der er tale om erhvervsmæssig virksomhed eller ej.
Landsskatterettens afgørelse Indkomståret 2000:
Skatteankenævnet har ikke  

 godkendt underskud af virksomhed.
Klageren har selvangivet underskud med  

 99.892  

 kr..
 Landsskatteretten stadfæster  

 skatteankenævnets afgørelse.
 Indkomståret 2001:
Skatteankenævnet har ikke  

 godkendt underskud af virksomhed.
Klageren har selvangivet underskud med  

 75.178  

 kr..
 Landsskatteretten stadfæster  

 skatteankenævnets afgørelse.
 Indkomståret 2002:
Skatteankenævnet har ikke  

 godkendt underskud af virksomhed.
Klageren har selvangivet underskud med  

 112.484 kr..
 Landsskatteretten stadfæster  

 skatteankenævnets afgørelse.
Sagens oplysninger Klageren har siden 1971 ejet  

 ejendommen i X.
Ejendommen er en landbrugsejendom på 4,7 hektar med  

 landbrugspligt.
 Klageren tilplantede i 2000  

 et areal på 3,8 hektar med løvskov i samarbejde med Skovdyrkerforeningen, der  

 ligeledes har udarbejdet beplantningsplan for hvilke træarter, der skulle  

 indgå  

 i skovrejsningen.
 I 2002 gav miljøministeriet  

 dele af ejendommen tilladelse til pålæggelse af fredskovpligt.
 Det fremgår af tilladelsen,  

 at det fredskovpligtige areal udgør ca. 3,8 hektar.
 Fredskovpligten blev tinglyst  

 på ejendommen i 2002.
 Klageren var indtil 2001  

 ansat hos A, hvorefter klageren overgik til efterløn.
Skatteankenævnets afgørelse Skatteankenævnet, der  

 stadfæster skattemyndighedens afgørelse, har ikke godkendt selvangivet  

 underskud af virksomhed.
 Skatteankenævnet har anført  

 følgende begrundelse:
Skatteankenævnet skal  

 herefter udtale, at for indkomstårene 2000, 2001 og 2002 vedrørende den  

 personlige indkomst angående underskud af virksomhed på henholdsvis 99.892  

 kr.,  

 75.178 kr. og 112.484 kr. findes der ifølge ligningslovens § 8 K ikke at være  

 grundlag for fradrag af underskuddene idet virksomheden ikke i skatteretlig  

 henseende anses for erhvervsmæssig.
Virksomhedens underskud fastsættes derfor  

 til 0 kr. for hvert af de tre indkomstår.
Skatteankenævnet stadfæster således  

 Skatteafdelingens afgørelse.
Skatteankenævnet har i denne forbindelse henset  

 til, ·  

  

 	  

 at det fremgår af ligningsvejledningen 2002  

 afsnit E.E.3.6.1 vedrørende ligningslovens § 8 K, at: Det er en  

 betingelse for  

 fradragsretten, at tilplantningen sker som led i erhvervsmæssig virksomhed.  

 Om  

 der foreligger erhvervsmæssig virksomhed afgøres efter en konkret,  

 ligningsmæssig  

 vurdering, se E.A.1.2.1.", ·  

  

 	  

 at Skatteankenævnet finder at etablering af  

 fredskov ikke i sig selv medfører at der i skatteretlig henseende er tale om  

 erhvervsmæssig virksomhed.
Skatteankenævnet finder endvidere at det ikke  

 anses  

 for godtgjort at klagerens skovvirksomhed opfylder de skatteretlige  

 betingelser  

 for at være erhvervsmæssig.
I denne forbindelse bemærker Skatteankenævnet at  

 det ikke findes godtgjort at der indenfor en rimelig tidshorisont er mulighed  

 for overskud på den primære drift, mulighed for forrentning af investeret  

 kapital samt en rimelig driftsherreløn.
Skatteankenævnet finder det endvidere  

 ikke godtgjort at klagerens virksomhed er rentabel ligesom virksomheden  

 nødvendiggør at klageren har andre indtægter, ·  

  

 	  

 at det fremgår af cirkulære nr. 72 af  

 17.04.1996 om ligningsloven afsnit 14.11, at For at blive pålagt  

 fredskovspligt skal arealet som hovedregel være mindst 10 ha, medmindre det  

 ligger umiddelbart op ad anden fredskov.
Denne regel kan dog fraviges under  

 visse omstændigheder, f.eks. hvis tilplantningen opnår støtte efter Miljø- og  

 Energiministeriets tilskudsordninger eller har stor nærrekreativ betydning.  

 Ved  

 større plantninger stilles der oftest krav om en tilplantningsplan  

 indeholdende  

 oversigt over, hvordan tilplantningen foretages, samt tidsfrister for  

 tilplantningen.  

 Skatteankenævnet bemærker i denne forbindelse, at klagerens fredskovpligtige  

 areal udgør 3,8 ha ligesom det fremgår af Miljøministeriets tilladelse af  

 04.02.2002 at klagerens ejendom er tilplantet uden tilskud, ·  

  

 	  

 at selvstændige erhvervsdrivende kan ved  

 opgørelsen af den personlige indkomst foretage fradrag for udgifter, som i  

 årets løb er anvendt til at erhverve, sikre og vedligeholde indkomsten, jf.  

 personskattelovens § 3, stk. 2. I virksomheder, der ikke er erhvervsmæssige,  

 kan der alene foretages fradrag for de udgifter, der har været forbundet med  

 indkomsterhvervelsen, jf. nettoindkomstprincippet.
Underskud af  

 ikke-erhvervsmæssig virksomhed kan ikke fradrages i anden indkomst. Klagerens påstand og argumenter Der er fremsat påstand om, at  

 det selvangivne godkendes.
 Der er anført følgende i  

 klagen til Landsskatteretten:
 Den af skatteankenævnet  

 trufne afgørelse påklages hermed.
Fradrag for etablering af  

 fredsskov er underkendt af skatteankenævnet Sagens fremstilling:
Klageren tilplanter i år 2000  

 et areal på 3,8 ha med løvskov i nært samarbejde med Skovdyrkerforeningen,  

 der  

 ligeledes har udarbejdet beplantningsplan for hvilke træarter der skulle  

 indgå  

 i skovrejsningen.
Den 13. december 2001 bliver der ansøgt om tilladelse til  

 at  

 pålægge det beplantede areal fredsskovpligt, hvilket der bliver givet  

 tilladelse til fra Skov- og Naturstyrelsen den 4. februar 2002.  

 Fredsskovpligten er tinglyst på ejendommen den 16. maj 2002.
 I indkomståret 2000 hvor  

 omkostningerne til beplantningen finder sted, fradrages der 25.000 kr. i  

 indkomståret,  

 og de resterende omkostninger (70.827 kr.) aktiveres i regnskabet og  

 afskrives  

 med 20% pct. årligt efter Ligningslovens § 8 K stk. 1.
 De øvrige omkostninger der  

 har været afholdt i forbindelse med etableringen af skoven har været:  

 afskrivninger på inventar til mekanisk renholdelse af arealet,  

 energiomkostninger i forbindelse med vanding af arealet samt forsikringer og  

 ejendomsskatter der vedrører det erhvervsmæssige.
Henvisninger:  

 Ligningsvejledningen E.E 3.6.1 Udgifter til nyplantning af  

 fredsskov Når et areal er  

 fredsskovspligtigt, betyder det, at den, der ejer arealet, til enhver tid har  

 pligt til at anvende det til skovbrugsformål, jf. skovloven, lovbkg. nr. 959  

 af  

 2. november 1996, § 3. De fredsskovpligtige arealer kaldes fredskove.
En  

 fredskov  

 skal dyrkes erhvervsmæssigt efter skovlovens regler.
Fredsskovpligtige  

 arealer  

 skal ifølge skovloven drives efter reglerne om god og flersidig skovdrift.  

 Det  

 vil sige, at skovene skal dyrkes med henblik på både at forøge og forbedre  

 træproduktionen og varetage landskabelige, kulturhistoriske og  

 miljøbeskyttende hensyn samt hensyn til friluftslivet, jf. skovlovens § 15,  

 stk.2 Fredskovpligten medfører, at  

 der skal foretages genplantning efter hugst, og genplantningen skal bestå af  

 træarter, der kan danne sluttet skov af højtstammede træer, jf. skovlovens §  

 16, stk. 1. Højstammede træer er eksempelvis løvtræer som birk, bøg, eg, el,  

 ask, løn m.fl. og nåletræer som gran, fyr og lærk m.fl.
På fredskovpligtige  

 arealer må der ikke opføres bygninger, etableres anlæg eller gennemføres  

 terrænændringer, medmindre det er nødvendigt for skovdriften, jf.
Skovlovens  

 §  

 10. Skovdrift er en meget langsigtet dyrkningsform.
Skovloven henfører under  

 Miljøministeriet, Skov- og Naturstyrelsen .
Efter LL § 8 K, stk 1, kan udgifter  

 til nyplantning af fredskov fradrages med indtil 20 pct. årligt.
I  

 tilplantningsåret kan indtil 20 pct. fradrages, uanset på hvilket tidspunkt i  

 året udgifterne afholdes.
Dette indebærer, at hvis der i det enkelte år  

 foretages fradrag med mindre end 20 pct. vil fradragsperioden strække sig ud  

 over 5 år.
Hvis udgiften ikke overstiger 25.000 kr. pr. år pr. ejendom kan  

 beløbet  

 fradrages straks.
LL § 8 K, stk. 1, 1. pkt., omhandler kun fradragsretten for  

 nyplantninger.
Som fradragsberettigede driftsudgifter, jf.
SL § 6, stk. 1,  

 litra a, i forbindelse med skovbrug anses derimod udgifter til genplantning,  

 kulturpleje og udrensning før første hugst.
Ejendomsbegrebet afgrænses i  

 overensstemmelse med vurderingsloven.
Det er en betingelse for  

 fradragsretten,  

 at tilplantningen sker som led i erhvervsmæssig virksomhed.
Om der foreligger  

 erhvervsmæssig virksomhed afgøres efter en konkret, ligningsmæssig vurdering,  

 se E.A. 1.2.1. Fredskovpligten giver dog en rimelig sikkerhed for, at  

 arealerne  

 bliver drevet erhvervsmæssigt forsvarligt, jf. definitionen af fredskov.
Af udgifter, der medgår til  

 nyplantning af skov, og som kan fradrages efter LL § 8 K, stk. 1, kan som  

 eksempel nævnes udgifter til klargøring af arealet før plantning, herunder  

 rydningsudgifter, udgifter til planter, frø, materialer, lønudgifter til  

 ansatte, udgifter til fremmed arbejdskraft samt udgifter til leje af fremmed  

 materiel.
Foretages nyplantningen af egne ansatte, skal den del af  

 lønudgiften,  

 som medgår til nyplantningen udskilles og fradrages efter LL § 8 K, stk. 1.  

 Udgifter til projektering, konsulentbistand, indhentelse af deklaration,  

 tinglysning m.v. er ligeledes omfattet af fradragsretten.
 Konklusion: Der vedlægges  

 skrivelser og bilag fra Skovdyrkerforeningen Y, heraf fremgår det bl. a. i  

 oversigt  

 over et typisk forløb over indtægter/udgifter, at der er udsigt  

 til en  

 fornuftig indtægt og forrentning indenfor en tidshorisont, der for skovbrug  

 er  

 helt normalt.
 Vi mener således at de  

 afholdte omkostninger i forbindelse med skovrejsningen er fuldt ud  

 fradragsberettigede  

 efter Ligningslovens § 8 K stk. 1, tillige med afskrivningerne på  

 driftsmidlerne  

 efter Afskrivningslovens § 5, samt Statsskattelovens § 6.
 Det skal desuden nævnes at  

 ejendommen er noteret som kode 05 ejendom, og er hermed pålagt  

 landbrugspligt.
Vi skal samtidig gøre  

 opmærksom på at skovrejsningen i Danmark er motiveret ud fra en politisk  

 beslutning, hvor intentionen er at fremme det nuværende skovareal fra det  

 nuværende  

 ca. 11 pct. af arealerne, til godt 20 pct. i løbet af en 80 - 100 års  

 periode.  

 I denne forbindelse nævnes skatteloven som et af de værktøjer i  

 værktøjskassen der skal være med til at fremme denne  

 udvikling. Landsskatterettens bemærkninger og begrundelse Landsskatteretten bemærker,  

 at udgifter til nyplantning af fredskov fradrages med indtil 20 pct. årligt,  

 dog kan beløb indtil 25.000 kr. fradrages straks.
Dette fremgår af  

 ligningslovens § 8 K.
Efter Landsskatterettens  

 opfattelse er fradragsretten efter ligningslovens § 8 K ikke kun betinget af  

 at  

 der er tinglyst fredskov.
Det må yderligere anses for en betingelse for  

 fradrag  

 efter ligningslovens § 8 K, at der efter en konkret vurdering er tale om  

 erhvervsmæssig virksomhed.
Efter de foreliggende  

 oplysninger er Landsskatteretten enig med skatteankenævnet i, at skovbruget  

 ikke kan anses for erhvervsmæssigt.
Landsskatteretten har lagt vægt på, at  

 det  

 fredskovpligtige areal kun er på 3,8 hektar, hvilket er væsentligt mindre end  

 de 10 hektar, der som hovedregel er minimumsstørrelsen for pålæg af  

 fredskovpligt.
Endvidere er der tale om ikke ubetydelige underskud skovens  

 størrelse taget i betragtning, og det kan bl.a. derfor ikke anses for  

 sandsynligt, at ejendommen  efter driftsøkonomiske afskrivninger   

 har udsigt  

 til at give et resultat omkring 0 kr. eller blive overskudsgivende.
 Klageren er derfor ikke  

 berettiget til fradrag for underskud ved tilplantning og drift i medfør af  

 ligningslovens  

 § 8 K og statsskattelovens § 6, stk. 1, litra a, og de påklagede ansættelser  

 vil således være at stadfæste.
