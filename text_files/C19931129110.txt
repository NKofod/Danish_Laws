(Til kriminalforsorgens tjenestesteder) I.
Indledning.
 1. Den 27. marts 1992 udsendte direktoratet en cirkulæreskrivelse  

 med retningslinier i forbindelse med Finansministeriets aftale af 1. november  

 1991 med hovedorganisationerne om nye regler på tjenesterejseområdet.
Det har bl.a. på baggrund af henvendelser fra tjenestestederne, forelagte  

 sager og drøftelser med personaleorganisationerne i kriminalforsorgen vist  

 sig, at der uanset cirkulæreskrivelsen af 27. marts 1992 i et vist omfang har  

 været anlagt forskellig praksis tjenestestederne imellem.
Der har endvidere  

 hersket en vis usikkerhed om, hvor meget medarbejderen kunne forvente dækning  

 for, ligesom der bl.a. har været rejst kritik af, at cirkulæreskrivelsen i  

 visse henseender var for restriktiv.
Der har desuden med personaleorganisationerne været ført forhandlinger om  

 eventuel indgåelse af særaftaler på området.
Disse forhandlinger er mundet ud  

 i 3 sådanne aftaler om godtgørelsesbeløb til hundeførere samt  

 godtgørelsesbeløb i forbindelse med ledsaget udgang og hospitalsvagter, jfr.  

 bilag 1-3.
2. Nærværende cirkulæreskrivelse, der er blevet til efter  

 drøftelser med personaleorganisationerne, erstatter cirkulæreskrivelse af 27.  

 marts 1992. Cirkulæreskrivelsen indeholder dels retningslinier, der svarer  

 til, hvad der allerede er gældende på området, dels justeringer, ændringer og  

 præciseringer m.v. i visse henseender i forhold til, hvad der tidligere hr  

 været fastsat.
Dette gælder særlig afsnittene II. 6., III. og  

IV.
Afsnittet om kurser er uændret.
Den tidligere cirkulæreskrivelse af 27. marts 1992 indholdt på en række  

 punkter en gennemgang af, hvorledes den nye tjenesterejseaftale adskilte sig  

 fra den gamle.
Disse oplysninger er ikke konsekvent medtaget i nærværende  

 cirkulæreskrivelse.
 Det bemærkes, at der fortsat er mulighed for nærmere vejledning af  

 fortolkning om tjenesterejseaftalens bestemmelser i Finansministeriets  

 Personaleadministrative Vejledning (PAV) kap. 23, som tidligere er blevet  

 udsendt i særtryk.
II.
Generelt.
1. Det er tjenestestedet, der afgør, hvorledes tjenesterejsen skal  

 tilrettelægges, jfr. tjenesterejseaftalens § 4. Tjenestestedet bør i den  

 forbindelse søge at tilrettelægge rejsen på en sådan måde, at de dermed  

 forbundne merudgifter begrænses mest muligt.
Kan en tjenesterejse efter  

 tjenesterejseaftalens § 19, stk. 2, f.eks. lige så hensigtsmæssigt  

 tilrettelægges således, at der kun falder et almindeligt måltidstidspunkt  

 (f.eks. frokost) inden for rejsen frem for 2 (f.eks. frokost og  

 aftensmåltid), bør førstnævnte alternativ som udgangspunkt vælges.
 2. Beregningen af en tjenesterejses længde (den strækning, for  

 hvilken der kan udbetales transportgodtgørelse) og varighed (det tidsrum, for  

 hvilket der kan udbetales time- og dagpenge) sker nu på baggrund af en fælles  

 og fleksibel regel, jf. tjenesterejseaftalens § 5. Bestemmelsen i § 5 er i  

 det væsentlige en formalisering af allerede gældende praksis, hvorefter  

 boligen efter omstændighederne også kan vælges som udgangspunkt for  

 tjenesterejsen.
3. Det følger af aftalens § 9, at medarbejderen kan få refunderet  

 de merudgifter til transport, som tjenesterejsen har medført.
Det er udgangspunktet, at der skal benyttes offentlige befordringsmidler  

 på tjenesterejser, jfr. § 10, stk. 1. Tilladelse til at benytte eget  

 befordringsmiddel kan undtagelsesvis gives.
Det er herved en forudsætning, at  

 enhver sådan tilladelse gives efter en samlet vurdering, hvorefter det alt  

 taget i betragtning vil være det mest hensigtsmæssige og økonomiske for  

 tjenestestedet at lade medarbejderen benytte eget befordringsmiddel.
Der  

 henvises i øvrigt til direktoratets cirkulæreskrivelse af 27. marts 1992 om  

 benyttelse af eget befordringsmiddel til tjenstlig kørsel.
Tjenesterejseaftalen åbner mulighed for, at tjenestestedet kan tillade, at  

 medarbejderen kan benytte egen bil i situationer, hvor offentlige  

 befordringsmidler af økonomiske årsager som udgangspunkt skal anvendes på  

 tjenesterejsen.
Ved vurderingen bør tjenestestedet i disse tilfælde have for  

 øje, at det af hensyn til opnåelse af rabatter til benyttelse af offentlige  

 befordringsmidler er afgørende, at sådanne transportmidler anvendes i videst  

 muligt omfang.
Såfremt tjenestestedet måtte tillade benyttelse af egen bil,  

 udgør kørselsgodtgørelsen maksimalt et beløb svarende til udgiften til  

 billigste offentlige transportmulighed med fradrag af rabat i henhold til  

 gældende aftaler (»maksimeret km-godtgørelse«), jfr. § 10, stk. 3.
 4. Der skal ved valg af transportmiddel og rejseklasse som  

 hovedregel lægges vægt på, hvad der i den konkrete situation er det mest  

 hensigtsmæssige og økonomiske, jfr. tjenesterejseaftalens § 11.
 Om skriftlig kørselsbemyndigelse henvises til direktoratets skrivelse  

 herom af 27. marts 1992.
 5. Efter tjenesterejseaftalens § 19, stk. 2 er udgangspunktet, at  

 der ved tjenesterejser, der ikke er forbundet med overnatning, refunderes  

 rimelige udgifter til måltider og lignende mod dokumentation.
 Dette gælder dog i henhold til aftalens § 19, stk. 3 ikke for følgende  

 tjenesterejser:
- korte tjenesterejser (mindre end 8 km), - kortvarige tjenesterejser (mindre end 5 timer), - tjenesterejser inden for København og Frederiksberg kommuner, - tjenesterejser mellem flere faste tjenestesteder (f.eks. personale ved  

 anstalter med tilknyttede fængselsafdelinger og administrativt personale ved  

 KIF-afdelinger med lokalkontor), og - tjenesterejser inden for et nærmere afgrænset distrikt, som  

 medarbejderen har som tjenestested/arbejdsområde (f.eks. forsorgspersonale  

 ved afdelingerne og fængselslærere med tjenestested ved flere arresthuse  

 m.v.).
 For disse tjenesterejser ydes hverken time- og dagpenge eller refusion af  

 merudgifter mod dokumentation, se dog bilag 1-3.
 6. Det er tjenestestedet der skønner, om det har været nødvendigt  

 at afholde måltidsudgifter og i givet fald, hvor store udgifter, der kan  

 refunderes i henhold til aftalens § 19, stk. 2.
 Grundlæggende skal følgende betingelser være opfyldt:
 ad (a) Der er kun indgået særaftaler om faste godtgørelsesbeløb  

 for så vidt angår narkohundeførere (bilag 1) og hospitalsvagter (bilag 3). I  

 alle andre sammenhænge skal kravet om dokumentation iagttages.
ad (b) Finder tjenesterejsen sted inden for medarbejderens  

 almindelige arbejdstid, vil det som udgangspunkt kunne anses for rimeligt, at  

 medarbejderen afholder udgifter til indkøb af sædvanligt frokostmåltid med  

 refusion til følge.
Dette gælder dog ikke, såfremt medarbejderen er blevet  

 tilbudt frokost, og indtagelsen heraf naturligt vil kunne passes ind i planen  

 for tjenesterejsen.
Såfremt tjenesterejsen strækker sig ud over medarbejderens  

 almindelige/sædvanlige arbejdstid, kan det være aktuelt at yde refusion for  

 afholdte udgifter til sædvanligt morgen- og/eller aftensmåltid.
Følgende  

 betingelser skal være opfyldt, for at der kan ydes refusion for sådanne  

 udgifter:
- Tjenesterejsen skal påbegyndes før/afsluttes efter et tidspunkt, hvor  

 det efter en almindelig vurdering klart vil være naturligt at indtage  

 morgen-/aftensmåltid.
I denne vurdering skal indgå, hvornår tjenesterejsen er  

 påbegyndt resp. afsluttet.
 - Indtagelse af måltidet skal have været et naturligt led i  

 tjenesterejsen.
ad (c).  Merudgifterne i forbindelse med tjenesterejse skal være  

 rimelige.
Man skal her tage udgangspunkt i en vurdering, hvori der dels kan  

 indgå størrelsen af det timebeløb, der efter de tidligere principper kunne  

 have været oppebåret, dels de procentsatser, der gælder for fradrag af  

 enkelte måltider.
 Tjenestestedet bør ved vurderingen være opmærkson på, at udgifter afholdt  

 i forbindelse med en tjenesterejse skal ses under et.
Dette betyder, at der bør refunderes udgifter ved en tjenesterejse, uanset  

 at enkelte måltidsudgifter klart overstiger de procentsatser, der gælder for  

 fradrag af enkelte måltider, såfremt der er afholdt udgifter i mindre omfang  

 i forbindelse med indtagelse af de øvrige måltider.
Der bør endvidere gives  

 en vis margin for en samlet overskridelse af de beløbsmaxima, der gælder for  

 procentsatserne for måltidsudgifter resp. beregningen efter  

 timepengeprincippet.
F.eks. vil der kunne ske refusion i forbindelse med en  

 tjenesterejse fra kl. 05.00 til kl. 20.00, hvor der er afholdt udgifter til  

 morgenmad 70 kr., frokost 25 kr. og aftensmad 95 kr. i alt 190 kr.
Efter  

 dette eksempel kunne der efter reglerne om procentreduktion i fuldt  

 dagpengebeløb have været afholdt udgifter for 75% (15% + 30% + 30%) x 237 kr.  

 = 178 kr., mens timepengene kun ville have udgjort ca. 150 kr.
Endvidere  

 overstiger såvel udgift til morgen- og aftensmåltid klart de henholdsvis 15%  

 og 30%, der er udgangspunktet for den procentuelle værdi af disse måltider i  

 forhold til det fulde dagpengebeløb.
Den ansatte kan ved rejser, der i øvrigt berettiger til refusion, altid gå  

 ud fra, at der ihvertfald er dækning for dokumenterede merudgifter svarende  

 til den højeste af følgende-beregninger: timepengebeløb for rejsen + 10%  

 eller de enkelte procentuelle måltidsbeløb + 10%. De 10% beregnes som  

 henholdsvis 10% af det fulde timepengebeløb og 10% af værdien af de måltider,  

 medarbejderne måtte være berettiget til, turens varighed taget i betragtning.  

 Dette gælder, uanset om der måtte være blevet tilbudt medarbejderen måltider  

 undervejs, for hvilke der i øvrigt skal ske fradrag. (En tjenesterejse varer  

 fx. 10 timer, og medarbejderen får tilbudt frokost undervejs.
Den pågældende  

 vil kunne påregne at få dækket dokumenterede merudgifter for 10 x timepenge,  

 forhøjet med 10%, reduceret med fradrag for frokost 71,10 kr.).
Udgifter herudover skal gøres til genstand for en mere nuanceret  

 vurdering.
Tjenestestedet har i den forbindelse mulighed for at reducere  

 godtgørelsesbeløbet i forhold til regningens størrelse, dog ikke under det  

 maksimale beløb efter ovenstående beregninger.
 ad (d) Udgangspunktet er, at der ved en § 19, stk. 2-rejse ydes  

 refusion for rimeligt afholdte måltidsudgifter m.v. mod dokumentation.
 Er det åbenbart, at-rejsen sker inden for vedkommende  

 medarbejders-almindelige, daglige eller naturlige geografisk/arbejdsbestemte  

 område, er formodningen dog imod, at der kan refunderes eventuelle  

 merudgifter, idet tjenesterejsen har været forudberegnelig for medarbejderen.  

 I denne vurdering kan også indgå spørgsmålet om, hvorvidt rejsen er iværksat  

 akut eller ej.
III.
Udstationering m.v.
1. For tydelighedens skyld bemærkes, at udstationering omfatter  

 situationer, hvor der midlertidigt gøres tjeneste på et andet tjenestested  

 med overnatning.
Anderledes er de situationer, hvor der midlertidigt gøres  

 tjeneste på et andet tjenested uden overnatning, dvs. med daglige hen- og  

 tilbagerejser.
Kriteriet for, hvorvidt der skal træffes beslutning om udstationering, er,  

 at tjenesten skal indebære en merrejsetid hver vej på 2 timer eller derover.  

 Som hovedregel kræves endvidere, at der skal være mindst 70 km til det  

 midlertidige tjenestested.
I andre tilfælde skal tjenesten varetages ved  

 daglige hen- og tilbagerejser.
 2. I forbindelse med midlertidig tjeneste på andet tjenestested,  

 hvor der ikke overnattes, men hvor tjenesten varetages ved daglige hen- og  

 tilbagerejser, kan direktoratet efter retningslinierne i skrivelse af 29.  

 juli 1992 godkende, at der udbetales indtil halvdelen af den merrejsetid, som  

 optjenes ved hen- og tilbagerejse, når følgende er opfyldt:
 - At merrejsetiden skal have en varighed på 1 1/2 time pr. tjeneste og  

 mindst samlet være på 25 timer pr. måned.
 - At udstationeringsperioden mindst skal have en varighed på 1 måned.
 - At det formodes, at merrejsetiden ikke kan afspadseres i den måned, hvor  

 den er optjent eller inden udgangen af den efterfølgende måned.
 Merrejsetiden kan udbetales månedsvis af medarbejdernes tjenestested,  

 efter godkendelse af den enkeltes rejseplan og efter godkendelse i  

 direktoratet.
 Ved forelæggelse for direktoratet vedlægges tjenestestedets godkendte  

 rejseplan.
 Det forudsættes herved, at det er den faktiske optjente rejsetid, der  

 udbetales, og ikke tidligere optjente timer, som er noteret i forbindelse med  

 eksempelvis over- og merarbejde.
3. Ifølge de almindelige regler i tjenesterejseaftalen kan der  

 efter omstændighederne i udstationeringstilfælde dækkes dokumenterede  

 udgifter til hotelværelse m.v. for samtlige nætter, uanset at den  

 udstationerede på grund af tjenestetilrettelæggelsen ikke har overnattet på  

 logiet hver nat.
Det er direktoratets vurdering, at tilsvarende efter  

 omstændighederne også gælder for så vidt angår ydelse-af nattillæg, dvs., at  

 nattillæg kan ydes for samtlige nætter.
4. Ved vurderingen af hvilken medarbejder, der skal udstationeres  

 til midlertidig tjeneste på et andet tjenestested, skal der også lægges vægt  

 på de økonomiske omkostninger herved.
Ved valget mellem flere medarbejdere,  

 bør det således vurderes, hvorvidt en udstationering alt andet lige kan  

 klares uden overnatning, dvs. med daglige hen- og tilbagerejser.
Det vil  

 således være i strid med tjenesterejsereglerne at administrere efter generelt  

 fastsatte kriterier f.eks. de pågældendes anciennietet uden hensyntagen til  

 omkostningerne ved valget af de pågældende personer, jfr. i øvrigt pkt.  

II.1.
 5. Såfremt der er tale om udstationering af enhedsfunktionærer,  

 kan der rejses spørgsmål om, hvorvidt det er enhedsfunktionærer i lr. 13/15  

 eller i lr. 17, der skal udstationeres.
 Det er direktoratets opfattelse, at man så vidt muligt bør udstationere en  

 enhedsfunktionær i lr. 13/15, hvis der er tale om udstationering til  

 arresthuse eller anstalter, der endnu ikke er omstruktureret.
IV.
Udflugter og udgangsledsagelse m.v.
1. På grund af de helt særlige forhold, der gør sig gældende for  

 udflugter (i lokalområdet) med indsatte, er det direktoratets opfattelse, at  

 disse, typisk kortere ture, ikke-skal betragtes som tjenesterejser, men som et led i den almindelige udførelse af tjenesten.  

 På denne baggrund findes det hensigtsmæssigt, at udgifter, der er afholdt som  

 et naturligt led i udflugten, til medarbejdernes eventuelle entre- og  

 måltidsudgifter m.v. skal dækkes efter regning og konteres som en almindelig  

 driftsudgift.
Før udflugten påbegyndes, bør medarbejderne således aftale,  

 hvilke udgifter, der må forventes at skulle afholdes.
2.  Ledsagede udgange anses for tjenesterejser.
Dette betyder, at  

 der ikke vil kunne refunderes eventuelle måltidsudgifter, såfremt der er  

 blevet tilbudt måltid på udgangsrejsen.
Omvendt skal der ikke anlægges en  

 vurdering om, hvorvidt rejser er sket inden for medarbejderens almindelige,  

 daglige eller naturlige geografiske/arbejdsbestemte område.
Skal den indsatte  

 som et naturligt led i udgangen indtage et måltid eller lignende på f.eks. en  

 restaurant, vil udgangsledsageren have mulighed for at indkøbe og få  

 refunderet udgifterne for et tilsvarende måltid, også selvom maksimumbeløbet  

 efter punkt II. 6. herved måtte blive overskredet.
På grund af de særlige forhold, der gør sig gældende i forbindelse med  

 sådanne udgange, skal der forholdes på tilsvarende måde ved ledsagede udgange  

 på under 5 timer eller mindre end 8 km samt udgange inden for Københavns og  

 Frederiksberg Kommuner.
En sådan ordning er gennemført ved en særaftale i  

 medfør af tjenesterejseaftalens § 19, stk. 4 om godtgørelsesbeløb, jfr. bilag  

 2.
 Da indsattes måltidsindtagelse skal være et naturligt led i udgangen, vil  

 der normalt ikke opstå spørgsmål om refusion ved udgangsledsagelse til  

 tøjindkøb, til bistandskontor, retsmøde, lægebehandling eller lignende.
V.
Specielt om kurser.
 1. Kurser arrangeret af KUC.
Her gælder de almindelige regler om refusion m.v. i forbindelse med  

 tjenesterejser.
Dette medfører bl.a. følgende:
Såfremt kursusdeltagelsen ikke indebærer overnatning, fordi kursusforløbet  

 gennemføres med daglige hen- og tilbagerejser, vil der kun kunne refunderes  

 merudgifter efter reglerne ovenfor i pkt.
III. 1. Tilbydes der i  

 øvrigt måltider på kurset (f.eks. i forbindelse med enkeltstående temadage),  

 vil medarbejderen ikke have merudgifter, der kan dækkes i henhold til  

 aftalens § 19, stk. 2.
 Hvis afstanden mellem medarbejderens tjenestested/bopæl og kursusstedet  

 har været så stor, at tjenesterejsens varighed har gjort det påkrævet at  

 indtage måltider på ud- eller hjemrejsen, afgøres det efter en konkret  

 vurdering, om der kan ydes dækning efter § 19, stk. 2.
 Ved kursusdeltagelse med overnatning skal der efter reglerne i  

 tjenesterejseaftalens § 19, stk. 1, ydes time- og dagpenge reduceret med  

 tilbudte måltider.
 2. andre kurser.
 Der ydes alene refusion af rimelige merudgifter/time- og dagpenge i  

 henhold til tjenesterejseaftalens regler i det omfang, dette fremgår af  

 kursustilladelsen.
 Adgangen til at få refunderet dokumenterede overnatningsudgifter er  

 udvidet til ud over hotelværelser også at omfatte »anden af  

 tjenestestedet godkendt indkvartering«, jfr. § 30, stk. 1. Som eksempler  

 herpå kan nævnes ferielejligheder, sommerhuse og lignende.
 VI.
Retningslinierne i denne skrivelse træder i kraft straks.
Samtidig ophæves - direktoratets skrivelse af 2. april 1980 om godtgørelse til  

 udgangsledsager og - direktoratets cirkulæreskrivelse af 27. marts 1992 om aftalen om  

 tjenesterejser.
 E.B.
