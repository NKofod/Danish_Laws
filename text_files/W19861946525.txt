 Et adopterende ægtepar fandtes ikke berettiget til udbetaling af  

 dagpenge i forbindelse med adoption, efter af manden i begyndelsen af august  

 1985 havde genoptaget en uddannelse til skibsfører.
 Ankestyrelsen henviste til, at det efter dagpengelovens § 33, stk. 2,  

 sidste punktum, er en betingelse for ret til dagpenge, at begge adoptanter  

 har dagpengegivende indtægt.
 REDEGØRELSE FOR SAGEN:
 Et ægtepar, som den 17. juli 1985 fik et barn i pleje med henblik på  

 adoption, søgte det sociale udvalg om dagpenge til hustruen fra den 17. juli  

 1985.
Om ansøgernes forhold var det oplyst, at hustruen indtil modtagelsen af  

 barnet arbejdede som sundhedsplejerske 32 timer ugentlig.
Hustruens  

 registrerede dagpengegivende indtægt for 1984 udgjorde 143.248 kr.
Manden  

 havde i 1984 haft en registreret dagpengegivende indtægt på 25.215 kr.
Han  

 hvde i 1984 bestået styrmandseksamen.
I perioden 14. januar - 28. maj 1985  

 havde manden haft en indtægt på 61.607 kr.
Pågældende uddannede sig samtidig  

 til skibsfører, idet han i forbindelse med denne uddannelse ikke havde  

 mødepligt.
I sommeren 1985 havde manden vikararbejde som styrmand.
Han  

 ophørte pr. 5. august 1985 på grund af forestående skibsførereksamen i  

 december 1985. Manden havde aftale om vikararbejde af kortere varighed i  

 efteråret 1985, såfremt dette kunne indpasses i studierne.
Han havde  

 endvidere tilsagn om ansættelse efter afsluttet eksamen.
 Det sociale udvalg udbetalte dagpenge til hustruen fra 17. juli - 4.  

 august 1985. Udvalget henviste til en vejledende udtalelse fra  

 Sikringsstyrelsen, hvori det var anført, at en adoptionssøgende ægtefælle  

 ikke har ret til dagpenge, hvis den anden ægtefælle er uden tilknytning til  

 arbejdsmarkedet.
 AFGØRELSEN, DER KLAGES OVER:
 Amtsankenævnet tiltrådte socialudvalgets afgørelse om ikke at udbetale  

 dagpenge efter den 4. august 1985. Nævnet henviste til, at betingelserne om  

 dagpengegivende indtægt for begge ægtefæller ikke var opfyldt efter mandens  

 genoptagelse af uddannelsen til skibsfører.
 KLAGEN TIL ANKESTYRELSEN:
 Sagen blev anket af ansøgerne.
 LOVGRUNDLAG:
 Lov om dagpenge ved sygdom eller fødsel § 33, stk. 2.
 Sikringsstyrelsens vejledning af 18. december om dagpenge ved barsel og  

 adoption m.v., pkt. 15.
 ANKESTYRELSENS AFGØRELSE:
 Ankestyrelsen finder, at ægteparret efter den 4. august 1985 ikke er  

 berettiget til at få udbetalt dagpenge i forbindelse med adoption, idet  

 betingelsen i dagpengelovens § 33, stk. 1, sidste punktum, om at begge  

 ægtefæller skal have dagpengegivende indtægt, ikke er opfyldt efter mandens  

 genoptagelse af sin uddannelse til skibsfører.
 Ankestyrelsen tiltræder således amtsankenævnets afgørelse.
