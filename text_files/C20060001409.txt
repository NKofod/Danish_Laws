Cirkulære om Det centrale  

 Optagelsesråd (Til Kriminalforsorgens  

 tjenestesteder) Kapitel 1 Oprettelse af Det centrale Optagelsesråd § 1.  

  

 Der oprettes et centralt optagelsesråd i Kriminalforsorgen med henblik på  

 at udvælge deltagere til Kriminalforsorgens Førlederuddannelse (KFL).
 § 2.  

  

 Følgende er faste medlemmer af Det centrale Optagelsesråd: 1 repræsentant  

 for henholdsvis Direktoratet for Kriminalforsorgen (formand),  

 Kriminalforsorgens Uddannelsescenter, Dansk Fængselsforbund,  

 Kriminalforsorgsforeningen, HK, og Foreningen af Fængselsinspektører og  

 Vicefængselsinspektører.
 Stk. 2.  

  

 Repræsentanterne for  

 personaleorganisationerne vælges af vedkommende organisation.
 Stk. 3.  

  

 Der kan udpeges  

 suppleanter for de faste medlemmer.
 Stk. 4.  

  

 De faste medlemmer  

 kan beslutte, at de ved møder lader sig repræsentere af andre end deres  

 suppleant.
§ 3.  

  

 Optagelsesrådets sekretariatsforretninger varetages af Kriminalforsorgens  

 Uddannelsescenter.
Optagelsesrådet har postadresse på Kriminalforsorgens  

 Uddannelsescenter.
§ 4.  

  

 Formanden indkalder optagelsesrådet forud for, at der skal sammensættes  

 hold til KFL.
Indkaldelse sker med mindst 1 måneds varsel og offentliggøres  

 med  

 et tilsvarende varsel i Kriminalforsorgens kundgørelse.
§ 5.  

  

 Samtidig med mødeindkaldelse udsendes der til optagelsesrådets medlemmer  

 en fortegnelse over ansøgerne til det kommende KFL hold.
Rådets medlemmer  

 skal  

 have adgang til at gøre sig bekendt med det materiale, der skal danne  

 grundlag  

 for udvælgelsen, jfr. § 11, stk. 2. Udleveret materiale tilbageleveres til  

 rådets  

 sekretariat efter en sags behandling.
 § 6.  

  

 Reglerne i forvaltningslovens kapitel 2 om inhabilitet gælder for  

 optagelsesrådets medlemmer.
 § 7.  

  

 Optagelsesrådets medlemmer har tavshedspligt om forhandlingerne i rådet  

 samt om forhold, som medlemmerne bliver bekendt med under rådets arbejde.  

 Tavshedspligten ophører ikke ved udtræden af rådet.
Kapitel 2 Optagelsesrådets virksomhed § 8.  

  

 Optagelsesrådet har til opgave at udvælge, herunder prioritere, de  

 medarbejdere i Kriminalforsorgen, der skal optages på Kriminalforsorgens  

 Førlederuddannelse (KFL).
 Stk. 2.  

  

 Det er  

 optagelsesrådets formand, som efter drøftelse i rådet træffer afgørelse om  

 udvælgelse af medarbejdere til KFL.
 § 9.  

  

 Der føres protokol om forhandlingerne i rådet, ligesom begrundelsen for at  

 udvælge, prioritere eller afvise en ansøger til KFL skal fremgå af  

 protokollen.  

 Eventuelle særudtalelser fra medlemmer skal optages i protokollen.
 § 10.  

  

 Optagelsesrådet kan efter anvisning fra Direktoratet for Kriminalforsorgen  

 udpege flere medarbejdere, end der vil være plads til på det KFL hold, der  

 skal  

 afvikles efter optagelsesrådets møde.
 § 11.  

  

 Optagelsesrådets udvælgelse, respektive prioritering af, hvilke  

 medarbejdere der skal optages på KFL, sker efter en konkret samlet  

 bedømmelse.
Stk. 2.  

  

 I denne bedømmelse  

 indgår særligt 1)  

 	  

 bedømmelsen fra vedkommendes tjenestested, 2)  

 	  

 notat fra samtalen mellem vedkommende medarbejder og  

 tjenestestedets leder/afsnitslederen, 3)  

 	  

 notater i forbindelse med eventuel assesmentcentertest samt  

 udfaldet af denne, 4)  

 	  

 om vedkommende medarbejder tidligere har været indstillet til  

 optagelse på KFL af optagelsesrådet, samt 5)  

 	  

 behovet for at besætte stillinger inden for den pågældende  

 stillingskategori samt efter omstændighederne pågældende geografiske område.
 Stk. 3.  

  

 Endvidere indgår eventuelle  

 skriftlige bemærkninger fra vedkommende medarbejder, jfr.  

 § 12, stk. 2.
 § 12.  

  

 Den medarbejder, der ansøger om optagelse på KFL, har efter begæring  

 adgang til at gøre sig bekendt med det skriftlige materiale, der vil danne  

 grundlag for optagelsesrådets afgørelse, jfr. § 11, stk. 2.
Stk. 2.  

  

 Ansøgeren har  

 mulighed for senest 14 dage før mødet i optagelsesrådet at sende sine  

 skriftlige  

 bemærkninger til materialet til rådet.
De modtagne bemærkninger vil herefter  

 indgå i optagelsesrådets vurdering.
Kapitel 3 Andre bestemmelser § 13.  

  

 Optagelsesrådet giver ansøgere, der ikke umiddelbart bliver optaget på  

 KFL, skriftlig meddelelse herom med en begrundelse for afgørelsen.
En  

 udskrift  

 af forhandlingsprotokollen vil være fornøden begrundelse.
 § 14.  

  

 Optagelsesrådets afgørelse om udvælgelse til KFL, herunder om prioritering  

 af ansøgere, kan ikke påklages til højere administrativ myndighed.
 Stk. 2.  

  

 Klager over, at  

 optagelsesrådet har begået formelle sagsbehandlingsfejl, kan påklages til  

 Direktoratet for Kriminalforsorgen.
 § 15.  

  

 Medarbejdere, som optagelsesrådet har udvalgt til KFL, men som ikke er  

 blevet optaget på vedkommende KFL hold, vil kunne udvælges til de næste KFL  

 hold inden for en periode af 2 år, jfr. herved § 18.
 § 16.  

  

 Ansøgere, som optagelsesrådet har udvalgt til KFL, vil kunne få udsættelse  

 med uddannelsen i op til 1 år, når personlige, familiære eller arbejdsmæssige  

 forhold gør sig gældende.
Stk. 2.  

  

 Uddannelsescentret  

 træffer afgørelse om udsættelse.
Uddannelsescentrets afgørelse kan påklages  

 til  

 Direktoratet for Kriminalforsorgen.
 § 17.  

  

 Medarbejdere, der har afbrudt KFL‑uddannelsen uden at have fået  

 udsættelse, kan kun optages på uddannelsen på ny efter indstilling fra  

 vedkommendes tjenestested samt fra Kriminalforsorgens Uddannelsescenter til  

 Direktoratet for Kriminalforsorgen.
 Stk. 2.  

  

 Direktoratets  

 afgørelse om optagelse på ny på KFL i disse situationer er endelig.
 § 18.  

  

 Medarbejdere, som optagelsesrådet ikke har udvalgt til optagelse på KFL 2  

 år efter første behandling i rådet, vil efter fornyet indstilling fra  

 vedkommende tjenestested kunne ansøge om optagelse på de næste KFL hold.
 § 19.  

  

 Cirkulæret træder i kraft den 1. marts 2006.
 Stk. 2.  

  

 Cirkulære af 16. juli  

 1998 om Det Centrale Optagelsesråd ophæves.
