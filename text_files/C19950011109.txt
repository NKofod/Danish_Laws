(Til samtlige ministerier mv.) 1. Som led i aftaleforhandlingerne pr. 1. april 1995  

 har Finansministeriet den 7. juli 1995 indgået aftale med Statsansattes  

 Kartel, Statstjenestemændenes Centralorganisation II, Akademikernes  

 Centralorganisation, Lærernes Centralorganisation og Overenskomstansattes  

 Centralorganisation om telefongodtgørelse og tjenestestedstelefoner.
Aftalen, der er optrykt som bilag, afløser med virkning fra 1. april 1995  

 aftaler mellem finansministeren og tjenestemændenes centralorganisationer af  

 henholdsvis 2. november 1979 om boligtjenestetelefoner m.v. og 27. december  

 1984 om regulering af betalingssatserne for boligtjenestetelefoner m.v. (* 3) 2. Aftalen omfatter tjenestemænd og tjenestemandslignende ansatte.  

 Endvidere gælder aftalen for medarbejdere, der er omfattet af overenskomster  

 indgået på den ene side af eller efter bemyndigelse fra Finansministeriet og  

 på den anden side af de underskrivende centralorganisationer eller  

 organisationer tilsluttet disse.
 3. Det afsnit i aftalen, der indeholder regler om  

telefongodtgørelse   , erstatter de tidligere gældende bestemmelser om  

 tildeling, oprettelse og inddragelse af samt godtgørelse for  

 boligtjenestetelefoner.
 Den væsentligste ændring i forhold til den tidligere aftale er, at der  

 ikke længere vil være nogen begrænsning i antallet af telefonforbindelser,  

 som vedkommende medarbejder kan få udbetalt telefongodtgørelse for.
 4. Almindelig telefongodtgørelse efter aftalen udbetales i form af  

 tilskud som hidtil på dels udgifterne til den faste abonnementsafgift inden  

 for telefonområdet, dels et beløb til samtaleafgifter på 45 kr. pr. kvartal.
 I tilfælde, hvor den ansatte må foretage tjenstlige telefonopkald fra  

 bopælen, men ikke har udgift til den faste abonnementsafgift som følge af  

 andet tilskud til den private telefon, er aftalen ikke til hinder for, at den  

 ansatte efter ansættelsesmyndighedens nærmere bestemmelse kan få udbetalt  

 tilskuddet til samtaleafgifter ifølge aftalens § 3, stk. 3.
 Aftalen ændrer ikke på den hidtidige ordning for betaling af afgifter for  

 etablering af eventuelle ekstrainstallationer, idet udgiften hertil uændret  

 betales af ansættelsesmyndigheden i det omfang, denne har truffet beslutning  

 om etablering af pågældende installationer.
 5. For så vidt angår aftalens § 3, stk. 5, hvorefter halvdelen af  

 samtaleafgifterne kan refunderes i visse tilfælde, er der med hensyn til  

 størrelsen af det heromhandlede tilskud til samtaleafgifter tale om  

 godtgørelse i samme omfang som efter den hidtil eksisterende aftale.
 Derimod er der i den nye aftale ikke regler om, hvorledes  

 godtgørelsesordningen nærmere administreres.
 6. Med aftalens § 5 om tjenestestedstelefon er der tale om  

 en videreførelse af de tilsvarende bestemmelser i den tidligere aftale,  

 herunder uændret sats for det beløb, som medarbejderen betaler til dækning af  

 private samtaler.
7. Cirkulæret har virkning fra 1. april 1995. Samtidig ophæves  

 Finansministeriets cirkulærer nr. 208 af 30. november 1979 om  

 boligtjenestetelefoner m.v. og nr. 197 af 27. december 1984 om regulering af  

 betalingssatserne for boligtjenestetelefoner m.v. (LP.nr. 135/84). (* 3) Finansministeriet Den 10. juli 1995 P.M.V.
 E.B.
Svend Erik Jacobsen Bilag AFTALE OM TELEFONGODTGØRELSE OG TJENESTESTEDSTELEFONER § 1.  Aftalen er indgået for tjenestemænd og  

 tjenestemandslignende ansatte samt for ansatte omfattet af overenskomster  

 indgået på den ene side af eller efter bemyndigelse fra Finansministeriet og  

 på den anden side af de underskrivende centralorganisationer eller  

 organisationer tilsluttet disse.
Telefongodtgørelse § 2.  Til ansatte, som skal kunne opkaldes tjenstligt  

 uden for normal tjenestetid, eller som må foretage tjenstlige telefonopkald  

 fra bopælen, kan der efter ansættelsesmyndighedens nærmere bestemmelse  

 udbetales telefongodtgørelse.
Stk. 2.  Hvis den ansatte ikke i forvejen har privat  

 telefon, tegnes telefonabonnement i ansættelsesmyndighedens navn med den  

 ansatte som bruger.
Oprettelsesgebyr og telefonapparat betales af  

 ansættelsesmyndigheden.
 § 3.  Abonnements- og samtaleafgifter betales af den  

 ansatte.
 Stk. 2.  Som tilskud betaler ansættelsesmyndigheden en  

 godtgørelse svarende til den faste abonnementsafgift inden for telefonområdet  

 for telefonforbindelse.
 Stk. 3.  Som tilskud til samtaleafgifter betales et  

 beløb på 45 kr. pr. kvartal.
 Stk. 4.  Tilskud efter stk. 2 og 3 udbetales sammen med  

 den faste løn.
 Stk. 5.  Hvis samtaleafgifterne på grund af tjenstlige  

 telefonopkald er unormalt store, kan der etableres en ordning, hvorefter der  

 i stedet for det i stk. 3 nævnte tilskud godtgøres halvdelen af  

 samtaleafgifterne.
 § 4.  Hvis en ansat flytter, og der efter flytningen  

 fortsat er tjenstligt behov for telefonen, betaler ansættelsesmyndigheden  

 omkostningerne for flytning af telefonforbindelsen, herunder for etablering  

 og flytning af eventuelle ekstrainstallationer, som er godkendt af  

 ansættelsesmyndigheden.
 Stk. 2.  Ansættelsesmyndigheden kan til enhver tid  

 bringe telefongodtgørelsen til ophør.
 Stk. 3.  Ved ophør af godtgørelsen for en telefon, som  

 ansættelsesmyndigheden har betalt oprettelsesgebyr for, kan brugeren  

 fortsætte telefonabonnementet for egen regning ved at betale et beløb  

 svarende til oprettelsesgebyret på ophørstidspunktet med fradrag af 379 kr.  

 Ekstrainstallationer, som ansættelsesmyndigheden har betalt, kan overtages af  

 brugeren uden betaling.
Tjenestestedstelefon § 5.  Udfører den ansatte en væsentlig del af  

 tjenesten fra sin bopæl, og er der ikke mulighed for at benytte  

 tjenestestedets telefon, kan der - hvis tilskud efter § 3 medfører en  

 urimelig stor telefonudgift for den ansatte - etableres tjenestestedstelefon  

 på vedkommendes bopæl.
 Stk. 2.  I dette tilfælde betaler ansættelsesmyndigheden  

 samtlige abonnements- og samtaleafgifter, idet den ansatte dog til dækning af  

 private samtaler betaler et fast beløb på 99 kr. pr. kvartal.
Ikrafttræden § 6.  Aftalen har virkning fra 1. april 1995.
 Stk. 2.  Aftalen kan opsiges skriftligt med 3 måneders  

 varsel, dog tidligst til 1. april 1997.
 Stk. 3.  Samtidig med aftalens ikrafttræden ophæves  

 aftale af 2. november 1979 om boligtjenestetelefoner m.v. og aftale af 27.  

 december 1984 om regulering af betalingssatserne for boligtjenestetelefoner  

 m.v.
København, den 7. juli 1995 Statsansattes Kartel Finansministeriet Ove Hygum  P.M.V.
 E.B.
