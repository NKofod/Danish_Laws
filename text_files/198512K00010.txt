Nr LSF 10 Forslag til Lov for Grønland om forsyning, trafik, postbesørgelse m.v.
Fremsat af ministeren for Grønland den 2. oktober 1985 Forsyning § 1. Grønlands hjemmestyre kan ved landstingsforordning fastsætte regler, der sikrer Grønlands forsyning med forbrugsvarer og erhvervsredskaber.
Stk. 2. Hjemmestyret kan herunder bestemme, at indførsel af nærmere angivne varer til Grønland kun må foretages af hjemmestyret eller af andre, der har fået særlig tilladelse hertil af hjemmestyret.
§ 2. Hjemmestyret kan foretage indkøb, håndtering og forhandling af de lægemidler, der er nævnt i stk. 2.
Stk. 2. Landslægen udarbejder en fortegnelse over lægemidler, som må forhandles af hjemmestyret.
Stk. 3. Hjemmestyret kan med tilladelse fra indenrigsministeren købe lægemidler og andre varer hos sygehusapoteker og sygehusapoteksfilialer.
Stk. 4. Sundhedsstyrelsen fastsætter regler for hjemmestyrets indkøb, håndtering og salg af lægemidler.
§ 3. Opstår der eller er der udsigt til, at der vil opstå mangel på nødvendige varer, kan hjemmestyret ved landstingsforordning fastsætte bestemmelser om anvendelse, fordeling og placering af Grønlands varebeholdninger i det omfang, det skønnes påkrævet.
Trafik § 4. Grønlands hjemmestyre kan ved landstingsforordning fastsætte regler, der sikrer opretholdelsen af regelmæssig skibstrafik til, fra og i Grønland.
Stk. 2. Hjemmestyret kan herunder bestemme, at søtransport af gods til, fra og i Grønland ikke må foretages uden særlig tilladelse fra hjemmestyret.
Stk. 3. Hjemmestyret kan endvidere bestemme, at befordring af passagerer til søs i Grønland ikke må foretages uden særlig tilladelse fra hjemmestyret.
§ 5. Bestemmelserne i § 4, stk. 2 og 3, gælder ikke besejling, der 1) udføres af skibe, som tilhører eller er chartret af rigsmyndighederne, eller 2) er nødvendig for driften af de dansk-amerikanske forsvarsområder, der er oprettet i henhold til traktat af 27. april 1951 om forsvaret af Grønland.
§ 6. Tilladelse til søtransport af gods og befordring af passagerer til søs i forbindelse med forundersøgelse, efterforskning og udnyttelse af ikke-levende ressourcer i Grønland, herunder mineralske råstoffer, meddeles som led i den samlede myndighedsbehandling vedrørende disse aktiviteter.
§ 7. Grønlands hjemmestyre kan med respekt af bestemmelserne i lov om luftfart ved landstingsforordning fastsætte regler om etablering og drift af flyvepladser, herunder helikopterlandingspladser, i Grønland, der indgår i den interne flytrafik i Grønland, og som ligger uden for forsvarsområderne.
Stk. 2. Spørgsmål om ydelse af tilskud til opretholdelse af den interne flytrafik i Grønland henhører under Grønlands hjemmestyre.
Postbesørgelse § 8. Grønlands hjemmestyre fastsætter ved landstingsforordning regler om postbefordring fra og i Grønland samt om postbesørgelse i Grønland.
Den kgl. grønlandske Handel § 9. Hjemmestyret overtager Den kgl. grønlandske Handels virksomhed, jfr. dog stk. 2.
Stk. 2. Den kgl. grønlandske Handels virksomhed på de dansk-amerikanske forsvarsområder i Grønland kan kun overtages af hjemmestyret efter aftale med ministeren for Grønland.
Stk. 3. Hjemmestyret kan bestemme, at andre helt eller delvis skal udøve den virksomhed, der ved lovens ikrafttræden udøves af Den kgl. grønlandske Handel på sagsområder, der er overtaget af hjemmestyret efter reglerne i denne lovs §§ 1, 4, 7 og 8.
§ 10. Grønlands hjemmestyre tilbyder de pr. 31. december 1985 ved Den kgl. grønlandske Handel tjenstgørende statstjenestemænd, der er ansat efter den danske tjenestemandslov, ansættelse som tjenestemænd under hjemmestyret fra 1. januar 1986 at regne med løn- og pensionsvilkår, der svarer til de for de pågældende tjenestemænd under ansættelsen i staten gældende.
 Stk. 2. Såfremt en tjenestemand tjenstgørende ved Den kgl.
grønlandske Handel og ansat efter den danske tjenestemandslov ikke måtte ønske at overgå til ansættelse under Grønlands hjemmestyre, opretholder den pågældende sit ansættelsesforhold til staten og fortsætter sin tjeneste under hjemmestyret.
Stk. 3. Statstjenestemænd, der i henhold til stk. 2 opretholder deres ansættelsesforhold til staten, har ikke krav på ventepenge, rådighedsløn eller pension som følge af, at Den kgl. grønlandske Handel overgår til hjemmestyret.
Stk. 4. De statstjenestemænd, der er nævnt i stk. 2, er pligtige at underkaste sig de forandringer i deres tjenesteforretningers omfang og beskaffenhed, som er en følge af opgaveomlægningen.
 Stk. 5. De statstjenestemænd, der er nævnt i stk. 2, kan indtil 1.
januar 1991 søge overgang til ansættelse under Grønlands hjemmestyre på vilkår som anført i stk. 1.
Stk. 6. Staten udbetaler løn og pension m.v. til de statstjenestemænd, der er nævnt i stk. 2.
Stk. 7. Grønlands hjemmestyre refunderer fra 1. januar 1986 staten løn m.v. for de statstjenestemænd, der er nævnt i stk. 2.
Stk. 8. For de tjenestemænd, der ansættes under hjemmestyret efter stk. 1, finder kap. 7 a i lov om pension til statens tjenestemænd m.v. i Grønland anvendelse for beregning og udredning af pension m.v.
Stk. 9. Til dækning af statens pensionsbyrde for de tjenestemænd, der er nævnt i stk. 1 og stk. 2, indbetaler hjemmestyret løbende pensionsbidrag.
Nærmere regler herom fastsættes af ministeren for Grønland efter forhandling med finansministeren og Grønlands hjemmestyre.
Stk. 10. Den endelige administrative afgørelse af tvivlsspørgsmål i henhold til stk. 1-9 træffes af finansministeren efter forhandling med ministeren for Grønland, statstjenestemændenes centralorganisationer og Grønlands hjemmestyre.
Forskellige bestemmelser § 11. Institutioner under hjemmestyret, der udfører bank- og sparekasseforretninger for de private pengeinstitutter i Grønland, er undergivet tilsyn som nævnt i lov om banker og sparekasser.
§ 12. Grønland modtager en forholdsmæssig andel af Nationalbankens overskud.
Grønlands andel fastsættes som en procentdel af det beløb, som tilfalder staten i henhold til lov om Danmarks Nationalbank § 19, stk. 2 og 4, svarende til forholdet mellem folketallet i Grønland og det samlede folketal i hele riget ved slutningen af Nationalbankens regnskabsår.
§ 13. Hjemmestyret kan i landstingsforordninger, der udstedes i henhold til §§ 1, 3, 4, 7 og 8, fastsætte regler om, at overtrædelse af bestemmelser i landstingsforordningerne eller i forskrifter, der udstedes i henhold hertil, kan medføre bøde.
§ 14. Loven træder i kraft den 1. januar 1986. Grønland modtager dog allerede for Nationalbankens regnskabsår 1985 en forholdsmæssig andel af Nationalbankens overskud, jfr. § 12.
 Stk. 2. Følgende bestemmelser ophæves:
 1) Lov nr. 276 af 27. maj 1950 om Den kgl. grønlandske Handel.
 2) Lov nr. 324 af 13. juni 1973 om søtransport af gods til Grønland.
3) Lov nr. 78 af 19. marts 1975 for Grønland om forsyningsmæssige foranstaltninger.
4) Bekendtgørelse nr. 326 af 17. september 1938 angående postforbindelsen mellem Grønland og Danmark samt udlandet.
Stk. 3. §§ 3 og 4 i bekendtgørelse af 3. marts 1953 om indførsel til Grønland af kød, slagteaffald og kødvarer samt landbrugsprodukter forbliver dog i kraft.
Stk. 4. Grønlands hjemmestyre indtræder i de kontraktlige rettigheder og forpligtelser, som ved lovens ikrafttræden tilkommer eller påhviler Den kgl. grønlandske Handel.
Staten hæfter dog fortsat for forpligtelser, der er påtaget før den 1. januar 1986. Staten har regres mod hjemmestyret for udgifter, der er afholdt som følge af denne hæftelse.
Oprindeligt fremsat lovforslag Blad nr 15 Forsyning § 1. Grønlands hjemmestyre kan ved landstingsforordning fastsætte regler, der sikrer Grønlands forsyning med forbrugsvarer og erhvervsredskaber.
Stk. 2. Hjemmestyret kan herunder bestemme, at indførsel af nærmere angivne varer til Grønland kun må foretages af hjemmestyret eller af andre, der har fået særlig tilladelse hertil af hjemmestyret.
§ 2. Hjemmestyret kan foretage indkøb, håndtering og forhandling af de lægemidler, der er nævnt i stk. 2.
Stk. 2. Landslægen udarbejder en fortegnelse over lægemidler, som må forhandles af hjemmestyret.
Stk. 3. Hjemmestyret kan med tilladelse fra indenrigsministeren købe lægemidler og andre varer hos sygehusapoteker og sygehusapoteksfilialer.
Stk. 4. Sundhedsstyrelsen fastsætter regler for hjemmestyrets indkøb, håndtering og salg af lægemidler.
§ 3. Opstår der eller er der udsigt til, at der vil opstå mangel på nødvendige varer, kan hjemmestyret ved landstingsforordning fastsætte bestemmelser om anvendelse, fordeling og placering af Grønlands varebeholdninger i det omfang, det skønnes påkrævet.
Trafik § 4. Grønlands hjemmestyre kan ved landstingsforordning fastsætte regler, der sikrer opretholdelsen af regelmæssig skibstrafik til, fra og i Grønland.
Stk. 2. Hjemmestyret kan herunder bestemme, at søtransport af gods til, fra og i Grønland ikke må foretages uden særlig tilladelse fra hjemmestyret.
Stk. 3. Hjemmestyret kan endvidere bestemme, at befordring af passagerer til søs i Grønland ikke må foretages uden særlig tilladelse fra hjemmestyret.
§ 5. Bestemmelserne i § 4, stk. 2 og 3, gælder ikke besejling, der 1) udføres af skibe, som tilhører eller er chartret af rigsmyndighederne, eller 2) er nødvendig for driften af de dansk-amerikanske forsvarsområder, der er oprettet i henhold til traktat af 27. april 1951 om forsvaret af Grønland.
§ 6. Tilladelse til søtransport af gods og befordring af passagerer til søs i forbindelse med forundersøgelse, efterforskning og udnyttelse af ikke-levende ressourcer i Grønland, herunder mineralske råstoffer, meddeles som led i den samlede myndighedsbehandling vedrørende disse aktiviteter.
§ 7. Grønlands hjemmestyre kan med respekt af bestemmelserne i lov om luftfart ved landstingsforordning fastsætte regler om etablering og drift af flyvepladser, herunder helikopterlandingspladser i Grønland, der indgår i den interne flytrafik i Grønland, og som ligger udenfor forsvarsområderne.
Stk. 2. Spørgsmål om ydelse af tilskud til opretholdelse af den interne flytrafik i Grønland henhører under Grønlands hjemmestyre.
Postbesørgelse § 8. Grønlands hjemmestyre fastsætter ved landstingsforordning regler om postbefordring fra og i Grønland samt om postbesørgelse i Grønland.
Den kgl. grønlandske Handel § 9. Hjemmestyret overtager Den kgl. grønlandske Handels virksomhed, jfr. dog stk. 2.
Stk. 2. Den kgl. grønlandske Handels virksomhed på de dansk-amerikanske forsvarsområder i Grønland kan kun overtages af hjemmestyret efter aftale med ministeren for Grønland.
Stk. 3. Hjemmestyret kan bestemme, at andre helt eller delvist skal udøve den virksomhed, der ved lovens ikrafttræden udøves af Den kgl. grønlandske Handel på sagsområder, der er overtaget af hjemmestyret efter reglerne i denne lovs §§ 1, 4, 7 og 8.
§ 10. Grønlands hjemmestyre tilbyder de pr. 31. december 1985 ved Den kgl. grønlandske Handel tjenstgørende statstjenestemænd, der er ansat efter den danske tjenestemandslov, ansættelse som tjenestemænd under hjemmestyret fra 1. januar 1986 at regne med løn- og pensionsvilkår, der svarer til de for de pågældende tjenestemænd under ansættelsen i staten gældende.
 Stk. 2. Såfremt en tjenestemand tjenstgørende ved Den kgl.
grønlandske Handel og ansat efter den danske tjenestemandslov ikke måtte ønske at overgå til ansættelse under Grønlands hjemmestyre, opretholder den pågældende sit ansættelsesforhold til staten og fortsætter sin tjeneste under hjemmestyret.
Stk. 3. Statstjenestemænd, der i henhold til stk. 2 opretholder deres ansættelsesforhold til staten, har ikke krav på ventepenge, rådighedsløn eller pension som følge af, at Den kgl. grønlandske Handel overgår til hjemmestyret.
Stk. 4. De statstjenestemænd, der er nævnt i stk. 2, er pligtige at underkaste sig de forandringer i deres tjenesteforretningers omfang og beskaffenhed, som er en følge af opgaveomlægningen.
 Stk. 5. De statstjenestemænd, der er nævnt i stk. 2, kan indtil 1.
januar 1991 søge overgang til ansættelse under Grønlands hjemmestyre på vilkår som anført i stk. 1.
Stk. 6. Staten udbetaler løn og pension m.v. til de statstjenestemænd, der er nævnt i stk. 2.
Stk. 7. Grønlands hjemmestyre refunderer fra 1. januar 1986 staten løn m.v. for de statstjenestemænd, der er nævnt i stk. 2.
Stk. 8. For de tjenestemænd, der ansættes under hjemmestyret efter stk. 1, finder kap. 7 a i lov om pension til statens tjenestemænd m.v. i Grønland anvendelse for beregning og udredning af pension m.v.
Stk. 9. Til dækning af statens pensionsbyrde for de tjenestemænd, der er nævnt i stk. 1 og stk. 2, indbetaler hjemmestyret løbende pensionsbidrag.
Nærmere regler herom fastsættes af ministeren for Grønland efter forhandling med finansministeren og Grønlands hjemmestyre.
Stk. 10. Den endelige administrative afgørelse af tvivlsspørgsmål i henhold til stk. 1-9 træffes af finansministeren efter forhandling med ministeren for Grønland, statstjenestemændenes centralorganisationer og Grønlands hjemmestyre.
Forskellige bestemmelser § 11. Institutioner under hjemmestyret, der udfører bank- og sparekasseforretninger for de private pengeinstitutter i Grønland, er undergivet tilsyn som nævnt i lov om banker og sparekasser.
§ 12. Grønland modtager en forholdsmæssig andel af Nationalbankens overskud.
Grønlands andel fastsættes som en procentdel af det beløb, som tilfalder staten i henhold til lov om Danmarks Nationalbank § 19, stk. 2 og 4, svarende til forholdet mellem folketallet i Grønland og det samlede folketal i hele riget ved slutningen af Nationalbankens regnskabsår.
§ 13. Hjemmestyret kan i landstingsforordninger, der udstedes i henhold til §§ 1, 3, 4, 7 og 8, fastsætte regler om, at overtrædelse af bestemmelser i landstingsforordningerne eller i forskrifter, der udstedes i henhold hertil, kan medføre bøde.
§ 14. Loven træder i kraft den 1. januar 1986. Grønland modtager dog allerede for Nationalbankens regnskabsår 1985 en forholdsmæssig andel af Nationalbankens overskud, jfr. § 12.
 Stk. 2. Følgende bestemmelser ophæves:
 1) Lov nr. 276 af 27. maj 1950 om Den kgl. grønlandske Handel.
 2) Lov nr. 324 af 13. juni 1973 om søtransport af gods til Grønland.
3) Lov nr. 78 af 19. marts 1975 for Grønland om forsyningsmæssige foranstaltninger.
4) Bekendtgørelse nr. 326 af 17. september 1938 angående postforbindelsen mellem Grønland og Danmark samt udlandet.
Stk. 3. §§ 3 og 4 i bekendtgørelse af 3. marts 1953 om indførsel til Grønland af kød, slagteaffald og kødvarer samt landbrugsprodukter forbliver dog i kraft.
Stk. 4. Grønlands hjemmestyre indtræder i de kontraktlige rettigheder og forpligtelser, som ved lovens ikrafttræden tilkommer eller påhviler Den kgl. grønlandske Handel.
Staten hæfter dog fortsat for forpligtelser, der er påtaget før den 1. januar 1986. Staten har regres mod hjemmestyret for udgifter, der er afholdt som følge af denne hæftelse.
BEMÆRKNINGER TIL LOVFORSLAGET Almindelige bemærkninger Ifølge § 5 i lov nr. 577 af 29. november 1978 om Grønlands hjemmestyre kan rigsmyndighederne efter forhandling med hjemmestyret ved lov bemyndige hjemmestyret til at overtage den regelfastsættende myndighed for samt administrationen af et sagsområde eller en del af et sagsområde, der er nævnt i bilaget til loven.
Tilskud til således overtagne sagsområder fastsættes ved lov.
Hjemmestyrelovens § 7 giver mulighed for, at også andre sagsområder end de, der er nævnt i bilaget, kan overtages af hjemmestyret efter reglerne i lovens § 5. Overførslen kan kun ske efter aftale mellem regeringen og hjemmestyret og skal ske ved lov.
Afgørelsen af, hvorvidt et sagsområde kan overgå til hjemmestyret, træffes ud fra hensynet til rigsenheden og til, at hjemmestyret får en udstrakt indflydelse på områder, der særligt berører grønlandske forhold.
Kommissionen om hjemmestyre i Grønland stillede i sin betænkning forslag om, at Den kgl. grønlandske Handels produktions- og salgsvirksomhed skulle overføres til hjemmestyret pr. 1. januar 1984. For så vidt angår den øvrige del af Den kgl. grønlandske Handels virksomhed forudsatte kommissionen, at denne blev overtaget efter produktions- og salgsvirksomheden, men kommissionen stillede ikke forslag til en tidsplan for overførslen, idet kommissionen fandt, at det burde være op til hjemmestyret at angive, hvorledes og i hvilken tidsfølge resten af Den kgl. grønlandske Handel skulle overføres.
Ved lov nr. 135 af 28. marts 1984 for Grønland om produktion og salg af grønlandske produkter Folketingstidende 1983-84, 2. samling, sp. 652, 809, 1800 og 2274; Tillæg A, sp. 1233; Tillæg B, sp. 173; Tillæg C, sp. 63 - blev Den kgl. grønlandske Handels produktions- og salgsvirksomhed overført til hjemmestyret.
Overførslen blev gennemført med virkning fra 1. januar 1985, idet der mellem regeringen og hjemmestyret var enighed om, at det af hensyn til en forsvarlig løsning af de praktiske problemer i forbindelse med overførslen var hensigtsmæssigt, at overførslen først fandt sted til dette tidspunkt.
I overensstemmelse med hjemmestyrets ønske foreslås det i nærværende lovforslag, at den resterende del af Den kgl. grønlandske Handels virksomhed med virkning fra 1. januar 1986 overføres til hjemmestyret som nævnt i bestemmelsen i hjemmestyrelovens § 5.
Samtidig foreslås det, at hjemmestyret overtager ansvaret for Grønlands vareforsyning, ansvaret for besejlingen til, fra og i Grønland, ansvaret for anlæg og drift af flyvepladser i Grønland tillige med tilskuddet til den interne flyvning i Grønland samt ansvaret for postbefordringen fra og i Grønland samt postbesørgelsen i Grønland.
I forbindelse med overførslen af de nævnte sagsområder vil det generelle tilskud, som i henhold til lov om tilskud til Grønlands hjemmestyre og de grønlandske kommuner ydes til hjemmestyret, blive søgt nedsat med et beløb svarende til statens mindreindtægter ved sagsområdernes overførsel.
Lovforslag herom vil blive fremsat for folketinget, når forslaget har været behandlet af Grønlands landsting på dettes forestående efterårssamling.
Som det er sket ved tidligere overførsler af sagsområder til hjemmestyret, vil de aktiver (bygninger, skibe, lagre, driftsmidler m.v.), der har tilknytning til Den kgl. grønlandske Handel, samt lufthavnene i Godthåb, Jakobshavn og Narsarsuaq og samtlige heliports i Grønland, blive søgt overført vederlagsfrit til hjemmestyret.
Der vil pr. 31. december 1985 blive udarbejdet en refusionsopgørelse, hvorved staten refunderer hjemmestyret for alle kreditorer m.v., og hjemmestyret refunderer staten for alle debitorer samt kasse-, bank- og girobeholdninger m.v.
Som følge af de særlige bestemmelser i vedtægterne for Grønlandsfly A/S vedrørende overdragelse af selskabets aktier vil hjemmestyret ikke umiddelbart kunne overtage statens aktier i Grønlandsfly A/S.
Statens engagement i selskabet vil således ikke blive berørt af hjemmestyrets overtagelse af Den kgl. grønlandske Handel.
Det forudsættes derfor, at den i tekstanmærkning nr. 55 til § 2.08.
Den kgl. grønlandske Handel fastsatte ordning, hvorefter staten bærer den forsikringsmæssige risiko for de helikoptere og DASH-7 fly, som selskabet har anskaffet til flyvning i Grønland, opretholdes indtil videre.
Overførslen af Den kgl. grønlandske Handel påregnes at medføre en reduktion af det statslige administrative personale i Danmark og Grønland af størrelsesordenen 820-840 personer.
Bemærkninger til lovforslagets enkelte bestemmelser Ad § 1 I bestemmelsen i stk. 1 foreslås det, at hjemmestyret overtager ansvaret for Grønlands forsyning med forbrugsvarer og erhvervsredskaber i overensstemmelse med bestemmelsen i hjemmestyrelovens § 5. Da behovet for regelfastsættelse på området må afhænge af, hvorledes hjemmestyret til enhver tid mener, at Grønlands vareforsyning bør sikres, foreslås det, at det overlades til hjemmestyret at afgøre, hvorvidt en nærmere regelfastsættelse på området er nødvendig.
Bestemmelsen i stk. 2 svarer til reglen i § 4, stk. 2, 1. pkt., i lov om Den kgl. grønlandske Handel.
Bestemmelsen åbner også mulighed for, at der gøres indgreb i virksomheder, der eksisterer på det tidspunkt, hvor indgrebet foretages.
Om sådanne indgreb udløser et erstatningskrav for hjemmestyret, må i givet fald afgøres af domstolene.
Ad § 2 Bestemmelen skal sikre, at hjemmestyret kan overtage Den kgl.
grønlandske Handels funktioner med hensyn til indkøb, håndtering og forhandling af visse håndkøbslægemidler.
Lov om lægemidler, jfr. lovbekendtgørelse nr. 451 af 6. august 1982, som også gælder for Grønland, indeholder regler om lægemidlers kvalitet og sikkerhed.
På grund af de særlige forhold i Grønland kan visse af lovens bestemmelser imidlertid ikke anvendes på hjemmestyrets engros- og detailsalg af håndkøbslægemidler i Grønland.
Det foreslås derfor, at Sundhedsstyrelsen, der i medfør af lægemiddelloven fortsat har ansvaret for den øvrige forsyning af Grønland med lægemidler i samråd med landslægen, også fastsætter regler tilpasset de særlige grønlandske forhold, for hjemmestyrets indkøb, håndtering og salg af lægemidler.
I henhold til § 55, stk. 3, i lov nr. 279 af 6. juni 1984 om apoteksvirksomhed, må sygehusapoteker kun levere lægemidler til institutioner, som ejes eller drives af den myndighed, der ejer sygehusapoteket, samt efter særlig tilladelse fra indenrigsministeren til andre statsinstitutioner.
Den kgl. grønlandske Handel har hidtil som statsinstitution efter tilladelse fra Indenrigsministeriet foretaget indkøb af håndkøbslægemidler hos Centralapoteket under Københavns amts Sygehusvæsen i henhold til aftale mellem direktoratet for Statens Indkøb og Københavns Amtskommune.
Samme apotek leverer efter lignende aftale lægemidler til sundhedsvæsenet i Grønland.
Det er efter Sundhedsstyrelsens opfattelse ønskeligt, at denne ordning fortsætter, således at Grønland forsynes med lægemidler fra et og samme apotek.
Ad § 3 I forbindelse med hjemmestyrets overtagelse af ansvaret for Grønlands vareforsyning er det naturligt, at den beføjelse, som ministeren for Grønland i henhold til lov nr. 78 af 19. marts 1975 for Grønland om forsyningsmæssige foranstaltninger hidtil har haft til i mangelsituationer at fastsætte bestemmelser om anvendelse, fordeling og placering af Grønlands varebeholdninger, tillægges hjemmestyret.
Bestemmelsen i § 3 berører ikke lov nr. 342 af 23. december 1959 om det civile beredskab.
Ansvaret for tilvejebringelse af den fornødne civile beredskabsplanlægning påhviler således fortsat rigsmyndighederne, medens det er hjemmestyret, der skal bringe planerne i anvendelse i det omfang, planlægning måtte være foretaget.
Ad § 4 I bestemmelsen i stk. 1 foreslås det, at hjemmestyret overtager ansvaret for opretholdelsen af skibstrafikken til, fra og i Grønland i overensstemmelse med bestemmelsen i hjemmestyrelovens § 5. Da behovet for regelfastsættelse på området må afhænge af, hvorledes hjemmestyret til enhver tid mener, at skibstrafikkens opretholdelse bør sikres, foreslås det, at det overlades til hjemmestyret at afgøre, hvorvidt en nærmere regelfastsættelse på området er nødvendig.
Bestemmelsen indebærer ikke en overtagelse af søfartslovgivningen, som fortsat er et anliggende, der henhører under rigsmyndighederne.
Bestemmelsen i stk. 2 svarer til reglen i § 1, stk. 1, i lov nr. 324 af 13. juni 1973 om søtransport af gods til Grønland, idet bestemmelsen dog efter ønske fra hjemmestyret er udvidet til at omfatte ikke blot søtransport af gods til Grønland, men også søtransport af gods fra og i Grønland.
Det forudsættes, at eventuelt påtænkte begrænsninger i adgangen til søtransport af gods fra Grønland forinden drøftes med rigsmyndighederne i overensstemmelse med bestemmelsen i hjemmestyrelovens § 11, stk.
 2.
Efter ønske fra hjemmestyret foreslås som stk. 3 indføjet en bestemmelse, hvorefter hjemmestyret kan bestemme, at befordring af passagerer til søs i Grønland ikke må foretages uden særlig tilladelse fra hjemmestyret.
Bestemmelserne i stk. 2 og 3 åbner også mulighed for, at der gøres indgreb i virksomheder, der eksisterer på det tidspunkt, hvor indgrebet foretages.
Om et sådant indgreb udløser et erstatningskrav for hjemmestyret, må i givet fald afgøres af domstolene.
 Bestemmelsen i § 4 berører ikke loven om det civile beredskab.
 Det forudsættes, at den hidtidige ordning, hvorefter Den kgl.
grønlandske Handel stiller styrmænd til rådighed til bemanding af iscentralen i Narsarsuaq opretholdes efter Handelens overgang til hjemmestyret.
Omfanget af ordningen, der må tilpasses den tekniske udvikling, vil blive nærmere fastlagt ved aftale mellem Ministeriet for Grønland og hjemmestyret.
Ad § 5 Bestemmelsen svarer til reglen i § 1, stk. 2, i lov om søtransport af gods til Grønland.
Ad § 6 Søtransport af gods til, fra og i Grønland og befordring af passagerer til søs i Grønland kan være et vitalt led i gennemførelsen af forundersøgelse, efterforskning og udnyttelse af ikke-levende ressourcer, herunder mineralske råstoffer.
Virksomhed vedrørende mineralske råstoffer er underkastet en samlet myndighedsbehandling inden for rammerne af lov nr. 585 af 29.
november 1978 om mineralske råstoffer i Grønland og i øvrigt på grundlag af konkrete bemyndigelser eller bevillinger udstedt i henhold til aftale mellem regeringen og Grønlands landsstyre.
Det er anset for hensigtsmæssigt, at stillingtagen til sådan transport integreres i denne myndighedsbehandling.
Ad § 7 Det foreslås i bestemmelsen i stk. 1, at hjemmestyret i overensstemmelse med bestemmelsen i hjemmestyrelovens § 5 overtager ansvaret for etablering og drift af flyvepladser, herunder helikopterlandingspladser, i Grønland, der indgår i den interne flytrafik i Grønland, og som ligger udenfor forsvarsområderne.
Da behovet for regelfastsættelse på området må afhænge af, hvorledes hjemmestyret til enhver tid mener, at lufthavnsvæsenet bør varetages, foreslås det, at det overlades til hjemmestyret at afgøre, hvorvidt en nærmere regelfastsættelse på området er nødvendig.
I stk. 2 foreslås det, at hjemmestyret overtager ansvaret for ydelsen af tilskud til opretholdelse af den interne flytrafik i Grønland.
Hjemmestyret vil kunne gøre ydelsen af tilskud betinget af, at hjemmestyret kan godkende fartplaner m.v.
Bestemmelsen indebærer ikke en overtagelse af selve luftfartslovgivningen eller ændringer heri.
Luftfartslovgivningen er fortsat et anliggende, der henhører under rigsmyndighederne.
Ad § 8 Bestemmelsen indebærer, at ansvaret for postbefordringen fra og i Grønland samt postbesørgelsen i Grønland overtages af hjemmestyret i overensstemmelse med bestemmelsen i hjemmestyrelovens § 5.
I overensstemmelse med bestemmelsen i hjemmestyrelovens § 10, stk. 1, vil hjemmestyret skulle respektere forpligtelser, der følger af de af Post- og Telegrafvæsenet til enhver tid indgåede aftaler.
Det forudsættes, at sådanne aftaler forinden indgåelsen forelægges hjemmestyret til udtalelse som nævnt i hjemmestyrelovens § 13.
Det forudsættes i øvrigt, at reglerne om postbefordring i forbindelse med Grønland som hidtil fastsættes i fornødent samarbejde mellem Generaldirektoratet for Post- og Telegrafvæsenet og hjemmestyret, bl.a. af hensyn til offentliggørelse af takster og fartplaner m.v.
Ad § 9 I bestemmelsen i stk. 1 foreslås det, at hjemmestyret overtager Den kgl. grønlandske Handels virksomhed.
Bestemmelsen medfører, at hjemmestyret overtager udøvelsen af den virksomhed, der ved lovens ikrafttræden udøves af Den kgl. grønlandske Handel såvel på sagsområder, der overtages af hjemmestyret, som på sagsområder, der fortsat henhører under rigsmyndighederne.
Den virksomhed, som Den kgl. grønlandske Handel hidtil har udøvet på de dansk-amerikanske forsvarsområder i Grønland, kan dog ifølge bestemmelsen i stk. 2 kun overtages efter aftale med ministeren for Grønland, idet overtagelsen af denne virksomhed må ske i overensstemmelse med de aftaler, der er indgået med de amerikanske myndigheder.
Spørgsmålet om hjemmestyrets overtagelse af Den kgl.
grønlanske Handels virksomhed på forsvarsområderne drøftes for øjeblikket mellem ministeren og hjemmestyret.
Da Den kgl. grønlandske Handels virksomhed må afhænge af, hvorledes hjemmestyret til enhver tid ønsker de opgaver varetaget, som Den kgl. grønlandske Handel ved lovens ikrafttræden udøver på de sagsområder, der overtages af hjemmestyret, foreslås det i stk. 3, at hjemmestyret kan bestemme, at andre helt eller delvist skal udøve den virksomhed, der ved lovens ikrafttræden udøves af Den kgl. grønlandske Handel på disse områder.
Ad § 10 Det samlede antal besatte stillinger ved Den kgl. grønlandske Handel udgjorde pr. 1. april 1985 i alt 1.755, heraf i Grønland 157 tjenestemænd og 786 overenskomstansatte og andre ansatte, og i Danmark 156 tjenstemænd og 656 overenskomstansatte og andre ansatte.
De ansatte har af Grønlands hjemmestyre fået tilbudt ansættelse under hjemmestyret pr. 1. januar 1986 på lønog ansættelsesvilkår, der svarer til de for ansættelsen under staten gældende.
Tjenestemandsgruppen i Grønland omfatter tjenestemænd ansat i henhold til den grønlandske tjenestemandslov af 1971 samt et mindre antal tjenestemænd ansat inden 1958, som i henhold til normeringsloven af 1958 § 171, stk. 2, stadig er omfattet af § 698 i tjenestemandsloven af 1946, der hjemler særlig optjening af pensionsalder og ret til afgang i en alder af 55 år.
Tjenestemænd, som er ansat eller udnævnt før den 1. januar 1976, har i medfør af den grønlandske tjenestemandslovs § 13 a, stk. 2, ret til at bevare deres ansættelsesforhold til staten, men har pligt til at gøre tjeneste under Grønlands hjemmestyre eller kommunerne.
Efter den grønlandske tjenestemandslovs § 11 a er det geografiske ansættelsesområde for tjenestemænd ansat eller udnævnt efter den 1. januar 1976 tjenestemandsstillinger i Grønland under staten, Grønlands hjemmestyre eller en kommune.
Såfremt en statsinstitution overgår fra staten til Grønlands hjemmestyre eller de grønlandske kommuner, har disse tjenestemænd, efter lovens § 13 a, stk. 1, pligt til at lade sig overflytte til Grønlands hjemmestyre eller de grønlandske kommuner under forudsætning af, at der tilbydes dem samme løn-, ansættelses- og pensionsmæssige vilkår, som er gældende for statstjenestemænd.
De nævnte regler medfører endvidere, at tjenestemændene ikke har ret til rådighedsløn, ventepenge og pension på grund af statslige områders overgang til Grønlands hjemmestyre.
For tjenestemænd ansat i Danmark efter dansk tjenestemandslovgivning gælder ikke tilsvarende bestemmelser, idet dette personale har et ret snævert ansættelsesområde, typisk Ministeriet for Grønland.
For denne gruppe statstjenestemænds vedkommende har der i overensstemmelse med gældende hovedaftale været ført forhandlinger med tjenestemændenes centralorganisationer om de tjenestemandsretlige spørgsmål i forbindelse med statstjenestemænds overgang til ansættelse under Grønlands hjemmestyre pr. 1. januar 1986. Udgangspunktet for disse forhandlinger har været, at tjenestemænd, der måtte vælge at overgå til ansættelse under Grønlands hjemmestyre, skulle tilbydes ansættelse på ikke-forringede løn-, ansættelses- og pensionsvilkår.
For så vidt angår de statstjenestemænd, der ikke måtte ønske at modtage tilbudet om tjenestemandsansættelse under hjemmestyret, har udgangspunktet i lighed med principperne for tidligere opgaveomlægninger været, at de pågældende - såfremt de kunne opnå ansættelse som tjenestemænd i hjemmestyrets regie uden forringelse af deres hidtidige løn-, ansættelses- og pensionsvilkår - ikke skal have mulighed for som følge af opgaveomlægningen at kunne gøre noget juridisk holdbart krav gældende på ventepenge, rådighedsløn eller pension.
Dette spørgsmål har tidligere været indgående behandlet af såvel Justitsministeriet som Finansministeriet, Lønnings- og pensionsdepartementet, hvor man med udgangspunkt i retsmodellen vedrørende oprettelsen af enhedspolitiet i 1938 etablerede en løsning, hvorefter de statstjenestemænd, der i forbindelse med overførsel af opgaver fra statsligt til (amts)kommunalt regie ikke ønskede at modtage tilbudet om f.eks. (amts)kommunal tjenestemandsansættelse, bevarede deres ansættelsesforhold til staten samtidig med, at de forrettede tjeneste ved de hidtidige arbejdsområder, som overførtes til det (amts)kommunale regie.
Denne model blev bl.a. anvendt ved lov nr. 328 af 26. juni 1975 om statshospitalernes overførelse til amtskommunerne samt i Grønland i forbindelse med kæmnervæsenets overgang fra statsligt til kommunalt regie pr. 1. januar 1976, hvor den grønlandske tjenestemandslov fik tilføjet de tidligere nævnte bestemmelser §§ 11 a og 13 a.
Da de problemer, der knytter sig til statstjenestemænds overgang til ansættelse under Grønlands hjemmestyre, er fælles for en række opgaveoverførsler fra stats- til andet offentligt regie, har bestemmelserne og de dertil knyttede bemærkninger været forelagt Finansministeriet, Lønnings- og pensionsdepartementet.
Personalet og de berørte lønmodtagerorganisationer er løbende blevet orienteret om den påtænkte overdragelse af Den kgl. grønlandske Handels virksomhed til Grønlands hjemmestyre og har været inddraget i det forberedende arbejde i forbindelse hermed.
Ad stk. 1 Bestemmelsen i stk. 1 forudsætter, at statstjenestemænd tilbydes ansættelse som tjenestemænd under Grønlands hjemmestyre.
Da Grønlands hjemmestyre ikke tidligere har haft et regelsæt, der regulerer løn-, ansættelses- og pensionsvilkår for hjemmestyrets tjenestemænd med tjenestested i Danmark, vil det være nødvendigt for hjemmestyret at tilvejebringe et sådant regelsæt.
Principperne for disse bestemmelser er fastsat efter forhandling med de berørte tjenestemandsorganisationer, og svarer til de regler, der på dette område er gældende for statens tjenestemænd i Danmark.
Det forudsættes derfor muligt efter forhandlinger mellem Grønlands hjemmestyre og tjenestemændenes centralorganisationer at få fastsat de løn-, ansættelses- og pensionsvilkår m.v., der vil kunne tilbydes den enkelte statstjenestemand ved overgang til ansættelse som tjenestemand under Grønlands hjemmestyre i Danmark.
En tjenestemand i Danmark, der før opgaveomlægningen ikke havde forflyttelsespligt til Grønland, vil ikke kunne pålægges en sådan efter overgangen til ansættelse under Grønlands hjemmestyre.
Hvis en sådan tjenestemand derimod senere søger og får en anden stilling under hjemmestyret, vil en pligt til forflyttelse kunne være tilknyttet et sådant stillingsskift, idet den pågældende i så fald ikke længere vil være omfattet af bestemmelserne i nærværende lov.
Ad stk. 2 I bestemmelsen fastslås, at de statstjenestemænd, som herefter ikke måtte ønske at modtage tilbudet om ansættelse som tjenestemænd under Grønlands hjemmestyre, opretholder deres ansættelsesforhold til staten, og fortsætter deres tjeneste under hjemmestyret.
De vil således fortsat oppebære løn og pension efter den danske tjenestemandslovgivning m.v., ligesom de fortsat vil være repræsenteret af de centralorganisationer, der har indgået en hovedaftale med staten, jfr.
Lønnings- og pensionsministeriets bekendtgørelse af 28. november 1969 af hovedaftale i henhold til lov nr. 291 af 18. juni 1969 om tjenestemænd i staten, folkeskolen og folkekirken.
Ad stk. 3 Bestemmelsen fastslår, at de statstjenestemænd, der ikke ønsker at modtage tilbudet om ansættelse som tjenestemænd under Grønlands hjemmestyre, men opretholder deres ansættelsesforhold til staten, ikke har krav på ventepenge, rådighedsløn eller pension som følge af opgaveomlægningen.
Ad stk. 4 De statstjenestemænd, som ønsker at opretholde deres ansættelsesforhold til staten, er efter reglerne i tjenestemandslovgivningen pligtige at tåle forandringer i deres tjenesteforretningers omfang og beskaffenhed.
Ved mere omfattende forvaltningsreformer, der gennemføres ved lov, er det efter de gældende tjenestemandsretlige regler antaget, at statstjenestemændene er pligtige at tåle endog meget indgående ændringer i deres stillinger.
Selv om de pågældende statstjenestemænd allerede efter de gældende tjenestemandsretlige regler må anses for at være forpligtet til at underkaste sig forandringer i deres tjenesteforretningers omfang og beskaffenhed, som er en følge af opgaveomlægningen, har man dog fundet det hensigtsmæssigt i selve lovteksten at indføje en bestemmelse herom for at tydeliggøre deres retsstilling i denne henseende.
En tjenestemand i Danmark, der før opgaveomlægningen ikke havde forflyttelsespligt til Grønland, vil dog ikke kunne pålægges en sådan efter opgaveomlægningen.
 Ad stk. 5.
De pågældendes stillinger vil ved ledighed blive nedlagt som statstjenestemandsstillinger.
Det er fundet hensigtsmæssigt at fastsætte, at de pågældende statstjenestemænd indtil den 1. januar 1991 kan søge overgang til ansættelse under Grønlands hjemmestyre på de vilkår, som er anført i stk. 1.
Hvis en tjenestemand søger og får en anden stilling under hjemmestyret end den, den pågældende beklædte pr. 31. december 1985, vil tjenestemanden ikke være omfattet af bestemmelserne i nærværende lov.
Ad stk. 6 I bestemmelsen fastsættes, at staten udbetaler løn og pension m.v.
til de statstjenestemænd, som ikke måtte ønske at overgå til tjenestemandsansættelse under Grønlands hjemmestyre, og som opretholder ansættelsesforholdet til staten, jfr. bestemmelsen i stk. 2.
Ad stk. 7 Hjemmestyret refunderer staten udgifter til løn, herunder eventuelle senere udgifter til ventepenge og rådighedsløn for de i stk. 2 nævnte tjenestemænd.
Ad stk. 8 og 9 Mellem staten, Grønlands hjemmestyre og de grønlandske kommuner, er der, jfr. kap. 7 a i lov om pension til statens tjenestemænd i Grønland, den 2. juli 1982 indgået aftale om pension til tjenestemænd m.v. ansat under hjemmestyret og de grønlandske kommuner m.v.
Ifølge aftalen vil pension til disse tjenestemænd blive beregnet og udbetalt gennem Finansministeriet.
Til gengæld for denne pensionsydelse indbetaler Grønlands hjemmestyre og de grønlandske kommuner til staten et pensionsbidrag for den enkelte tjenestemand.
Pensionsbidraget fastsættes som procentsatser af den pensionsgivende løn.
Disse procentsatser fastsættes af ministeren for Grønland efter forhandling med finansministeren, hjemmestyret og De grønlandske Kommuners Landsforening.
Satserne kan reguleres hvert 3. år.
Kapitel 7 a, hvorefter ministeren for Grønland kan træffe beslutning om, at staten beregner og udreder den pension, der tilkommer bl.a.
tjenestemænd ansat under Grønlands hjemmestyre, forudsættes efter forhandling mellem ministeren for Grønland, finansministeren og Grønlands hjemmestyre anvendt for beregning og udredning af den pension, der tilkommer tjenestemænd i Danmark, der pr. 1. januar 1986 eller senere modtager ansættelse under Grønlands hjemmestyre, jfr. stk. 1 og stk. 5, samt de tjenestemænd, der vælger at opretholde deres ansættelsesforhold til staten, jfr. stk. 2.
Da de omhandlede tjenestemænd alle er ansat eller gør tjeneste under Grønlands hjemmestyre, skal forhandlingerne efter kapitel 7 a, § 24 b, stk. 2, kun finde sted med finansministeren og Grønlands hjemmestyre.
Aftalen af 2. juli 1982 forudsættes efter forhandling mellem ministeren for Grønland, finansministeren og Grønlands hjemmestyre tilsvarende anvendt, idet det forudsættes, at der tages særskilt stilling til procentsatsen for hjemmestyrets tjenestemænd, der gør tjeneste i Danmark efter regler svarende til den danske tjenestemandslovgivning.
Udgift til den del af pensionerne, som er optjent under tjenestemandsansættelse i Danmark indtil 1. januar 1986, afholdes af staten.
Ad stk. 10 Det er fundet hensigtsmæssigt i nærværende lov at optage en bestemmelse om, at tvivlsspørgsmål i henhold til lovens § 10 afgøres af finansministeren efter forhandling med ministeren for Grønland, statstjenestemændenes centralorganisationer og Grønlands hjemmestyre.
Ad § 11 Hjemmestyrets overtagelse af Den kgl. grønlandske Handel medfører, at de bank- og sparekasseforretninger, som Den kgl. grønlandske Handel hidtil har udført for de private pengeinstitutter i Grønland, fremover skal varetages af institutioner under hjemmestyret.
Det foreslås i bestemmelsen, at de pågældende hjemmestyreinstitutioner skal være undergivet tilsvarende tilsyn fra Tilsynet med Banker og Sparekasser som de private pengeinstitutter.
Ad § 12 Bestemmelsen svarer i princippet til reglen i § 6 i lov nr. 248 af 12. april 1949 om pengesedler m.v. på Færøerne.
For Færøernes vedkommende beregnes andelen af overskuddet efter forholdet mellem seddelomløbet på Færøerne og det samlede seddelomløb i hele riget.
I Grønland anvendes - i modsætning til på Færøerne - samme sedler som i Danmark, og der vil i praksis ikke være tilstrækkeligt grundlag for at beregne, hvilken andel af seddelomløbet, der kan henføres til Grønland.
Det foreslås derfor, at Grønlands andel af overskuddet fastsættes efter forholdet mellem folketallet i Grønland og det samlede folketal i hele riget.
Det bemærkes i denne forbindelse, at folketallet på Færøerne udgør samme procentvise andel af det samlede folketal i riget som seddelomløbet på Færøerne udgør af det samlede seddelomløb i riget.
For Grønlands og Danmarks vedkommende vil blive anvendt de folketal, der beregnes af Danmarks Statistik, medens der for Færøernes vedkommende indtil videre påregnes anvendt det folketal, der beregnes af rigsombudsmanden på Færøerne.
Ad § 14 Bestemmelsen i stk. 4 indebærer, at hjemmestyret overtager de kontraktlige rettigheder og forpligtelser, som ved lovens ikrafttræden tilkommer henholdsvis påhviler Den kgl. grønlandske Handel.
Om en medkontrahent kan frigøre sig fra en kontrakt på grund af denne overgang afhænger af de almindelige formueretlige regler.
Bestemmelsen om, at staten fortsat hæfter for opfyldelsen af de kontrakter, som Den kgl. grønlandske Handel tidligere har indgået, medfører dog, at en medkontrahent i almindelighed ikke kan frigøre sig fra kontrakten.
Den kgl. grønlandske Handel vil i øvrigt ved indgåelse af fremtidige kontrakter - således som det allerede er tilfældet for en række løbende kontrakters vedkommende - søge at opnå medkontrahentens tilslutning til, at Handelens forpligtelser overtages af hjemmestyret.
I det omfang medkontrahentens tilslutning hertil foreligger, bortfalder statens hæftelse.
