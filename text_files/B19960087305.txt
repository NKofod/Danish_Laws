§ 1 I bekendtgørelse nr. 72 af 27. januar 1994 om fællesantenneanlæg m.v.  

 foretages følgende ændringer:
1. Indledningen affattes således: »I medfør af § 5, § 5 a, §  

 5 b og § 76, stk. 2, i lov om radio- og fjernsynsvirksomhed, jf.  

 lovbekendtgørelse nr. 666 af 5. juli 1996, fastsættes:» 2. § 1, affattes således:
» § 1.  Bekendtgørelsen gælder for  

 fællesantenneanlæg.
Ved fællesantenneanlæg forstås alle former for  

 kabelbaserede telenet, der benyttes til fordeling af lyd- og billedprogrammer  

 til lokaler, der anvendes til privat beboelse.
Disse anlæg benævnes herefter  

 programfordelingsanlæg.
Bekendtgørelsen regulerer alene  

 programfordelingsanlæggene for så vidt angår de dele heraf, der anvendes til  

 fordelingen af radio- og tv-programmer.
 Stk. 2.  Ejere af programfordelingsanlæg afgør, hvilken  

 udstrækning det pågældende programfordelingsanlæg skal have, herunder om et  

 eller flere programfordelingsanlæg skal sammenlægges, jf. dog bestemmelserne  

 i kapitel 5 og § 16, stk. 6.
Stk. 3.  Programfordelingsanlæg, der i medfør af § 16,  

 stk. 6, sammenlægges med hensyn til anvendelse af  

 brugerindflydelsesbestemmelserne, betragtes også i forhold til de øvrige  

 bestemmelser i denne bekendtgørelse samt bestemmelser i anden lovgivning på  

 telekommunikationsområdet eller forskrifter udstedt med hjemmel heri, som et  

 samlet programfordelingsanlæg.« 3. § 2, stk. 2-4 og 6, ophæves.
 Stk. 5  bliver herefter stk. 2.
 4. § 3, stk. 1, affattes således:
 » § 3.  Ansøgning om oprettelsestilladelse  

 indgives til:
Telestyrelsen Holsteinsgade 63 2100 København Ø Ansøgning indgives på en særlig blanket, der skal være underskrevet af  

 samtlige ejere, jf. dog stk. 2.« 5. § 3, stk. 4, ophæves.
 6. § 4, ophæves.
 7. § 6, stk. 2 ophæves.
 8. I § 9, stk. 2 ophæves 2.-4. punktum.
 9. § 11, affattes således:
 » § 11.  Ejerskabet til et programfordelingsanlæg  

 omfatter anlægget som helhed, samt retten til at disponere over anlæggets  

 fulde programkapacitet.
 Stk. 2.  Ejeren af anlægget kan ved overdragelse af  

 brugstilladelsen, overdrage dispositionsretten over anlægget, herunder retten  

 til at disponere over anlæggets programkapacitet.
Stk. 3.  Ejeren eller den, der har fået overdraget  

 brugstilladelsen i henhold til stk. 2, kan ikke fraskrive sig retten til at  

 disponere over anlæggets nuværende eller fremtidige programkapacitet eller  

 dele heraf.« 10. § 12, stk. 4, ophæves.
 11. § 14, stk. 2 og 3, ophæves.
 Stk. 4  bliver herefter stk. 2.
 12. § 15, stk. 4, affattes således:
» Stk. 4.  Ejere af programfordelingsanlæg skal  

 sikre, at enhver aftale om programfordeling indeholder bestemmelser,  

 hvorefter fordelingen af de programmer i anlægget, der er omfattet af  

 brugerindflydelsesreglerne i §§ 16 og 17, kan bringes til ophør med et  

 opsigelsesvarsel på maksimalt et halvt år.« 13. § 15, stk. 6, ophæves.
 14. § 16 , affattes således:
» § 16.  Ejere af programfordelingsanlæg er  

 pligtige at afholde afstemning om programsammensætningen i  

 programfordelingsanlægget og ændringer heri hvert andet år.
Samtlige brugere  

 skal orienteres om afstemningsresultatet.
Afstemningen skal være tilrettelagt  

 således, Stk. 2.  Ved en bruger forstås en husstand, der er  

 tilsluttet et programfordelingsanlæg, hvortil der er givet selvstændig  

 brugstilladelse, jf. § 9, stk. 2, eller som er omfattet af § 13 (mindre  

 anlæg).
Stk. 3.  Samtlige brugere skal skriftligt orienteres om,  

 hvilken afstemningsmetode der anvendes med henblik på at sikre  

 brugerindflydelse på programsammensætningen.
Nye brugere skal orienteres  

 herom senest i forbindelse med indgåelse af aftale om tilslutning til  

 anlægget.
Samtlige brugere skal skriftligt orienteres om alle væsentlige  

 ændringer i afstemningsmetoden.
 Stk. 4.  Enhver bruger af programfordelingsanlægget kan  

 stille forslag om programmer, der skal inddrages ved afstemninger som nævnt i  

 stk. 1.
 Stk. 5.  Ejeren af anlægget er pligtig forud for hver  

 afstemning at oplyse brugerne om opsigelsesvilkår for indgåede  

 programforsyningsaftaler, og om særlige vilkår, der knytter sig til de  

 programmer, der indgår i afstemningen, herunder hvorvidt et eller flere af  

 disse programmer af udefra kommende programleverandører leveres til  

 programfordelingsanlægget som en del af en eller flere programpakker.  

 Oplysningerne skal i videst muligt omfang give brugerne overblik over de  

 programfordelingsmæssige og økonomiske konsekvenser af evt. ændringer af  

 programsammensætningen.
Stk. 6.  Afstemningen om programvalg må - for anlæg med  

 mere end 50.000 tilsluttede husstande - ikke omfatte et område, der rækker ud  

 over et amt.
Ejeren kan dog beslutte, at afstemningen skal omfatte et større  

 geografisk område, herunder flere anlæg og mere end 50.000 tilsluttede  

 husstande, hvis der foreligger tilslutning hertil fra et flertal af brugerne.
 Stk. 7.  Ejeren af anlægget er kun forpligtet til at  

 efterkomme brugernes ønsker om programsammensætningen, jf. stk. 1, i det  

 omfang det sikres, at de udgifter, der er forbundet hermed, dækkes.
Stk. 8.  Telestyrelsen udgiver en vejledning om  

 afholdelse af afstemninger med henblik på sikring af brugerindflydelse.« 15. Efter § 16 indsættes:
 » § 16 a.  Følgende programmer er undtaget fra  

 den generelle brugerindflydelse, jf. §§ 16 og 17:
Stk. 2.  Udover de i stk. 1 omfattede programmer er et  

 antal tv-programmer, i det omfang de benyttes til kodede programmer,  

 programmer der tilgodeser mindretalsønsker, fordeling af teletjenester,  

 herunder radio/tv-lignende teletjenester, yderligere programmer som nævnt i  

 stk. 1, nr. 2, undtaget fra brugerindflydelse.
Antallet af sådanne programmer  

 (kanaler), der kan være undtaget fra brugerindflydelsesreglerne, afhænger af  

 programkapaciteten i anlægget på følgende måde:
 16. §§ 17 og 18 ophæves og istedet indsættes:
» §17. Ejeren af et programfordelingsanlæg kan under  

 inddragelse af samtlige brugere eller brugerrepræsentanterne, jf. stk. 2-4,  

 ændre programsammensætningen, hvis Stk. 2.  Ejeren kan med henblik på beslutninger om  

 programsammensætningen, jf. stk. 1, forlange, at brugerne sammensluttes i en  

 forening eller lignende, herunder at eventuelle forskellige foreninger  

 bestående af brugere af anlægget danner en fællesforening eller lignende.
 Stk. 3.  Brugerne af et programfordelingsanlæg har ret  

 til at slutte sig sammen, hvis der ikke er dannet en forening, jf. stk. 2.  

 Ejeren af det pågældende anlæg skal meddele brugerne alle oplysninger, der er  

 nødvendige for oprettelse af foreningen.
 Stk. 4.  Brugere, der ikke er sammensluttet i en  

 forening eller lignende, anses for at være inddraget i beslutningerne, når  

 der er indhentet forslag fra:
 Stk. 5.  Ved ændringer af programsammensætningen i  

 henhold til stk. 1 finder § 16, stk. 7, tilsvarende anvendelse.
 § 17 a.  Hvis et programfordelingsanlæg er opbygget  

 som stikledningsanlæg og programmerne fordeles i mere end en pakke, kan  

 brugeren foretage fravalg af en eller flere pakker.
 Stk. 2.  Brugeren skal have mulighed for at foretage  

 fravalg af betalingsprogrammer, der koster brugeren mere end 25 kr. månedligt  

 pr. program.
 Stk. 3.  Brugeren skal godskrives sparede  

 programafgifter, der kan henføres til brugerens fravalg, jf. stk. 1 og 2.
Stk. 4.  Omkostninger ved etablering af brugerens  

 fravalg pålignes samtlige brugere af anlægget.
Hvis brugeren ønsker at  

 tilvælge tidligere fravalgte programmer, afholdes omkostningerne hertil af  

 brugeren.
 Stk. 5.  Stk. 1-4 gælder ikke for  

 programfordelingsanlæg, der er omfattet af fravalgsbestemmelserne i lov om  

 leje, lov om boligbyggeri, lov om boliger for ældre og personer med handicap  

 og lov om andelsboligforeninger og andre boligfællesskaber.
Kapitel 7 a Anvendelse af dekodere § 18.  Ejeren af et programfordelingsanlæg, der  

 anvender et fælles dekodersystem, skal give programudbydere adgang til at  

 benytte det fælles system.
 Stk. 2.  Ejeren af et programfordelingsanlæg skal give  

 programudbydere adgang til at anvende egne dekodere.
 Stk. 3.  Ejeren af et programfordelingsanlæg skal give  

 programudbydere adgang til at afregne direkte med brugerne.
Stk. 4.  Programudbyderes adgang til  

 programfordelingsanlægget, jf. stk. 1-3, skal ske på ikke-diskriminerende  

 vilkår og i øvrigt i henhold til kapitel 7.« 17. Efter §19 indsættes:
» §19 a.
Klager over overtrædelser af regler omfattet af denne  

 bekendtgørelse rettes til Telestyrelsen.
Stk. 2.  Telestyrelsen kan i forbindelse med klagesager,  

 jf. stk. 1, afkræve ejeren af programfordelingsanlægget de oplysninger, som  

 er nødvendige for sagens behandling.« 18. § 23, stk. 1 affattes således:
» § 23.  Med bøde straffes den, der overtræder  

 bestemmelser i § 2, stk. 1, § 6, § 9, stk. 1 og 3, § 10, § 11, § 12, § 13,  

 stk. 2 og 3, § 14, § 15, § 16, stk. 1, 3, 5 og 6, § 16 a, § 17, stk. 1 og 3,  

 § 17 a, stk. 1-3, § 18, § 19 og 24 a.« 19. Efter § 24 indsættes:
» § 24 a.  Ejere af programfordelingsanlæg, hvori  

 brugerne ikke inden for en periode på 18 måneder før bekendtgørelsens  

 ikrafttræden har haft mulighed for at øve indflydelse på  

 programsammensætningen, skal senest den 1. maj 1997 afholde brugerafstemning  

 i overensstemmelse med reglerne i kapitel 7.« § 2 Bekendtgørelsen træder i kraft den 15. oktober 1996.
