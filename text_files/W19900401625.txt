 Fundet, at en kommune havde hjemmel til at kræve, at genen fra et  

 lysreklameskilt blev bragt til ophør, idet skiltets skarpe lys om natten var  

 til gene for beboerne i naboejendommen.
»Klage vedrørende ejendommen matr.nr. 7 l, Frederiksberg Bygge- og Boligstyrelsen har fra Miljøministeriet modtaget Deres skrivelse  

 af 4. januar 1990, hvori De klager over, at Frederiksberg kommune under  

 henvisning til kommuneplanlovens § 44, stk. 2, har påbudt Dem at foranledige,  

 at genen fra et lysreklameskilt, der er opsat på østgavlen af bygningen på  

 ovennævnte ejendom, bringes til ophør.
 I Deres klage har De gjort gældende, at kommunalbestyrelsen den 2. oktober  

 1984 har meddelt tilladelse til opsætning af det pågældende lysreklameskilt,  

 og at der er meddelt ibrugtagningstilladelse den 12. december 1984.
 I skrivelse af 16. januar 1990 har Bygge- og Boligstyrelsen anmodet  

 Frederiksberg kommunalbestyrelse om en udtalelse over Deres klage.
 Kommunalbestyrelsen har i skrivelse af 15. marts 1990 udtalt, at  

 byggetilladelsen af 2. oktober 1984 blev meddelt på betingelse af, at  

 skiltning, lysinstallationer og lignende ikke må være til ulempe eller virke  

 skæmmende i forhold til omgivelserne.
 Der blev i denne forbindelse henvist til kommuneplanlovens § 44, stk. 2,  

 og det blev meddelt, at kommunalbestyrelsen ved påbud kan sikre opfyldelsen  

 af den nævnte bestemmelse.
Kommunalbestyrelsen har endvidere udtalt, at beboerforeningen C.F.  

 Richsvej 99-101 i skrivelse af 10. maj 1989 har klaget over lysreklameskiltet  

 på østgavlen, idet skiltet virker blændende og derfor er stærkt generende for  

 en lang række beboere i ejendommen C.F.
Richs Vej 99-101.
Foranlediget af beboerforeningens klage har kommunen den 19. oktober 1989  

 efter mørkets frembrud foretaget eftersyn og herved fundet, at  

 lysreklameskiltet på østgavlen med sit skarpe lys er til gene for beboerne i  

 ejendommen C.F.
Richs Vej 99-101.
 De har modtaget en kopi af kommunens skrivelse, som De ikke har  

 kommenteret.
 Man skal herefter meddele, at det er Bygge- og Boligstyrelsens opfattelse,  

 at Frederiksberg kommunalbestyrelse har haft hjemmel i kommuneplanlovens §  

 44, stk. 2 til at meddele påbud med det indhold, at genen fra det pågældende  

 lysreklameskilt bringes til ophør.
Bygge- og Boligstyrelsen har herved lagt vægt på, at kommunen foranlediget  

 af klagen den 19. oktober 1989 efter mørkets frembrud har foretaget eftersyn  

 og derunder fundet, at skiltet med sit skarpe lys er til gene for beboerne i  

 naboejendommen mod øst (C.F.
Richs Vej 99-101).
 Bygge- og Boligstyrelsens afgørelse er truffet i henhold til  

 kommuneplanlovens § 44, stk. 6.
Afgørelsen kan indbringes for domstolene.
Fristen herfor er 6 måneder, der  

 regnes fra det tidspunkt, hvor styrelsens afgørelse er meddelt.
Det fremgår  

 af kommuneplanlovens § 49, stk. 1.
 Not 2 Der henvises til j.nr.413/89.
Pdv eb (Særlige noter)(* 1) Kommuneplanlovens § 44 er overført til byggeloven pr.  

 1. juli 1990, jfr. byggelovens § 6D.
