Fremsat den 15. januar 2003 af  

 undervisningsministeren (Ulla Tørnæs) Forslag til Lov om ændring af forskellige love  

 på  

 Undervisningsministeriets område (Konsekvensændringer i forbindelse med  

 universitetsreformen) § 1 I lov om åben uddannelse (erhvervsrettet voksenuddannelse) m.v., jf.  

 lovbekendtgørelse nr. 311 af 13. maj 2002, som ændret ved § 10 i  

 lov nr. 1080 af 17. december 2002, foretages følgende  

 ændringer:
 1. § 3, stk. 2, affattes således:
»Stk. 2. Undervisningsministeren godkender, hvilke  

 uddannelsesinstitutioner inden for Undervisningsministeriets område der  

 kan udbyde deltidsuddannelser og enkeltfag herfra.« 2. I § 3, stk. 3, 1. pkt., stk. 4, 1. pkt., og stk.  

 9, udgår »eller Forskningsministeriet«.
 3. § 10 ophæves.
 4. I § 12, stk. 2, 2. pkt., udgår »under  

 Undervisningsministeriet eller Forskningsministeriet«.
§ 2 I lov nr. 488 af 12. september 2000 om erhvervsrettet grunduddannelse og  

 videregående uddannelse (videreuddannelsessystemet) for voksne, som  

 ændret ved § 45 i lov nr. 343 af 16. maj 2001, foretages  

 følgende ændringer:
 1. § 16 affattes således:
»§ 16. For videregående voksenuddannelser og  

 diplomuddannelser som regulerede forløb gælder bestemmelserne om  

 tilrettelæggelse, udbud m.v. for deltidsuddannelser i lov om åben  

 uddannelse (erhvervsrettet voksenuddannelse) m.v.
For masteruddannelser som  

 regulerede forløb gælder bestemmelserne om  

 tilrettelæggelse, udbud m.v. for deltidsuddannelser i lov om  

 universiteter (universitetsloven).« 2. § 25, stk. 1, affattes således:
»For videregående voksenuddannelser og diplomuddannelser som  

 regulerede forløb modtager institutionen tilskud og opkræver  

 betaling for deltagelse i undervisningen efter bestemmelserne i lov om  

 åben uddannelse (erhvervsrettet voksenuddannelse) m.v.
For  

 masteruddannelser som regulerede forløb modtager universitetet tilskud  

 og opkræver betaling for deltagelse i undervisningen efter  

 bestemmelserne i lov om universiteter (universitetsloven).« 3. I § 25, stk. 2, 2. pkt., indsættes efter  

 »uddannelsesplan«: »ved videregående voksenuddannelser og  

 diplomuddannelser som fleksible forløb«.
 4. I § 25 indsættes som stk. 3:
»Stk. 3. For uddannelseselementer i fleksible forløb, der er  

 omfattet af lov om universiteter (universitetsloven), modtager institutionen  

 tilskud og opkræver betaling for deltagelse i undervisningen efter lov  

 om universiteter (universitetsloven). Institutionen modtager tilskud til  

 afgangsprojekt, vejledning og udarbejdelse af uddannelsesplan ved  

 masteruddannelser som fleksible forløb og opkræver betaling for  

 deltagelse i afgangsprojekter efter lov om universiteter  

 (universitetsloven).« 5. § 26 affattes således:
»§ 26. Uddannelsesinstitutionen opkræver i forbindelse  

 med videregående voksenuddannelser og diplomuddannelser som regulerede  

 forløb betaling hos den selvstuderende til dækning af udgifterne  

 til afholdelse af prøve eller anden bedømmelse efter  

 bestemmelserne i lov om åben uddannelse (erhvervsrettet  

 voksenuddannelse) m.v.
For masteruddannelser som regulerede forløb  

 opkræver universitetet betaling efter bestemmelserne i lov om  

 universiteter (universitetsloven).« § 3 I lov nr. 490 af 31. maj 2000 om statens voksenuddannelsesstøtte  

 (SVU), som ændret ved § 2 i lov nr. 1035 af 17. december 2002 og ved  

 lov nr. 1076 af 17. december 2002, foretages følgende  

 ændringer:
 1. I § 2, stk. 1, nr. 3, ændres »§ 8, stk. 1 og 4«  

 til: »§ 8, stk. 1, 2 og 5«.
 2. I § 8 indsættes efter stk. 1 som nyt stykke:
 »Stk. 2. Undervisningsministeren fastsætter efter forhandling  

 med ministeren for videnskab, teknologi og udvikling nærmere regler om,  

 hvilke uddannelser, som ikke udbydes som indtægtsdækket  

 virksomhed, der på følgende områder kan gives SVU  

 til:
 1)	Masteruddannelse, der udbydes efter § 5, stk. 1, nr. 1, i lov om  

 universiteter (universitetsloven), og som er omfattet af en  

 uddannelsesbekendtgørelse.
 2)	Anden efter- og videreuddannelse, der udbydes efter § 5, stk. 1, nr.  

 2, i lov om universiteter (universitetsloven), og som er omfattet af en  

 uddannelsesbekendtgørelse.
 3)	Supplerende uddannelsesaktivitet med henblik på at opfylde  

 adgangskrav på kandidatuddannelse, der udbydes efter § 5, stk. 1, nr.  

 3, i lov om universiteter (universitetsloven).
4)	Enkeltfag på deltid fra de uddannelser, som universiteterne er  

 godkendt til at udbyde på heltid, jf. § 5, stk. 2, i lov om  

 universiteter (universitetsloven).« Stk. 2-4 bliver herefter stk. 3-5.
 3. I § 8, stk. 2, der bliver stk. 3, ændres »stk. 1«  

 til: »stk. 1 henholdsvis i stk. 2«.
 4. I § 8, stk. 4, der bliver stk. 5, indsættes efter  

 »andre ministerområder«: »end de områder, der hører under  

 ministeren for videnskab, teknologi og udvikling«.
 5. I § 11, stk. 1, 1. pkt., ændres »§ 8, stk.  

 1« til: »§ 8, stk. 1, 2 og 5«.
 6. I § 13, stk. 2, 1. pkt., ændres »§ 8, stk.  

 2« til: »§ 8, stk. 3«.
§ 4 I lov om statens uddannelsesstøtte, jf. lovbekendtgørelse  

 nr. 627 af 28. juni 2001, som ændret ved lov nr. 416 af 6. juni 2002,  

 foretages følgende ændring:
 1. I § 1 indsættes efter stk. 1 som nyt stykke:
»Stk. 2. Uddannelsesaktiviteter efter lov om åben uddannelse  

 (erhvervsrettet voksenuddannelse) m.v. og efter § 5 i lov om universiteter  

 (universitetsloven) giver ikke ret til uddannelsesstøtte.« Stk. 2 og 3 bliver herefter stk. 3 og 4.
§ 5 I lov om Danmarks Evalueringsinstitut, jf. lovbekendtgørelse nr.  

 905 af 12. september 2000, som ændret ved § 13 i lov nr. 246 af 6.  

 april 2001, § 46 i lov nr. 343 af 16. maj 2001, § 4 i lov nr. 149 af 25.  

 marts 2002, § 9 i lov nr. 414 af 6. juni 2002 og § 46 i lov nr. 418 af 6.  

 juni 2002, foretages følgende ændringer:
 1. I bilag 1 ophæves nr. 4 og nr.  

 31.
 2. I bilag 1 affattes nr. 11 således:
»11)	Lov om universiteter (universitetsloven) for så vidt  

 angår uddannelse og undervisning indtil  

 forskeruddannelsesniveau.« § 6 I lov om Centre for Videregående Uddannelse og andre selvejende  

 institutioner for videregående uddannelser m.v., jf.  

 lovbekendtgørelse nr. 308 af 13. maj 2002, som ændret ved § 1 i  

 lov nr. 417 af 6. juni 2002, § 47 i lov nr. 418 af 6. juni 2002 og § 2 i lov  

 nr. 1080 af 17. december 2002, ophæves § 34 b.
§ 7 Stk. 1. Loven træder i kraft den 1. juli 2003.
 Stk. 2. Undervisningsministeren fastsætter dog  

 efter forhandling med ministeren for videnskab, teknologi og udvikling, jf. §  

 40 i lov om universiteter (universitetsloven), tidspunktet for  

 ikrafttræden af § 6.
 Stk. 3. Når § 6 er trådt i kraft,  

 gælder reglerne i bekendtgørelse nr. 605 af 29. juni 1994 om  

 uddannelse til skovarbejdere for det pågældende universitets  

 udbud af uddannelse til skovarbejdere, indtil de ophæves af  

 undervisningsministeren eller afløses af andre regler, der udstedes i  

 medfør af love på Undervisningsministeriets område.
 Stk. 4. Undervisningsministeren kan, når § 6 er  

 trådt i kraft, yde tilskud til det pågældende universitets  

 direkte undervisningsudgifter til dets udbud af uddannelse til skovarbejdere.  

 Dette gælder dog ikke, hvis der efter anden lovgivning ydes tilskud til  

 disse udgifter.
Bemærkninger til lovforslaget Almindelige bemærkninger 1. Formålet med lovforslaget De foreslåede ændringer er en følge af  

 det samtidigt fremsatte forslag til lov om universiteter (herefter  

 universitetsloven).
Lov om åben uddannelse (erhvervsrettet  

 voksenuddannelse) m.v. (herefter ÅU-loven) hører under  

 Undervisningsministeriets ressort, men da såvel de uddannelser som de  

 uddannelsesinstitutioner, der er omfattet af loven, i dag hører under  

 to forskellige ministerier - Undervisningsministeriet og Ministeriet for  

 Videnskab, Teknologi og Udvikling   udøves lovens  

 ministerbeføjelser af to forskellige ministre.
Med lovforslaget og det  

 forslag til universitetsloven, som samtidig er fremsat af ministeren for  

 videnskab, teknologi og udvikling, foreslås der derfor  

 gennemført en deling af ÅU-loven.
Dette lovforslag indeholder  

 således ændringer, hvorved uddannelser og uddannelsesaktiviteter  

 under Ministeriet for Videnskab, Teknologi og Udvikling, der foregår  

 ved universiteter, udgår af ÅU-loven.
Forslaget til  

 universitetsloven indeholder på den anden side bestemmelser, herunder  

 ministerbemyndigelser, der sikrer, at de pågældende aktiviteter  

 kan fortsætte inden for rammerne af den lovgivning.
Der tages i  

 udgangspunktet ikke sigte på grundlæggende ændringer af  

 retstilstanden.
For nærmere oplysning om visse mindre ændringer i  

 retstilstanden henvises til forslaget til universitetsloven og dettes  

 bemærkninger.
Det bemærkes, at de uddannelser og  

 uddannelsesaktiviteter, der med forslagene får hjemmel i  

 universitetsloven, ikke længere begrebsmæssigt vil være  

 »åben uddannelse«, men »deltidsuddannelser«, »fagspecifikke kurser«  

 m.v. »efter universitetsloven«.
Masteruddannelser er og foreslås også fremover  

 omfattet af lov om erhvervsrettet grunduddannelse og videregående  

 uddannelse (videreuddannelsessystemet) for voksne (herefter VFV-loven), hvis  

 uddannelser finansieres efter ÅU-loven.
Med forslaget ændres  

 bestemmelserne i VFV-loven om finansiering m.v. af masteruddannelserne,  

 således at de henviser til universitetsloven i stedet for til  

 ÅU-loven.
Visse ministerbeføjelser i VFV-loven er allerede  

 fordelt ved ressortændringen ifølge kongelig resolution af 27.  

 november 2001 og er derfor ikke genstand for ændringer i  

 lovforslaget.
Lov om statens voksenuddannelsesstøtte (SVU)  

 (herefter SVU-loven) foreslås ændret, så det kommer til at  

 fremgå, at der fortsat kan gives SVU til masteruddannelser, enkeltfag  

 fra universiteternes ordinære uddannelser mv.
Det er ikke hensigten at  

 gennemføre ændringer med hensyn til, hvilke  

 uddannelsesaktiviteter der kan gives SVU til.
Det er som nævnt hensigten, at de vilkår for  

 udbud af åben uddannelse, herunder formål, tilrettelæggelse  

 mv., der gælder i henhold til ÅU-loven, også vil  

 gælde for udbud efter i § 5 i universitetsloven.
Formålet med  

 åben uddannelse er at fremme et bredt udbud af erhvervsrettet  

 uddannelse til den voksne befolkning, blandt andet ved at de eksisterende  

 erhvervsrettede og formelt kompetencegivende uddannelser og dele heraf  

 tilrettelægges og udbydes på sådan en måde, at  

 også voksne på arbejdsmarkedet kan deltage i dem, det vil sige  

 typisk på deltid.
Formelt kompetencegivende åben uddannelse kan  

 udbydes som deltidsuddannelser, som enkeltfag herfra og som enkeltfag fra  

 ordinære heltidsuddannelser.
Hvis der er ledige pladser på en  

 heltidsuddannelse, kan uddannelsesinstitutionen dog indskrive deltagere  

 på afgrænsede dele af uddannelsen, hvilket også vil  

 gælde heltidsuddannelser ved universiteterne efter universitetsloven.  

 Hertil kommer adgang til udbud af fagspecifikke kurser og supplerende  

 uddannelsesaktiviteter med henblik på at opfylde adgangskrav m.v.
Der  

 kan dog ikke gives SVU til fagspecifikke kurser, jf. lov nr. 1076 af 17.  

 december 2002. Udbud af åben uddannelse kan også ske som  

 heltidstilrettelæggelse af op til et års varighed omregnet til  

 heltid efter nærmere regler herfor.
Heltidstilrettelæggelse er en  

 forudsætning for at kunne oppebære SVU.
Denne adgang  

 forudsættes også at gælde for udbud efter § 5 i  

 universitetsloven.
 Uddannelsesaktiviteter efter ÅU-loven kan efter § 10  

 i loven ikke godkendes som støtteberettigende efter lov om statens  

 uddannelsesstøtte.
 Der vil i forbindelse med delingen af ÅU-loven som  

 følge af det fremsatte lovforslag ikke ske ændringer med hensyn  

 til, hvilke uddannelsesaktiviteter der ikke berettiger til SU.
 Forslaget indebærer, at det vil fremgå af lov  

 om statens uddannelsesstøtte (herefter SU-loven), at der ikke kan  

 gives SU til de omhandlede uddannelsesaktiviteter i såvel  

 universitetsloven som i ÅU-loven.
Efter de gældende bestemmelser i lov om Danmarks  

 Evalueringsinstitut (herefter EVA-loven) kan instituttet af egen drift  

 gennemføre systematiske evalueringer af uddannelser og undervisning  

 ved offentlige og private institutioner, der er omfattet af de love, som er  

 nævnt i bilag 1 til loven ved offentlige og private institutioner.
I  

 forhold til private institutioner dog kun på visse betingelser.
Blandt  

 lovene i bilag 1 er lov om universiteter m.fl.
Regeringen og forligspartierne  

 vedrørende universitetsloven er enige om at foreslå, at den  

 nuværende status for Danmarks Evalueringsinstitut bibeholdes, og om at  

 der skal sikres en samordning mellem bestemmelser om turnusevalueringer i  

 universiteternes udviklingskontrakter efter den nye universitetslov og  

 Evalueringsinstituttets handlingsplaner.
Det er i forbindelse med ressortændringen pr. 27.  

 november 2001 aftalt mellem Ministeriet for Videnskab, Teknologi og Udvikling  

 og Undervisningsministeriet, at koordineringen mellem  

 universitetsuddannelserne og det øvrige uddannelsessystem sikres  

 gennem et formaliseret embedsmandsudvalg med samarbejdsorganer og faste  

 netværk.
Bl.a. er det aftalt at fastlægge koordineringsprocedurer  

 med hensyn til kvalitetssikring og evaluering, herunder evaluering i  

 EVA-regi.
Endvidere har Undervisningsministeriet tilkendegivet, at det vil  

 udøve sine beføjelser i forhold til Evalueringsinstituttet i et  

 samarbejde med Ministeriet for Videnskab, Teknologi og Udvikling.
For  

 så vidt angår instituttets pligt til at indsende det kommende  

 års evalueringsplan, er det hensigten, at instituttet fremover sender  

 planen direkte til begge ministerier.
 Universitetsområdet vil blive repræsenteret i  

 bestyrelsen for Danmarks Evalueringsinstitut, som det fremgår af § 7 i  

 forslag til lov om ændring af lov om erhvervsuddannelser m.fl. love  

 (forenkling af uddannelsesråd m.v. og godkendelse af institutioner til  

 landbrugsuddannelse) (L 75), fremsat den 6. november 2002. I det lovforslag  

 foreslås, at et medlem af Evalueringsinstituttets bestyrelse udpeges af  

 ministeren for videnskab, teknologi og udvikling.
 Forarbejderne til ÅU-loven:
Vedrørende forarbejderne til den gældende  

 ÅU-lov henvises til bemærkningerne til lov nr. 508 af 30. juni  

 1993 om åben uddannelse (erhvervsrettet voksenuddannelse) m.v., jf.  

 Folketingstidende 1992-93, spalte 4574, 5486, 11042 og 12001, Tillæg A,  

 spalte 6283, Tillæg B, spalte 1857 og 2211, og Tillæg C, spalte  

 1749, bemærkningerne til lov nr. 1050 af 23. december 1998 om  

 ændring af lov om åben uddannelse (erhvervsrettet  

 voksenuddannelse) m.v. (Varighed, fjernundervisning, tilskudsrammer m.v.),  

 jf.
Folketingstidende 1998-99, spalte 1908, 2451 og 2663, Tillæg A,  

 spalte 2940, Tillæg B, spalte 269, og Tillæg C, spalte 292,  

 bemærkningerne til lov nr. 1122 af 29. december 1999 om ændring  

 af lov om åben uddannelse (erhvervsrettet voksenuddannelse) m.v.  

 (Økonomisk prioritering af uddannelsesindsatsen under åben  

 uddannelse), jf.
Folketingstidende 1999-2000, spalte 2105, 2556 og 2791,  

 Tillæg A, spalte 3439, Tillæg B, spalte 263, og Tillæg C,  

 spalte 310, bemærkningerne til lov nr. 486 af 31. maj 2000 om  

 ændring af lov om åben uddannelse (erhvervsrettet  

 voksenuddannelse) m.v. (Videreuddannelsessystemet for voksne m.v.), jf.  

 Folketingstidende 1999-2000, spalte 6706, 8407 og 8735, Tillæg A,  

 spalte 7127, Tillæg B, spalte 1060, og Tillæg C, spalte 1053,  

 bemærkningerne til lov nr. 1326 af 20. december 2000 om ændring  

 af lov om åben uddannelse (erhvervsrettet voksenuddannelse) m.v.  

 (Bortfald af deltagerbetaling på visse uddannelser), jf.  

 Folketingstidende 2000-01, spalte 1337, 2272, 2660, Tillæg A, spalte  

 2210, Tillæg B, spalte 210, og Tillæg C, spalte 260, og  

 bemærkningerne til lov nr. 148 af 25. marts 2002 om ændring af  

 lov om bestyrelse for Arbejdsmarkedets UddannelsesFinansiering og om  

 efteruddannelsesudvalg, lov om arbejdsmarkedsuddannelser, lov om åben  

 uddannelse (erhvervsrettet voksenuddannelse) m.v., lov om godtgørelse  

 ved deltagelse i erhvervsrettet voksen- og efteruddannelse og lov om en  

 arbejdsmarkedsfond (Omlægning af den finansieringsmæssige styring  

 af den erhvervsrettede voksen- og efteruddannelse), jf.
Folketingstidende  

 2001-02, 2. samling, spalte 1927, 3019, 3609, Tillæg A, spalte  

 2225, Tillæg B, spalte 200, og Tillæg C, spalte 67.
 Forarbejderne til VFV-loven:
 Lov nr. 488 af 31. maj 2000 om erhvervsrettet  

 grunduddannelse og videregående uddannelse (videreuddannelsessystemet)  

 for voksne, FT 1999-00: 6705,8407, 8735; A 7126, 7098; B 1051.
 Ændringslov:
 Lov nr. 343 af 16. maj 2001 om grundlæggende social-  

 og sundhedsuddannelser, FT 2000-01: 5720,7339,7705; A5383, 5360; B 926, som  

 indsatte § 33, stk. 2. Det er en bemyndigelse for undervisningsministeren til  

 at fastsætte ikrafttrædelsestidspunktet for lovens anvendelse for  

 grunduddannelse for voksne inden for de grundlæggende social- og  

 sundhedsuddannelser.
 Forarbejderne til SVU-loven:
Vedrørende den gældende SVU-lov henvises til  

 forarbejderne til lov nr. 490 af 31. maj 2000, som ændret ved lov nr.  

 1076 af 17. december 2002 : Folketingstidende 1999-2000, Folketingets  

 Forhandlinger, spalte 6707, 8407, 8736, tillæg A, spalte 7193,  

 tillæg B, spalte 1075, tillæg C, spalte 1064. Folketingstidende  

 2002-2003, Folketingets Forhandlinger, spalte 242, 1862,  , tillæg A,  

 spalte 443, tillæg B, spalte  , tillæg C, spalte Forarbejderne til SU-loven:
 Ved den gældende SU-lov henvises til forarbejderne  

 til lov nr. 910 af 8. december 1993: Folketingstidende 1993-94, Folketingets  

 Forhandlinger spalte 88, spalte 385, spalte 2455, spalte 2999, tillæg A  

 spalte 31, tillæg B spalte 55, spalte 101, tillæg C spalte 39.  

 Lov nr. 448 af 14. juni 1995: Folketingstidende 1994-95, Folketingets  

 Forhandlinger spalte 4521, spalte 4709, spalte 5764, spalte 5945,  

 tillæg A spalte 2685, tillæg B spalte 526, tillæg C spalte  

 428. Lov nr. 246 af 6. april 2001: Folketingstidende 2000-01, Folketingets  

 Forhandlinger spalte 3639, spalte 5695, spalte 5853, tillæg A spalte  

 3463, spalte 3502, tillæg B spalte 728 og tillæg C spalte 441.  

 Lov nr. 416 af 6. juni 2002: Folketingstidende, Folketingets Forhandlinger  

 spalte 4896, spalte 6712, spalte 7041, tillæg A, spalte 4541 og spalte  

 4552, tillæg B, spalte 941 og tillæg C spalte 498.
 Forarbejderne til lov om Danmarks Evalueringsinstitut:
 Vedrørende den gældende lov om Danmarks  

 Evalueringsinstitut henvises til forarbejderne til lov nr. 290 af 12. maj  

 1999: Folketingstidende 1998-99, 1326, 3961 og 4087, Tillæg A, spalte  

 1990 og 2001, Tillæg B spalte 338 og Tillæg C, spalte 326.
 Forarbejderne til lov om Centre for Videregående Uddannelse og  

 andre selvejende institutioner for videregående uddannelser m.v.  

 (selvejeloven):
Den gældende selvejelov blev ved lov nr. 417 af 6.  

 juni 2002 ændret, således at Skovskolen blev omfattet af  

 selvejeloven.
Der henvises derfor til forarbejderne til lov nr. 417 af 6.  

 juni 2002: Folketingstidende 2001-02, Folketingets Forhandlinger, spalte  

 4889, 6713, 7042, tillæg A, spalte 4553, tillæg B, spalte 1134,  

 tillæg C, spalte 500.
2. Økonomiske og administrative konsekvenser for det  

 offentlige Lovforslaget forventes ikke at have økonomiske og  

 administrative konsekvenser for det offentlige.
3. Økonomiske og administrative konsekvenser for  

 erhvervslivet Lovforslaget forventes ikke at have økonomiske og  

 administrative konsekvenser for erhvervslivet.
4. Administrative konsekvenser for borgerne Lovforslaget forventes ikke at have administrative  

 konsekvenser for borgerne.
5. Miljømæssige konsekvenser Lovforslaget forventes ikke at have  

 miljømæssige konsekvenser.
6. Forholdet til EU-retten Lovforslaget indeholder ikke EU-retlige aspekter.
Vurdering af konsekvenser af lovforslaget Positive konsekvenser/mindre udgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvener for borgerne Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter 7. Høring Dette lovforslag har ikke været sendt i  

 særskilt høring, idet §§ 1-5 har været medtaget direkte i  

 eller er en følge af udkast til forslag til lov om universiteter  

 (universitetsloven), som Ministeriet for Videnskab, Teknologi og Udvikling  

 har sendt i høring den 1. november 2002. Lovforslagets § 6, jf. § 7,  

 vedrørende Skovskolens institutionelle vilkår skønnes at  

 være af teknisk karakter, som foreslås på baggrund af et  

 ønske fra Skovskolen selv.
Der er alene tale om bestemmelser, hvis  

 ikrafttræden vil kræve udstedelse af en bekendtgørelse  

 herom.
Der vil forinden blive foretaget sædvanlig høring om et  

 udkast til en sådan bekendtgørelse.
Bemærkninger til lovforslagets enkelte  

 bestemmelser Til § 1 Lov om åben uddannelse (erhvervsrettet  

 voksenuddannelse) m.v. (herefter ÅU-loven) Til nr. 1 Ændringen vedrører ÅU-lovens  

 bestemmelse om adgang til at udbyde deltidsuddannelser. Ændringen er en  

 del af den deling af ÅU-loven, som er omtalt i de almindelige  

 bemærkninger.
Undervisningsministeren vil uanset ændringen  

 fortsat kunne godkende universiteter til udbud af deltidsuddannelser under  

 Undervisningsministeriet - typisk diplomuddannelser   jf. den  

 foreslåede § 7 i forslag til universitetsloven.
Til nr. 2 Ændringen vedrører ÅU-lovens  

 bestemmelser om adgang til at udbyde fagspecifikke kurser og korte kurser  

 samt om ministerens adgang til at pålægge  

 uddannelsesinstitutionerne at udbyde åben uddannelse. Ændringen  

 er en del af den deling af ÅU-loven, som er omtalt i de almindelige  

 bemærkninger.
Til nr. 3 Ændringen er en konsekvens af lovforslagets § 4.
Til nr. 4 Ændringen vedrører ÅU-lovens  

 bestemmelse om sammensætningen af Nævnet for  

 Markedsførings- og Konkurrencespørgsmål under Åben  

 Uddannelse. Ændringen er en del af den deling af ÅU-loven, som er  

 omtalt i de almindelige bemærkninger.
Med ændringen vil det  

 medlem af nævnet, der repræsenterer uddannelsesinstitutionerne,  

 ikke længere efter loven skulle repræsentere institutioner under  

 såvel Undervisningsministeriet som Ministeriet for Videnskab, Teknologi  

 og Udvikling, men alene førstnævnte.
Det aktuelt udpegede  

 medlems baggrund er fra en institution for erhvervsrettet uddannelse.  

 Nævnet vil med ikrafttrædelsen af dette lovforslag samt forslag  

 til universitetsloven ikke længere være kompetent i forhold til  

 klager om uddannelsesaktiviteter, hvis hjemmel flyttes fra ÅU-loven til  

 universitetsloven.
Til § 2 Lov om erhvervsrettet grunduddannelse og videregående  

 uddannelse (videreuddannelsessystemet) for voksne (herefter VFV-loven) Til nr. 1 Det foreslås at opdele § 16 om  

 tilrettelæggelse og udbud for deltidsuddannelser, således at 1.  

 punktum omfatter videregående voksenuddannelser og diplomuddannelser,  

 hvor der henvises til ÅU-loven, og at 2. punktum omfatter  

 masteruddannelser, hvor der henvises til universitetsloven.
Til nr. 2-5 Det foreslås at opdele § 25, stk. 1, og § 26 om  

 tilskud til institutionerne, opkrævning af deltagerbetaling og om  

 betaling fra selvstuderende, således at 1. punktum henviser til  

 bestemmelser i ÅU-loven for så vidt angår  

 videregående voksenuddannelser og diplomuddannelser, og at 2. punktum  

 henviser til bestemmelser i universitetsloven for så vidt angår  

 masteruddannelser.
 Den nuværende § 25, stk. 2, foreslås opdelt i  

 et ændret stk. 2 og et nyt stk. 3.
Stk. 2 vedrører finansiering og deltagerbetaling  

 vedrørende uddannelseselementer i fleksible forløb, når  

 elementerne er omfattet af ÅU-loven.
Desuden vedrører stk. 2  

 finansiering og deltagerbetaling vedrørende afgangsprojekt, vejledning  

 og udarbejdelse af uddannelsesplan ved videregående voksenuddannelser  

 og diplomuddannelser som fleksible forløb.
 Det nye stk. 3 vedrører finansiering og  

 deltagerbetaling vedrørende uddannelseselementer i fleksible  

 forløb, når elementerne er omfattet af universitetsloven.  

 Desuden vedrører det nye stk. 3 finansiering og deltagerbetaling  

 vedrørende afgangsprojekt, vejledning og udarbejdelse af  

 uddannelsesplan ved masteruddannelser som fleksible forløb.
Til § 3 Lov om statens voksenuddannelsesstøtte (SVU)  

 (herefter SVU-loven) Til nr. 1 Den foreslåede ændring er en konsekvens af det  

 under nr. 2 foreslåede nye stk. 2 i § 8.
Til nr. 2 Den foreslåede bestemmelse er en konsekvens af den  

 deling af ÅU-loven, som er omtalt i de almindelige bemærkninger.  

 Med bestemmelsen deles de videregående uddannelser, der giver ret til  

 SVU, op mellem de to ministerområder.
Den gældende § 8, stk. 1,  

 omfatter herefter alene videregående uddannelser på  

 undervisningsministerens område, mens forslaget til § 8, stk. 2,  

 omfatter videregående uddannelser på området for ministeren  

 for videnskab, teknologi og udvikling.
Der indsættes en bemyndigelse til at fastsætte  

 regler om, hvilke uddannelser eller grupper af uddannelser efter  

 universitetsloven, der giver ret til SVU.
De uddannelser på  

 universitetsområdet, der kan gives SVU til, vil være  

 videreuddannelser, der ikke udbydes som indtægtsdækket  

 virksomhed, og som hidtil har givet ret til SVU efter ÅU-loven.
Det vil  

 også omfatte anden efter- og videreuddannelse efter § 5, stk. 1, nr. 2,  

 i forslag til lov om universiteter i samme omfang som hidtil.
Den  

 foreslåede bestemmelse om SVU til supplerende uddannelsesaktiviteter er  

 i overensstemmelse med § 5, stk. 1, nr. 3, i forslag til lov om universiteter  

 begrænset til kun at angå aktiviteter med henblik på at  

 opfylde adgangskrav til kandidatuddannelser, mens bestemmelsen i lovens § 8,  

 stk. 1, nr. 2, er bredere og omfatter SVU til supplerende  

 uddannelsesaktiviteter med henblik på at opfylde adgangskrav på  

 uddannelser, hvor der er fastsat adgangskrav, og som er udbudt efter § 2,  

 stk. 2, i ÅU-loven.
For så vidt angår § 5, stk. 2, i forslag til  

 lov om universiteter vil der blive fastsat regler om, at der kan tildeles SVU  

 til enkeltfag, der udbydes efter universitetsloven.
Enkeltfag er en fagligt  

 afgrænset del af en uddannelse, hvortil der er knyttet en prøve,  

 eksamen eller selvstændig bedømmelse i øvrigt.
Endvidere  

 vil regelfastsættelsen også omfatte udbud af afgrænsede  

 dele af en heltidsuddannelse, som uddannelsesinstitutionen kan udbyde, hvis  

 der er ledige pladser på en heltidsuddannelse.
Denne adgang svarer til  

 den adgang, der er i ÅU-loven.
Ved lov nr. 1076 af 17. december 2002 blev SVU-loven  

 ændret, så der fra den 1. januar 2003 ikke længere gives  

 SVU til fagspecifikke kurser, der udbydes som åben uddannelse.
Der vil  

 følgelig heller ikke kunne gives SVU til fagspecifikke kurser, der  

 udbydes med hjemmel i det foreslåede § 5, stk. 2, i den nye  

 universitetslov.
 Det vil endelig blive fastsat, at kun de  

 uddannelsesaktiviteter, der tilrettelægges på heltid i op til  

 ét års varighed, kan give ret til SVU.
 Der henvises i øvrigt til de almindelige  

 bemærkninger.
Til nr. 3 Den foreslåede ændring er en konsekvens af den  

 foreslåede ændring i nr. 2. Undervisningsministeren kan fortsat  

 fastsætte regler om uddannelsestiden, herunder om, hvornår der er  

 tale om heltidsundervisning.
For at undgå tvivl med hensyn til, om en  

 uddannelse er støtteberettigende, er det tanken, at reglerne om,  

 hvornår der foreligger heltidsuddannelse, skal præciseres bl.a.  

 med hensyn til udbud på heltid af afgrænsede dele af  

 deltidsuddannelser.
 Der vil efter ændringen kunne gives SVU til  

 uddannelsesforløb, der omfatter flere af de former for uddannelse, der  

 er nævnt i stk. 1 henholdsvis i stk. 2.
Til nr. 4-6 Ændringerne er en konsekvens af den foreslåede  

 ændring i nr. 2. For så vidt angår nr. 5, hvor der  

 også bliver henvist til § 8, stk. 5, medtages denne henvisning som  

 følge af hidtidig praksis på området.
Til § 4 Lov om statens uddannelsesstøtte (herefter  

 SU-loven) Til nr. 1 Efter § 10 i ÅU-loven kan der ikke gives SU til  

 uddannelsesaktiviteter, der udbydes efter denne lov.
Med det foreliggende  

 lovforslag sker der en deling af lov om åben uddannelse, således  

 at en del af lovens område for fremtiden bliver omfattet af § 5 i  

 universitetsloven.
Den foreslåede bestemmelse indebærer, at der  

 fortsat ikke kan gives SU til uddannelsesaktiviteterne.
 Der vil i forbindelse med delingen af ÅU-loven som  

 følge af det fremsatte lovforslag ikke ske ændringer med hensyn  

 til, hvilke uddannelsesaktiviteter der ikke berettiger til SU.
Til § 5 Lov om Danmarks Evalueringsinstitut (herefter  

 EVA-loven) Til nr. 1 Ændringerne er en konsekvens af, at lov om Danmarks  

 Pædagogiske Universitet og lov om handelshøjskoler og  

 handelshøjskoleafdelinger foreslås ophævet ved det forslag  

 til universitetsloven, som fremsættes af ministeren for videnskab,  

 teknologi og udvikling.
Til nr. 2 Ændringen er en konsekvens af det forslag til  

 universitetsloven, som fremsættes af ministeren for videnskab,  

 teknologi og udvikling, hvorved den hidtidige universitetslov ophæves,  

 jf. de almindelige bemærkninger vedrørende Danmarks  

 Evalueringsinstitut.
Til § 6 Lov om Centre for Videregående Uddannelse og andre  

 selvejende institutioner for videregående uddannelser m.v. (herefter  

 selvejeloven) Skovskolen blev som statsinstitution ved kongelig  

 anordning af 27. november 2001 overflyttet til Undervisningsministeriet fra  

 Miljø- og Energiministeriet.
Skovskolen udbyder to grunduddannelser: Skov- og  

 landskabsingeniøruddannelsen og erhvervsuddannelsen til skov- og  

 landskabsfagtekniker.
Hertil kommer uddannelser til skovarbejder og  

 naturvejleder.
 Skovskolen er i henhold til § 34 b i selvejeloven  

 overgået til selveje pr. 1. januar 2003.
Skovskolen indgår sammen med Institut for  

 Økonomi, Skov og Landskab på Den Kgl.
Veterinær- og  

 Landbohøjskole (KVL) og Forskningscentret for Skov og Landskab  

 (sektorforskningsinstitution under Miljøministeriet) i Center for  

 Skov, Landskab og Planlægning (Skov & Landskab), der den 31. januar  

 2000 blev etableret som et forpligtende samarbejde mellem de tre  

 institutioner.
For at styrke dette samarbejde har Skovskolen tilkendegivet et  

 ønske om at indgå i en sammenlægning med de to andre  

 samarbejdspartnere.
 Institutionernes vision med det nye center, Skov &  

 Landskab, er at skabe et integreret center for forskning, uddannelse,  

 formidling og rådgivning vedrørende skov, landskab og  

 planlægning, der kan agere som en hovedaktør og virke samlende  

 for den nationale indsats inden for områderne.
 Ministeren for videnskab, teknologi og udvikling har i  

 forslag til lov om universiteter (universitetsloven) indsat en bestemmelse,  

 hvorefter ministeren kan godkende, at KVL lægges sammen med Skovskolen.  

 Ansvaret for de uddannelser, der er omfattet af Undervisningsministeriets  

 regler og som udbydes på Skovskolen, forbliver hos  

 undervisningsministeren.
 Undervisningsministeren er indstillet på, at de  

 uddannelser, der er omfattet af Undervisningsministeriets regler, og som i  

 dag ligger på Skovskolen, udbydes af KVL på Skov &  

 Landskab.
Det er intentionen, at skovarbejderuddannelsen skal  

 omfattes af gældende uddannelseslovgivning.
Indtil dette er sket, kan  

 der ydes direkte tilskud til denne uddannelsesaktivitet.
Til § 7 Ikrafttrædelsestidspunktet er fastsat, så det  

 falder sammen med ikrafttrædelsestidspunktet i for om universiteter  

 (universitetsloven).
 Med hensyn til de foreslåede bestemmelser i stk. 2-4  

 henvises til bemærkningen til § 6.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om åben uddannelse (erhvervsrettet voksenuddannelse) m.v., jf.  

 lovbekendtgørelse nr. 311 af 13. maj 2002, som ændret ved § 10 i  

 lov nr. 1080 af 17. december 2002, foretages følgende  

 ændringer:
§ 3. - - - 1. § 3, stk. 2, affattes således:
 Stk. 2. Undervisningsministeren godkender, hvilke  

 uddannelsesinstitutioner inden for Undervisningsministeriets og  

 Forskningsministeriets områder der kan udbyde deltidsuddannelser og  

 enkeltfag herfra.
»Stk. 2. Undervisningsministeren godkender, hvilke  

 uddannelsesinstitutioner inden for Undervisningsministeriets område der  

 kan udbyde deltidsuddannelser og enkeltfag herfra.« Stk. 3. Uddannelsesinstitutioner under  

 Undervisningsministeriet eller Forskningsministeriet, der er godkendt til at  

 udbyde erhvervsrettet videregående uddannelse, kan udbyde fagspecifikke  

 kurser efter § 2, stk. 1, nr. 4, medmindre undervisningsministeren  

 bestemmer andet.
Undervisningsministeren kan bestemme, at andre  

 uddannelsesinstitutioner kan udbyde fagspecifikke kurser.
 2. I § 3, stk. 3, 1. pkt., stk. 4, 1. pkt., og stk.  

 9, udgår »eller Forskningsministeriet«.
Stk. 4. Uddannelsesinstitutioner under  

 Undervisningsministeriet eller Forskningsministeriet, der er godkendt til at  

 udbyde erhvervsrettet uddannelse, og arbejdsmarkedsuddannelsescentre kan  

 udbyde korte kurser efter § 2, stk. 1, nr. 5, medmindre  

 undervisningsministeren bestemmer andet.
Undervisningsministeren kan  

 bestemme, at andre uddannelsesinstitutioner kan udbyde korte kurser.
 Stk. 9. Undervisningsministeren kan pålægge  

 uddannelsesinstitutioner under Undervisningsministeriet eller  

 Forskningsministeriet at udbyde åben uddannelse.
 § 10. Uddannelsesaktiviteter efter denne lov kan ikke  

 godkendes som støtteberettigende efter lov om statens  

 uddannelsesstøtte.
 3. § 10 ophæves.
§ 12. - - - 4. I § 12, stk. 2, 2. pkt., udgår »under  

 Undervisningsministeriet eller Forskningsministeriet«.
Stk. 2. Nævnet består af en formand, der skal  

 opfylde de almindelige betingelser for at kunne blive udnævnt til  

 dommer, og 3 medlemmer.
Formanden og et medlem, der skal repræsentere  

 uddannelsesinstitutionerne under Undervisningsministeriet eller  

 Forskningsministeriet, udpeges af undervisningsministeren.
De to  

 øvrige medlemmer udpeges af henholdsvis Dansk Arbejdsgiverforening og  

 Forbrugerrådet.
§ 2 I lov nr. 488 af 12. september 2000 om erhvervsrettet grunduddannelse og  

 videregående uddannelse (videreuddannelsessystemet) for voksne, som  

 ændret ved § 45 i lov nr. 343 af 16. maj 2001, foretages  

 følgende ændringer:
 1. § 16 affattes således:
 § 16. For de videregående uddannelser for voksne i  

 regulerede forløb gælder bestemmelserne om  

 tilrettelæggelse, udbud m.v. for deltidsuddannelser i lov om åben  

 uddannelse.
»§ 16. For videregående voksenuddannelser og  

 diplomuddannelser som regulerede forløb gælder bestemmelserne om  

 tilrettelæggelse, udbud m.v. for deltidsuddannelser i lov om åben  

 uddannelse (erhvervsrettet voksenuddannelse) m.v.
For masteruddannelser som  

 regulerede forløb gælder bestemmelserne om  

 tilrettelæggelse og udbud m.v. for deltidsuddannelser i lov om  

 universiteter (universitetsloven).« 2. § 25, stk. 1, affattes således:
 § 25. For regulerede forløb modtager institutionen  

 tilskud efter § 6 i lov om åben uddannelse og opkræver  

 betaling for deltagelse i undervisningen efter § 8 i lov om åben  

 uddannelse.
»For videregående voksenuddannelser og diplomuddannelser som  

 regulerede forløb modtager institutionen tilskud og opkræver  

 betaling for deltagelse i undervisningen efter bestemmelserne i lov om  

 åben uddannelse (erhvervsrettet voksenuddannelse) m.v.
For  

 masteruddannelser som regulerede forløb modtager universitetet tilskud  

 og opkræver betaling for deltagelse i undervisningen efter  

 bestemmelserne i lov om universiteter (universitetsloven).« Stk. 2. For uddannelseselementer i fleksible forløb,  

 der er omfattet af lov om åben uddannelse, modtager institutionen  

 tilskud efter § 6 i lov om åben uddannelse og opkræver  

 betaling for deltagelse i undervisningen efter § 8 i lov om åben  

 uddannelse.
Institutionen modtager tilskud til afgangsprojekt, vejledning og  

 udarbejdelse af uddannelsesplan efter § 6, jf. § 16, i lov om  

 åben uddannelse og opkræver betaling for deltagelse i  

 afgangsprojekter efter § 8 i lov om åben uddannelse.
 3. I § 25, stk. 2, 2. pkt., indsættes efter  

 »uddannelsesplan«: »ved videregående voksenuddannelser og  

 diplomuddannelser som fleksible forløb«.
 4. I § 25 indsættes som stk. 3:
»Stk. 3. For uddannelseselementer i fleksible forløb, der er  

 omfattet af lov om universiteter (universitetsloven), modtager institutionen  

 tilskud og opkræver betaling for deltagelse i undervisningen efter lov  

 om universiteter (universitetsloven). Institutionen modtager tilskud til  

 afgangsprojekt, vejledning og udarbejdelse af uddannelsesplan ved  

 masteruddannelser som fleksible forløb og opkræver betaling for  

 deltagelse i afgangsprojekter efter lov om universiteter  

 (universitetsloven).« 5. § 26 affattes således:
 § 26. Uddannelsesinstitutionen opkræver i forbindelse  

 med regulerede forløb betaling hos den selvstuderende til  

 dækning af udgifterne til afholdelse af prøve eller anden  

 bedømmelse efter § 9 i lov om åben uddannelse.
»§ 26. Uddannelsesinstitutionen opkræver i forbindelse med  

 videregående voksenuddannelser og diplomuddannelser som regulerede  

 forløb betaling hos den selvstuderende til dækning af udgifterne  

 til afholdelse af prøve eller anden bedømmelse efter  

 bestemmelserne i lov om åben uddannelse (erhvervsrettet  

 voksenuddannelse) m.v.
For masteruddannelser som regulerede forløb  

 opkræver universitetet betaling efter § 26 i lov om universiteter  

 (universitetsloven).« § 3 I lov nr. 490 af 31. maj 2000 om statens voksenuddannelsesstøtte  

 (SVU), som ændret ved § 2 i lov nr. 1035 af 17. december 2002 og ved  

 lov nr. 1076 af 17. december 2002, foretages følgende  

 ændringer:
§ 2. Uddannelsessøgende har ret til statens  

 voksenuddannelsesstøtte (SVU), når de 1. I § 2, stk. 1, nr. 3, ændres »§ 8, stk. 1 og 4«  

 til: »§ 8, stk. 1, 2 og 5«.
1)	i alderen fra 25 år og op til 60 år, jf. dog  

 stk. 2, 2)	er beskæftigede uden offentligt tilskud som  

 lønmodtagere, selvstændige erhvervsdrivende eller medarbejdende  

 ægtefæller, jf. dog § 11, 3)	gennemgår en uddannelse, der giver ret til SVU, jf. § 4,  

 stk. 1, og § 8, stk. 1 og 4, 4)	er studieaktive, jf. § 14, 5)	er tilmeldt folkeregistret i Danmark eller er danske statsborgere,  

 tilhører det danske mindretal i Sydslesvig eller i henhold til  

 international overenskomst har ret til SVU på lige fod med danske  

 statsborgere, 6)	ikke får anden offentlig støtte, der tilsigter at  

 dække leveomkostningerne, 7)	ikke får ydelser, der skal dække udgifter til  

 aflønning af medhjælper i uddannelsesperioden, og 8)	ikke har ret til løn fra et praktiksted i  

 uddannelsesperioden.
§ 8. - - - 2. I § 8 indsættes efter stk. 1 som nyt stykke:
 »Stk. 2. Undervisningsministeren fastsætter efter forhandling  

 med ministeren for videnskab, teknologi og udvikling nærmere regler om,  

 hvilke uddannelser, som ikke udbydes som indtægtsdækket  

 virksomhed, der på følgende områder kan gives SVU  

 til:
 1)	Masteruddannelse, der udbydes efter § 5, stk. 1, nr. 1, i lov om  

 universiteter (universitetsloven), og som er omfattet af en  

 uddannelsesbekendtgørelse.
 2)	Anden efter- og videreuddannelse, der udbydes efter § 5, stk. 1, nr.  

 2, i lov om universiteter (universitetsloven), og som er omfattet af en  

 uddannelsesbekendtgørelse.
 3)	Supplerende uddannelsesaktivitet med henblik på at opfylde  

 adgangskrav på kandidatuddannelse, der udbydes efter § 5, stk. 1, nr.  

 3, i lov om universiteter (universitetsloven).
 4)	Enkeltfag på deltid fra de uddannelser, som universiteterne er  

 godkendt til at udbyde på heltid, jf. § 5, stk. 2, i lov om  

 universiteter (universitetsloven)«.
 Stk. 2-4 bliver herefter stk. 3-5.
§ 8. - - - 3. I § 8, stk. 2, der bliver stk. 3, ændres »stk. 1«  

 til : »stk. 1 henholdsvis i stk. 2«.
 Stk. 2. Undervisningsministeren kan fastsætte regler om  

 uddannelsestiden og om, at der kan tildeles SVU til kombinationer af de  

 uddannelser, der er nævnt i stk. 1.
§ 8. - - - 4. I § 8, stk. 4, der bliver stk. 5, indsættes efter  

 »andre ministerområder«: »end de områder, der hører under  

 ministeren for videnskab, teknologi og udvikling«.
 Stk. 4. Undervisningsministeren fastsætter efter  

 forhandling med pågældende minister nærmere regler om, i  

 hvilket omfang der kan opnås SVU til videregående uddannelser  

 inden for andre ministerområder.
§ 11. Ledige dagpengeberettigede, der opfylder  

 støttebetingelserne efter kapitel 2, kan få SVU i op til 6 uger  

 til de uddannelsesforløb, der er støtteberettigende efter  

 § 4, stk. 1, og § 8, stk. 1, hvis hele perioden med SVU  

 ligger inden for de første 12 måneders sammenlagt ledighed, for  

 ledige under 25 år dog de første 6 måneders sammenlagt  

 ledighed, efter § 55 i lov om arbejdsløshedsforsikring.
SVU kan ikke  

 anvendes i forbindelse med en handlingsplan, jf. lov om en aktiv  

 arbejdsmarkedspolitik.
 5. I § 11, stk. 1, 1. pkt., ændres »§ 8, stk.  

 1« til: »§ 8, stk. 1, 2 og 5«.
§ 13. - - - 6. I § 13, stk. 2, 1. pkt., ændres »§ 8, stk.  

 2« til: »§ 8, stk. 3«.
 Stk. 2. SVU gives på baggrund af en beregnet  

 ugentlig uddannelsestid, jf. § 4, stk. 2, og § 8, stk. 2.  

 Der kan dog ikke gives SVU for uddannelsestid, der overstiger den ugentlige  

 nedsættelse af arbejdstiden.
§ 4 I lov om statens uddannelsesstøtte, jf. lovbekendtgørelse  

 nr. 627 af 28. juni 2001, som ændret ved lov nr. 416 af 6. juni 2002,  

 foretages følgende ændringer:
 § 1. Uddannelsessøgende kan få statens  

 uddannelsesstøtte (SU) til uddannelse indtil kandidatgrad eller  

 magisterkonferensgrad, til ph.d.-studium indtil opnåelse af  

 kandidatgrad og til faglig supplering af sidefag i forbindelse med optagelse  

 på pædagogikum.
 1. I § 1 indsættes efter stk. 1 som nyt stykke:
 Stk. 2. Uddannelsesstøtte til uddannelse indtil  

 kandidatgrad eller magisterkonferensgrad og til faglig supplering af sidefag  

 i forbindelse med optagelse på pædagogikumordningen for gymnasie-  

 og hf-området administreres af Styrelsen for Statens  

 Uddannelsesstøtte (styrelsen).
»Stk. 2. Uddannelsesaktiviteter efter lov om åben uddannelse  

 (erhvervsrettet voksenuddannelse) mv. og efter § 5 i lov om universiteter  

 (universitetsloven) giver ikke ret til uddannelsesstøtte.« Stk. 3. Uddannelsesstøtte til ph.d.-studium  

 administreres af den enkelte stipendiegiver, jf. § 48.
 Stk. 2 og 3 bliver herefter stk. 3 og 4.
§ 5 I lov om Danmarks Evaluerings-institut, jf. lovbekendtgørelse nr.  

 905 af 12. september 2000 som ændret ved § 13 i lov nr. 246 af 6. april  

 2001, § 46 i lov nr. 343 af 16. maj 2001, § 4 i lov nr. 149 af 25. marts  

 2002, § 9 i lov nr. 414 af 6. juni 2002 og § 46 i lov nr. 418 af 6. juni  

 2002, foretages følgende ændringer:
 4)	Lov nr. 483 af 31. maj 2000 om Danmarks Pædagogiske  

 Universitet.
 1. I bilag 1 ophæves nr. 4 og nr.  

 31.
- - - 31)	Lov om handelshøjskoler og handelshøjskoleafdelinger,  

 jf. lovbekendtgørelse nr. 864 af 27. september 1996, for så vidt  

 angår handelshøjskoleafdelinger.
 2. I bilag 1 affattes nr. 11 således:
 11)	Lov om universiteter m.fl., jf. lovbekendtgørelse nr. 1177  

 af 22. december 1999 med senere ændringer.
»11)	Lov om universiteter (universitetsloven) for så vidt  

 angår uddannelse og undervisning indtil  

 forskeruddannelsesniveau.« § 6 I lov om Centre for Videregående Uddannelse og andre selvejende  

 institutioner for videregående uddannelser m.v., jf.  

 lovbekendtgørelse nr. 308 af 13. maj 2002, som ændret ved § 1 i  

 lov nr. 417 af 6. juni 2002, § 47 i lov nr. 418 af 6. juni 2002 og § 2 i lov  

 nr. 1080 af 17. december 2002, ophæves § 34 b.
§ 34 b.
Bestemmelserne i loven, bortset fra kapitel 9, og regler  

 fastsat med hjemmel i loven gælder for Skovskolen.
 Stk. 2. Skovskolen kan efter undervisningsministerens  

 nærmere bestemmelse.
1)	yde godtgørelse for tab af indtægt eller  

 arbejdsmulighed samt give tilskud til befordning, kost og logi til kursister  

 på skovarbejderuddannelsen, 2)	opkræve gebyr ved afmelding og udeblivelse fra kurser i  

 skovarbejderuddannelsen og gebyr for deltagelse i skovarbejderkurser, 3)	opkræve betaling for kost og logi.
