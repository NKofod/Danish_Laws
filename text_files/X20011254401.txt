I juli 1998 lod klageren en rådgivende ingeniør  

 gennemgå arbejdet og denne konstaterede en række mangler.
Klagers  

 advokat anmodede i den forbindelse indklagede om at udbedre manglerne og  

 stille sikkerhed i henhold til AB 92 § 6. Klager gav indklagede en frist  

 på 5 dage og krævede ellers kontrakten ophævet.
 Indklagede bestrider, at der mellem parterne er indgået aftale som  

 medfører at klager har krav på at indklagede stiller sikkerhed  

 efter AB 92.
Voldgiftsretten udtaler at det måtte kræve en udtrykkelig  

 aftale, såfremt klageren skulle anses for at have frafaldet at  

 indklagede stillede den i AB 92 § 6 stillede sikkerhed.
Sådan aftale  

 foreligger ikke og det var derfor berettiget at klageren fremsatte krav om at  

 indklagede opfyldte sin forpligtelse til at stille sikkerhed.
Klageren havde  

 som følge af det anførte grund til at antage, at indklagede  

 ikke ville være i stand til at fuldføre byggeriet uden  

 væsentlige mangler og uden yderligere væsentlig forsinkelse.
 Voldgiftsretten tiltræder herefter at klageren efter skriftligt  

 påkrav har ophævet kontraktforholdet.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører AB 92 §§ 6, 26 og 40, nr. 1-3.
Under denne sag har klageren begæret en voldgiftsret  

 nedsat til afgørelse af klagerens tvist med indklagede.  

 Voldgiftsretten er af Voldgiftsnævnet for Bygge- og  

 Anlægsvirksomhed nedsat med landsdommer Arne Lyngesen, arkitekt,  

 tømrermester Ole Uldal og arkitekt m.a.a.
Lars Møller,  

 førstnævnte som voldgiftsrettens formand.
 Klageren har efter sin endelige påstand  

 påstået indklagede tilpligtet at betale 224.480 kr. med  

 procesrente fra klageskriftets indgivelse, den 15. februar 1999.
 Indklagede har efter sin endelige påstand  

 påstået frifindelse, sudsidiært mod betaling af et mindre  

 beløb.
 Indklagede har nedlagt selvstændig påstand om,  

 at klageren tilpligtes at betale 132.250 kr.
 Klageren har påstået frifindelse overfor  

 indklagedes selvstændige påstand.
 I 1997 drøftede klageren og en ansat hos  

 indklagede, at indklagede skulle opføre et hus på klagerens  

 ejendom.
 For voldgiftsretten er fremlagt 2 bygningstegninger, der  

 er udfærdiget den 21. august 1997 af den ansatte hos indklagede.
 Den 31. august 1997 ansøgte den ansatte hos  

 indklagede kommunen om byggetilladelse.
Den 24. februar 1998 underskrev parterne  

 "Accept", hvorefter indklagede "I hovedentreprise "  

 skulle opføre huset for en entreprisesum på 596.770 kr. incl.  

 moms.
Det hedder endvidere i accepten, at "AB 92 er grundlag for  

 arbejdets udførelse". Til accepten er vedhæftet en  

 arbejdsbeskrivelse på 1½ side.
I juli 1998 lod klageren en rådgivende  

 ingeniør gennemgå byggeriet.
Den pågældende  

 konstaterede en række mangelfulde arbejder, navnlig vedrørende  

 taget.
Den 31. juli 1998 tilskrev klagerens advokat indklagede og  

 bad bl.a. oplyst, hvorvidt de konstaterede mangler ville blive udbedret,  

 ligesom indklagede blev anmodet om at meddele, hvornår byggeriet ville  

 være færdigt og afleveringsforretning afholdt.
Advokaten anmodede  

 samtidig indklagede om at stille sikkerhed i henhold til AB 92 § 6. Advokaten  

 meddelte indklagede en frist på 5 dage og tilkendegav, at kontrakten  

 ville blive ophævet i henhold til AB 92 § 40, nr. 1 og nr. 3.,  

 såfremt fristen ikke blev overholdt.
 Indklagede meddelte samme dag advokaten, at sikkerhed ikke  

 ville blive stillet.
 Ved skrivelse af 4. august 1998 erindrede advokaten om  

 indklagedes bemærkninger til det i øvrigt i skrivelsen af 31.  

 juli 1998 anførte.
 I skrivelsen af 11. august 1998 anmodede advokaten  

 på ny indklagede om svar i sagen og meddelte, at retslige skridt ville  

 blive taget, såfremt svar ikke var modtaget senest den 12. august kl.  

 12.00.
 Indklagede returnerede samme dag skrivelsen med en  

 påtegning om, at problemerne var løst, efter at indklagede den  

 3. august 1998 havde afholdt møde med klageren.
Advokaten meddelte næste dag indklagede, at klageren  

 havde oplyst, at sagens problemer ikke var løst.
Syn og skøn  

 ville herefter blive begæret udmeldt.
 Ved skrivelse af 13. august 1998 ophævede klagerens  

 advokat entreprisekontrakten.
 På klagerens anmodning udmeldte  

 Voldgiftsnævnet for Bygge- og Anlægsvirksomhed en arkitekt til at  

 udfærdige stadeopgørelse og skønsforretning.
 I skønsmandens erklæring af 7. september 1998  

 er opregnet en række mangler ved det udførte arbejde.  

 Skønsmanden har værdiansat de enkelte mangler, og disse  

 beløber sig til i alt 217.000 kr. ekskl. moms og 271.250 kr. inkl.  

 moms.
 Klagerens påstand svarer til dette beløb med  

 fradrag af den ikke betalte restentreprisesum på 46.770 kr.
Indklagede har i forbindelse med et processkrift af 8. maj  

 2001 fremlagt en faktura, der er dateret den 13. december 1999 og udstedt til  

 klageren.
Fakturaen omhandler "udført ekstraarbejde iflg.  

 aftale". Der er opregnet 13 nærmere beskrevne arbejder til et  

 samlet beløb af 132.250 kr. inkl. moms.
 Beløbet udgør indklagedes selvstændige  

 påstand.
 Der er under den mundtlige forhandling afgivet forklaring  

 af klageren og dennes samlever, samt af en ansat hos indklagede og af  

 skønsmanden.
Klageren og dennes samlever har forklaret bl.a., at  

 indklagedes ansatte udarbejdede alle bygningstegninger på grundlag af  

 deres fælles drøftelser.
Huset skulle være i  

 helårskvalitet.
De havde talt om, at prisen skulle være knap  

 700.000 kr., og indklagedes ansatte fik ved underskriften af accepten 100.000  

 kr., hvilket beløb var udover den skriftligt fastsatte entreprisesum.  

 Indklagede har udfærdiget accepten, og den blev underskrevet uden  

 ændringer.
Forud for underskrivelsen havde de haft mange møder  

 om, hvordan huset skulle opføres.
De aftalte, at taget skulle  

 være med teglsten.
Deres hus var solgt pr. 1. maj 1998, og dette vidste  

 indklagede.
Indklagedes ansatte oplyste, at det ikke ville være noget  

 problem at få huset færdigt til denne dato.
Da spærene blev  

 rejst, viste det sig, at de var forkerte og for korte.
De forkerte spær  

 blev af leverandøren ombyttet.
De for korte spær  

 medførte, at der ikke kom det aftalte tagudhæng.
I maj 1998  

 meddelte indklagedes ansatte dem, at han havde ændret konstruktionen  

 således, at der ikke blev det aftalte tagudhæng.
De ville gerne  

 have en væg og en bænk i badeværelset.
Dette var blevet  

 aftalt før acceptens underskrivelse.
Efterfølgende  

 ekstraarbejder har de ikke aftalt.
Da de skulle flytte ind den 1. maj 1998,  

 bød indklagedes ansatte dem velkommen med små dannebrogsflag.  

 Imidlertid var huset ikke beboeligt.
Toilet og badeværelse var ikke  

 etableret.
Toilettet havde indklagede projekteret forkert.
VVS-manden gjorde  

 indsigelser, hvorfor toilettet måtte flyttes.
Taget var utæt.  

 Efter aftale med indklagede havde klagers samlever i april måned  

 begyndt opsætning af trælofter.
På grund af  

 utæthederne i taget kom disse i forbindelse med kraftig regn til at  

 hænge.
Indklagedes ansatte fortalte, at han først kunne få  

 rygstenene til taget til jul.
Han foreslog i stedet nogle andre rygsten, men  

 det ville se forkert ud.
Undertaget "klaprede". Da telefonselskabet  

 ville nedgrave kablet, blev de jaget bort af indklagedes ansatte.
Skorstenen  

 havde indklagede projekteret forkert, hvorfor placeringen måtte  

 ændres.
Indklagedes folk bestemte egenmægtigt, hvordan de ville  

 opføre skorstenen.
Klagerens samlever fik lov til at låne  

 indklagedes vådskærer til brug for eget flisearbejde.
Der blev  

 ikke aftalt vederlag for lånet, og lånet var kun, indtil  

 indklagede selv skulle bruge den.
Aftalen om vinduespladerne blev  

 indgået, inden accepten blev underskrevet.
De drak i begyndelsen  

 næsten hver dag morgenkaffe med indklagedes ansatte, og han blev  

 gentagne gange spurgt, hvornår huset ville være færdigt.
De  

 fik aldrig noget klart svar.
På mødet den 3. august. 1998  

 nåede de ikke til enighed.
Indklagedes ansatte ville ikke ændre  

 spærene, så de fik et tagudhæng.
De drøftede et nyt  

 tag, men indklagede ville kun erstatte teglstenene med betonsten.
Denne  

 ændring af projektet kunne de ikke acceptere.
Fakturaen for de  

 påståede ekstraarbejder er aldrig blevet fremsendt til dem.
Indklagedes ansatte har forklaret bl.a., at han har  

 udfærdiget accepten.
Henvisningen til AB 92 var kun ment som en  

 henvisning til de almindelige regler for byggeri.
Han er tidligere  

 erklæret konkurs og havde ikke mulighed for at stille  

 entreprenørsikkerhed.
Hvis dette var blevet krævet fra starten,  

 havde indklagede ikke indgået entreprenørkontrakten.  

 Sikkerhedsstillelse blev i det hele ikke drøftet mellem parterne.  

 Vidnet har bekræftet, at han modtog 100.000 kr. udover den skriftligt  

 fastsatte entreprisesum.
Den normale byggeperiode er 3-4 måneder.  

 Vidnet har udfærdiget en tidsplan, og han er i besiddelse heraf, men  

 har erklæret, at han ikke har medbragt tidsplanen til den mundtlige  

 forhandling.
Færdiggørelsen af byggeriet blev forsinket på  

 grund af vinteren og en strejke, der medførte brændstofmangel.  

 Han bestilte rettidigt rygtagstenene, men fik senere at vide, at stenene  

 først kunne leveres til oktober.
Vidnet er ikke i besiddelse af  

 dokumentation herfor.
Han forsøgte i stedet med nogle hollandske  

 rygsten.
Vidnet drak ofte morgenkaffe sammen med klager og dennes samlever.  

 Der blev herunder fremsat mange ønsker om ændringer af  

 projektet.
Alle aftaler om ekstraarbejder blev indgået mundtligt.
De  

 fejlagtige spær blev straks ombyttet af fabrikken uden problemer.  

 På mødet den 3. august 1998 tilbød vidnet at  

 omlægge taget med betontagsten.
Den aftalte ændring kunne ikke  

 gennemføres, fordi klagerens advokat krævede sikkerheden stillet  

 og derefter ophævede kontrakten. Ændringen af taget ville have  

 varet ca. 3 uger. Ændringen ville højst have kostet 60.000 kr.  

 De af skønsmanden anførte arbejder vedrørende garagen  

 var ikke en del af entrepriseaftalen.
De øvrige af skønsmanden  

 påpegede mangler var alle mindre, og alle mangler kunne være  

 afhjulpet i løbet af 1½ måned.
Fakturaen vedrørende  

 ekstraarbejderne blev tilsendt klageren straks efter udfærdigelsen i  

 december 1999. Vidnet modtog ingen reaktion herpå.
De på  

 fakturaen anførte beløb er alle fastsat af vidnet.  

 Telefonkablet blev af vidnets folk nedgravet med en minigraver.
Vidnet  

 aftalte med klagers samlever, at skorstenen skulle flyttes, hvorfor der  

 måtte støbes ekstra sokkel.
Skorstenen blev i øvrigt  

 opført i en væsentligt ændret udgave.
Opførelsen af  

 hyldevæg og bænk i badeværelset blev aftalt med klagers  

 samlever og klageren.
Isolering af udhus og garage var ikke med i projektet  

 og blev særskilt efterfølgende aftalt.
Toilettet blev flyttet  

 efter anmodning fra klagers samlever.
Da klagers samlever fik lov til at  

 bruge vidnets værktøj, blev der ikke aftalt pris derfor, men der  

 skulle betales for brugen. Ændringen af gesimsopbygningen blev aftalt  

 mellem parterne.
Hvornår dette skete, har vidnet ikke kunnet huske.  

 Vinduespladerne var ikke en del af projektet og blev efterfølgende  

 aftalt med klageren.
Som byggesagen til sidst udviklede sig, fandt vidnet, at  

 et beløb på 30.000 kr. var rimeligt for generne ved, at klageren  

 flyttede ind, før taget var færdigt.
Klageren har til støtte for sine påstande  

 bl.a. gjort gældende, at ophævelsen af entreprisekontrakten var  

 berettiget, da der forelå væsentlig forsinkelse med arbejdets  

 udførelse, hvilket medførte betydelige ulemper for klageren.  

 Endvidere var arbejdet i betydeligt omfang mangelfuldt, og der var  

 fornødent grundlag for at antage, at indklagede ikke ville være  

 i stand til at fuldføre arbejdet uden væsentlige mangler.
Det  

 forhold, at indklagede trods gentagne påkrav ikke stillede sikkerhed,  

 bestyrkede opfattelsen af, at indklagede ikke magtede at  

 færdiggøre byggeriet på korrekt måde.
Klageren har  

 ikke indgået aftaler med indklagede om udførelsen af  

 ekstraarbejder.
Allerede i klagerens replik fra maj 1999 blev indklagede  

 opfordret til at dokumentere mulige aftaler om ekstraarbejder.
Desuagtet har  

 indklagede først 6 dage før den mundtlige forhandling fandt  

 sted den 14. maj 2001 fremlagt fakturaen vedrørende de  

 påståede ekstraarbejder.
Flere af de på fakturaen  

 udførte arbejder var aftalt, inden accepten blev underskrevet, og de  

 andre ekstraarbejder er udokumenterede.
Indklagede har til støtte for sine påstande  

 bl.a. gjort gældende, at klageren vidste, at indklagede ikke kunne  

 indgå entreprisekontrakten, hvis der blev stillet krav om sikkerheden.  

 Henvisningen i accepten til AB 92 var kun en henvisning til de almindelige  

 ordensforskrifter for opførelse af byggeri.
Det var derfor  

 uberettiget, at kravet om sikkerhedsstillelse blev fremsat, og det var  

 også i strid med sædvanlig praksis, at kravet blev fremsat  

 på det sene tidspunkt.
Det var dette krav og den  

 påfølgende ophævelse, der fik arbejdet til at gå i  

 stå.
Klageren må bære det fulde ansvar herfor.
Der var ikke  

 andre mangler ved byggeriet, end hvad der kunne være udbedret, hvis  

 kontrakten ikke var blevet ophævet.
Ophævelsen var tillige  

 uberettiget, da parterne ikke havde aftalt en bestemt  

 færdiggørelsesdato, og da de manglende arbejder ikke ville have  

 forsinket færdiggørelsen væsentligt.
Klageren har ikke  

 under byggeriet rykket for den fuldstændige færdiggørelse.  

 Byggeriet blev forsinket af en sen vinter og af en strejke i foråret.  

 De manglende rygsten forsøgte indklagede at erstatte med andre.
Husets  

 brugbarhed var ikke væsentlig påvirket af de manglende rygsten.  

 På mødet den 3. august 1998 tilbød indklagedes ansatte at  

 udbedre taget og havde forberedt dette, da kontrakten blev ophævet.  

 Indklagede havde afhjælpningsret, og ved at afvise dette, har klageren  

 ikke iagttaget sin tabsbegrænsningspligt.
Skønserklæringen  

 er ensidigt indhentet og kan ikke lægges til grund.
Hertil kommer at  

 flere af de deri nævnte mangler ikke vedrører arbejde, der er  

 omfattet af entreprisekontrakten.
Dette gælder således carporten.  

 Andre deri nævnte mangler skyldes ikke indklagedes arbejde, men  

 klagerens arbejde som medbygger.
Dette gælder således bl.a.  

 indvendige mangler og oprydning.
De i fakturaen af december 1999 nævnte  

 ekstraarbejder er alle udført efter særskilt bestilling af  

 klageren eller dennes samlever.
 Voldgiftsretten udtaler:
Efter de afgivne forklaringer finder voldgiftsretten  

 det bevist, at parterne havde aftalt, at huset skulle være  

 indflytningsklart den 1. maj 1998. Dette blev ikke tilfældet, da bl.a.  

 toilet og badeforhold ikke var etableret, hvilket medførte betydelige  

 ulemper for klageren.
Indklagede har end ikke sandsynliggjort, at vintervejr,  

 strejke eller leveringsvanskeligheder kunne give grundlag for udskydelse af  

 byggeriets færdiggørelse.
Det viste sig endvidere, at taget led  

 af alvorlige mangler, der medførte betydelig vandindtrængen.  

 Trods opfordring dertil fremkom indklagede ikke med relevant forslag til  

 udbedring af manglerne.
Det bemærkes herved, at det måtte  

 kræve en udtrykkelig aftale, såfremt klageren skulle anses for at  

 have frafaldet, at indklagede stillede den i AB 92 § 6 omhandlede sikkerhed.  

 Sådan aftale foreligger ikke, og det var derfor berettiget, at klageren  

 fremsatte krav om, at indklagede opfyldte sin forpligtelse til at stille  

 sikkerhed.
Klageren havde som følge af det anførte grund til at  

 antage, at indklagede ikke ville være i stand til at fuldføre  

 byggeriet uden væsentlige mangler og uden yderligere forsinkelse.
Som  

 følge heraf tiltræder voldgiftsretten, at klageren efter  

 skriftligt påkrav har ophævet kontraktforholdet som sket.
Den udmeldte skønsmand har konstateret manglernes  

 tilstedeværelse samt skønnet omkostningerne ved  

 afhjælpningen heraf.
Voldgiftsretten lægger skønsmandens  

 oplysninger til grund, idet samtlige påpegede mangler må anses  

 som omfattet af entreprisekontrakten.
Klageren har herefter krav på  

 betaling af 271.250 kr. med fradrag af restentreprisesummen.
Vedrørende de omhandlede ekstraarbejder foreligger  

 ingen aftalesedler.
Faktura herfor er først udstedt i december 1999,  

 og det henstår som usikkert, hvorvidt fakturaen er fremsendt til  

 klageren.
Trods en tidligere fremsat opfordring til at dokumentere kravet, er  

 fakturaen først fremlagt umiddelbart før den mundtlige  

 forhandling.
Herefter, og da parternes forklaringer om forholdet er  

 modstridende, finder voldgiftsretten, at det ikke er bevist, at indklagede  

 har udført arbejde eller andet, der berettiger til særskilt  

 betaling som af denne krævet.
 Voldgiftsretten tager herefter klagerens påstande  

 til følge.
Vedrørende sagens omkostninger bemærkes, at  

 der udover det afholdte syn og skøn har været afholdt  

 retsmøde under sagens forberedelse, hvorunder en af indklagede fremsat  

 indsigelse imod skønserklæringens fremlæggelse blev  

 afvist.
På denne baggrund og efter sagens forløb og udfald skal  

 indklagede i sagsomkostninger til klageren betale 50.000 kr.
Indklagede skal betale samtlige med voldgiftsrettens  

 arbejde påløbne omkostninger.
Det bemærkes herved, at  

 indklagede trods opfordring ikke har indbetalt det af voldgiftsnævnet  

 krævede depositum.
Klageren har, i det omfang denne må  

 udlægge omkostningerne til voldgiftsrettens arbejde, regres overfor  

 indklagede, jf.
Regler for behandling af sager ved de af  

 Voldgiftsnævnet nedsatte voldgiftsretter § 26.
 Thi bestemmes:
 Inden 14 dage fra modtagelsen af denne kendelse skal indklagede til  

 klageren betale 224.480 kr. med procesrente fra den 15. februar 1999 samt  

 sagens omkostninger med 50.000 kr.
 Klageren frifindes for den af indklagede under denne sag nedlagte  

 selvstændige påstand.
 Efter opgørelse og påkrav fra Voldgiftsnævnet skal  

 indklagede inden 14 dage betale samtlige de ved voldgiftsrettens virksomhed  

 foranledigede omkostninger.
