Der kunne ikke ydes kontanthjælp til en person, som afslog at deltage  

 i kommunens beskæftigelsesprojekt.
Projektet bestod i 3 timers daglig ulønnet  

 beskæftigelse, og der var knyttet en beskæftigelseskonsulent til projektet.
 REDEGØRELSE FOR SAGEN:
 M, som var arbejdsløs, søgte den 8. november 1989 kommunen om kontanthjælp  

 efter bistandslovens § 37.
Kommunen stillede som betingelse for udbetaling af kontanthjælp, at M  

 deltog 3 timer daglig i et beskæftigelsesprojekt.
Formålet var at aktivere  

 kontanthjælpsmodtagerne.
Der var til projektet knyttet en  

 beskæftigelseskonsulent, som skulle bistå kontanthjælpsmodtagerne med at søge  

 arbejde, kurser eller uddannelse.
 M afviste at tage imod tilbuddet om beskæftigelse og tilkendegav, at han  

 kun ville påtage sig lønarbejde til en timeløn på minimum 200 kr.
 AFGØRELSEN, DER KLAGES OVER:
 Amtsankenævnet tiltrådte kommunens afgørelse om afslag på kontanthjælp med  

 den begrundelse, at M ved sin afvisning af at deltage i  

 beskæftigelsesprojektet ikke opfyldte kravet i bistandslovens § 40 om  

 udnyttelse af arbejdsmuligheder.
 KLAGEN TIL ANKESTYRELSEN:
 M klagede over afgørelsen, idet han henviste til, at han var nødt til at  

 have en vis indtægt, hvis han begyndte at arbejde, idet hans kreditorer ville  

 gøre krav gældende over for ham.
 Antaget til principiel behandling:
 Sagen blev antaget til principiel behandling til afklaring af de skærpede  

 regler om udnyttelse af arbejdsmuligheder i bistandslovens § 40, stk. 1, nr.  

 1, som blev indført pr. 1. april 1989.
 LOVGRUNDLAG:
 Bistandslovens § 37 og § 40, stk. 1, nr. 1.
 Socialministeriets vejledning af 5. marts 1987 om kontanthjælp efter  

 bistandsloven.
 Socialministeriets vejledning af 17. februar 1989 om ændring af vejledning  

 om kontanthjælp efter bistandsloven, punkt 17.
 ANKESTYRELSENS AFGØRELSE:
 Ankestyrelsen fandt ikke, at M havde haft rimelig grund til at afvise  

 deltagelse i kommunens beskæftigelsesprojekt.
 Ankestyrelsen tiltrådte herefter amtsankenævnets afgørelse, hvorefter M  

 ikke var berettiget til kontanthjælp efter bistandslovens § 37.
