Klageren overtog en ejendom og foretog en ombygning af svinestalden,  

 hvorved der blev væsentlig øget kapacitet til koholdet.
Mælkeudvalget  

 godkendte et tildelingsgrundlag beregnet på basis af 55 ud af 59 ansøgte  

 kobåse.
De resterende båse var del af en bestående stald, hvor båsebredden  

 varierede fra 103-108 cm.
Landbrugsministeriet fandt det ikke begrundet at  

 undlade at godkende en del af det bestående produktionsapparat, fordi 4 båse  

 varierede i bredde fra 100-102 cm.
I skrivelse af 5. april 1989 har foreningen  

 for Hans Jørgen Hansen, Esbjerg klaget over EF-direktoratets afgørelse af  

 ansøgning om tildeling af basisandel (afgiftsfri mælkeleverance) for  

 afgiftsåret 1988/89 til ejendommen Gl.
Lifstrupvej 23, 6715 Esbjerg.
Det fremgår af sagen, at ansøgeren 1. april 1988 overtog faderens  

 ejendom Gl.
Lifstrupvej 23. Samtidig blev der indgået forpagtningskontrakt  

 om Gl.
Lifstrupvej 17, der også tilhører faderen.
Det er planlagt at foretage  

 en ombygning af staldforholdene, hvorved der efter det oplyste bliver  

 kapacitet til 59 køer.
Bedriftens tildelingsgrundlag er 339.900 kg mælk.
Der er for afgiftsåret  

 1988/89 søgt om et tildelingsgrundlag på 377.572 kg mælk (52 køer x 7.261  

 kg). Planlagt endeligt antal køer anføres til 59.
Mælkeudvalget har godkendt et endeligt tildelingsgrundlag for afgiftsåret  

 1989/90 på 358.380 kg mælk beregnet på basis af 55 køer med en leverance på  

 6.516 kg, svarende til standardleverancen ved en fedtprocent på 4,15.  

 Reduktionen i forhold til det ansøgte begrundes i, at 4 gamle båse har en  

 bredde på 100 cm, hvilket er mindre end normerne for båse til køer af stor  

 race.
Endvidere har mælkeudvalget ikke fundet grundlag for tildeling af en  

 leverance, der var større end standardleverancen.
 For afgiftsåret 1988/89 gælder det hidtidige tildelingsgrundlag på 338.193  

 kg mælk, hvilket er begrundet i tidspunktet for ombygningens gennemførelse.
 I klageskrivelsen til Landbrugsministeriet henvises der til en tidligere  

 godkendt forhøjelse, som ønskes overdraget.
Landbrugsministeriet finder, at der er fremkommet oplysninger, der kan  

 begrunde en imødekommelse af ansøgningen for så vidt angår koantallet.
Der er  

 ved afgørelsen lagt vægt på, at ændringer af kapaciteten til koholdet  

 vedrører ombygning af svinestalden til 18 nye kobåse, mens de ovennævnte 4  

 båse er en del af den bestående stald med 41 båse, hvoraf 16 godkendte båse  

 har en bredde på 103 cm, mens 21 båse har en bredde på 108 cm.
Det forekommer  

 derfor ikke begrundet at undlade at godkende de resterende 4 båse med en på  

 100-102 cm.
Tildelingsgrundlaget for afgiftsåret 1989/90 skal derfor fastsættes til  

 384.444 kg mælk (59 køer x 6.516 kg). Hvad angår mælkeleverancen finder man  

 derimod ikke, at der er fremlagt dokumentation, der kan begrunde en højere  

 tildeling end standardleverancen på 6.700 kg korrigeret for bedriftens  

 gennemsnitsfedtprocent på 4,15. Der er herved lagt vægt på, at leverancen pr.  

 ko i 1983/84 var lavere end den daværende standardleverance, hvorfor  

 ydelsesstigningen må tilskrives forbedret avl og fodring.
Angående bedriftens  

 tildelingsgrundlag for afgiftsåret 1988/89 udgør dette 338.193 kg mælk  

 svarende det, der blev godkendt på ejendommen for afgiftsåret 1985/86.
 Hans Jørgen Hansen er underrettet herfra.
 Meddelelse om den ny basisandel vil blive givet af Danske mejeriers  

 mælkeudvalg.
 Man har samtidig anmodet EF-direktoratet om at foretage de videre  

 foranstaltninger i sagen.
 P.M.V.
 E.B.
