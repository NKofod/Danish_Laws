 I medfør af § 40, stk. 2 i lov nr. 291 af 18. juni 1969 om tjenestemænd i  

 staten, folkeskolen og folkekirken, jfr. samme lovs § 5 stk. 6, fastsættes  

 for provstestillinger i folkekirken følgende:.
Internt opslag § 1. Ansættelse som provst sker efter internt opslag inden for  

 vedkommende provsti efter de neden for fastsatte bestemmelser.
§ 2. Ved ledighed i en provstestilling foranlediger kirkeministeriet, at  

 stillingsopslaget snarest muligt bekendtgøres for de på opslagstidspunktet  

 tjenestemandsansatte præster i provstiets sognemenigheder.
Opslaget  

 bekendtgøres ikke på anden måde.
 Stk. 2.  Den stilling som præst, hvortil  

 provstestillingen har været knyttet, opslåes samtidig med provstestillingen  

 med bemærkning om, at ansøgere til stillingen vil være berettiget til tillige  

 at søge den ledige provstestilling.
Undtagelse fra internt opslag § 3. Bestemmelserne om internt opslag finder ikke anvendelse på  

 domprovstestillinger, på stillingen som Holmens provst og stillinger som  

 værnsprovster.
Opslagets indhold § 4. I opslaget anføres stillingens betegnelse samt den for stillingen  

 gældende lønramme og størrelsen af eventuelle særlige tillæg.
 Stk. 2.  I opslaget anføres endvidere, at den, der  

 udnævnes, tillige skal varetage sin hidtidige stilling som præst i en  

 sognemenighed, samt at ansøgninger indsendes til kirkeministeriet.
Ansøgningsfrist § 5. Der fastsættes i opslaget en frist på mindst 3 uger, inden hvis  

 udløb ansøgninger om stillingen skal være indgivet til kirkeministeriet.
 Stk. 2.  Hvor ganske særlige forhold gør sig gældende,  

 kan den i stk. 1 nævnte mindste frist afkortes.
 Stk. 3.  Kun præster i provstiet, der har søgt den  

 opslåede stilling, vil kunne tages i betragtning ved stillingens besættelse,  

 jfr. dog § 2, stk. 2.
Fornyet opslag § 6. Såfremt kirkeministeriet skønner, at ingen af de ansøgere, der har  

 meldt sig, er tilstrækkeligt egnet til stillingen, eller at man ved fornyet  

 opslag kan fremskaffe ansøgning fra merekvalificerede ansøgere, opslåes  

 stillingen påny.
 Stk. 2.  Ved bedømmelsen af, hvem stillingen skal  

 besættes med, kan alene rettidigt indgivne ansøgninger tages i betragtning.  

 Finder kirkeministeriet, at ansøgninger, der er indgivet for sent, bør tages  

 i betragtning, skal stillingen opslåes påny.
 Stk. 3.  Ved fornyet opslag tilkendegives det, at  

 tidligere indgivne ansøgninger vil blive taget i betragtning, medmindre de er  

 tilbagetaget.
Ikrafttrædelsesbestemmelse § 7. Cirkulæret træder i kraft den 1. oktober 1979.
 Kirkeministeriet, den 7. september 1979.
