Resumé  



  

 Den Sociale Ankestyrelse anså en grønthandlers private forbrug af egne varer  

 for en indtægt som skulle fradrages i ægtefællens kontanthjælp, jf.  

 aktivlovens  

 § 30, stk. 1, uanset at virksomheden gav underskud.
Ombudsmanden udtalte i en  

 foreløbig redegørelse at han ikke var enig heri.
Herefter genoptog  

 Ankestyrelsen sagen og frafaldt at forbruget af egne varer skulle anses for  

 en  

 indtægt. (J.nr. 2000-3087-050).
Forbrug af egne varer i ægtefælles underskudsgivende  

  

 virksomhed ikke indtægt efter aktivlovens § 30  

  

 Partshøring.
Afgørelsens meddelelse og begrundelse Den 30. januar 1997 blev As  

 ægtefælle, B, af Københavns Kommune bevilget igangsætningsydelse i perioden  

 1.  

 februar 1997 til 30. august 1999 til åbning af en frugt- og grønthandel.
Af  

 bevillingen fremgik bl.a. følgende:
Der skal afleveres regnskab  

 til Socialforvaltningen hver 3. måned, således at den supplerende hjælp til  

 hustru kan beregnes iht BIL § 37. Første gang regnskab skal afleveres er  

 30/4-  

 97. I Socialcenter Nørrebros  

 oplysningsark var der den 27. maj 1997 anført følgende:
Modt.
Regnskab for 1.  

 kvartal af 97, der viser et underskud på 7420 kr.
Dog har parret hævet 1000  

 kr. til eget forbrug, der fratrækkes.
Dvs. at underskud udgør 6420 kr.
Suppl.  

 Bis for perioden 1.6.-31.8.97 iværksat.
Afventer nyt regnskab. Af oplysningsarkene fremgik  

 den 4. november 1997 følgende:
 Hustr. ringer til ut., da  

 hun er utilfreds med sagsbehandlingen i forbindelse med udbetaling af suppl.  

 til IGY.
Da der ydes løbende suppl. og  

 der ikke indlev. regnskab hver måned, er hstr. orient. om at ut. fremsender  

 tb.  

 erkl., så vi kan trække hj. i de efterflg. 3 mdr.
Hstr. er vidende om denne  

 procedure og indforst. med den.
Lover at underskr. tb. erkl. og fremsende  

 hertil.
 Suppl. iværksættes fremtil  

 28.2.98.  så hstr. får sine penge til tiden.
Evt. overskud i regnskab for  

 okt. kvartal, som kommer medio nov., trækkes som sædvanlig i hj. for  

 dec. Den 1. december 1997 var der  

 i oplysningsarkene anført følgende:
( ) har gennemgået  

 regnskabet i juli kvartal.
Det viser et underskud på kr. 6.814,70- Dog har  

 kl.  

 hævet 5.820-kr og 4.656-kr privat egetforbrug.
D.v.s. 10.476,-kr og igy  

 fratrækkes  

 i jan. 98 hj. Af resultatopgørelse for  

 perioden 1. oktober til 31. december 1998 for Bs frugt- og grønthandel  

 fremgik at der havde været et privat vareforbrug på 8.000 kr.
 I oplysningsarkene var der  

 den 1. februar 1999 bl.a. anført følgende:
Regnskaberne modtaget i  

 posten d.d.
Disse er gennemgået.
Der er underskud med 72.467,50. Parret har  

 udtaget varer til privat forbrug kr. 8000,-. Dette beløb [modregnes] i  

 hjælpen  

 de næste 3 måneder.
Hjælpen stoppes igen med  

 udgangen af april måned, hvor nyt regnskab skal afleveres.
Sagsoversigt  

 vedlægges. I brev af 18. februar 1999  

 skrev socialcentret følgende til A:
 Vedr. udbetaling af  

 supplerende kontanthjælp pr. 01.02.1999.
 De har telefonisk bedt om  

 forklaring på det beløb, der er modregnet i Jeres kontanthjælp pr.  

 01.02.1999.
Iflg. de afleverede  

 regnskaber er der iflg. pkt. 2025 et privat vareudtag for kr. 8.000,- . Et  

 sådant beløb skal iflg. vores jurist beregnes som indtægt, hvorfor vi  

 modregner beløbet over de næste 3 måneder med kr. 2.666,- pr. måned (perioden  

 01.02.1999- 30.04.1999). A bad i brev af 2. marts 1999  

 til socialcentret om en forklaring på det træk i den supplerende kontanthjælp  

 som socialcentret havde foretaget, ligesom hun bad om at få lovgrundlaget og  

 klageadgangen oplyst.
Ved personlig henvendelse til forvaltningen den 19.  

 marts  

 1999 bad A om en besvarelse af sit brev og anførte i den forbindelse at det  

 måtte være ulovligt at blive beskattet både af skattevæsenet og  

 socialforvaltningen af det samme beløb.
 I brev af 26. marts 1999 til  

 A skrev socialcentret bl.a. følgende:
 De har ved brev af 2.03.1999  

 til Familie- og Arbejdsmarkedsforvaltningen anmodet om dels at få oplyst i  

 henhold til, hvilken paragraf der i den udbetalte kontanthjælp fratrækkes kr.  

 8000,- dels til, hvilken instans der kan klages over afgørelse om at  

 fratrække  

 ovennævnte beløb.
 Forvaltningen skal i denne  

 anledning henvise til Lov om aktiv socialpolitik § 30, stk. 1, hvoraf  

 fremgår,  

 at såvel ansøgeren som ægtefællens indtægter fratrækkes i kontanthjælpen ved  

 beregningen af denne.
Det fremgår af Deres sag, at  

 Deres ægtefælle har selvstændig virksomhed.
Af regnskab for virksomheden for  

 1998 fremgår i resultatopgørelsen for oktoberkvartalet 1998, at Deres  

 ægtefælle  

 har udtaget varer til privat forbrug svarende til kr. 8000,-.
Kontanthjælpen der ydes er  

 beregnet til at dække et forsørgelsesbehov, som det fremgår har De og Deres  

 ægtefælle reelt haft et forbrug af varer i oktoberkvartalet 1998 svarende til  

 kr. 8000,-. I kontanthjælpen fradrages som nævnt ovenfor såvel indtægter i  

 form af penge som naturalydelser.
Under hensyn hertil skulle nævnte beløb ved  

 beregningen af Deres kontanthjælp for oktoberkvartalet 1998 have været  

 modregnet.
 Det fremgår af notat af  

 4.11.1997 i Deres og Deres ægtefælles sag, at udbetalingen af Deres månedlige  

 kontanthjælp er at betragte som aconto udbetaling, der efterfølgende vil  

 kunne  

 reguleres med eventuelle indtægter fra deres ægtefælles virksomhed.
 Det fremgår af Aktivlovens §  

 91 nr. 2, at kontanthjælpen kan kræves tilbagebetalt, når en person mod bedre  

 vidende uberettiget har modtaget hjælpen.
 Regnskab for oktoberkvartalet  

 1998, hvoraf privatforbruget på kr. 8000,- fremgår, er først modtaget  

 1.02.1999 i forvaltningen.
Forvaltningen har derfor ikke  

 haft mulighed for løbende i oktoberkvartal 1998 at modregne overskuddet på i  

 alt kr. 8000,- i kontanthjælpen.
Da De imidlertid som nævnt ovenfor i  

 november  

 1997 er blevet gjort klart opmærksom på, at kontanthjælpen udbetales som  

 ácontobeløb,  

 der efterfølgende ville blive reguleret, har De ved hver udbetaling af  

 kontanthjælpen i oktoberkvartalet været klar over, at der var tale om  

 acontoudbetalinger,  

 der efterfølgende ville blive reguleret.
De har således mod bedre vidende  

 uberettiget modtaget for meget kontanthjælp i oktober kvartal 1998 med kr.  

 8000,-.
 Forvaltningen skal derfor  

 fastholde tilbagebetalingen af kr. 8000,-.
Ovennævnte afgørelse kan  

 indbringes for Det Sociale Nævn for Frederiksberg og Københavns Kommuner  

 indenfor en frist af 4 uger efter modtagelse af dette brev.
Klagen skal i  

 givet  

 fald fremsendes hertil. Den 19. april 1999 sendte  

 socialcentret sagen til Det Sociale Nævn for Københavns og Frederiksberg  

 Kommuner og skrev bl.a. således:
 Familie- og  

 arbejdsmarkedsforvaltningen Nørrebro har ved brev af 26.3.99 truffet den i  

 kopi  

 vedlagte afgørelse.
 (A)s revisor, ( ) har ved  

 henvendelse til forvaltningen efterfølgende anfægtet, at forvaltningen ved  

 beregningen af kontanthjælp i henhold til aktivlovens § 30, stk. 1 har  

 fradraget  

 ægtefællens udtag af varer til privat forbrug  se vedlagte  

 resultatopgørelse  

 for oktober kvartalet 1998.
 Forvaltningen har vurderet  

 sagen på ny og finder imidlertid, at afgørelsen af 26.3.1999 må fastholdes  

 under henvisning til den deri givne begrundelse.
Kopi af sagens akter  

 vedlægges. Det sociale nævn traf på møde  

 den 26. oktober 1999 afgørelse i sagen og skrev den 28. oktober 1999 bl.a.  

 følgende til A:
De har i brev af 2. marts  

 1999 klaget over afgørelser, der er truffet af socialcentret Nørrebro  

 henholdsvis  

 den 18. februar 1999 og den [26.] marts 1999. Socialcentret Nørrebro meddelte  

 Dem den 18.2.99 skriftligt, at det modregnede beløb i Deres supplerende  

 kontanthjælp  

 udbetalt pr. 1.2.99, skyldtes et privat vareudtag på 8.000 kr. ifølge de  

 afleverede regnskaber for Deres ægtefælles virksomhed, punkt 2025, og at  

 dette beregnes som indtægt.
Der skulle derfor modregnes de næste 3 måneder  

 med  

 2.666 pr. måned.
Socialcentret meddelte Dem efterfølgende i afgørelse af  

 26.3.99, at lovgrundlaget er aktivlovens § 30, stk. 1 samt § 91, nr. 2, idet  

 De har været klar over, at der var tale om acontoudbetalinger, der  

 efterfølgende  

 ville blive modregnet, hvorfor De uberettiget og mod bedre vidende har  

 modtaget for meget kontanthjælp i oktober kvartal 1998 med 8.000 kr.
 Nævnet finder ikke, at et  

 privatforbrug fra Deres ægtefælles selvstændige virksomhed kan fratrækkes i  

 Deres supplerende kontanthjælp.
 Der er herved lagt til grund,  

 at der alene kan modregnes i kontanthjælpen, når der er et overskud i  

 ægtefællens selvstændige virksomhed.
 Der er lagt vægt på, at der  

 ifølge de foreliggende oplysninger var et underskud på 64.467,50 kr. den  

 31.12.98 i Deres ægtefælles virksomhed.
 Nævnet finder i øvrigt heller  

 ikke, at De, såfremt De havde modtaget for meget kontanthjælp i oktober  

 kvartal på grund af overskud fra virksomheden, kan siges, at have været i ond  

 tro med hensyn til at modtage hjælpen.
 Der er herved lagt vægt på,  

 at det har været aftalt med socialcentret, at der efter indlevering af  

 kvartalsregnskab fra Deres ægtefælles virksomhed efterfølgende skulle  

 modregnes  

 for eventuelle indtægter i Deres kontanthjælp.
Nævnet ændrer således  

 socialcentrets afgørelse. Københavns Kommune indbragte  

 sagen for Den Sociale Ankestyrelse ved brev af 23. november 1999 der blev  

 sendt til det sociale nævn.
I brevet anførte kommunen bl.a. følgende:
 Det Sociale Nævn har i sin  

 afgørelse lagt vægt på, at der ikke kan fradrages i supplerende kontanthjælp  

 til hustru, da virksomheden har et driftmæssigt underskud i den omhandlede  

 periode.
 Ydre Nørrebro er af den  

 opfattelse, at der i sager om kontanthjælp skal henses til, at lov om aktiv  

 social  

 politik er det underste sociale sikkerhedsnet, samt at hjælp i henhold til  

 denne lov er subsidiær i forhold til alle andre former for  

 forsørgelse/underhold.
Ydre Nørrebro skal gøre  

 opmærksom på, at der ( ) i den konkrete sag er tale om en virksomhed,  

 grønthandler,  

 som efter driftsregnskabet giver underskud.
Det fremgår imidlertid af samme  

 regnskab, at ejeren har udtaget varer for kr. 8.000 til privat forbrug.
Ydre  

 Nørrebro finder, at der i denne sammenhæng, hvor der søges om supplerende  

 kontanthjælp til familiens forsørgelse bør lægges vægt på, at familien via  

 forretningen har haft mulighed til at dække familiens forsørgelsesbehov via  

 forretningens varer, hvilket også er sket.
Der henvises til SM O-106-93  

 hvor Ankestyrelsen konkret har taget stilling til beregning af supplerende  

 kontanthjælp til ægtepar, hvor den ene part drev selvstændig virksomhed.
Ydre  

 Nørrebro finder ikke, at denne afgørelse kan anvendes alene i den ovennævnte  

 situation.
Ydre Nørrebro finder, at der principielt bør tages stilling til om  

 private udtag fra en underskudsgivende virksomhed har betydning for  

 kontanthjælpsberegningen.  

 Man kunne forestille sig eksempler på virksomheder, som har et driftsmæssigt  

 underskud, men en positiv egenkapital, som ejere udtager midler fra. I brev af 6. december 1999  

 sendte det sociale nævn sagen videre til Ankestyrelsen idet nævnet ikke havde  

 fundet grundlag for at ændre sin afgørelse.
Nævnte udtalte i den forbindelse  

 bl.a. følgende:
Nævnet skal bemærke, at når  

 en selvstændig virksomhed ikke giver overskud, vil et udtræk til  

 privatforbrug  

 enten medføre gældsstiftelse eller forbrug af den formue, som pågældende har  

 bundet i virksomheden.
I ingen af disse tilfælde vil der efter nævnets  

 opfattelse være grundlag for at anvende aktivlovens § 30, der omhandler  

 indtægter.
 Gældsstiftelse vil efter  

 nævnets opfattelse ikke skulle påvirke kontanthjælpsudmålingen, og forbrug af  

 egenkapital må behandles efter reglerne om formue i aktivlovens § 14. I den  

 forbindelse kan i øvrigt henvises til § 14, stk. 2, hvorefter der blandt  

 andet  

 ses bort fra formue, som bør bevares af hensyn til ansøgerens og familiens  

 erhvervsmuligheder.
 Derfor vedlægges nævnets  

 afgørelse samt alle øvrige akter, der har foreligget under sagens behandling  

 i  

 nævnet.
Det kan i øvrigt oplyses, at  

 der ikke er anmodet om aktindsigt eller foretaget partshøring under sagens  

 behandling i nævnet. Den Sociale Ankestyrelse  

 meddelte i brev af 21. december 1999 til Københavns Kommune med kopi til  

 nævnet og A at Ankestyrelsen ville behandle sagen idet den havde principiel  

 betydning.
 I brev af 4. januar 2000  

 afgav det sociale nævn en udtalelse til sagen.
Til brug for sagens  

 behandling fremsendte Københavns Kommune den 11. maj 2000 til Ankestyrelsen  

 bl.a. regnskab for 1998 for Bs frugt- og grønthandel.
Af regnskabet  

 fremgik  

 at der havde været et underskud på 34.677 kr., og at de direkte omkostninger  

 havde udgjort 225.930 kr.
Ifølge note 1 var omkostningerne fremkommet ved et  

 varekøb på 233.930 kr. fratrukket et eget vareforbrug på 8.000  

 kr.
 Af Ankestyrelsens afgørelse  

 af 30. juni 2000 fremgik bl.a. følgende:
 Ankestyrelsen har behandlet  

 (A)s sag om, hvorvidt der ved beregningen af hendes supplerende  

 kontanthjælp  

 skal foretages fratræk efter aktivlovens § 30, stk. 1, for forbrug af  

 varelageret  

 i ægtefællens virksomhed, herunder om varelageret kan ligestilles med en  

 indtægt, i møde den 29. juni 2000.
 Ankestyrelsen finder, at  

 forbrug af egne varer må betragtes som en indtægt.
 Efter aktivlovens § 30, stk.  

 1, trækkes ansøgeren eller ægtefællens indtægter fra i hjælpen.
 Ankestyrelsen finder, at  

 forbruget af egne varer i året 1998 svarende til kr. 8.000,- skal fradrages  

 ved  

 beregningen af den supplerende kontanthjælp til (A).
 Ankestyrelsen finder  

 endvidere, at da beløbet på kr. 8.000,- vedrører hele året, skal der ved  

 beregningen  

 af (A)s kontanthjælp hver måned foretages fradrag med 1/12 i den  

 løbende hjælp  

 med virkning fra den måned, hvor størrelsen af forbruget af egne varer  

 kendes.
Ankestyrelsen ændrer således  

 det sociale nævns afgørelse. I brev af 6. oktober 2000  

 klagede advokat C på vegne af A til mig over sagen.
Han anførte i den  

 forbindelse bl.a. at hvis forbruget af egne varer blev betragtet som indtægt  

 for hans klient, var det klientens opfattelse at hun reelt ville komme til at  

 betale for varer som hendes ægtefælle havde købt.
Advokaten vedlagde et brev  

 af 15. september 2000 fra en statsautoriseret revisor.
Af dette brev fremgik  

 bl.a. følgende:
Jeg har fået forelagt kopi  

 af brev af 30. juni 2000 fra Den Sociale Ankestyrelse til Nørrebro Bydelsråd  

 vedrørende ovennævnte borgers forhold, hvor Ankestyrelsen fastholder, at  

 forbrug  

 af egne varer må betragtes som indtægt. Jeg har tillige fået forelagt  

 årsregnskab for 1998 for ((B)s frugt- og grønthandel) der udviser et  

 resultat  

 på  

  

 kr. 34.677.  

  

 Dette resultat  

 indeholder, som tydeligt anført i note 2 i vareforbruget, at  

 forbruget af  

 egne varer på  

  

 kr. 8.000  

  

 har reduceret  

  og dermed optræder som en indtægt  den samlede  

 vareforbrugsomkostning.
 Det skal bemærkes, at denne  

 fremgangsmåde er  

  

 korrekt  

  

 , idet det  

 private forbrug af varer  

  

 skal  

  

 medregnes  

 som  

  

 indtægt  

  

 for den erhvervsdrivende.
 Hvis der således fra de  

 sociale myndigheders side tages udgangspunkt i den skattepligtige indkomst  

 for borgeren og  

  

 herudover  

  

 tillægger  

 forbruget af egne varer ved kontanthjælpsberegningen  så vil indtægten  

 være  

 medtaget  

  

 dobbelt.
 Dette kan ikke være korrekt,  

 idet der herved for en grønthandler med forbrug af egne varer  

 sker en  

  

 negativ  

  

 særbehandling i forhold til en  

 borger, der realiserer et tilsvarende resultat, ved for eksempel udøvelse af  

 revisionsvirksomhed hvor der jo ikke er tale om forbrug af  

 egne varer.
Henvisende til aktivlovens §  

 30 og det deri anførte begreb indtægter, så må dette forstås i  

 bredere  

 forstand end Ankestyrelsen umiddelbart fortolker dette og isoleret fokuserer  

 på én enkelt post i årsregnskabet.
Indtægter må forstås som  

 nettoindtægter  

 ved erhvervsudøvelsen  og det vil i denne situation være det opgjorte  

 resultat ved erhvervsudøvelsen, som jo jf. ovenfor allerede har indregnet  

 forbruget af egne varer som en indtægt.
Det er derfor min opfattelse,  

 at Ankestyrelsen  

  

 ikke  

  

 har ret i dens  

 afgørelse, men at det sociale nævn netop har forstået regnskabets  

 indre  

 sammenhæng og at der allerede er sket indregning af nævnte  

  

 kr. 8.000  

  

 ved kontanthjælpsudmålingen. I brev af 16. november 2000  

 bad jeg Den Sociale Ankestyrelse om en udtalelse om sagen, og om at styrelsen  

 forinden indhentede en udtalelse fra det sociale nævn og Københavns Kommune,  

 Socialcentret Nørrebro, om sagen.
Jeg bad myndighederne nærmere redegøre for  

 hvilket forsørgelsesgrundlag myndighederne havde lagt til grund at ægteparret  

 havde, ligesom jeg bad Københavns Kommune om særligt at udtale sig om den  

 formelle behandling af sagen, herunder afgørelsens meddelelse, eventuel  

 partshøring og begrundelse for afgørelsen.
 Københavns Kommune anførte i  

 brev af 1. februar 2001 til Ankestyrelsen at man ikke havde udtalelser ud  

 over  

 de tidligere fremsendte.
Det sociale nævn anførte i  

 udtalelsen af 22. januar 2001 at nævnet havde lagt til grund at ægteparrets  

 forsørgelsesgrundlag var at A modtog supplerende kontanthjælp til sin  

 ægtefælles igangsætterydelse, samt at ægtefællens selvstændige virksomhed  

 ikke  

 gav overskud.
Nævnet henviste i den forbindelse til et notat om sagens  

 faktiske oplysninger udarbejdet i forbindelse med nævnets behandling af  

 sagen.
 Den Sociale Ankestyrelse  

 skrev bl.a. følgende i udtalelse af 11. april 2001:
 I denne anledning meddeler  

 Ankestyrelsen, at hustruen (A) modtog supplerende kontanthjælp til sin  

 ægtefælles igangsætningsydelse.
 Det fremgår af årsregnskabet  

 for 1998 for ægtefællens frugt- og grønt forretning, at der har været et  

 forbrug af egne varer fastsat til 8.000 kr.
 Efter Ankestyrelsens  

 opfattelse må forbrug af egne varer udtaget fra lageret betragtes som en  

 indtægt,  

 der skal fradrages ved beregningen af den supplerende kontanthjælp, jf.  

 aktivlovens  

 § 30.
 Uanset at det af regnskabet  

 for virksomheden fremgår, at virksomheden i 1998 har givet underskud, så  

 finder Ankestyrelsen, at familien ved at forbruge egne varer har haft  

 mulighed  

 for at dække i hvert fald en del af sit forsørgelsesbehov.
 Da hjælp efter aktivloven er  

 subsidiær, finder Ankestyrelsen, at forbruget af egne varer skal betragtes  

 som  

 en indtægt og fradrages ved beregningen af den supplerende kontanthjælp.
 Hvis der ikke skulle ske  

 fradrag af forbruget af egne varer, dvs. at forbruget af egne varer ikke  

 skulle betragtes som en indtægt, ville resultatet være, at der gennem  

 udmålingen  

 af kontanthjælpen blev ydet hjælp til opretholdelse af en underskudsgivende  

 virksomhed.
Ankestyrelsen henholder sig  

 således til sin afgørelse og den givne begrundelse. Ved brev af 19. april 2001  

 sendte jeg advokat C kopi af myndighedernes udtalelser til sagen og bad om at  

 modtage hans eventuelle bemærkninger inden fire uger.
Jeg modtog ingen  

 bemærkninger  

 fra advokaten.
 I min foreløbige redegørelse  

 af 30. maj 2002 skrev jeg følgende:
Ombudsmandens foreløbige udtalelse 1. Forbrug af egne varer Myndighedernes afgørelser er truffet på grundlag af § 30, stk. 1, i lov om  

 aktiv socialpolitik der har følgende ordlyd:
§ 30.  

  

 Har ansøgeren og ægtefællen indtægter, trækkes disse fra i hjælpen, jf. dog  

 §§ 31-  

 33. Af pkt. 96-97 i vejledning nr. 39 af 5. marts 1998 om lov om aktiv  

 socialpolitik fremgår bl.a. følgende:
  

  

 96.  

  

 Hovedreglen er, at ansøgerens og ægtefællens indtægter skal fratrækkes krone  

 for krone i den beregnede kontanthjælp.
Det er en konsekvens af, at loven  

 skal fungere som det underste sikkerhedsnet, og at alle andre muligheder  

 incl. ens egne og ægtefællens indtægter skal anvendes, før det offentlige  

 træder til med hjælp.
 Dette gælder fx også  

 indtægter i form af arbejdsdusør, som udbetales ved beskyttet beskæftigelse  

 efter serviceloven.
97.  

  

 Da hjælpen efter § 25 er skattepligtig, skal indtægter trækkes  

 fra, uanset hvordan de behandles skattemæssigt.
Lønindtægter trækkes først  

 fra  

 efter, at indtægten er reduceret med udgiften til arbejdsmarkedsbidrag,  

 ATP-bidrag og eventuelle kollektive pensionsbidrag.
Det vil sige, at det er  

 den  

 skattepligtige personlige indkomst, som trækkes fra. Det fremgår af  

 lovbestemmelsen at ansøgerens og ægtefællens indtægter skal fratrækkes i  

 hjælpen.  

 Af vejledningen følger at dette er en konsekvens af at loven skal fungere som  

 det underste sikkerhedsnet, og at alle andre muligheder, inklusive ens egne  

 og  

 ægtefællens indtægter, skal anvendes før det offentlige træder til med hjælp.  

 Det følger endvidere af vejledningen at indtægterne skal fratrækkes uanset  

 hvordan de behandles skattemæssigt.
Efter praksis opfattes  

 almindelige lønindtægter som omfattet af § 30, stk. 1, men bl.a. også  

 arbejdsløshedsdagpenge,  

 diæter og fratrædelsesgodtgørelser betragtes som en indtægt i medfør af  

 bestemmelsen.  

 I disse tilfælde er der typisk tale om modtagelse af et udefrakommende  

 kontantbeløb hvorfor der uden tvivl kan siges at være tale om egentlige  

 indtægter.
Ankestyrelsen har tidligere fastslået at også overskud af egen  

 virksomhed er en indtægt, jf.
SM O-106-93.
I denne sag er der imidlertid  

 tale om varer der er udtaget til privat forbrug fra egen virksomhed.  

 Virksomheden, ((B)s frugt- og grønthandel), er desuden en personligt  

 ejet virksomhed  

 og ejes fuldt ud af (A)s ægtefælle.
De udtagne varer er således i  

 realiteten  

 oprindelig købt for egne midler.
Hertil kommer at virksomheden  

 er i underskud.
Af virksomhedens årsregnskab for 1998 er anført at der pr.  

 31.  

 december 1998 havde været en nettoomsætning på 243.257 kr.,  

 administrationsomkostninger  

 på 52.004 kr. og omkostninger ved varekøb på 233.930 kr.
Dette ville som  

 udgangspunkt  

 efterlade virksomheden med et årligt underskud på 42.677 kr.
Imidlertid har  

 det private vareforbrug på 8.000 kr. reduceret den samlede varekøbsomkostning  

 til 225.930 kr. idet det regnskabsmæssigt i virksomheden er medtaget som en  

 indtægt.
Det private vareforbrug har således reduceret det årlige underskud i  

 virksomheden til ÷ 34.677 kr.
 Betragtes parrets økonomi  

 under ét, er det vanskeligt at se at der samlet skulle være tale om en  

 indtægt  

 når ægtefællen udtager varer fra sin personligt ejede virksomhed, når  

 virksomheden  

 er i underskud, og når ægtefællen må antages allerede at have haft udgifter  

 til virksomhedens indkøb af de pågældende varer eller at have optaget gæld  

 hertil.
Endvidere stiller jeg mig  

 uforstående over for Ankestyrelsens synspunkter om at undladelse af at  

 fratrække beløbet ville indebære at der blev ydet hjælp til ægtefællens  

 virksomhed.
Denne synsvinkel kunne for så vidt anvendes uanset om der havde  

 været et vareforbrug i (B)s virksomhed.
Synspunktet ser endvidere helt  

 bort  

 fra at vareforbruget reelt er udtryk for en gældsstiftelse.
 På den baggrund er det min  

 foreløbige opfattelse at et privat vareforbrug i en underskudsgivende  

 personligt ejet virksomhed ikke kan betragtes som en indtægt i relation til  

 aktivlovens § 30, stk. 1.
 Formuleringen af § 30, stk.  

 1, bør efter min foreløbige vurdering forstås således at der i tilfælde som  

 det  

 foreliggende må fokuseres på virksomhedens reelle betydning for parrets  

 økonomi, og såfremt der reelt er tale om et underskud, kan eget forbrug af  

 varer indkøbt til virksomheden ikke anses for en indtægt.
 Jeg gør opmærksom på at jeg  

 har lagt til grund at myndighederne ikke anfægter at virksomheden reelt har  

 haft et underskud svarende til det der fremgår af årsregnskabet.
Det er således min foreløbige  

 opfattelse at Københavns Kommune og Ankestyrelsen ikke har haft hjemmel til  

 at  

 betragte det private vareforbrug som en indtægt der skulle fratrækkes i  

 (A)s  

 supplerende kontanthjælp.
Jeg er derfor umiddelbart indstillet på at  

 henstille  

 til Ankestyrelsen at genoptage den pågældendes sag og træffe en ny afgørelse  

 under hensyntagen til det jeg har anført.
2. Tilbagebetaling Hovedreglen i dansk ret er at  

 en afgørelse om tilbagebetaling af sociale ydelser skal have lovhjemmel.  

 Herudover  

 gælder der en meget begrænset adgang til tilbagebetaling på ulovbestemt  

 grundlag.
 Ifølge aktivloven gælder  

 bl.a. følgende bestemmelser om tilbagebetaling:
§ 91. Kommunen skal træffe afgørelse om tilbagebetaling når en person mod bedre  

 vidende uberettiget har modtaget ydelser efter denne lov.
§ 93. Kommunen kan træffe beslutning om tilbagebetaling, når der  

 ydes hjælp, når der på det tidspunkt, da  

 der søges hjælp på grund af økonomisk trang, foreligger forhold, der viser,  

 at  

 den pågældende i løbet af kortere tid vil være i stand til at tilbagebetale  

 hjælpen.
 § 94. Kommunen kan træffe afgørelse om tilbagebetaling, når en  

 person, der har modtaget hjælp, senere får udbetalt en erstatning, et  

 underholdsbidrag  

 eller lignende, der dækker samme tidsrum og samme formål som den udbetalte  

 hjælp.
 (A) blev pålagt at  

 tilbagebetale kontanthjælp modtaget i efteråret 1998 da det i februar 1999  

 blev klart at (B) havde udtaget for 8.000 kr. i vareforbrug i perioden fra 1.  

 oktober til 31. december 1998. Tilbagebetalingen gennemførtes som et træk i  

 (A)s kontanthjælp i perioden fra 1. februar til 30. april 1999.
 Det fremgår af sagen at  

 socialcentret og det sociale nævn var uenige om hvorvidt  

 tilbagebetalingsreglen  

 i § 91, nr. 2, skulle anvendes i sagen.
Socialcenter Nørrebro  

 henviste i sin uddybende begrundelse af 26. marts 1999 til aktivlovens § 91,  

 nr. 2, og anførte at regnskabet for oktober kvartal 1998 hvoraf  

 privatforbruget  

 på 8.000 kr. fremgik, først var modtaget den 1. februar 1999 i forvaltningen,  

 og at forvaltningen derfor ikke havde haft mulighed for løbende i oktober  

 kvartal  

 1998 at modregne indtægten på i alt 8.000 kr. i kontanthjælpen.
Samtidig  

 anførte  

 centret at (A) i november 1997 var blevet gjort klart opmærksom på at  

 kontanthjælpen  

 blev udbetalt som ácontobeløb der efterfølgende ville blive reguleret, og  

 centret sluttede heraf at hun mod bedre vidende uberettiget havde modtaget  

 for  

 meget kontanthjælp i oktober kvartal 1998 på 8.000 kr.
 Det fremgår af socialcentrets  

 oplysningsark af 4. november 1997 at der blev udleveret  

 tilbagebetalingserklæring  

 til (A). Denne erklæring foreligger imidlertid ikke blandt sagens akter.
 Jeg må forstå at Socialcenter  

 Nørrebro var af den opfattelse at (A) på grund af regnskabet for oktober  

 kvartal 1998 havde fået for meget kontanthjælp udbetalt i oktober, november  

 og  

 december 1998, at hun var i ond tro, og at beløbet derfor kunne kræves  

 tilbagebetalt efter § 91, nr. 2, hvorfor man modregnede i den efterfølgende  

 udbetaling af kontanthjælp.
 Vedrørende § 91, nr. 2,  

 fremgår følgende af et notat af 28. september 1999 udarbejdet af det sociale  

 nævn i forbindelse med sagen:
For det første har hun  

 ifølge ovenstående været berettiget til kontanthjælpen, for det andet er der  

 tidligere i maj 1997 ( ) og i januar 1998 ( ) ifølge oplysningsarkene  

 modregnet  

 i hendes supplerende kontanthjælp på grund af privat forbrug fra ægtefællens  

 frugt- og grøntforretning, og socialcentret oplyser da også i afgørelse af  

 26.3.99, at hun har været klar over, at der var tale om acontoudbetalinger,  

 der  

 efterfølgende ville blive modregnet.
Der ses ikke at have været tale om, at  

 hun har været i ond tro med hensyn til at modtage kontanthjælpen i oktober  

 kvartal, da det jo hele tiden har været aftalt, at der efterfølgende skulle  

 modregnes efterfølgende, hvis socialcentret fandt det påkrævet. I afgørelsen af 28. oktober  

 1999 anførte nævnet følgende vedrørende dette forhold:
 Nævnet finder i øvrigt  

 heller ikke, at De, såfremt De havde modtaget for meget kontanthjælp i  

 oktober  

 kvartal på grund af overskud fra virksomheden, kan siges, at have været i ond  

 tro med hensyn til at modtage hjælpen.
Der er herved lagt vægt på,  

 at det har været aftalt med socialcentret, at der efter indlevering af  

 kvartalsregnskab fra Deres ægtefælles virksomhed efterfølgende skulle  

 modregnes  

 for eventuelle indtægter i Deres kontanthjælp. Jeg beder nævnet udtale sig  

 om hvorvidt det anførte skal forstås således at nævnet ikke mente at  

 vareforbruget var en indtægt, men såfremt man alligevel måtte lægge til grund  

 at privat vareforbrug skulle fratrækkes i den pågældendes kontanthjælp, så  

 kunne tilbagebetalingsbestemmelsen i § 91, nr. 2, ikke anvendes idet den  

 pågældende ikke kunne antages at være i ond tro på grund af aftalen med  

 socialcentret om efterfølgende regulering i kontanthjælpen for eventuelle  

 indtægter.
 Ankestyrelsen har i  

 afgørelsen slet ikke omtalt anvendelsen af tilbagebetalingsregler.
Hvis Ankestyrelsen fastholder  

 at det private vareforbrug må betragtes som en indtægt, anmoder jeg styrelsen  

 om  

 nærmere at redegøre for på hvilket retsgrundlag denne indtægt kunne reducere  

 (A)s supplerende kontanthjælp for en efterfølgende periode.
Jeg beder i  

 denne  

 forbindelse Ankestyrelsen angive hjemlen for tilbagebetalingskravet samt for  

 den retlige betydning af at (A) ikke ved udbetalingen af hjælpen fik at vide  

 at  

 hjælpen var tilbagebetalingspligtig.
3. Socialcenter Nørrebros sagsbehandling Ifølge sagsoplysningsarkene  

 besluttede Socialcenter Nørrebro den 1. februar 1999 at der skulle fratrækkes  

 8.000 kr. i udbetalingen af (A)s supplerende kontanthjælp på grundlag  

 af  

 hendes ægtefælles regnskab, og at beløbet skulle fordeles på de tre følgende  

 måneder.
Hun fik derfor i sin hjælp for februar måned fratrukket 2.666 kr.
Socialcentrets beslutning om  

 at fratrække et beløb i (A)s supplerende kontanthjælp er en afgørelse i  

 forvaltningslovens forstand.
Afgørelsen og sagsbehandlingen i forbindelse  

 hermed skal derfor opfylde de krav der følger af forvaltningsloven.
Partshøring Forvaltningslovens § 19, stk.  

 1, har følgende ordlyd:
§ 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten bekendt med oplysningerne og givet denne lejlighed til at fremkomme  

 med  

 en udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse. § 19 i forvaltningsloven  

 angår partshøring over de faktiske omstændigheder af væsentlig betydning for  

 sagen.
Partshøring skal gennemføres  

 også i de tilfælde hvor parten er bekendt med samtlige de oplysninger som  

 indgår i grundlaget for myndighedens afgørelse.
Det centrale element i  

 partshøringen er her selve det forhold at myndigheden har rejst en sag og  

 agter  

 at gennemføre den.
En parts kendskab til oplysninger som indgår i en sag, kan  

 således kun fritage myndigheden for partshøring efter forvaltningslovens  

 § 19 hvis myndigheden kan lægge til grund at parten ved dels at der er  

 rejst en sag mod den pågældende, dels at oplysningerne indgår i denne sag.
 Det fremgår af sagens akter  

 at (A)s ægtefælle i forbindelse med bevilling af igangsætningsydelse  

 den 30.  

 januar 1997 blev gjort opmærksom på at der skulle afleveres regnskab til  

 socialforvaltningen hver 3. måned med henblik på at den supplerende hjælp til  

 (A) kunne beregnes.
 (A) selv blev den 4. november  

 1997 ifølge socialcentrets oplysningsark gjort opmærksom på betydningen af  

 ægtefællens indlevering af regnskab for hendes udbetaling af hjælp.
Det fremgår imidlertid ikke  

 af sagens akter at (A)  forinden socialcentrets træk i hendes  

 kontanthjælp   

 blev gjort bekendt med det forhold at socialcentret behandlede en sag  

 hvorunder man overvejede at bruge de konkrete oplysninger i ægtefællens  

 regnskab for oktober kvartal 1998 til træk i hendes hjælp.
Det fremgår heller  

 ikke af sagens akter at (A) skulle være blevet gjort bekendt med de konkrete  

 oplysninger i dette regnskab vedrørende privatforbruget på 8.000 kr.
På trods af min anmodning i  

 brev af 16. november 2000 er Københavns Kommune i sin udtalelse hertil ikke  

 fremkommet med kommentarer vedrørende socialcentrets behandling af sagen,  

 herunder  

 eventuel partshøring.
Jeg må således lægge til grund at (A) ikke er blevet  

 partshørt i forbindelse med den konkrete sag om træk på grundlag af  

 regnskabet  

 for perioden 1. oktober til 31. december 1998.
 Efter min opfattelse burde  

 socialcentret  inden afgørelsen blev truffet  for det første have  

 gjort (A)  

 bekendt med det forhold at socialcentret behandlede en sag hvorunder man  

 overvejede at bruge konkrete oplysninger i regnskabet for oktober kvartal  

 1998  

 til træk i hendes supplerende hjælp.
 For det andet burde  

 socialcentret have partshørt (A) over de konkrete oplysninger i regnskabet  

 vedrørende privatforbrug af varer for 8.000 kr. idet socialcentret ikke kunne  

 antage at hun var bekendt med disse oplysninger der alene fremgik af  

 ægtefællens regnskab, jf. forvaltningslovens § 19, stk. 1.
 Det er således min foreløbige  

 opfattelse at det er beklageligt at kommunen ikke partshørte (A) i  

 overensstemmelse hermed.
Afgørelsens meddelelse og begrundelse Københavns Kommune har som  

 nævnt ikke kommenteret min anmodning om en udtalelse vedrørende sagens  

 behandling.
Ifølge sagens akter, herunder  

 sagsoplysningsarkene, må jeg derfor foreløbig lægge til grund at Socialcenter  

 Nørrebro den 1. februar 1999 direkte fratrak 2.666 kr. i forbindelse med  

 udbetalingen af (A)s supplerende kontanthjælp for februar måned, og at  

 hun  

 således alene blev bekendt med afgørelsen om træk i hendes kontanthjælp ved  

 at  

 hun havde fået mindre udbetalt end sædvanligt.
Afgørelsen er således hverken  

 meddelt mundtligt eller skriftligt.
 En afgørelse anses i  

 almindelighed ikke for at få retsvirkning før den er blevet meddelt parten.  

 Trækket skete således på et tidspunkt hvor der ikke forelå en retskraftig  

 afgørelse, jf. herved Karsten Loiborg mfl., Forvaltningsret (1994), s. 397ff,  

 og Carl Aage Nørgaard og Jens Garde, Forvaltningsret, Sagsbehandling, 5.  

 udgave  

 (2001). s. 306ff.
 Jeg mener det er kritisabelt  

 at afgørelsen om at trække i (A)s kontanthjælp end ikke blev meddelt  

 hende ved  

 en mundtlig afgørelse, og særdeles kritisabelt at der blev trukket i hendes  

 hjælp på grundlag af en afgørelse der ikke var retskraftig.
 Først ved brev af 18. februar  

 1999 fik (A) meddelelse om afgørelsen.
 Efter forvaltningslovens §  

 24, jf. § 22, skal en skriftlig begrundelse for en afgørelse indeholde en  

 henvisning til de retsregler i henhold til hvilke afgørelsen er truffet.  

 Afgørelsen skal endvidere, når den meddeles skriftligt, være ledsaget af en  

 klagevejledning, jf. forvaltningslovens § 25, stk. 1.
Brevet af 18. februar 1999 indeholdt  

 hverken en angivelse af retsgrundlaget for afgørelsen eller en forklaring på  

 reglernes anvendelse i det konkrete tilfælde.
Det indeholdt heller ikke en  

 klagevejledning.
Jeg anser dette for at være i strid med forvaltningslovens  

 §§  

 24 og 25.
Det jeg har anført ovenfor  

 vedrørende afgørelsens meddelelse, begrundelse og klagevejledning, gælder  

 naturligvis også i tilfælde hvor partshøring har fundet sted. Efter at have indhentet  

 udtalelser fra Københavns Kommune og fra Det Sociale Nævn for Københavns og  

 Frederiksberg Kommuner meddelte Ankestyrelsen mig i brev af 25. november 2002  

 at styrelsen agtede at genoptage sagen.
 Ved afgørelse af 22. maj 2003  

 ændrede Ankestyrelsen sin afgørelse af 30. juni 2000. I afgørelsen til A som  

 jeg modtog kopi af, skrev Ankestyrelsen bl.a. således:
 Ankestyrelsen finder, at  

 forbrug af egne varer ikke i Deres tilfælde skal betragtes som en indtægt.
 Begrundelsen for afgørelsen  

 er, at da Deres ægtefælles virksomhed giver underskud, kan forbrug af varer  

 fra forretningen ikke betragtes som en indtægt efter aktivlovens § 30.
Ankestyrelsen har lagt vægt  

 på, at underskuddet i Deres ægtefælles virksomhed er reduceret med 8.000 kr.  

 som krævet efter skattereglerne. Jeg meddelte herefter advokat  

 C og Ankestyrelsen at jeg ikke foretog mig mere i sagen.
