Beretning afgivet af Epidemiudvalget den 10. marts 2021 Beretning om at hæve forsamlingsforbuddet ved udendørs foreningsidræt til 35 personer og udarbejdelse af konkrete modeller for genåbning af indendørs foreningsidræt 1. Politiske bemærkninger Et flertal i udvalget (S, SF, RV og EL) ser frem til drøftelserne om genåbningen, men ønsker, at det foregår i rette forum, i forhandlinger med regeringen, så det kan vedtages som en samlet pakke med belysning af de samlede konsekvenser, den måtte medføre.
 Et mindretal i udvalget (V, DF, KF og NB) pålægger regeringen at hæve forsamlingsforbuddet ved udendørs foreningsidræt til 35 personer, således at der reelt kan afvikles f.eks. fodboldkampe.
 Regeringen pålægges samtidig at komme med konkrete modeller for genåbning af indendørs foreningsidræt.
2. Udvalgsarbejde Udvalget har behandlet beretningen i 1 møde.
 P.u.v.
