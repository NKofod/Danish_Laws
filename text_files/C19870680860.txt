Kap. 5. Personalepolitik Personalepolitik: væsentlig og nødvendig l.
Baggrunden for kort at behandle nogle centrale spørgsmål omkring  

 personalepolitik i den personaleadministrative vejledning er, at  

 personalepolitikken må betragtes som et væsentligt og nødvendigt  

udgangspunkt for ethvert tiltag på personaleområdet.
Der vil  

 gennem en bevidst og målrettet personaleadministration kunne mobiliseres  

 uudnyttede ressourcer i de offentlige institutioner og styrelser.
Behovet for  

 en personalepolitik er derfor især påtrængende i en periode, hvor der stilles  

 store krav til det offentliges omstillings- og fornyelsesevne.
2. Formuleringen af en personalepolitik indebærer,  

 hvis processen er vellykket, at man får gennemdiskuteret og afdækket de  

 generelle  holdninger, vaner og handlemønstre, der ligger til  

 grund for beslutninger og handlinger på personaleområdet.
Dermed sker der en  

 afklaring omkring principperne for personaleadministrationen, og ved at  

 formulere personalepolitikken skriftligt, kan den kommunikeres ud til de  

 enkelte medarbejdere.
På denne måde resulterer formuleringen af en  

 personalepolitik i klarhed omkring virksomhedens praksis og  

hensigter, ligesom det bliver lettere for den enkelte ansatte dels at  

 få rede på virksomhedens  forventninger til de ansatte, dels at  

 vurdere, om egne forventninger stemmer overens med de vilkår, som  

 virksomheden kan tilbyde.
Personalepolitikkens placering 3. Personalepolitikken befinder sig et sted midtvejs  

 mellem de  overordnede målsætninger for en virksomhed som helhed og de  

konkrete regelsæt, der anviser, hvordan der faktisk skal handles i  

 bestemte situationer.
Dette er personalepolitikkens dilemma, og det er  

 årsagen til, at det er vanskeligt at formulere en personalepolitik.  

 Formuleres den bredt og generelt, bliver den meget nemt intetsigende og  

 værdiløs.
Udformes den derimod meget konkret, får den samme karakter som  

 regelsæt og mister dermed sit formål, fordi personalepolitikken skal være et  

 udtryk for, hvordan virksomheden som hovedregel agter at handle, uden dog i  

 alle tilfælde at skulle være bundet hertil.
Som følge af denne placering kan  

 personalepolitikken defineres som en slags  overordnet ramme for  

 udførelsen af den konkrete personaleadministration, personaleledelse og  

 personaleudvikling.
Personalepolitikken er med andre ord et forsøg på at  

 afstikke retningslinier på områder, hvor det ikke skønnes nødvendigt eller  

 hensigtsmæssigt at udforme entydige og bindende regler.
Det vil sige, at  

 personalepolitikken skal formuleres, så den dels rummer muligheder for  

 situationsbestemte  fortolkninger, dels skal være så konkret, at den  

 kan fungere som en form for vejledning.
Personalepolitikkens hovedområder 4. I formuleringen af en personalepolitik indgår 4  

 væsentlige områder, som generelt inddeler og afgrænser det  

 personalepolitiske virkefelt:
Det første område omfatter retningslinier for at rekruttere et  

 fornødent antal medarbejdere med nogle ønskede kvalifikationer.  

 Forudsætningen for udformning af en politik på rekrutteringsområdet er, at  

 der er skabt klarhed over, hvilke evner og egenskaber hos medarbejderne der  

 har betydning for den pågældende institution.
Personalepolitikken kan på  

 dette punkt bl.a. omfatte principper for annonceringsform, for formulering af  

 opslag og for vurdering af ansøgere.
Det andet er retningslinier for, hvordan man ønsker at fastholde   

 medarbejdere.
Det kan f.eks. være introduktionsprogrammer, ledelses- og  

 styringsprincipper m.m.
I den forbindelse kan formuleringen af en  

 personalepolitik være en god lejlighed til at få fastslået virksomhedens  

 holdning til lederrollens indhold og betydning, især fordi en del af  

 de nuværende ledere i sin tid kan være ansat ud fra helt andre  

 forudsætninger, og dermed også ud fra helt andre kvalifikationskrav end de i  

 dag gældende.
Som det tredie punkt kan man nævne retningslinier for udviklingen  

 af medarbejdere, så de til stadighed har de kvalifikationer, virksomheden  

 forventer at have brug for, og oplever udfordringer, der bidrager til fortsat  

 udvikling.
Det kan være rokeringsordninger, medarbejdersamtaler, principper  

 for forfremmelse, for brug af ressourcer til uddannelse eller for delegering  

 af ansvar og kompetence til de enkelte medarbejdere.
Endelig er der hele det område, som har med afvikling af  

 medarbejdere at gøre.
Her må der under hensyntagen til medarbejdernes ønsker  

 og behov sikres størst mulig fleksibilitet.
Det kan indebære retningslinier  

 for langsigtet personaleplanlægning, omplacering og lignende med henblik på  

 at sikre kontinuitet og effektivitet.
Personalepolitik skal udformes lokalt 5. På en række områder er der centralt fastsat regler,  

 der er udtryk for statens helt overordnede personalepolitik.
Det gælder  

 f.eks. for løn- og ansættelsesvilkår, samarbejdsudvalg, forfremmelsesnævn,  

 teknologiaftale m.v.
Det vil imidlertid næppe være muligt, og formentlig  

 heller ikke hensigtsmæssigt, at forsøge at udtrykke en samlet statslig  

 personalepolitik på alle områder. Årsagen hertil er, at personalepolitiske  

 formuleringer omkring f.eks. ledelsesformer, styringsmetoder,  

 personaleudvikling m.v. måtte være meget brede - og dermed også ret  

 intetsigende - for at kunne dække hele statens område.
Ansvaret for  

 udviklingen af en målrettet personalepolitik ligger derfor altovervejende hos  

 ledelsen i den enkelte institution eller myndighed, hvor man inden for de  

 nævnte overordnede rammer og ud fra egne forudsætninger må søge at nå frem  

 til en personalepolitik, som hænger sammen med områdets overordnede  

 målsætning og øvrige politikker.
Udarbejdelse af personalepolitikken kan eventuelt ske på flere  

 niveauer afhængigt af organisationens opbygning.
For store områder kan  

 der f.eks. udformes en generel overordnet personalepolitik, og på basis heraf  

 kan der udformes mere detaljerede personalepolitikker for underområder.
Den  

 overordnede personalepolitik vil da angive rammerne for udformningen af  

 personalepolitikken på underområderne.
Samspilsproces Det er vigtigt, at udarbejdelsen af personalepolitikken sker i en  

dialog mellem medarbejdere og ledelse.
Denne samspilsproces omkring  

 afdækningen af virksomhedens mere eller mindre underforståede og ikke altid  

 klart formulerede målsætning, holdninger og normer er vigtig og berigende for  

 begge parter.
Det er desuden vigtigt, at personalepolitikken aldrig bliver  

 »færdig«, men løbende drøftes og følger de ændringer, der sker i  

 institutionen, således at personalepolitikken til stadighed er i  

 overensstemmelse med de faktiske hensigter og handlemønstre.
Ifølge fmst. cirk. l99 2l/ll l979 om samarbejde og  

samarbejdsudvalg i statens virksomheder og institutioner har  

 samarbejdsudvalget bl.a. til opgave at være medbestemmende ved fastlæggelse  

 af retningslinier for tilrettelæggelsen af virksomhedens/institutionens  

 arbejds- og personaleforhold.
Samarbejdsudvalget skal derfor inddrages i  

 processen omkring udformningen af personalepolitikken.
