 Sprogkursus specielt tilrettelagt for udenlandske studerende ved  

 universitet i Frankrig ikke godkendt som uddannelsesstøtteberettigende.
 Undervisnings- og Forskningsministeriets brev af 17. januar 1990:
 Ved brev modtaget 12. janur 1990 har De klaget over Styrelsen for Statens  

 Uddannelsesstøttes afgørelse om støtte til Deres studier i Frankrig.
 Det fremgår af sagen, at det drejer sig om et sprogkursus for udenlandske  

 studenter ved universitet i A.., Frankrig.
 Styrelsen afslog ved skrivelse af 29. november 1989 at imødekomme Deres  

 ansøgning om uddannelsesstøtte til gennemførelse af dette sprogkursus, da der  

 er tale om et sprogkursus specielt tilrettelagt for udlændinge.
I denne anledning skal man meddele, at Undervisningsministeriet er enigt  

 med Styrelsen for Statens Uddannelsesstøtte i, at det omhandlede sprogkursus  

 ved universitetet i A.. ikke kan godkendes som støtteberettigende.
Der  

 henvises til § 3 i bekendtgørelse nr. 178 af 20. marts 1989 om  

 uddannelsesstøtte som ændret ved bekendtgørelse nr. 406 af 8. juni 1989.  

 Efter denne bestemmelse er det bl.a. en betingelse for godkendelsen, at det  

 drejer sig om en uddannelse, der giver en erhvervskompetence, der kan finde  

 almindelige anvendelse i Danmark.
Et sprogkursus specielt tilrettelagt for  

 udlændinge er ikke en sådan uddannelse.
