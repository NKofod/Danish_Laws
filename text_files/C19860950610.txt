I denne meddelelse ajourføres og udbygges cirkulærskrivelse herfra af 13.  

 december 1983 om beskyttelsesrum, der hervd ophæves.
Det tilstræbes stadig på  

 landsplan, at den størst mulige del af befolkningen skal have adgang til  

 beskyttelsesrum.
 Ved tilvejebringelsen af beskyttelsesrummene skal der lægges vægt på, at  

 de er placeret i de områder, hvor civilbefolkningen henholdsvis bor og  

 arbejder, og at afstanden (adgangsvejen) til det nærmeste rum ikke overstiger  

 200-300 m.
 Rummene skal kunne tages i anvendelse inden for 24 timer.
 Til beskyttelse af civilbefolkningen i en beredskabssituation (krise- og  

 krigssituation) arbejder civilforsvaret nu med følgende former for  

 beskyttelsesrum:
ad 1) OFFENTLIGE BESKYTTELSESRUM Målsætningen er på landsplan at tilvejebringe beskyttelsesrumspladser i de  

 offentlige beskyttelsesrum svarende til en dækningsprocent på 25 af alle  

 kommunens indbyggere.
Denne dækningsprocent skal anvendes ved udarbejdelse af  

 civilforsvarsplan for det kommunale civilforsvar for så vidt angår offentlige  

 beskyttelsesrum.
 For at opnå rimelig dækning bør det tilstræbes, at der indenfor en  

 ganglinieafstand af højst 200 - 300 m findes en beskyttelsesrumsplads til 25  

 % af den største befolkning, der opholder sig der i løbet af døgnet, enten  

 dag- eller natbefolkningen, der langt fra er identiske.
 For at finde frem til det omtrentlige nødvendige samlede antal offentlige  

 beskyttelsesrumspladser kan kommunen f.eks. opdeles i mindre områder som  

 angivet i kapitel 3 i »Retningslinier for civilforsvarsmæssig  

 byanalyse«, dog ikke at størrelse over ca. 300 X 300 m, svarende til ca.  

 ganglinieafstanden.
 De EKSISTERENDE offentlige beskyttelsesrum opdeles i a) BETONDÆKNINGSGRAVE  

 og andre fritliggende beskyttelsesrum og b) KOMBINEREDE OFFENTLIGE  

 BESKYTTELSESRUM.
 AD A) Betondækningsgravene er fritliggende kuppel- eller rørformede  

 beskyttelsesrum opført i perioden 1944-45 og 1950-51 for offentlige midler.  

 Antallet af pladser i betondækningsgrave udgør i dag ca. 186.500.
 Andre fritliggende beskyttelsesrum kan være erstatningsrum for nedlagte  

 betondækningsgrave, helt nedgravede betondækningsgrave eller nye fritliggende  

 offentlige beskyttelsesrum.
AD B). Kombinerede offentlige beskyttelsesrum er fortrinsvis forstærkede  

 rum indrettet i perioden 1952-72 i kældre i nybygninger.
De med  

 forstærkningen af rummene forbundne udgifter er betalt af staten i form af  

 tilskud til den pågældende bygherre.
Antallet af pladser i kombinerede  

 offentlige beskyttelsesrum udgør i dag ca. 60.000. Hertil kommer foreløbig  

 ca. 3.065 pladser i beskyttelsesrum i kældre i nybygninger opført under  

 CF-forliget samt et mindre antal erstatningsrum for betondækningsgrave, der  

 er tilladt fjernet mod opførelse af et tilsvarende antal pladser i egnet  

 nybyggeri.
 Antallet af pladser i eksisterende offentlige beskyttelsesrum udgør  

 således i alt ca. 250.000.
Klargøringen i en beredskabssituation af betondækningsgrave, andre  

 fritliggende beskyttelsesrum samt kombinerede offentlige beskyttelsesrum  

 påhviler kommunalbestyrelsen og udføres i overensstemmelse med kommunens  

 beredskabsplan.
Da ikke alt inventar for tiden er indkøbt til de offentlige  

 beskyttelsesrum skal fremskaffelse af sådant i en beredskabssituation indgå i  

 kommunens beredskabsplan.
Denne skal også omfatte expropriation af de  

 kombinerede offentlige beskyttelsesrum i en beredskabssituation, jfr.  

 CF-lovens § 29.
Civilforsvarsstyrelsen er bekendt med, at ikke alle kombinerede offentlige  

 beskyttelsesrum er fuldt færdige og styrelsen har derfor påbegyndt en  

 gennemgang af alle disse rum for at få en oversigt over manglerne.
Styrelsen  

 vil undersøge de bevillingsmæssige muligheder for at kunne færdiggøre  

 rummene.
 Alle udgifter ved disse typer rum, herunder projektering og klargøring,  

 afholdes af staten.
AD C.
SUPPLERENDE OFFENTLIGE BESKYTTELSESRUM Da der ikke findes tilstrækkeligt mange pladser i de eksisterende  

 offentlige beskyttelsesrum, søges antallet øget ved at finde frem til egnede  

 kælderrum i eksisterende bygninger (supplerende offentlige beskyttelsesrum)  

 for på denne måde at nå målsætningen, en dækningsprocent på 25.
 De supplerende offentlige beskyttelsesrum er kælderlokaliteter, herunder  

 underjordiske garageanlæg m.v., i bestående bygninger, der udpeges med  

 henblik på indretning i en beredskabssituation som offentlige  

 beskyttelsesrum.
 Udpegningen, der foretages af de kommunale civilforsvarsmyndigheder, er  

 påbegyndt i 1977 og endnu ikke afsluttet i alle kommuner.
 Der er i dag udpeget ca. 692.000 pladser i hele landet.
 For hvert enkelt rum må der efter udpegningen foretages en  

 detailprojektering af, hvilke arbejder der i en beredskabssituation skal  

 udføres i rummet for at gøre dette egnet som beskyttelsesrum.  

 Detailprojekteringer er påbegyndt.
 Indretningen i en beredskabssituation af de supplerende offentlige  

 beskyttelsesrum påhviler kommunalbestyrelsen og skal udføres efter de af de  

 kommunale civilforsvarsmyndigheder i fredstid udarbejdede planer og i  

 overensstemmelse med ovennævnte detailprojektering.
 Disse rum er omfattet af § 12 i lov om bygningsmæssige  

 civilforsvarsforanstaltninger (sikringsrumsloven), jf. lovbekendtgørelse nr.  

 536 af 3. november 1981. Loven er senest ændret ved lov nr. 649 af 19.  

 december 1984. Bygningsmyndigheden varetager i en beredskabssituation  

 bygherrefunktionen ved indretningen af rummene.
Efterhånden som detailprojekteringen skrider frem, vil kommunerne til det  

 kommunale civilforsvar få tilsendt materialet i 2 sæt.
Et sæt udleveres i en  

 beredskabssituation til bygningsmyndigheden.
Da det er en stor opgave at  

 klargøre et supplerende offentligt beskyttelsesrum med egentlige  

 byggearbejder bør der allerede nu i fredstid lægges beredskabsplaner for,  

 hvorledes klargøringen skal gennemføres i en beredskabssituation ved  

 samarbejde mellem civilforsvaret, bygningsmyndigheden og lokale  

 entreprenører.
Beredskabsplanerne skal også omfatte expropriation af rummene  

 i en beredskabssituation, jf.
CF-lovens § 29.
Det er civilforsvarsstyrelsens tanke i takt med de udarbejdede  

 detailprojekter, at forsøge at få midler til at indkøbe de nødvendige  

 materialer, f.eks. stålstøttepiller/bjælker, sandsække, ståldøre og lemme  

 m.v. i fredstid for at lette klargøringen af rummene i en krigssituation.
Men  

 indtil dette er sket, må den lokale beredskabsplanlægning også omfatte  

 materialer til den foreløbige klargøring (1. fase) af de supplerende  

 offentlige beskyttelsesrum, jævnfør f.eks. den alternative løsning med  

 afstivning af træ i de udarbejdede detailprojekter.
 Alle udgifter til detailprojektering og indretning af disse rum afholdes  

 af staten.
 Det henstilles, at ejeren af et anlæg, hvor der detailprojekteres et  

 supplerende offentligt beskyttelsesrum, underrettes om udpegningen.
Ved cirkulærskrivelse af 1. juni 1983 har civilforsvarsstyrelsen bedt  

 samtlige kommunalbestyrelser om at foretage reservation af arealer til  

 civilforsvarsmæssige formål (beskyttelsesrum) i forbindelse med gennemførelse  

 af bl.a. lokalplaner.
Der er allerede nu af mange kommuner indberettet om  

 sådanne reservationer af arealer, der vil gøre det muligt senere at opføre  

 fritliggende beskyttelsesrum i områder, der ellers ikke ville kunne dækkes  

 med beskyttelsesrum.
Men der er brug for mange flere reservationer.
AD 2 PRIVATE BESKYTTELSESRUM De private beskyttelsesrum opdeles i a) sikringsrum, b) supplerende  

 sikringsrum og c) nødbeskyttelsesrum.
Målsætningen er på landsplan i disse  

 typer rum at tilvejebringe beskyttelsesrumspladser, således at der i ethvert  

 bolig- og erhvervsområde inden for en ganglinieafstand af højst 200 m findes  

 mindst 1 sikringsrumsplads til hver person af den største befolkning, der  

 opholder sig i løbet af døgnet, enten dag- eller natbefolkningen.
Ad A) SIKRINGSRUM Disse rum er lovpligtige private kælderrum i forstærket konstruktion, der  

 er udført i visse nybygninger siden 1. juli 1950 i henhold til  

 sikringsrumsloven.
Kælderrummene er forberedt til i en beredskabssituation at  

 kunne klargøres til brug som beskyttelsesrum for personerne i bygningen.
Sikringsrummene er indtil 1985 indrettet i visse bygninger i landets  

 tidligere sikringsrumspligtige kommuner.
Fra 1985 er alle områder i alle  

 kommuner sikringsrumspligtige.
 Antallet af sikringsrumspladser udgør pr. 1. januar 1986 ca. 3.124 mio.
Det er ejeren af den ejendom, hvor sikringsrummet er beliggende, der i en  

 beredskabssituation er ansvarlig for, at klargøring til beskyttelsesrum  

 finder sted, samt at det nødvendige materiel og inventar er til stede.
De med  

 ovennævnte foranstaltningers gennemførelse forbundne udgifter påhviler  

 ejeren.
For at lette klargøringen udsender civilforsvarsstyrelsen i 1986/87  

 informationsmateriale herom.
Det anbefales heri alle sikringsrumsejere at  

 planlægge klargøringen allerede i fredstid.
Vejledning i fredstid om  

 planlægningen gives af det kommunale civilforsvar.
Tilsynet med klargøringen af sikringsrummene i beredskabsfasen påhviler  

 bygningsmyndigheden, jf. § 22 i sikringsrumsloven.
Bygningsmyndigheden vil  

 bestå ejerne af ejendommene med råd og vejledning.
 Når klargøringen af det enkelte sikringsrum i en beredskabssituation har  

 fundet sted, meddeles dette af bygningsmyndigheden til den kommunale  

 civilforsvarsmyndighed.
 For at klargøringen også af de nedenfor nævnte supplerende sikringsrum kan  

 gennemføres, vil civilforsvarsstyrelsen i fredstid, under forudsætning af  

 fornødne bevillinger, indkøbe og oplægge sandsække på lokale depoter.  

 Sikringsrumsejere kan så i en given situation afhente disse sække.
AD B.
SUPPLERENDE SIKRINGSRUM Som led i byanalysen, jævnfør »Retningslinier for civilforsvarsmæssig  

 byanalyse«, kap. 6 - kælderanalyse, skal der i bygninger, virksomheder  

 og anlæg opført før 1950, eller efter 1950 i områder, hvor der på  

 opførelsestidspunktet ikke var sikringsrumspligt og derfor uden sikringsrum  

 eller uden tilstrækkelig sikringsrumskapacitet i muligt omfang udpeges  

 kælderrum, der i påkommende tilfælde kan indrettes til beskyttelsesrum.
I  

 cirkulære herfra af 12. september 1985 er der givet retningslinier for  

 udpegningen, som forventes færdiggjort inden udgangen af 1987. Der vil inden  

 udgangen af 1986 blive udsendt en meddelelse om de erfaringer, der er gjort  

 under den igangværende udpegning.
 De supplerende sikringsrum skal efter klargøringen i en  

 beredskabssituation være nedstyrtningssikre, sprængstyksikre, yde en rimelig  

 beskyttelse med brand og mod stråling fra radioaktivt nedfald og have  

 rimelige flugtmuligheder.
Det er ejeren af den ejendom, hvor det udpegede rum er beliggende, der er  

 ansvarlig for, at klargøring og indretning til beskyttelsesrum finder sted i  

 en beredskabssituation, samt at det nødvendige materiel og inventar er til  

 stede.
De med ovennævnte foranstaltningers gennemførelse forbundne udgifter  

 påhviler ejeren.
 Tilsynet med klargøringen og indretningen i en beredskabssituation af de  

 supplerende sikringsrum påhviler bygningsmyndigheden, jf. § 22 i  

 sikringsrumsloven, der bistår ejerne af ejendommene med råd og vejledning.
 Når klargøringen af det enkelte rum i en beredskabssituation har fundet  

 sted, meddeles dette af bygningsmyndigheden til den kommunale  

 civilforsvarsmyndighed.
 Der vil herfra sandsynligvis i 1988 blive udsendt informationsmateriale om  

 disse rums klargøring.
 Det tilstræbes, at der skal findes en sikringsrumsplads eller supplerende  

 sikringsrumsplads til hver indbygger både i den bygning, hvor han bor, og  

 hvor han arbejder, og hvor han i øvrigt måtte opholde sig.
For at opnå dette tilstræbes det, at der inden for en ganglinieafstand af  

 højst 200 m findes mindst 1 sikringsrumsplads til hver person af den største  

 befolkning, der opholder sig der i løbet af døgnet, enten dag- eller  

 natbefolkningen.
Det er dette tal, der skal anvendes ved udarbejdelse af  

 civilforsvarsplan for det kommunale civilforsvar for så vidt angår private  

 beskyttelsesrum.
For at finde frem til det omtrentlige nødvendige samlede antal  

 sikringsrumspladser kan kommunen f.eks. opdeles i mindre områder som angivet  

 i kapitel 3.1 i »Retningslinier for civilforsvarsmæssig byanalyse«,  

 dog ikke af størrelse over ca. 300 x 300 m.
Inden for hvert af disse mindre  

 områder opgøres det nødvendige antal sikringsrumspladser efter det største  

 befolkningsantal i området i løbet af døgnet.
På basis af det eksisterende  

 antal sikringsrumspladser i det enkelte område kan manglen på  

 sikringsrumspladser da opgøres for hele området.
AD C.
NØDBESKYTTELSESRUM Der er store områder med parcel- og rækkehuse som det vil være vanskeligt  

 at dække med ovennævnte beskyttelsesrumstyper.
I dag er der ikke pligt til at  

 bygge sikringsrum i disse hustyper.
Derfor må de enkelte husejere selv  

 planlægge, hvorledes de kan indrette beskyttelsesrum.
For tiden kan hjælp  

 hertil hentes i civilforsvarsstyrelsens pjece »Vejledning om, hvorledes  

 private beskyttelsesrum kan indrettes i og uden for bygninger, 1962«.  

 Civilforsvarsstyrelsen er ved at udarbejde en moderniseret udgave af  

 vejledningen, og denne forventes udsendt i 1987. Det må meget anbefales ejere  

 af parcel- og rækkehuse at forberede klargøring af beskyttelsesrum enten i  

 kælderrum eller i haverne.
I en beredskabssituation er der hjemmel til at  

 indføre pligt til indretning af disse beskyttelsesrum jf. § 12 i  

 sikringsrumsloven.
Det er styrelsens opfattelse, at der er interesse og behov for uddannelse  

 i beskyttelsesrumsplanlægning.
Det viser også interessen for deltagelse i  

 kurser for bygningsinspektører på civilforsvarets højskole i Snekkersten,  

 hvor kurser af 2 dage afholdes 2-4 gange årligt.
For at endnu flere kan fa orientering om beredskabsplanlægning m.v. for  

 beskyttelsesrum er man derfor for tiden ved at udarbejde program for et  

 kursus udelukkende om beskyttelsesrum.
Kurset et beregnet for alle fra  

 kommunerne, der skal inddrages i beredskabsarbejdet med beskyttelsesrum, det  

 være sig personale fra det kommunale civilforsvar eller andre af kommunens  

 afdelinger.
