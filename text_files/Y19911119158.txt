Faderen ønskede at anerkende faderskabet til det barn, som hans  

 tidligere samlever ventede at føde.
Moderen havde meddelt faderen, at hun  

 ikke ville oplyse, at han var fader til barnet.
Civilretsdirektoratet oplyste, at den, der - uden at være gift med  

 moderen - mener at være far til et barn, efter gældende lovgivning ikke har  

 en selvstændig ret til at rejse faderskabssag.
Dette gælder, hvad enten  

 moderen er gift med en anden eller ej.
For gifte mødre følger dette af reglen  

 i børnelovens § 5, hvorefter sag kun kan rejses af ægtemanden, moderen,  

 barnet eller en for barnet beskikket værge.
For ugifte mødre gælder reglen i  

 børnelovens § 12. Heller ikke efter denne bestemmelse er der adgang for en  

 mand, der anser sig som far til barnet, til at rejse faderskabssag.
