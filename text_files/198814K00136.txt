Nr BTL 136 Betænkning over Forslag til lov om afskaffelse af ventelister på  

 sygehusene   

 Nr L 136 1988-89, 1. samling Afgivet af Sundhedsudvalget Afgivet: 19890511 Udvalget har behandlet lovforslaget i nogle møder og har herunder stillet spørgsmål til sundhedsministeren, som denne har besvaret skriftligt.
 Herefter indstiller et mindretal (Det Konservative Folkepartis,  

 Venstres, Det Radikale Venstres, Centrum-Demokraternes og Kristeligt  

 Folkepartis medlemmer af udvalget) lovforslaget til forkastelse ved 3.  

 behandling.
Mindretallet finder, at der inden for de seneste par år er ydet en  

 ekstraordinær indsats i sygehusvæsenet for at nedbringe ventetiderne til  

 sygehusbehandling.
Fra 1985 til 1988 voksede eksempelvis antallet af  

 operationer for grå stær fra 6.479 til 12.001. Den markante forøgelse af  

 behandlingskapaciteten har på flere områder resulteret i op mod en halvering  

 af den gennemsnitlige ventetid.
 Det er mindretallets opfattelse, at det ikke vil være hensigtsmæssigt at  

 fastsætte centrale normer og standarder, som det er foreslået i lovforslaget.  

 Erfaringerne fra de seneste år har tværtimod vist, at det gennem et løbende  

 samarbejde mellem lokale og centrale sundhedsmyndigheder er lykkedes at sætte  

 en proces i gang, hvor ventetiderne søges nedbragt gennem lokale initiativer  

 og løsninger.
 Et andet mindretal (Socialdemokratiets og Socialistisk Folkepartis  

 medlemmer af udvalget) finder, at ventelisterne ved sygehusene stadig udgør  

 et alvorligt problem.
 Den fortsatte eksistens af ventelister hænger nøje sammen med de  

 økonomiske vilkår, regeringen gennem en årrække har påtvunget amtskommunerne  

 gennem beskæring af bloktilskuddene og pålægning af strafrenter, når  

 amtskommunerne tog de nødvendige skridt til at løse bl.a.  

 ventelisteproblemet.
Mindretallet finder ikke, at det foreliggende lovforslag er brugbart til  

 en varig løsning af ventelisteproblemet.
Ventelister kan kun afskaffes ved at  

 sikre både handlemuligheder og økonomi hos amtskommunerne.
 Mindretallet indstiller lovforslaget til forkastelse ved 3.  

 behandling.
 Et tredje mindretal (Fremskridtspartiets medlem af udvalget)  

 indstiller lovforslaget til vedtagelse uændret.
