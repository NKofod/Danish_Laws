Betænkning afgivet af Erhvervsudvalget  

 den 3. maj 2001 Betænkning over Forslag til lov om erhvervsdrivende  

 virksomheders aflæggelse af årsregnskab m.v.  

 (årsregnskabsloven) [af erhvervsministeren (Ole Stavad)] 1. Ændringsforslag Der er stillet 20 ændringsforslag til lovforslaget.  

 Erhvervsministeren har stillet ændringsforslag nr. 2-4, 6, 8, 13, 14 og  

 18-20. Venstres, Det Konservative Folkepartis, Dansk Folkepartis og  

 Centrum-Demokraternes medlemmer af udvalget og Kirsten Jacobsen (UP) har  

 stillet ændringsforslag nr. 11. Dansk Folkepartis medlem af udvalget  

 har stillet ændringsforslag nr. 1. Enhedslistens medlem af udvalget har  

 stillet ændringsforslag nr. 5 og 15-17. Kristeligt Folkepartis medlem  

 af udvalget har stillet ændringsforslag nr. 7, 9, 10 og 12.
2. Udvalgsarbejdet Lovforslaget blev fremsat den 10. januar 2001 og var til  

 1. behandling den 23. januar 2001. Lovforslaget blev efter 1. behandling  

 henvist til behandling i Erhvervsudvalget.
Sammenhæng med andre lovforslag Lovforslaget skal ses i sammenhæng med det samtidigt  

 fremsatte lovforslag nr.
L 139: Forslag til lov om ændring af lov om  

 aktieselskaber, lov om anpartsselskaber, lov om erhvervsdrivende fonde, lov  

 om erhvervsdrivende virksomheder, lov om statsautoriserede revisorer og lov  

 om registrerede revisorer. (Ændringer som følge af lov om  

 erhvervsdrivende virksomheders aflæggelse af årsregnskab  

 m.v.).
Møder Udvalget har behandlet lovforslaget i 8 møder.
Høring Et udkast til lovforslaget har inden fremsættelsen  

 været sendt i høring, og erhvervsministeren sendte den 10. juli  

 2000 dette udkast til udvalget, jf. 1999-2000 alm. del   bilag 534. Den 19.  

 oktober 2000 sendte erhvervsministeren de indkomne høringssvar til  

 udvalget, jf.
L 138   bilag 2 (høringssvarene har tidligere  

 været omdelt på alm. del   bilag 37). Den 10. januar 2001 sendte  

 erhvervsministeren et høringsnotat til udvalget, jf.
L 138   bilag  

 1.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Danmarks Rederiforening og Dansk Industri, Deloitte & Touche og Foreningen af Statsautoriserede Revisorer.
 Erhvervsministeren har over for udvalget kommenteret de  

 skriftlige henvendelser til udvalget.
Spørgsmål Udvalget har stillet 37 spørgsmål til  

 erhvervsministeren til skriftlig besvarelse, som denne har besvaret med  

 undtagelse af spørgsmål nr. 36 og 37. Spørgsmål nr.  

 36 og 37 forventes besvaret af erhvervsministeren inden 2. behandling af  

 lovforslaget.
3. Indstillinger og politiske bemærkninger Et flertal i udvalget (udvalget med undtagelse af SF og  

 EL) har noteret sig, at det eksempel på årsberetning, der er  

 optrykt som bilag 2, opfylder betingelserne for årsberetning for  

 små virksomheder i regnskabsklasse B.
Flertallet har i sin indstilling  

 til loven lagt vægt på, at årsberetninger for små  

 virksomheder ikke udvikler sig pga. mere omfattende krav, end det der er  

 tilkendegivet af ministeren i forbindelse med udvalgsarbejdet.
Et mindretal i udvalget (S og RV) indstiller  

 lovforslaget til vedtagelse med de af erhvervsministeren stillede  

 ændringsforslag.
Mindretallet vil stemme imod de under nr. 1, 5, 7, 9,  

 10-12 og 15-17 stillede ændringsforslag.
Et andet mindretal i udvalget (V, KF og CD)  

 indstiller lovforslaget til vedtagelse med de under nr. 2-4, 6, 8, 11,  

 13, 14 og 18-20 stillede ændringsforslag.
Mindretallet vil stemme imod  

 de under nr. 1, 5, 7, 9, 10, 12 og 15-17 stillede ændringsforslag.
Et tredje mindretal i udvalget (SF) indstiller  

 lovforslaget til vedtagelse med de under nr. 2-6, 8 og  13-20 stillede  

 ændringsforslag.
Mindretallet vil stemme imod de under nr. 1, 7 og 9-12  

 stillede ændringsforslag.
Et fjerde mindretal i udvalget (DF)  

 indstiller lovforslaget til  vedtagelse med de under nr. 1-4, 6, 8,  

 11, 13, 14 og 18-20 stillede ændringsforslag.
Mindretallet vil stemme  

 imod de under nr. 5, 7, 9, 10, 12 og 15-17 stillede  

 ændringsforslag.
Et femte mindretal i udvalget (EL)  

 indstiller lovforslaget til vedtagelse med de af mindretallet under  

 nr. 5 og 15-17 stillede ændringsforslag.
Mindretallet vil  

 redegøre for sin stilling til de under nr. 1-4, 6-14 og 18-20 stillede  

 ændringsforslag ved 2. behandling.
Et sjette mindretal i udvalget (KRF)  

 indstiller lovforslaget til vedtagelse med de under nr. 2-4, 6-10,  

 12-14 og 18-20 stillede ændringsforslag.
Mindretallet vil stemme imod  

 de under nr. 1, 5 og 15-17 stillede ændringsforslag.
Mindretallet vil  

 stemme hverken for eller imod det under nr. 11 stillede  

 ændringsforslag.
 Et syvende mindretal i udvalget (Kirsten  

 Jacobsen (UP)) indstiller lovforslaget til vedtagelse med de stillede  

 ændringsforslag.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	et mindretal (DF), tiltrådt af et mindretal  

 (Kirsten Jacobsen (UP)):
Til § 4 1) I stk. 1 ændres i nr. 1 »4« til: »8«, i nr. 2 ændres »10« til: »20«, og i nr. 3 ændres »10« til: »20«.
[Forhøjelse af grænserne for, hvilke  

 virksomheder der kan undlade at aflægge årsrapport] Af	erhvervsministeren, tiltrådt af et flertal  

 (udvalget med undtagelse af EL):
Til § 18 2) Efter 2. pkt. indsættes som nyt punktum:
» [Tilføjelse af henvisningsbestemmelse] Til § 37 3) Paragraffen affattes således:
§ § »§ 37.  

Virksomheden skal efter første indregning løbende regulere  

 finansielle aktiver, jf. dog stk. 2, samt de finansielle forpligtelser, der  

 indgår i en handelsbeholdning eller er afledte finansielle  

 instrumenter, til dagsværdi.
Denne måles til den  

 salgsværdi, der kan konstateres for de pågældende aktiver  

 eller forpligtelser på et velfungerende marked.
Kan salgsværdien  

 ikke umiddelbart konstateres for aktiverne eller forpligtelserne, måles  

 de ud fra markedets salgsværdier på aktivets eller forpligtelsens  

 enkelte bestanddele.
Eksisterer der heller ikke et velfungerende marked for  

 disse bestanddele, skal dagsværdien så vidt muligt måles  

 til en tilnærmet salgsværdi ved hjælp af den for aktivet  

 eller forpligtelsen relevante kapitalværdi, hvis denne kan beregnes ved  

 hjælp af almindeligt accepterede værdiansættelsesmodeller  

 og -teknikker.
Kan en tilnærmet salgsværdi ikke beregnes, skal  

 aktivet eller forpligtelsen måles til kostpris.
 Stk. 2. Virksomheden skal efter første indregning  

 løbende regulere følgende til amortiseret kostpris:
1)	Udlån og tilgodehavender, der hidrører fra  

 virksomhedens egne aktiviteter, i det omfang de ikke indgår i en  

 handelsbeholdning, 2)	øvrige finansielle aktiver, der ikke er afledte finansielle  

 instrumenter, og som beholdes til udløb, samt 3)	finansielle forpligtelser, bortset fra dem, der er nævnt i  

 stk. 1, 1. pkt.
Stk. 3. Bestemmelserne i stk. 1 og 2 finder ikke  

 anvendelse på 1)	kapitalandele i dattervirksomheder, 2)	kapitalandele i fællesledede og associerede virksomheder, 3)	egne kapitalandele og 4)	andre finansielle instrumenter, som Erhvervs- og Selskabsstyrelsen  

 ved bekendtgørelse har undtaget fra bestemmelserne i stk. 1 eller  

 2.« [Ændret affattelse af reglerne om måling af  

 finansielle instrumenter.
Dagsværdi og amortiseret kostpris] Til § 70 4) Stk. 1 affattes således:
» 1)	dattervirksomhedens regnskab ved fuld konsolidering, pro  

 rata-konsolidering eller ved indregning til regnskabsmæssig indre  

 værdi indgår i et koncernregnskab, der er aflagt af  

 modervirksomheden eller af en af dennes modervirksomheder i stedet, 2)	den modervirksomhed, der aflægger det i nr. 1 omhandlede  

 koncernregnskab, har hjemsted her i landet eller henhører under  

 lovgivningen i et andet EU-land eller i et andet land, hvormed  

 Fællesskabet har indgået aftale, 3)	det i nr. 1 omhandlede koncernregnskab er udarbejdet efter reglerne  

 i denne lov eller, hvis den modervirksomhed, der aflægger  

 koncernregnskabet, er udenlandsk, efter reglerne i Rådets direktiv  

 83/349/EØF med senere ændringer og det er revideret og  

 offentliggjort efter de nævnte regler og 4)	den modervirksomhed, der aflægger det i nr. 1 omhandlede  

 koncernregnskab, direkte eller indirekte besidder alle kapitalandelene i  

 dattervirksomheden.« [Nærtstående parter] Af	et mindretal (EL), tiltrådt af et mindretal (SF  

 og Kirsten Jacobsen (UP)):
Ny paragraf 5) Efter § 109 indsættes som ny paragraf:
» Stk. 2. Regnskaberne for alle de i stk. 1 omhandlede  

 virksomheder såvel som for disse virksomheders dattervirksomheder  

 tilsammen sammendrages i koncernregnskabet.
Udarbejder en sideordnet  

 virksomhed koncernregnskab, indgår dette i sammendraget.
 Stk. 3. Bestemmelserne i § 110, § 111, stk. 1, og §§ 113  

 128 finder tilsvarende anvendelse, dog således, at »modervirksomhed«  

 forstås som alle de i stk. 1 omhandlede virksomheder tilsammen.
Stk. 4. Medmindre andet fremgår af § 122, stk. 4,  

 skal  hver romertalspost i den vandrette koncerns egenkapital omfatte summen  

 af beløbene for de tilsvarende poster i alle de af stk. 1 omhandlede  

 virksomheders regnskaber.« [Vandrette koncerner] Af	erhvervsministeren, tiltrådt af et flertal  

 (udvalget med undtagelse af EL):
Til § 126 6) Efter stk. 3 indsættes som nyt  

 stykke:
» Stk. 4 bliver herefter stk. 5.
[Nærtstående parter/koncernforhold] Af	et mindretal (KRF), tiltrådt af et mindretal  

 (Kirsten Jacobsen (UP)):
Til § 135 7) Stk. 1 affattes således:
» [Fastholdelse af kravet om to revisorer i  

 børsnoterede og statslige aktieselskaber] Af	erhvervsministeren, tiltrådt af et flertal  

 (udvalget med undtagelse af EL):
Til § 163 8) I stk. 2 indsættes efter »Afgørelser truffet efter«: »§ 150, stk. 3, og«.
[Konsekvensændring i henvisningsbestemmelse] Til § 165 Af	et mindretal (KRF), tiltrådt af et mindretal  

 (Kirsten Jacobsen (UP)):
 9) I stk. 1 ændres »stk. 3-6« til: »stk. 3-5«.
[Konsekvensændring] 10) I stk. 2 udgår »og  

 6«.
[Konsekvensændring] Af	et mindretal (V, KF, DF, CD og Kirsten Jacobsen  

 (UP)):
 11) I stk. 5 indsættes efter 1. pkt. som nyt  

 punktum:
» [Overgangsregel vedrørende strategiske kapital  

 besiddelser] Af	et mindretal (KRF), tiltrådt af et mindretal  

 (Kirsten Jacobsen (UP)):
 12) Stk. 6 ophæves.
[Overflødig overgangsbestemmelse vedrørende  

 kravet om to revisorer i børsnoterede og statslige aktieselskaber  

 ophæves] Af	erhvervsministeren, tiltrådt af et flertal  

(udvalget med undtagelse af EL):
Til § 166 13) Efter stk. 4 indsættes som nyt stykke:
» [Bemyndigelse til at udstede  

 bekendtgørelse/lettelse af administrative byrder] Til bilag 1 14) I A, nr. 4, punkt 2, udgår ordene »eller betydelig«.
[Præcisering af nærtstående  

 parter] Af	et mindretal (EL), tiltrådt af et mindretal (SF  

 og Kirsten Jacobsen (UP)):
 15) Efter B, nr. 4, indsættes som nyt nummer:
» To eller flere virksomheder (sideordnede virksomheder),  

 som ud over de i B, nr. 4, i dette bilag opregnede tilfælde 1) direkte eller indirekte er underlagt en fælles ledelse på  

 grundlag af aftale med denne ledelse eller med hinanden eller på  

 grundlag af virksomhedernes vedtægter, eller 2) hver har et øverste ledelsesorgan, hvis flertal består af  

 de samme personer som i de andre virksomheders tilsvarende ledelsesorgan, og  

 disse har fungeret i regnskabsåret og indtil tidspunktet for  

 udarbejdelsen af årsrapporten, jf. denne lovs § 9, eller 3) hver har en i B, nr. 4, i dette bilag anført sammenhæng  

 med en interesse, jf.
B, nr. 9, i dette bilag, der udover de i § 110 og §  

 112, stk. 1, omhandlede tilfælde ikke har pligt til at aflægge  

 koncernregnskab.« Nr. 5-7 bliver herefter nr. 6-8.
[Definition på en vandret koncern] 16) I B, nr. 6, der bliver nr. 7, ændres »og nr. 4« til: », 4 og 5,«.
[Konsekvensændring] 17) Efter B, nr. 7, der bliver nr. 8, indsættes som nyt  

 nummer:
» Som en interesse med henblik på B, nr. 5, punkt 3, i  

 dette bilag, anses:
[Definition af en interesse] Af	erhvervsministeren, tiltrådt af et flertal  

(udvalget med undtagelse af EL):
Til bilag 2 18) I skema 1 og 2, OMSÆTNINGSAKTIVER,  

 I, nr. 1, ændres ordet »hjælpemidler« til:  

»hjælpematerialer «.
[Redaktionel ændring af regnskabspost] 19) Skema 3, nr. 10, skema 4, nr. 8, skema 5,  

 nr. 10, og skema 6, nr. 8, affattes således:
» a) Indtægter af kapitalandele i tilknyttede virksomheder b) Indtægter af kapitalandele i associerede virksomheder«.
[Redaktionel ændring af regnskabspost] 20) Skema 3, nr. 15, skema 4, nr. 13,
skema 5, nr. 15, og skema 6, nr. 13, affattes således:
» a) Finansielle omkostninger, der hidrører fra tilknyttede  

 virksomheder b) Andre finansielle omkostninger«.
[Redaktionel ændring af regnskabspost] Bemærkninger Til nr. 1 Ændringsforslaget udvider definitionen på de  

 såkaldte meget små virksomheder og dermed antallet af  

 virksomheder, der ikke er forpligtet til at aflægge årsrapport.  

 Efter lovforslagets § 4, stk. 5, skal disse virksomheder, hvis de alligevel  

 vælger at aflægge årsrapport som minimum følge  

 reglerne for regnskabsklasse A. Ændringsforslaget vil medføre,  

 at et færre antal små virksomheder som defineret i lovforslagets  

 § 7, stk. 2, nr. 1, skal aflægge årsregnskab efter reglerne for  

 regnskabsklasse B.
Til nr. 2 Ændringsforslaget præciserer, at de nævnte regler  

 også finder anvendelse på virksomheder, der anvender reglerne i  

 regnskabsklasse A.
Til nr. 3 Lovforslagets § 37 forudsætter ændringer i 4.  

 og 7. direktiv.
Europa-Kommissionen har fremsat forslag om disse  

 ændringer, således at medlemsstaterne kan foreskrive eller  

 tillade anvendelse af dagsværdier for en række finansielle  

 aktiver og forpligtelser.
Direktivændringen må antages at have  

 nået sin endelige form og forventes gennemført i sommeren 2001.  

 Under arbejdet er der fremkommet ændringer til forslaget, der  

 nødvendiggør tilpasning af lovforslaget.
Ikke alle  

 ændringer behøver dog at blive gennemført med det samme,  

 men ændring af direktivets artikel 42 a om, hvilke aktiver og  

 forpligtelser, der kan anvende dagsværdi m.v.,  

 nødvendiggør ændring af § 37.
Ændringsforslaget fastholder bestemmelsens struktur.  

 Stk. 1 omfatter som udgangspunkt alle finansielle aktiver, herunder afledede  

 finansielle instrumenter, f.eks. optioner og futures.
Ved en henvisning til  

 stk. 2 fremgår det af 1. pkt., at udlån og tilgodehavender, der  

 hidrører fra virksomhedens egne aktiviteter, og som ikke indgår  

 i en handelsbeholdning, samt finansielle aktiver, der ikke er afledte  

 finansielle instrumenter og som beholdes til udløb, ikke må  

 måles til dagsværdi.
Kapitalandele som begreb kan ikke holdes til  

 udløb og skal derfor altid optages til dagsværdi, medmindre de  

 er omfattet af undtagelserne i stk. 3. Endvidere skal finansielle  

 forpligtelser, der indgår i en handelsbeholdning eller er afledte  

 finansielle instrumenter, også måles til dagsværdi.  

 Forslaget er her i overensstemmelse med ovennævnte direktivforslag og  

 med IAS 39.
Ændringsforslagets stk. 1, 3. pkt., skyldes, at  

 direktivforslaget blev tilpasset, fordi man ikke fandt det  

 hensigtsmæssigt at overlade det til den enkelte virksomhed at bestemme,  

 om den anvendte metode kan anerkendes konkret.
Virksomheden skal altså  

 kunne henvise til metoder, der er almindeligt anerkendte.
Stk. 1, 4.  

 pkt., er omformuleret for at tydeliggøre, at såvel aktiver som  

 forpligtelser skal måles til kostpris, hvis det ikke kan lade sig  

 gøre at finde en salgspris for dem.
Ændringsforslagets stk. 2 behandler de finansielle  

 poster, der ikke må måles til dagsværdi efter  

 direktivændringen, men skal måles til amortiseret kostpris.  

 Direktivændringen omtaler ikke udtrykkeligt amortiseret kostpris, men  

 det antages i almindelighed, at direktivet tillader anvendelse af dette  

 målegrundlag på linje med almindelig kostpris.
Amortiseret  

 kostpris er derimod foreskrevet i IAS 39. Se her også definitionen i  

 lovforslagets bilag 1, D, nr. 1. Udlån og tilgodehavender i nr. 1 er  

 tilgodehavender, der opstår, når virksomheden modtager vederlag  

 for sine varer m.v., eller som følge af virksomhedens långivning  

 i forbindelse med sine aktiviteter.
Stk. 3 er udvidet i overensstemmelse med  

 direktivforslaget.
Det nye nr. 4 er fastsat i direktivforslagets art. 42 a,  

 stk. 4, med en meget bred formulering, der tillader medlemsstaterne at  

 foreskrive særlige undtagelser for finansielle instrumenter, hvis  

 særlige karakter ud fra almindelige betragtninger taler for ikke at  

 anvende dagsværdi.
Efter direktivudkastets forarbejder kan det f.eks.  

 være kapitalandele i virksomheden, som udstedes til medarbejdere under  

 en særlig ordning, rettigheder og forpligtelser under  

 forsikringskontrakter, finansielle garantier eller kontrakter, der  

 forudsætter betaling, der er afhængig af fysiske eller klimatiske  

 hændelser.
Desuden indeholder direktivudkastet i samme artikels stk. 5  

 en mulighed for medlemsstaterne til at bestemme, hvorvidt virksomhederne kan  

 eller skal måle instrumenter, der opfylder betingelserne for en  

 afdækket post i henhold til et afdækningssystem baseret på  

 dagsværdi til bestemte beløb, som kræves efter det  

 pågældende system.
Da det ikke er muligt i lovforslaget at  

 fastsætte regler for alle disse muligheder, foreslås det at lade  

 Erhvervs- og Selskabsstyrelsen fastsætte mulighederne i  

 bekendtgørelse efter behov.
Da der er tale om implementering af en  

 direktivbestemmelse om anvendelsesområdet, kan denne regulering ikke  

 ske ved regnskabsstandard.
Til nr. 4 og 6 Undtagelserne i ændringsforslagene, jf. § 70, stk.  

 1, 2. pkt. og § 126, stk. 4, er indføjet for at fritage fra en  

 række oplysninger (nr. 1 4), der ofte ikke tilfører  

 regnskabsbruger relevante oplysninger.
Herved svarer forslaget bedre til  

 Regnskabsvejledning nr. 13 om nærtstående parter, der for  

 årsregnskabers vedkommende undtager helejede dattervirksomheder, hvis  

 modervirksomheden hører hjemme i Danmark eller en anden EU-stat eller  

 en EØS-stat (Island, Liechtenstein og Norge), og hvis  

 dattervirksomhedens regnskab indgår i modervirksomhedens  

 koncernregnskab.
Regnskabsvejledningen undtager endvidere for oplysninger om  

 nærtstående parter i modervirksomheders årsregnskaber,  

 når oplysningerne også gives for koncernen.
Dette fremgår  

 imidlertid allerede af §§ 22, 78 og 102, der i stk. 2 bestemmer, at hvis en  

 modervirksomheds oplysninger er de samme som koncernens oplysninger, da kan  

 modervirksomheden undlade at give de pågældende oplysninger.  

 Endelig undtager regnskabsvejledningen for koncernregnskabers vedkommende for  

 oplysninger om modervirksomhedens transaktioner med dattervirksomheder eller  

 fællesledede virksomheder, i det omfang transaktionerne er eliminerede  

 som led i konsolidering.
Dette svarer til undtagelserne i IAS 24 og  

 Regnskabsvejledning nr. 13 og er taget op i nr. 8.
Til nr. 5 Hensigten med ændringsforslaget er at sikre, at  

 grupper af virksomheder, der reelt agerer som en koncern, også opfattes  

 som en koncern i forhold til regnskabsaflæggelse.
Kun på den  

 måde kan det sikres, at virksomhedens regnskaber er retvisende og giver  

 et fyldestgørende billede af koncernens omfang.
Denne forbedring af  

 loven er af stor betydning for samfundet og for alle regnskabsbrugere,  

 herunder dem, der investerer i gruppens virksomheder.
Gældende lovs definition på en  

 regnskabsmæssig koncern omfatter det, man normalt kalder en lodret  

 koncern.
En sådan kendes ved, at alle koncernvirksomhederne er  

 underlagt én virksomhed, der direkte eller indirekte har bestemmende  

 indflydelse over de andre.
 Et muligt alternativ til en lodret koncern er den  

 såkaldt vandrette koncern, der i sin reneste form kendes ved, at der  

 ikke er en herskende virksomhed, men at det samlende element viser sig ved,  

 at to eller flere sideordnede virksomheder har aftalt sammen at  

 underlægge sig en fælles interesse.
Grundlaget for en sådan ægte vandret koncern  

 er en aftale mellem indbyrdes uafhængige virksomheder, som af egen fri  

 vilje underlægger sig et hovedkontor eller en anden instans.
Her er  

 ingen modervirksomhed i lovens forstand.
Men den bestemmende interesse kan også være  

 dannet ved en reelt set lodret koncern, hvor den herskende interesse dog ikke  

 er forpligtet til at aflægge koncernregnskab.
Dette kaldes også  

 en uægte vandret koncern.
Det kan f.eks. være en  

 enkeltmandsvirksomhed eller andre virksomhedsformer, som er undtaget fra  

 kravet om at aflægge årsrapport, jf. lovforslagets § 3, stk. 2.  

 Det kan også være ikke-erhvervsdrivende organisationer eller  

 sammenslutninger.
Endvidere kan det være en privatperson, der ejer  

 kapitalandele i de pågældende virksomheder eller på anden  

 måde har bestemmende indflydelse over de kun tilsyneladende sideordnede  

 virksomheder.
En særlig situation er de tilfælde, hvor flere  

 personer og/eller organisationer og virksomheder m.v. ejer kapitalandele, der  

 sammenlagt giver bestemmende indflydelse, og som i kraft heraf faktisk  

 udøver sådan indflydelse.
Samarbejdet mellem disse fysiske og  

 juridiske personer kan hidrøre fra en aftale mellem ligestillede  

 parter, men kan også hidrøre fra andre, uformelle forbindelser,  

 der sandsynliggøres ved det faktiske samarbejde om at styre koncernen  

 og ved interessens evne til at styre de underlagte, tilsyneladende  

 sideordnede virksomheder.
Ofte kan der være tale om virksomheder eller  

 organisationer, der fremstår med forskellige rådighedssubjekter  

 (ledelser) men med fælles rettighedssubjekter, f.eks. kapitalejere,  

 eller faktiske eller retlige interessehavere (f.eks. legatarer i fonde).
 7. direktivs artikel 12, der ikke er bindende for  

 medlemsstaterne, indeholder regler om vandrette koncerner  

 (sideordnelseskoncerner i modsætning til de lodrette  

 underordnelseskoncerner). Der findes ikke regnskabsretlige eller  

 selskabsretlige EU-forskrifter om sådanne koncerndannelser i  

 øvrigt.
Ved implementeringen af 7. direktiv ved lov nr. 308 af 16.  

 maj 1990 blev artikel 12 ikke indført i dansk ret.
Begrundelsen  

 fremgår ikke direkte af forarbejderne.
Ændringsforslagets nye § 109 a tilsigter pligt til  

 at aflægge koncernregnskab for vandrette koncerner.
I overensstemmelse  

 med 7. direktivs artikel 12, stk. 1, bestemmer ændringsforslagets stk.  

 1, at alle de i den vandrette koncern samarbejdende virksomheder principielt  

 hver for sig skal aflægge koncernregnskab.
De kan dog aftale, at kun  

 én af virksomhederne faktisk aflægger koncernregnskabet på  

 koncernens vegne.
Dette skal så ske under iagttagelse af kravene i  

 lovforslagets § 13 om blandt andet kontinuitet og konsistens i  

 regnskabsaflæggelsen, ligesom det gennemgående må  

 være den samme virksomhed, der aflægger koncernregnskabet,  

 således at der kun skiftes regnskabsaflægger, hvis særlige  

 forhold gør det nødvendigt.
Dette stemmer også med  

 princippet i ændringsforslagets stk. 3, hvorefter de fleste regler om  

 lodrette koncerner gælder for de vandrette koncerner, idet direktivets  

 og dermed lovforslagets anvendelse af ordet »modervirksomhed« skal  

 erstattes med en helhed bestående af samtlige de i den vandrette  

 koncern indgåede virksomheder (på øverste niveau).  

 Endvidere gælder det her som overalt i lovforslaget og dettes  

 koncernafsnit, at lovforslagets almindelige regler, f.eks. de  

 grundlæggende krav i kapitel 3, gælder uanset henvisning.
 Selve definitionen af en vandret koncern er fastsat i  

 ændringsforslag nr. 15 til bilag 1, B, hvor der foreslås  

 indføjet et nyt nr. 5. Definitionen indeholder  

 koncernsammenhænge som beskrevet i direktivets artikel 12, stk. 1,  

 litra a og b, der svarer til ændringsforslagets bilag 1, B, nr. 5,  

 punkt 1) og 2). Herudover er i punkt 3) indsat en definition af en  

 uægte vandret koncern, dvs. de tilfælde, hvor der nok er en  

 interesse i toppen af koncernen, men hvor denne interesse ikke selv har pligt  

 til at aflægge koncernregnskab.
» Er de pågældende virksomheders forhold til  

 hinanden omfattet af reglerne om lodret koncern, jf. lovforslagets § 109,  

 gælder de regler, der allerede er i lovforslaget, og reglerne om  

 vandret koncern finder i overensstemmelse med direktivets artikel 12, stk. 1,  

 ikke anvendelse her.
Der kan forekomme kombinationer, hvor en vandret koncern  

 består af to virksomheder, der hver for sig er modervirksomhed i en  

 lodret koncern.
Her er ikke særlige vanskeligheder.
F.eks. kan de to  

 underkoncerner undlade at aflægge koncernregnskab efter reglerne i  

 lovforslagets § 112, hvis de opfylder betingelserne, således at den  

 samlede vandrette koncern aflægger ét samlet koncernregnskab.  

 Derimod kan § 112 ikke være relevant for de virksomheder, der uden  

 dattervirksomheder sideordnet udgør den vandrette koncern, da der her  

 ikke foreligger nogen trinhøjere koncern.
Efter ændringsforslagets stk. 3 gælder langt  

 de fleste af de tekniske koncernregnskabsregler for den lodrette koncern  

 tilsvarende for den vandrette koncern.
Da de sideordnede virksomheder  

 tilsammen anses for svarende til en modervirksomhed, vil deres eventuelle  

 gensidige beholdninger af kapitalandele i koncernregnskabet skulle tages op  

 som egne kapitalandele.
Der kan således heller ikke foreligge  

 koncerngoodwill mellem de sideordnede virksomheder.
Derimod vil to  

 sideordnede virksomheder, der udgør en vandret koncern, og som  

 erhverver kapitalandele, der tilsammen giver bestemmende indflydelse i en  

 anden virksomhed, blive regnet sammen, som om de var én  

 modervirksomhed.
Reglerne om koncernetablering (§§ 121 123) i lovforslaget  

 finder i så fald anvendelse med den pågældende virksomhed  

 som dattervirksomhed.
Bemærk, at i en uægte vandret koncern  

 påhviler pligten til at aflægge koncernregnskab ikke den  

 herskende interesse, men en af de sideordnede virksomheder, jf.  

 ændringsforslagets stk. 1, 2. pkt.
En sideordnet virksomhed skal som udgangspunkt sammendrage  

 sit årsregnskab med de andre sideordnede virksomheders regnskaber.
Men  

 loven kræver   ligesom andre steder i lovforslaget, f.eks. § 84, stk.  

 2, 3. pkt.   at de sideordnede virksomheder, der er modervirksomheder,  

 anvender koncernregnskabet i sammendraget i stedet for årsregnskabet.  

 Dette vil oftest være den mest praktiske fremgangsmåde.
Men det  

 skal bemærkes, at et sammendrag af flere sideordnede virksomheders  

 koncerner kan medføre, at en virksomhed skifter status fra at  

 være f.eks. associeret til at være dattervirksomhed, fordi summen  

 af de sideordnede koncerners sammendragne kapitalandele i virksomheden i  

 stedet fører til at statuere bestemmende indflydelse.
Ændringsforslagets stk. 4 skal sikre, at de  

 sideordnede virksomheders egenkapital lægges sammen post for post  

 på en sådan måde, at de enkelte romertalsposter i  

 egenkapitalen: selskabskapital, overkurs, opskrivnings- eller  

 opreguleringsreserver og andre reserver, årets resultat m.v.  

 fremstår hver for sig med summen af de pågældende  

 virksomheders poster.
Det er dog stadig tilladt at sammendrage  

 egenkapitalposter i overensstemmelse med lovforslagets § 118, stk. 3. Egne  

 kapitalandele er undtaget, jf. den modificerende henvisning til lovforslagets  

 § 122, stk. 4, der skyldes behandlingen af de sideordnede virksomheders  

 kapitalandele i hinanden.
Til nr. 7 Ændringsforslaget skal fastholde kravet i den  

 gældende årsregnskabslovs § 61 c, stk. 1, hvorefter der skal  

 være mindst to revisorer i børsnoterede og statslige  

 aktieselskaber.
Gældende lovs krav om, at mindst én af de to  

 revisorer skal være statsautoriseret revisor, er videreført i  

 lovforslagets § 135, stk. 2, 2. pkt.
Den eller de andre revisorer skal  

 være statsautoriseret eller registreret, jf. gældende lovs krav  

 herom, som også er videreført i lovforslagets § 135, stk. 2, 1.  

 pkt.
Til nr. 8 Der er tale om en konsekvensændring i en  

 henvisningsbestemmelse som følge af lovforslagets § 150, stk. 3.  

 Dermed videreføres den nuværende retstilstand, hvorefter  

 Erhvervs- og Selskabsstyrelsens iværksættelse af  

 tvangsopløsning i tilfælde af manglende indsendelse af  

 årsregnskab m.v. ikke kan indbringes for højere administrativ  

 myndighed.
Til nr. 9 og 10 Ændringsforslagene er konsekvensændringer af  

 ændringsforslag nr. 7.
Til nr. 11 Ændringsforslaget tilsigter at give en særlig  

 overgangsregel for såkaldte strategiske besiddelser, der er besiddelser  

 af en vis varighed, der skal befæste en virksomheds forbindelse, typisk  

 i en alliance, med en anden virksomhed.
Udtrykket bruges også om  

 kapitalandele i dattervirksomheder, fællesledede virksomheder (joint  

 ventures) og associerede virksomheder.
For disse gælder dog  

 særlige bestemmelser om værdiansættelse, således at  

 der principielt er undtagelse for værdiansættelse til  

 dagsværdi, jf. her ændringsforslag nr. 3 om lovforslagets § 37,  

 stk. 3, nr. 1 og 2.
» Til nr. 12 Ændringsforslag nr. 7 fastholder gældende lovs  

 krav om to revisorer i de af regnskabsklasse D omfattede selskaber.
Derfor  

 ophæves ikrafttrædelsesreglen i lovforslagets § 165, stk. 6.
Til nr. 13 Der indføjes en hjemmel til Erhvervs- og  

 Selskabsstyrelsen med henblik på at fravige overgangsbestemmelserne i  

 loven og at kunne fastsætte særlige overgangsbestemmelser for at  

 lette overgangen til lovforslagets nye regler.
Det er vigtigt, at lovforslagets regler, der i et vist  

 omgang er nye for virksomhederne, kan gennemføres med så lidt  

 administrativt besvær som muligt.
Navnlig skal det sikres, at  

 virksomhederne ikke unødigt skal genindregne aktiver og forpligtelser  

 langt tilbage i tid.
For at sikre dette vil det være nødvendigt  

 i et vist omfang at tillade virksomhederne at anvende saldo pr. lovens  

 ikrafttræden den 1. januar 2002 eller   ved skæve  

 regnskabsår   senere som udgangspunkt for den videre  

 regnskabsbehandling.
Hvor den forenklede behandling i særlig grad er  

 egnet til skadeligt at påvirke regnskabsbrugernes muligheder for at  

 få relevante oplysninger, kan styrelsen desuden foreskrive  

 noteoplysninger, der kan tilgodese regnskabsbrugernes rimelige behov.
Til nr. 14 For i lighed med ændringsforslagene i nr. 4 og 6 at  

 tilpasse lovforslaget til de danske og internationale regnskabsstandarder  

 foreslås det at ændre denne del af definitionen, således at  

 den kun omfatter forholdet mellem to eller flere personer eller virksomheder,  

 der begge eller alle er undergivet én persons eller virksomheds  

 bestemmende indflydelse.
Til nr. 15 I lovforslagets bilag 1, B, indføres yderligere  

 definitioner med henblik på fastlæggelse af kriterierne for  

 konsolideringspligt.
Det nye B, nr. 5, har tre punkter, hvoraf punkt 1 og 2  

 følger definitionerne i 7. direktivs artikel 12, stk. 1, henholdsvis  

 litra a og litra b, for en ægte vandret konsolideringskreds (koncern i  

 lovforslaget). Punkt 3 indeholder en definition på en uægte  

 vandret koncern, hvor der i realiteten er en moderenhed, der blot ikke har  

 pligt til at aflægge koncernregnskab, hvad enten enheden selv  

 udøver direkte erhvervsdrift eller ej.
Enheden (interessen) kan  

 være såvel en egentlig enhed (fysisk eller juridisk person) eller  

 den kan være en gruppe af enheder, der forbindes ved direkte eller  

 indirekte fælles interesse.
Der henvises til ændringsforslagets  

 nr. 17 om definitionen på en interesse.
Ligeledes henvises til  

 bemærkningerne til ændringsforslag nr. 5 om, hvorledes interessen  

 kan fungere i de forekommende sammenhænge.
Til nr. 16 Ændringsforslaget er en konsekvens af  

 ændringsforslag nr. 15.
Til nr. 17 Det nye B, nr. 9, definerer begrebet interesse, der  

 anvendes i definitionen på en vandret koncern i bilag 1, B, det nye nr.  

 5. Begrebet indføres for at udsondre tilfælde, hvor der ikke  

 nødvendigvis findes en erhvervsdrivende virksomhed som »modervirksomhed«, men hvor  

 den vandrette koncern i hovedsagen udgøres af erhvervsdrivende  

 virksomheder, om hvilke regnskabsbrugerne som omhandlet i lovforslagets § 12  

 har behov for oplysninger.
Interessen kan bestå i én fysisk  

 eller juridisk person, af en erhvervsdrivende virksomhed eller af andre  

 organisationer og sammenslutninger, f.eks. en forening.
Men interessen kan  

 også bestå af flere personer, virksomheder, organisationer eller  

 sammenslutninger.
Disse behøver ikke at have formaliseret samvirket,  

 men det samlende element kan være fællesinteresse og/eller  

 deltageres bevarelse af passivitet i forhold til én aktiv deltager,  

 der reelt styrer det hele.
Tilstedeværelsen af en sådan  

 (fælles)interesse kan sandsynliggøres ved, at det fremgår  

 tilstrækkeligt af de underlagte virksomheders handlinger m.v., at de er  

 underlagt en i realiteten fælles ledelse.
Det kan også  

 fremgå af ledelsessammensætningen, selv om den ikke  

 nødvendigvis viser sig i personsammenfald som i bilag 1, B, nr. 5,  

 punkt 2.
 Selv om det i nogle tilfælde kan være  

 svært at bevise en interesse, foreslås der ikke indført  

 omvendt bevisbyrde for, at der ikke er en interesse i lovforslagets  

 forstand.
 Der henvises endvidere til bemærkningerne til  

 ændringsforslag nr. 5 og 15.
Til nr. 18 Der er tale om en redaktionel ændring, hvorved  

 terminologien bringes i overensstemmelse med den hidtil anvendte  

 terminologi.
Til nr. 19 Ændringsforslaget præciserer i  

 overensstemmelse med de gældende regler, at der skal oplyses  

 særskilt om indtægterne fra tilknyttede såvel som fra  

 associerede virksomheder.
Til nr. 20 Ændringsforslaget præciserer i  

 overensstemmelse med de gældende regler, at der særskilt skal  

 oplyses om finansielle omkostninger, f.eks. renteudgifter, der  

 hidrører fra forpligtelser over for tilknyttede virksomheder.
Sonja Mikkelsen (S) nfmd.  

  Ole Vagn Christensen (S)  Grete Schødts (S)  

  Jeppe Kofod (S)  Bjarne Laustsen (S)  

  Ole Sohn (SF) Sonja Albrink (CD)  

  Morten Helveg Petersen (RV)  Frank Aaen (EL)  

  Svend Erik Hovmand (V)  Pia Larsen (V)  

  Kim Andersen (V)  Peter Brixtofte (V) fmd.  

 Pernille Sams (KF)  Kirsten Jacobsen (UP)  

  Egil Møller (DF)  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Demokratisk Folkeparti (DMF) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 138 Bilagsnr.
Titel 1 Regnskabsrådets rapport og høringsnotat, fra  

 erhvervsministeren 2 Høringssvar, fra erhvervsministeren 3 Spm. 1 om, hvilke ændringer der er sket i forhold til lovudkastet og  

 på hvis foranledning, ændringerne er sket, til erhvervsministeren Spm. 2 om teknisk bistand til et ændringsforslag vedrørende  

 koncernregnskabsaflæggelse, til erhvervsministeren 4 Spm. 3, om virksomheder i regnskabsklasse A skal følge §§ 11-17,  

 til erhvervsministeren Spm. 4, om det er hensigtsmæssigt, hvis §§ 11-17 ikke skal  

 følges, til erhvervsministeren Spm. 5 om, at hvis §§ 11-17 skal følges, uanset at det ikke  

 fremgår af § 18, hvorfor nævnes det så specifikt i §§ 22,  

 78 og 102, at virksomheder i regnskabsklasserne B, C og D skal følge  

 §§ 11-17, til erhvervsministeren Spm. 6, om den detaljerede standardfastsættelse foreslås i  

 henhold til §§ 136-137 at kunne overlades til en ikkestatslig organisation,  

 til erhvervsministeren Spm. 7, om der ikke skal ændres en række særlove som  

 f.eks. lov nr. 88 af 8/2-95 om Post Danmark, til erhvervsministeren 5 Spm. 8 om, hvorfor skadesklausulen vedrørende  

 datterselskaber/associerede virksomheder, jf. lovforslagets § 72, på ny  

 er blevet sat ind efter at være taget ud i lovudkastet, til  

 erhvervsministeren 6 Spm. 9 om begrundelsen for, at udskudte skatter altid skal indregnes som  

 en hensat forpligtelse, til erhvervsministeren Spm. 10 om skadesklausul vedrørende ledelsesberetning, til  

 erhvervsministeren 7 Spm. 11 om, hvor mange af de 70 pct. af virksomhederne der nu bliver  

 fritaget for regnskabspligten, til erhvervsministeren Spm. 12 om, hvorfor der ikke er fastsat en størrelsesgrænse  

 for klasse A-virksomhederne, til erhvervsministeren Spm. 13 om dokumentation for, at der reelt er tale om administrative  

 lettelser, til erhvervsministeren 8 Spm. 14 om kommentar til høringssvar fra Danmarks Rederiforening,  

 til erhvervsministeren 9 Meddelelse om ændret tidsplan for L 138 og L 139 10 Spm. 15 om årsregnskabsloven, til erhvervsministeren Spm. 16 om regnskabskrav samt regnskabspligt for klasse A-virksomheder,  

 til erhvervsministeren Spm. 17 om retningslinjer vedrørende klasse A-virksomheder, til  

 erhvervsministeren Spm. 18 om årlig status over lovforslagets konsekvenser i relation  

 til administrative byrder, til erhvervsministeren Spm. 19 om økonomisk uafhængighed af interesseorganisationer,  

 til erhvervsministeren 11 Henvendelse af 8/3-01 fra Danmarks Rederiforening og Dansk Industri 12 Spm. 20 om kommentar til henvendelse af 8/3-01 fra Danmarks Rederiforening  

 og Dansk Industri, til erhvervsministeren 13 Svar på spm. 9 om begrundelsen for, at udskudte skatter altid skal  

 indregnes som en hensat forpligtelse, fra erhvervsministeren Svar på spm. 10 om skadesklausul vedrørende  

 ledelsesberetning, fra erhvervsministeren 14 Svar på spm. 11 om, hvor mange af de 70 pct. af virksomhederne der  

 nu bliver fritaget for regnskabspligten, fra erhvervsministeren Svar på spm. 12 om, hvorfor der ikke er fastsat en  

 størrelsesgrænse for klasse A-virksomhederne, fra  

 erhvervsministeren Svar på spm. 13 om dokumentation for, at der reelt er tale om  

 administrative lettelser, fra erhvervsministeren 15 Henvendelse af 16/3-01 fra Foreningen af Statsautoriserede Revisorer 16 Henvendelse af 16/3-01 fra Deloitte & Touche 17 Spm. 21 om kommentar til henvendelse af 16/3-01 fra Deloitte & Touche,  

 til erhvervsministeren 18 Spm. 22 om kommentar til henvendelse af 16/3-01 fra Foreningen af  

 Statsautoriserede Revisorer, til erhvervsministeren 19 Spm. 23 om, hvor mange flere virksomheder der vil blive omfattet af  

 regnskabsklasse A, til erhvervsministeren 20 Spm. 24 om regnskabskravene i relation til forslaget om ny  

 årsregnskabslov, til erhvervsministeren Spm. 25 om, hvorledes en revisor skal forholde sig ved  

 regnskabsaflæggelse, til erhvervsministeren Spm. 26 om erklæringsbekendtgørelsen, til erhvervsministeren 21 Spm. 27 om begrundelse af kravet om ledelsesberetning, til  

 erhvervsministeren Spm. 28 om, hvorfor forsigtighedsprincippet er forladt til fordel for en  

 sandsynlighedsvurdering i § 33, til erhvervsministeren Spm. 29 om, hvilken værdi finansielle aktiver, der alene er  

 erhvervet ud fra strategiske overvejelser, skal optages til, til  

 erhvervsministeren Spm. 30 om, hvorfor virksomheder skal indregne kapitalandele i  

 dattervirksomheder, til erhvervsministeren Spm. 31 om bemyndigelse til at tillade virksomheder at aflægge  

 årsregnskab i henhold til IAS-standarderne, til erhvervsministeren 22 Svar på spm. 8 om, hvorfor skadesklausulen vedrørende  

 datterselskaber/associerede virksomheder, jf. lovforslagets § 72, på ny  

 er blevet sat ind efter at være taget ud i lovudkastet, fra  

 erhvervsministeren 23 Svar på spm. 3, om virksomheder i regnskabsklasse A skal  

 følge §§ 11-17, fra erhvervsministeren Svar på spm. 4, om det er hensigtsmæssigt, hvis §§ 11-17 ikke  

 skal følges, fra erhvervsministeren Svar på spm. 5 om, at hvis §§ 11-17 skal følges, uanset at  

 det ikke fremgår af § 18, hvorfor nævnes det så specifikt i  

 §§ 22, 78 og 102, at virksomheder i regnskabsklasserne B, C og D skal  

 følge §§ 11-17, fra erhvervsministeren Svar på spm. 6, om den detaljerede standardfastsættelse  

 foreslås i henhold til §§ 136-137 at kunne overlades til en  

 ikkestatslig organisation, fra erhvervsministeren Svar på spm. 7, om der ikke skal ændres en række  

 særlove som f.eks. lov nr. 88 af 8/2-95 om Post Danmark, fra  

 erhvervsministeren 24 Svar på spm. 15 om årsregnskabsloven, fra erhvervsministeren Svar på spm. 16 om regnskabskrav samt regnskabspligt for klasse  

 A-virksomheder, fra erhvervsministeren Svar på spm. 17 om retningslinjer vedrørende klasse  

 A-virksomheder, fra erhvervsministeren Svar på spm. 18 om årlig status over lovforslagets  

 konsekvenser i relation til administrative byrder, fra erhvervsministeren Svar på spm. 19 om økonomisk uafhængighed af  

 interesseorganisationer, fra erhvervsministeren 25 Svar på spm. 21 om kommentar til henvendelse af 16/3-01 fra Deloitte  

 & Touche, fra erhvervsministeren 26 Svar på spm. 22 om kommentar til henvendelse af 16/3-01 fra  

 Foreningen af Statsautoriserede Revisorer, fra erhvervsministeren 27 Ændringsforslag til 2. behandling, fra erhvervsministeren 28 Svar på spm. 1 om, hvilke ændringer der er sket i forhold til  

 lovudkastet og på hvis foranledning, ændringerne er sket, fra  

 erhvervsministeren Svar på spm. 2 om teknisk bistand til et ændringsforslag  

 vedrørende koncernregnskabsaflæggelse, fra erhvervsministeren 29 Svar på spm. 23 om, hvor mange flere virksomheder der vil blive  

 omfattet af regnskabsklasse A, fra erhvervsministeren 30 Svar på spm. 24 om regnskabskravene i relation til forslaget om ny  

 årsregnskabslov, fra erhvervsministeren Svar på spm. 25 om, hvorledes en revisor skal forholde sig ved  

 regnskabsaflæggelse, fra erhvervsministeren Svar på spm. 26 om erklæringsbekendtgørelsen, fra  

 erhvervsministeren 31 Svar på spm. 14 om kommentar til Danmarks Rederiforenings  

 høringssvar, fra erhvervsministeren 32 1. udkast til betænkning 33 Svar på spm. 20 om kommentar til henvendelse af 8/3-01 fra Danmarks  

 Rederiforening og Dansk Industri, fra erhvervsministeren 34 Svar på spm. 27 om begrundelse af kravet om ledelsesberetning, fra  

 erhvervsministeren Svar på spm. 28 om, hvorfor forsigtighedsprincippet er forladt til  

 fordel for en sandsynlighedsvurdering i § 33, fra erhvervsministeren Svar på spm. 29 om, hvilken værdi finansielle aktiver, der  

 alene er erhvervet ud fra strategiske overvejelser, skal optages til, fra  

 erhvervsministeren Svar på spm. 30 om, hvorfor virksomheder skal indregne kapitalandele  

 i dattervirksomheder, fra erhvervsministeren Svar på spm. 31 om bemyndigelse til at tillade virksomheder at  

 aflægge årsregnskab i henhold til IAS-standarderne, fra  

 erhvervsministeren 35 Ændringsforslag til 2. behandling, fra erhvervsministeren 36 2. udkast til betænkning 37 Meddelelse om ændret tidsplan for L 138 38 Henvendelse af 6/4-01 fra Foreningen af Statsautoriserede Revisorer 39 Spm. 32 om kommentar til henvendelse af 6/4-01 fra Foreningen af  

 Statsautoriserede Revisorer, til erhvervsministeren 40 Spm. 33 om frist for indsendelse af årsrapport for virksomheder i  

 regnskabsklasse A, til erhvervsministeren 41 Meddelelse om ændret tidsplan for L 138 42 Spm. 34, om forslag fra Kommissionen muliggør optagelse til  

 dagsværdi, til erhvervsministeren 43 Svar på spm. 32 om kommentar til henvendelse af 6/4-01 fra  

 Foreningen af Statsautoriserede Revisorer, fra erhvervsministeren 44 Svar på spm. 34, om forslag fra Kommissionen muliggør  

 optagelse til dagsværdi, fra erhvervsministeren 45 Svar på spm. 33 om frist for indsendelse af årsrapport for  

 virksomheder i regnskabsklasse A, fra erhvervsministeren 46 Spm. 35 om bistand til udformning af et ændringsforslag, til  

 erhvervsministeren 47 Svar på spm. 35 om bistand til udformning af et  

 ændringsforslag, fra erhvervsministeren 48 Spm. 36 om koncerner i europæiske lande, til erhvervsministeren Spm. 37 om koncernregnskab, til erhvervsministeren 49 Notat om ledelsesberetninger for små virksomheder, fra  

 erhvervsministeren Bilag 2 Eksempel på en årsberetning for små  

 virksomheder i regnskabsklasse B ÅRSBERETNING 2000 Aktiviteter Selskabets hovedaktivitet er at drive konsulent- og  

 rekrutteringsvirksomhed inden for sygehusvæsenet og  

 medicinalbranchen.
Udviklingen i regnskabsåret Regnskabet er efter ønske fra hovedanpartshaver om  

 at få et mere sæsonrelateret regnskabsår omlagt,  

 således at nærværende regnskab alene omfatter perioden 1.  

 januar-30. juni 2000. Selskabet har i perioden erhvervet 1/3 af aktierne i  

 Vik Team.
Betydningsfulde hændelser efter regnskabsårets  

 afslutning Der er fra regnskabsårets udløb og frem til  

 regnskabsaflæggelsen efter vores opfattelse ikke indtrådt  

 forhold, som vil kunne forrykke vurderingen af selskabets økonomiske  

 stilling.
Den forventede udvikling Direktør Preben Joffe forventer en positiv  

 udvikling i 2000/2001.
Resultatfordeling Resultatet 99.110 Overført fra tidligere år 1.062.782 1.161.892 foreslås disponeret således:
Udbytte for året 1.000.000 Overført fra tidligere år 161.892 1.161.892 Ejerforhold Samtlige anparter ejes af Preben Joffe, Thorvaldsensvej 8,  

 1. th., 1871 Frederiksberg C.
NOTE: 	Uddrag fra notat om ledelsesberetninger  

 fremsendt af erhvervsministeren, jf.
L 138   bilag 49.
