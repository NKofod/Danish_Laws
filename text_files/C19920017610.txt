(Til Rigspolitichefen, Politidirektøren  

 i København og samtlige politimestre) I forbindelse med den seneste ændring af udlændingeloven (lov nr. 482 af  

 24. juni 1992) fastsættes følgende retningslinier for politiets behandling af  

 forkyndelser og udrejsekontrol m.v. i asylsager:
 § 1.  Politiddirektøren i København og politimestrene  

 skal foretage de nødvendige sagsbehandlingsskridt i asylsager snarest muligt  

 efter, at anmodning herom modtages fra vedkommende udlændingemyndighed.
 Stk. 2.  Arbejdet med forkyndelser, udrejsekontrol og  

 udsendelser m.v. forestås i Storkøbenhavn som hidtil af Rigspolitichefen.
 § 2.  Forkyndelse skal ske snarest muligt og senest 5  

 dage efter modtagelsen af den pågældende afgørelse.
Stk. 2.  Udrejsekontrol skal foretages dagen efter  

 udrejsefristens udløb.
Ved udrejsefrist »straks« skal der med det  

 samme foretages udrejsekontrol.
Konstateres det ved udrejsekontrollen, at en  

 pågældende ikke er udrejst, skal der straks tages de fornødne skridt til, at  

 udrejse kan effektueres hurtigst muligt.
§ 3.  Rigspolitichefen fører kontrol med, at sagerne  

 ekspederes med den fornødne hurtighed.
Rigspolitichefen fastsætter nærmere  

 regler herom.
 Stk. 2.  Rigspolitichefen fører en særskilt statistik  

 over politiets sagsbehandlingstid i asylsager, heruner over forkyndelser og  

 udsendelse.
 § 4.  Justitsministeriet fører løbende kontrol med  

 sagsbehandlingstiden hos alle myndigheder, der behandler asylsager, herundere  

 politiet.
