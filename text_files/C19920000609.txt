Bortfald af AMBI § 1.  Med Folketingets vedtagelse af lovene om  

 afskaffelse af arbejdsmarkedsbidrag (ambi) og indførelse af en tillægsmoms på  

 3 pct. vil statens styrelser og institutioner få en besparelse på køb af  

 momsbelagte varer, tjenesteydelser, anlæg m.v. på ca. 2,4 pct. i forhold til  

 de ved budgetteringen forudsatte priser før moms.
Som følge heraf nedsættes ministeriernes total- og budgetteringsrammer med  

 de i bilag 1 viste sparepligttal.
Rammereduktionen omfatter drifts- og  

 anlægsbevillinger m.v., hvor der er adgang til refusion fra  

 Finansministeriets momsreserve, og som derfor på finansloven er opført  

 eksklusive udgifterne til ikke-fradragsberettiget købsmoms.
Besparelserne er  

 beregnet på baggrund af ministeriernes momsudgifter i de første 11 måneder af  

 1991.
 Besparelsen skal udvises som mindreforbrug på forslag til lov om  

 tillægsbevilling for 1992 og skal i TB-oversigterne optages under kategorien  

Dispositionsbegrænsninger med følgende tekst: »Besparelse grundet  

 bortfald af ambi«.
§ 2.  Momsregistrerede virksomheder er ikke omfattet  

 af rammereduktionen, men skal nedsætte deres priser før moms svarende til den  

 besparelse, der opnås ved bortfald af ambi-bidraget.
Der henvises til Told-  

 og Skattestyrelsens skrivelse til samtlige departementchefer og  

 generaldirektører af 23. december 1991.
 § 3.  Ikke-momsregistrerede dele af statsvirksomheder,  

 nettostyrede virksomheder og indtægtsdækkede virksomheder, hvor købsmoms  

 hverken kan refunderes i medfør af Finansministeriets refusionsordning for  

 ikke-fradragsberettiget købsmoms eller modregnes som fradragsberettiget  

 (indgående) moms i et momsregnskab i relation til Told- og Skattestyrelsen,  

 er ikke omfattet af rammereduktionen, da bortfaldet af ambi modsvares af  

 merudgifterne til tillægsmomsen.
Effektivisering af statens indkøb § 4.  Som led i aftalen om finansloven for 1992 skal  

 der gennemføres en besparelse på 70 mill.kr. ved effektivisering af statens  

 indkøb.
 Finansministeriet, Administrations- og Personaledepartementet vil i  

 begyndelsen af 1992 udsende en vejledning om effektivisering af de lokale  

 indkøbsfunktioner.
§ 5.  Ministeriernes total- og budgetteringsrammer  

 nedsættes med de i bilag 2 viste sparepligttal.
Besparelsen er fordelt med  

 udgangspunkt i de budgetterede udgifter til varekøb m.v. og anskaffelser,  

 idet visse områder omfattet af flerårige budgetaftaler og forlig er undtaget.
Besparelsen skal udvises som mindreforbrug på forslag til  

 tillægsbevillingslov for 1992. Besparelsen skal i TB-oversigterne  

 kategoriseres under Dispositionsbegrænsninger med følgende tekst:  

 »Effektivisering af statens indkøb«.
For statsvirksomheder og  

 nettostyrede virksomheder skal besparelsen udvises som en resultatforbedring  

 på tillægsbevillingslovforslaget.
Bidrag til tjenestemandspensioner § 6.  Med virkning fra finansåret 1992 yder  

 ministerier og styrelser m.fl. et bidrag til finansiering af statens udgifter  

 til tjenestemandspensioner.
§ 7.  Bidraget ydes for statstjenestemænd, herunder  

 statens tjenestemænd i Grønland.
Tilsvarende gælder for folkekirkens  

 tjenestemænd, ansatte med ret til pension efter lov om pensionering af civilt  

 personel i forsvaret, for håndværkere og arbejdere i DSB, for tjenestemænd i  

 Kongeriget Danmarks Hypotekbank og Finansforvaltning, der har samme ret til  

 pension som statstjenestemænd og for tjenestemænd ved Arbejdsformidlingen.  

 For folkekirkens tjenestemænd og for tjenestemænd ved Arbejdsformidlingen  

 ydes bidraget af den del af den pensionsgivende løn som afholdes af  

 vedkommende ministerium.
Der ydes dog ikke bidrag for udlånte  

 statstjenestemænd mv., for hvilke der på andet grundlag indbetales  

 pensionsbidrag eller sker deling af pensionsudgifterne.
§ 8.  I 1992 er bidraget fastsat til 1 pct. af den  

 pensionsgivende løn for tjenestemænd mv.
Bidraget beregnes løbende månedligt  

 forud for forudlønnede og månedligt bagud for bagudlønnede og opføres på  

 finanslovens § 36, standardkonto 63. Statens Regnskabsdirektorat vil udsende  

 nærmere regler for konteringen.
§ 9.  Bidraget afholdes inden for de bevillingsmæssige  

 rammer, herunder lønsumsrammen.
Bidraget regnskabsføres på standardkonto 11.
