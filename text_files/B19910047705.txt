I henhold til § 84, stk. 7, i lov om arbejdsformidling og arbejdsløshedsforsikring m.v., jf. lovbekendtgørelse nr. 586 af 13.
august 1990 som ændret ved lov nr. 373 af 6. juni 1991, fastsættes efter forhandling med Landsarbejdsnævnet følgende:
 § 1.  En arbejdsgiver skal betale et  

 arbejdsløshedskassemedlem en dagpengegodtgørelse, hvis medlemmet bliver  

 ledigt som følge af afskedigelse, hjemsendelse, ophør af opgave- og  

 tidsbestemt akkord og lignende, og medlemmet har været ansat som lønmodtager  

 og har indtjent et arbejdsvederlag i ansættelsen.
 Stk. 2.  Arbejdsgiverens forpligtelse indtræder, hvis  

 medlemmet inden for de sidste 4 uger sammenlagt har været beskæftiget hos  

 arbejdsgiveren svarende til fuld, overenskomstmæssig arbejdstid i 2 uger.  

 Hvis den faktiske arbejdstid ikke kan fastsættes som følge af, at  

 arbejdstiden ikke har været kontrollabel, beregnes arbejdstiden inden for de  

 sidste 4 uger ved omregning af indtægten fra dette arbejde ved brug af den  

 til enhver tid gældende omregningssats.
 Stk. 3.  Ved arbejdsfordeling betales en  

 dagpengegodtgørelse een gang pr. anmeldt eller godkendt arbejdsfordeling.
 Stk. 4.  Dagpengegodtgørelse betragtes som A-indkomst.  

 Der skal ikke beregnes feriegodtgørelse af dagpengegodtgørelsen eller  

 indbetales ATP.
 § 2.  Dagpengegodtgørelsen udgør højeste dagpengebeløb  

 for en dag, hvis medlemmet efter arbejdsophøret er ledigt i over 4 timer.  

 Dagpengegodtgørelsen udgør halvdelen af højeste dagpengebeløb for en dag,  

 hvis medlemmet efter arbejdsophøret er ledigt i 4 timer og derunder, jf. dog  

 § 3.
§ 3.  Ved en hjemsendelse, der varer flere dage, skal  

 en arbejdsgiver kun betale en dagpengegodtgørelse svarende til højeste  

 dagpengebeløb for en dag.
Dagpengegodtgørelsen bortfalder, hvis et  

 fuldtidsforsikret medlem i løbet af ugen opnår fuld, overenskomstmæssig  

 arbejdstid hos samme arbejdsgiver, eller hvis et deltidsforsikret medlem i  

 løbet af ugen opnår beskæftigelse i 30 timer hos samme arbejdsgiver.
§ 4.  En arbejdsgivers forpligtelse til at betale en  

 dagpengegodtgørelse bortfalder, når Stk. 2.  En arbejdsgivers forpligtelse til at betale en  

 dagpengegodtgørelse bortfalder endvidere, når arbejdsgiveren i perioden 1.  

 juli 1991 til 1.juli 1992 har betalt dagpengegodtgørelse 8 gange til det  

 samme medlem.
 Stk. 3.  En for meget udbetalt dagpengegodtgørelse skal  

 snarest tilbagebetales til arbejdsgiveren.
§ 5.  Når en arbejdsgivers forpligtelse til at  

 udbetale dagpengegodtgørelse til samme medlem efter overgangsbestemmelserne  

 er bortfaldet, skal arbejdsgiveren over for medlemmet skriftligt oplyse på  

 hvilke dage og for hvilke tidspunkter, medlemmet har modtaget  

 dagpengegodtgørelse.
Erklæringen skal underskrives af medlemmet og  

 arbejdsgiveren og af medlemmet gives til arbejdsløshedskassen.
 § 6.  Der skal ikke udbetales dagpengegodtgørelse til  

 en partsfisker.
 Stk. 2.  Ved en partsfisker forstås en fisker, som  

 aflønnes med en andel af nettooverskuddet, og som ikke fisker med egne  

 redskaber og/eller ikke er medejer af den kutter, hvorfra pågældende fisker.
 § 7.  Bekendtgørelsen træder i kraft den 1. juli 1991.
 § 8.  Samtidig ophæves Direktoratet for  

 Arbejdsløshedsforsikringens bekendtgørelse nr. 92 af 13. februar 1989 om  

 arbejdsgiverens betaling af en dagpengegodtgørelse for 1. ledighedsdag med  

 tilhørende vejledning.
