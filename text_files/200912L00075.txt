Fremsat den 18. november 2009 af skatteministeren (Kristian Jensen) Forslag til Lov om ændring af lov om midlertidig udskydelse af betalingsfristerne for indeholdt A-skat og arbejdsmarkedsbidrag samt moms (Forlængelse af ordning om midlertidig udskydelse af betalingsfristerne for indeholdt A-skat og arbejdsmarkedsbidrag) § 1 I lov nr. 175 af 12. marts 2009 om midlertidig udskydelse af betalingsfristerne for indeholdt A-skat og arbejdsmarkedsbidrag samt moms, som ændret ved lov nr. 526 af 12. juni 2009, foretages følgende ændringer:
 1. I § 1, stk. 1, ændres »16. december« til: »22. december«.
 2. I § 1, stk. 1, indsættes som  6.-17. pkt.:
»Indeholdt A-skat og arbejdsmarkedsbidrag for december 2009 forfalder den 1. januar 2010 og skal indbetales senest den 22. januar 2010. Indeholdt A-skat og arbejdsmarkedsbidrag for januar 2010 forfalder den 1. februar 2010 og skal indbetales senest den 22. februar 2010. Indeholdt A-skat og arbejdsmarkedsbidrag for februar 2010 forfalder den 1. marts 2010 og skal indbetales senest den 22. marts 2010. Indeholdt A-skat og arbejdsmarkedsbidrag for marts 2010 forfalder den 1. april 2010 og skal indbetales senest den 22. april 2010. Indeholdt A-skat og arbejdsmarkedsbidrag for april 2010 forfalder den 1. maj 2010 og skal indbetales senest den 25. maj 2010. Indeholdt A-skat og arbejdsmarkedsbidrag for maj 2010 forfalder den 1. juni 2010 og skal indbetales senest den 22. juni 2010. Indeholdt A-skat og arbejdsmarkedsbidrag for juni 2010 forfalder den 1. juli 2010 og skal indbetales senest den 22. juli 2010. Indeholdt A-skat og arbejdsmarkedsbidrag for juli 2010 forfalder den 1. august 2010 og skal indbetales senest den 23. august 2010. Indeholdt A-skat og arbejdsmarkedsbidrag for august 2010 forfalder den 1. september 2010 og skal indbetales senest den 22. september 2010. Indeholdt A-skat og arbejdsmarkedsbidrag for september 2010 forfalder den 1. oktober 2010 og skal indbetales senest den 22. oktober 2010. Indeholdt A-skat og arbejdsmarkedsbidrag for oktober 2010 forfalder den 1. november 2010 og skal indbetales senest den 22. november 2010. Indeholdt A-skat og arbejdsmarkedsbidrag for november 2010 forfalder den 1. december 2010 og skal indbetales senest den 16. december 2010.« 3. I § 2, stk. 1, ændres »7. december« til: »14. december«.
 4. I § 2, stk. 1, indsættes efter 5. pkt.:
»Indeholdt A-skat og arbejdsmarkedsbidrag for december 2009 forfalder den 1. januar 2010 og skal indbetales senest den 12. januar 2010. Indeholdt A-skat og arbejdsmarkedsbidrag for januar 2010 forfalder den 1. februar 2010 og skal indbetales senest den 12. februar 2010. Indeholdt A-skat og arbejdsmarkedsbidrag for februar 2010 forfalder den 1. marts 2010 og skal indbetales senest den 12. marts 2010. Indeholdt A-skat og arbejdsmarkedsbidrag for marts 2010 forfalder den 1. april 2010 og skal indbetales senest den 12. april 2010. Indeholdt A-skat og arbejdsmarkedsbidrag for april 2010 forfalder den 1. maj 2010 og skal indbetales senest den 12. maj 2010. Indeholdt A-skat og arbejdsmarkedsbidrag for maj 2010 forfalder den 1. juni 2010 og skal indbetales senest den 14. juni 2010. Indeholdt A-skat og arbejdsmarkedsbidrag for juni 2010 forfalder den 1. juli 2010 og skal indbetales senest den 12. juli 2010. Indeholdt A-skat og arbejdsmarkedsbidrag for juli 2010 forfalder den 1. august 2010 og skal indbetales senest den 12. august 2010. Indeholdt A-skat og arbejdsmarkedsbidrag for august 2010 forfalder den 1. september 2010 og skal indbetales senest den 13. september 2010. Indeholdt A-skat og arbejdsmarkedsbidrag for september 2010 forfalder den 1. oktober 2010 og skal indbetales senest den 12. oktober 2010. Indeholdt A-skat og arbejdsmarkedsbidrag for oktober 2010 forfalder den 1. november 2010 og skal indbetales senest den 12. november 2010. Indeholdt A-skat og arbejdsmarkedsbidrag for november 2010 forfalder den 1. december 2010 og skal indbetales senest den 6. december 2010.« 5. I § 2, stk. 1, ændres »2.-5. pkt.« til: »2.-17. pkt.« § 2 Stk. 1. Loven træder i kraft dagen efter bekendtgørelsen i Lovtidende.
 Stk. 2. Lovforslaget kan stadfæstes straks efter vedtagelsen.
Bemærkninger til lovforslaget Almindelige bemærkninger 1. Indledning Lovforslaget er en del af aftalen om finansloven for 2010 mellem regeringen og Dansk Folkeparti.
Formålet med lovforslaget er at give virksomhederne en yderligere forlængelse af de midlertidigt udskudte betalingsfrister for indeholdt A-skat og arbejdsmarkedsbidrag.
2. Lovforslagets formål og baggrund Selvom forholdene på de finansielle markeder er forbedret, er forholdene endnu ikke normaliseret.
Derfor er likviditeten i erhvervslivet fortsat presset på grund af finanskrisen.
I forbindelse med årets finanslovsforhandlinger har regeringen og Dansk Folkeparti derfor vurderet, at der er behov for at forlænge den midlertidige udskydelse af betalingsfristerne for indeholdt A-skat og arbejdsmarkedsbidrag.
Den gradvise afvikling af de forlængede betalingsfrister, som blev indført med lov nr. 526 af 12. juni 2009, medfører, at virksomhederne på nuværende tidspunkt har ca. 12 dages længere kredittid med indeholdt A-skat og arbejdsmarkedsbidrag end normalt.
Med forlængelsen af ordningen for indeholdt A-skat og arbejdsmarkedsbidrag fastholdes kredittiden for indeholdt A-skat og arbejdsmarkedsbidrag på det nuværende niveau i et år.
Herefter udfases ordningen gradvis over 2 måneder.
Der er således tale om, at der vil ske en langsommere gradvis tilbagevenden til de sædvanlige frister.
 Ved en forlængelse af fristerne for betaling af indeholdt A-skat og arbejdsmarkedsbidrag, men ikke moms, målrettes forlængelsen af den midlertidige ordning mod beskæftigelsen og eksporterhvervene.
3. Gældende ret Betalingsfristerne for indeholdt A-skat og arbejdsmarkedsbidrag er i foråret 2009 to gange blevet midlertidigt forlænget.
Ved lov nr. 175 af 12. marts 2009 blev fristerne for betaling af indeholdt A-skat, arbejdsmarkedsbidrag samt moms midlertidig forlænget med en måned i perioden februar til juli 2009. Ved lov nr. 526 af 12. juni 2009 blev den midlertidige forlængelse af betalingsfristerne yderligere forlænget, samtidig med at der blev indført en gradvis afvikling af de forlængede betalingsfrister for indeholdt A-skat, arbejdsmarkedsbidrag samt moms med henblik på en lempeligere tilbagevenden til de sædvanlige betalingsfrister.
Denne gradvise afvikling af den midlertidige forlængelse af betalingsfristerne er nu delvist gennemført således, at virksomhederne har ca. 12 dages længere betalingsfrist for A-skat og arbejdsmarkedsbidrag end efter de sædvanlige frister.
For moms vil forlængelsen af betalingsfristerne være afviklet pr. 1. december 2009.
For store virksomheder skal indeholdt A-skat og arbejdsmarkedsbidrag for november 2009 betales senest den 7. december 2009. Betalingen af indeholdt A-skat og arbejdsmarkedsbidrag for december 2009 skal ske inden for de sædvanlige frister, dvs. sidste bankdag i december.
Ved store virksomheder forstås virksomheder, hvis årlige tilsvar af indeholdt A-skat og arbejdsmarkedsbidrag overstiger 1 mio. kr. henholdsvis 250.000 kr.
For små virksomheder skal indeholdt A-skat og arbejdsmarkedsbidrag for november 2009 betales senest den 16. december 2009. Indeholdt A-skat og arbejdsmarkedsbidrag for december 2009 skal betales til de sædvanlige frister, dvs. den 18. januar 2009. Betalingen af indeholdt A-skat og arbejdsmarkedsbidrag for december måned følger en særlig regel om årsafslutning, som forlænger den sædvanlige betalingsfrist fra den 10. til den 17. januar.
Ved små virksomheder forstås virksomheder, hvis årlige tilsvar af indeholdt A-skat og arbejdsmarkedsbidrag udgør henholdsvis 1 mio. kr. og 250.000 kr. eller derunder.
4. Lovforslaget Det foreslås at forlænge betalingsfristerne for indeholdt A-skat og arbejdsmarkedsbidrag i perioden frem til december 2010. Forlængelsen sker ved en fastfrysning af kredittiderne på niveauet for oktober 2009. Herefter udfases ordningen gradvis over 2 måneder.
Virksomhederne får herved ca. 12 dages længere kredittid end normalt.
 De foreslåede regler indebærer, at den gradvise afvikling af de forlængede kredittider for A-skat og arbejdsmarkedsbidrag sættes i bero i perioden frem til og med tilsvaret for oktober 2010. Herefter udfases de forlængede kredittider over de to følgende måneder, således at betalingen af indeholdt A-skat og arbejdsmarkedsbidrag for december måned sker til de sædvanlige frister.
Efter lovforslaget sker der alene en forlængelse af den midlertidige ordning med længere betalingsfrister for A-skat og arbejdsmarkedsbidrag.
Betalingsfristerne for moms ændres ikke ved dette lovforslag, men udfases som fastsat i lov nr. 526 af 12. juni 2009.
 I nedenstående skema vises betalingsfristerne for store virksomheder efter gældende regler og efter forslaget med angivelse af, hvor meget betalingsfristerne efter forslaget er forlænget i forhold til de sædvanlige frister.
 I nedenstående skema vises betalingsfristerne for små virksomheder efter gældende regler og efter forslaget med angivelse af, hvor meget betalingsfristerne efter forslaget er forlænget i forhold til de sædvanlige frister.
Med lovforslaget er det alene betalingsfristerne for indeholdt A-skat og arbejdsmarkedsbidrag, som forlænges.
Oplysningerne om de ansattes løn skal fortsat indberettes til indkomstregistret til de sædvanlige frister.
Det er nødvendigt for at sikre, at oplysningerne i indkomstregistret er opdateret med, hvad de ansatte har tjent i de enkelte måneder.
Hermed kan indkomstregistret fortsat danne de korrekte elektroniske skattetrækkort, og ordningen med lønindeholdelse over det elektroniske skattetrækkort kan tilsvarende fungere uden ændringer som følge af lovforslaget.
5. Økonomiske konsekvenser for det offentlige Den forslåede forlængelse af den midlertidige ud­skydelse af betalingsfristerne for indbetaling af A-skat og arbejdsmarkedsbidrag vil primært medføre et umiddelbart rentetab for det offentlige.
Hertil kommer, at forslaget må forventes at medføre en beskeden forøgelse af statens tab på debitorer ud over den stigning i tabene, der må påregnes som følge af den aktuelle konjunktur- og likviditetssituation.
I de seneste måneder har den midlertidige udskydelse udgjort ca. 22 mia. kr., fordelt med 19,25 mia. kr. vedrørende store virksomheder og 2,75 mia. kr. vedrørende små virksomheder.
I 2010 skønnes de månedlige indbetalinger omfattet af ordningen at falde med 0,75 mia. kr. til 21,25 mia. kr. med baggrund i blandt andet skattelettelserne i Forårspakke 2.0.
 Det samlede rentetab skønnes at udgøre 525 mio. kr., hvoraf de 25 mio. kr. vedrører 2009 og der resterende 500 mio. kr. vedrører 2010. Rentetabet vedrører alene staten.
 Den varige virkning af forslaget skønnes til et rentetab på ca. 10 mio. kr. årligt.
Forlængelsen medfører, at virksomhederne sparer renteudgifter eller opnår større renteindtægter, hvilket umiddelbart forøger deres skattegrundlag, ligesom der på sigt fremkommer forøgede aktionærskatter og øgede forbrugsafgifter.
Herved reduceres det varige provenutab til ca. 4 mio. kr.
 Forslaget medfører, at store virksomheders betaling A-skat og arbejdsmarkedsbidrag vedrørende december 2009 udskydes fra 30. december 2009 til 12. januar 2010. Herved reduceres statens indtægter i finansåret 2009 med ca. 19,25 mia. kr. og forøges tilsvarende i finansåret 2010. Af de ca. 19,25 mia. kr. skønnes de 15,75 mia. kr. at vedrøre A-skat og 3,5 mia. kr. at vedrøre arbejdsmarkedsbidrag.
6. Administrative konsekvenser for det offentlige Lovforslaget vurderes at medføre administrative omkostninger for SKAT på 775.000 kr.
Beløbet går til dækning af systemændringer samt kommunikation  herunder udsendelse af nyhedsbreve og mails fra TastSelv Erhverv systemet.
7. Økonomiske konsekvenser for erhvervslivet For virksomheder med ansatte betyder forslaget, at likviditetsbelastningen i forbindelse med aftrapning af den gældende forlængelse af betalingsfristerne for indeholdt A-skat og arbejdsmarkedsbidrag i den resterende del af 2009 formindskes, samt at de tilføres likviditet i en stor del af 2010.
8. Administrative konsekvenser for erhvervslivet Lovforslaget medfører ingen administrative konsekvenser for erhvervslivet.
9. Administrative konsekvenser for borgerne Lovforslaget har ingen administrative konsekvenser for borgerne.
10. Miljømæssige konsekvenser Lovforslaget har ingen miljømæssige konsekvenser.
11. Forholdet til EU-retten EF-traktatens regler om statsstøtte gælder fuldt ud på skatteområdet.
Dette betyder, at det ved anvendelsen af skatteinstrumenter skal vurderes, om anvendelsen af instrumentet er foreneligt med traktatens statsstøtteregler, afledte regler og retspraksis.
 Af Europa-Kommissionens meddelelse om anvendelsen af statsstøttereglerne på foranstaltninger vedrørende direkte beskatning af virksomhederne fremgår det, at en foranstaltning udgør statsstøtte, hvis den - helt eller delvist  fritager bestemte virksomheder, sektorer eller regioner fra de byrder, som følger af normal anvendelse af det almindelige system, uden at denne fritagelse berettiges ved dette systems karakter eller forvaltning.
Den foreslåede ordning om midlertidig udskydelse af betalingsfristerne for indeholdt A-skat og arbejdsmarkedsbidrag ydes til alle virksomheder, som indeholder A-skat og arbejdsmarkedsbidrag i Danmark.
Der er tale om en videreførelse af de eksisterende regler på området for betaling af indeholdt A-skat og arbejdsmarkedsbidrag.
Ordningen er således af generel natur og vil ikke udgøre statsstøtte i EF-traktatens artikel 87 (1) forstand.
 12. Hørte myndigheder og organisationer m.v.
 Lovforslaget er sendt i høring hos Advokatrådet, Danske Advokater, Dansk Byggeri, Dansk Erhverv, Dansk Industri, Dansk Landbrug og Landbrugsrådet, Håndværksrådet, Finansrådet, Foreningen af Statsautoriserede Revisorer, Foreningen Registrerede Revisorer, FTF og SKAT.
Bemærkninger til lovforslagets enkelte bestemmelser Til § 1 Til nr. 1 Efter § 1 i lov om midlertidig udskydelse af betalingsfristerne for indeholdt A-skat og arbejdsmarkedsbidrag samt moms skal små virksomheder indbetale indeholdt A-skat og arbejdsmarkedsbidrag for november 2009 senest den 16. december 2009. Det foreslås at udskyde denne frist til den 22. december 2009. Herved får virksomhederne 6 dages længere kredittid.
Indeholdt A-skat og arbejdsmarkedsbidrag for november 2009 skal efter de gældende regler indberettes til indkomstregistret senest den 10. december 2009. Med forslaget ændres der ikke på indberetningsfristen.
Indberetningen af indeholdt A-skat og arbejdsmarkedsbidrag for november 2009 skal således fortsat ske senest den 10. december 2009.
Til nr. 2 Efter § 2, stk. 5 i opkrævningsloven skal små virksomheder indbetale indeholdt A-skat og arbejdsmarkedsbidrag senest den 10. i måneden efter afregningsperiodens udløb.
For december er fristen dog den 17. januar.
Hvis sidste rettidige betalingsdag falder på en lørdag, søndag eller en helligdag, anses den nærmest følgende hverdag som rettidig betalingsdag.
Det foreslås at forlænge kredittiden for betaling af indeholdt A-skat og arbejdsmarkedsbidrag for månederne december 2009 til og med oktober 2010 med gennemsnitlig 12 dage.
For november 2010 foreslås det at forlænge kredittiden med 6 dage.
Ved fastsættelsen af de foreslåede nye betalingsfrister er der taget højde for lørdage, søndage og helligdage, således at de foreslåede betalingsfrister alle falder på hverdage.
Der henvises til almindelige bemærkninger afsnit 4, hvor der er indsat et skema, der viser de konkrete datoer for sidste rettidige betalingsfrist for små virksomheders betaling af indeholdt A-skat og arbejdsmarkedsbidrag.
Fristen for indberetning af indeholdt A-skat og arbejdsmarkedsbidrag foreslås ikke forlænget.
Små virksomheder skal fortsat indberette indeholdt A-skat og arbejdsmarkedsbidrag seneste den 10. i måneden efter afregningsperiodens udløb.
Ved små virksomheder forstås virksomheder, hvis årlige tilsvar af indeholdt A-skat og arbejdsmarkedsbidrag udgør henholdsvis 1 mio. kr. og 250.000 kr. eller derunder.
Til nr. 3 Efter § 2 i lov om midlertidig udskydelse af betalingsfristerne for indeholdt A-skat og arbejdsmarkedsbidrag samt moms skal store virksomheder indbetale indeholdt A-skat og arbejdsmarkedsbidrag for november 2009 senest den 7. december 2009. Det foreslås at udskyde denne frist til den 14. december 2009. Herved får virksomhederne 7 dages længere kredittid.
Indberetningen af indeholdt A-skat og arbejdsmarkedsbidrag for november 2009 skal efter de gældende regler indberettes til indkomstregistret senest den sidste hverdag (bankdag) i november 2009. Med forslaget ændres der ikke på indberetningsfristen.
Indberetningen af indeholdt A-skat og arbejdsmarkedsbidrag for november 2009 skal således fortsat ske senest den 30. november 2009.
Til nr. 4 Efter § 2, stk. 6 i opkrævningsloven skal store virksomheder indbetale og indberette indeholdt A-skat og arbejdsmarkedsbidrag for december 2009 og senere måneder senest den sidste hverdag (bankdag) i den måned, som indkomsten vedrører.
Hvis sidste rettidige betalingsdag falder på en lørdag, søndag eller en helligdag, anses den nærmest følgende hverdag ikke som rettidig betalingsdag.
Betalingsfristen fastholdes til den sidste hverdag (bankdag) i den måned, som indkomsten vedrører.
Det foreslås at forlænge kredittiden for betaling af indeholdt A-skat og arbejdsmarkedsbidrag for månederne december 2009 til og med oktober 2010 med gennemsnitlig 12 dage pr. måned.
For november 2010 foreslås det at forlænge kredittiden med 6 dage.
Ved fastsættelsen af de foreslåede nye betalingsfrister er der taget højde for lørdage, søndage og helligdage, således at de foreslåede betalingsfrister alle falder på hverdage.
Der henvises til de almindelige bemærkninger afsnit 4, hvor der er indsat et skema, der viser de konkrete datoer for sidste rettidige betalingsfrist for små virksomheders betaling af indeholdt A-skat og arbejdsmarkedsbidrag.
Fristen for at indberette indeholdt A-skat og arbejdsmarkedsbidrag til indkomstregistret forlænges ikke.
Det betyder, at indberetningerne fortsat skal ske senest den sidste hverdag (bankdag) i den måned, som indkomsten vedrører.
Til nr. 5 Der er tale om en konsekvensændring som følge af lovforslaget § 1, nr. 4. Ændringen sikrer, at store virksomheder i hele perioden med udskudte betalingsfrister skal betale rente fra den første i den måned, hvor beløbet skulle have været betalt, hvis virksomheden ikke betaler rettidigt.
Det vil sige, hvis virksomheden ikke indbetaler inden for de udskudte frister.
Dette svarer til, hvad der gælder for små virksomheder.
Til § 2 Det foreslås, at loven træder i kraft dagen efter bekendtgørelsen i Lovtidende, og at lovforslaget kan stadfæstes straks efter vedtagelsen.
Hermed kan loven nå at blive sat i kraft, så den kan anvendes på store virksomheders betaling af indeholdt A-skat og arbejdsmarkedsbidrag for november 2009, som efter gældende regler skal betales den 7. december 2009.
