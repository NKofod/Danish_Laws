Under 26. februar 1953 er der i Warszawa blevet undertegnet følgende protokol angående danske interesser og ejendom i Polen:
 Oversættelse.
PROTOKOL NR. 2 angående danske interesser og ejendom i Polen.
Den danske regering og den polske regering, der har ønsket en endelig  

 regulering af de danske fordringer, der er opstået som følge af lovgivning  

 eller enhver anden af den polske regering truffet foranstaltning overfor  

 dansk ejendom, rettigheder og interesser, er blevet enige om følgende bestemmelser:
 Artikel I.
 Den polske regering skal til den danske regering betale:
 A. et beløb af 3 430 000 (tre millioner fire hundrede og tredive tusinde)  

 danske kroner som globalerstatning for:
1. al dansk ejendom, rettigheder og interesser, der  

 enten er berørt af den polske lovgivning og de forholdsregler, som følger  

 heraf, eller af enhver anden forholdsregel, der er truffet af den polske stat  

 eller af dens organer; 2. danske fordringer mod den polske stat, med  

 undtagelse af sådanne, der har karakter af offentlige lån, 3. danske fordringer, herunder værdipapirer, mod  

 debitorer i Polen, hvis ejendom er berørt af den polske lovgivning eller af  

 de forholdsregler, som er truffet i henhold hertil.
B.
Et beløb af 1 050 000 (een million og halvtredstusind) danske kroner  

 som globalerstatning fastsat for fordringer tilhørende A/S Højgaard &  

 Schultz, København, i overensstemmelse med punkt 5) i brev af 12. maj 1949  

 fra formanden for den polske delegation.
C.
Et beløb af 1 220 000 (een million to hundrede og tyve tusind) danske  

 kroner som globalerstatning for fordringer tilhørende A/S Det Østasiatiske  

 Kompagni, København, fastsat i overensstemmelse med art. 5 i protokol nr. 1  

 af 12. maj 1949.
 Det samlede beløb, som den polske regering skal betale til den danske  

 regering (A + B + C) andrager således 5 700 000 (fem millioner syv hundrede  

 tusind) danske kroner.
 Artikel II.
Efter fuldstændig betaling af beløbet på 5 700 000 (fem millioner syv  

 hundrede tusind) danske kroner anser den danske regering alle de danske  

 fordringer, der er opregnet i art.
I som endelig regulerede.
Denne regulering  

 har frigørende virkning for den polske regering med hensyn til de danske  

 interesserede og deres adkomstberettigelse.
Den danske regering skal indenfor en frist af 5 måneder fra nærværende  

 overenskomsts ikrafttræden til den polske regering overgive alle  

 adkomstbeviser og værdipapirer vedrørende de danske interesser, som erstattes  

 i henhold til art.
I.
Efter den fuldstændige betaling af globalerstatningssummen anser den  

 polske regering på sin side alle den polske stats fordringer, som inden  

 undertegnelsen af nærværende overenskomst var opstået mod de danske  

 interesserede, der modtager erstatning i henhold til art.
I, som værende  

 endelig regulerede.
 Efter nærværende protokols ikrafttræden kan hverken de danske  

 interesserede eller den polske regering mere på nogen måde gøre deres  

 respektive fordringer gældende.
 Artikel III.
Den i art.
I fastsatte globalsum skal betales til Danmark indenfor et  

 tidsrum af 15 år i overensstemmelse med de mellem de to landes regeringer  

 aftalte betalingsvilkår.
Dette tidsrum begynder 5 måneder efter dagen for  

 nærværende protokols ikrafttræden.
 Artikel IV.
Den danske regering bestemmer, hvorledes den i art.
I fastsatte globalsum  

 skal fordeles.
 Artikel V.
 Som dansk skal betragtes ejendom, rettigheder og interesser, der direkte  

 eller indirekte tilhører fysiske personer af dansk nationalitet, juridiske  

 personer eller handelsvirksomheder, der her deres sæde i Danmark.
 De fysiske personer skal være af dansk nationalitet, og de juridiske  

 personer og handelsvirksomheder skal være af dansk karakter såvel i det  

 øjeblik, da deres interesser og rettigheder blev berørt af polske  

 foranstaltninger, som på datoen for nærværende overenskomsts ikrafttræden.
 Artikel VI.
 Forvaltningen af ejendom, der stadig tilhører danske, som ikke er bosat i  

 Polen, kan af disse betros til en befuldmægtiget i Polen.
 Artikel VII.
Beløb, der hidrører fra leje eller forpagtning, salg, likvidation eller  

 fra en erstatning for ekspropriation af ejendom, for hvilken erstatning ikke  

 ydes af den i art.
I fastsatte globalsum, kan overføres til Danmark i  

 overensstemmelse med de regler, der i overførselsøjeblikket gælder for  

 betalinger mellem de to lande.
 Artikel VIII.
 Bestemmelser i protokol nr. 1 af 12. maj 1949 angående danske interesser  

 og ejendom i Polen, der er i modstrid med nærværende protokols bestemmelser,  

 har ikke gyldighed længere.
 Artikel IX.
 Nærværende protokol træder i kraft, så snart den er blevet godkendt af de  

 to regeringer.
 Undertegnet i Warszawa i to eksemplarer den 26. februar 1953.
E.
Blechingberg.
 Formand for den danske delegation.
S.
Sembrat.
Formand for den polske delegation.
Nærværende protokol er, efter at være blevet godkendt af de to regeringer, trådt i kraft den 3. august 1953.
 Udenrigsministeriet, den 30. januar  

 1954.
H.
C.
Hansen.
