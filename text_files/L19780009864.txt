 Ved noteveksling i Nairobi den 21. september og den 11. oktober 1977 har  

 Danmark og Kenya indgået en aftale om dansk bistand til oprettelse af en  

 planlægningsenhed, som tilknyttes det kenyanske sundhedsministerium med den  

 opgave at bistå ministeriet i udarbejdelsen af normer for sundhedsfaciliteter  

 i landdistrikterne og ved gennemførelsen af programmer for såvel  

 modernisering af bestående faciliteter som anlæg af nye sådanne.
 Den danske regering stiller for et tidsrum af tre år en arkitekt og en  

 bygningsingeniør til rådighed med henblik på ledelsen af den omhandlede enhed  

 og vil desuden afholde udgifter i forbindelse med benyttelse af  

 specialmedarbejdere samt til indkøb og drift af 2 motorkøretøjer og teknisk  

 udstyr m.v.
 Udenrigsministeriet, den 13. november  

 1978.
