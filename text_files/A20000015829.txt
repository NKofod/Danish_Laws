Bekendtgørelse af lov om  

 hjemmeservice Herved bekendtgøres lov nr. 463 af 12. juni 1996 om hjemmeservice,  

 med de ændringer, der følger af § 10 i lov nr. 980 af 17.  

 december 1997 og lov nr. 1091 af 29. december 1999.
 § 1. Erhvervsministeren kan inden for en  

 beløbsramme, der fastsættes på finansloven, etablere en  

 permanent hjemmeserviceordning.
Omfattede serviceydelser § 2. Bidrag kan ydes til forbrugeres køb af  

 hjemmeservice, som en virksomhed, jf. § 4, udfører for en husstand  

 på eller i direkte tilknytning til husstandens bopæl eller anden  

 bolig, som husstanden jævnlig benytter.
Bidrag kan alene ydes til  

 husstandens køb af hjemmeservice til privatforbrug.
Ved hjemmeservice  

 forstås følgende ydelser:
1)	Indkøb af dagligvarer, 2)	rengøring, 3)	madlavning og opvask, 4)	vask og strygning, 5)	almindeligt forekommende havearbejde, snerydning, fejning og  

 rensning af tagrender, 6)	andet almindelig forekommende husholdningsarbejde og 7)	afhentning af børn i daginstitutioner, når husstanden i  

 tidsmæssig sammenhæng hermed aftager én eller flere andre  

 hjemmeserviceydelser hos samme hjemmeservicevirksomhed.
 Stk. 2. Følgende former for husholdningsarbejde er  

 ikke omfattet:
 1)	Arbejde, som en virksomhed udfører for virksomhedens ejere og  

 for husstande, der er nærtstående i forhold til virksomhedens  

 ejere.
 2)	Pasning og pleje.
 3)	Madlavning og servering ved enkeltstående lejligheder.
 Stk. 3. Følgende ydelser anses ikke for  

 husholdningsarbejde:
 1)	Anlægs-, reparations- og vedligeholdelsesarbejder.
 2)	Skorstensfejning.
 3)	Skadedyrsbekæmpelse.
 4)	Frisørarbejde, terapeutarbejde, fodpleje m.v.
 5)	Rådgivningsvirksomhed, herunder rådgivning om juridiske,  

 tekniske, økonomiske eller regnskabsmæssige forhold.
 6)	Undervisning.
 7)	Klargøring, opsyn m.v. af sommerhuse i forbindelse med  

 udlejning.
 8)	Flytning.
Stk. 4. Ved husstand forstås en eller flere  

 personer, der bor sammen på en og samme adresse.
Erhvervs- og  

 Selskabsstyrelsen kan fastsætte regler, der præciserer begrebet  

 husstand.
 Stk. 5. Erhvervsministeren kan fastsætte regler,  

 hvorved arten og omfanget af det arbejde, der er omfattet, indskrænkes  

 eller udvides.
 Stk. 6. Erhvervs- og Selskabsstyrelsen kan  

 fastsætte regler, der nærmere definerer det arbejde, som er  

 omfattet af ydelserne i stk. 1.
Bidrag § 3. Bidraget ydes til husstanden.
Bidraget  

 udbetales til den virksomhed, der har udført arbejdet.
Det er en  

 betingelse, at arbejdet er udført af en virksomhed, der ved arbejdets  

 udførelse er optaget under hjemmeserviceordningen, jf. § 4.
Stk. 2. Til hjemmeservice som nævnt i § 2, stk. 1,  

 nr. 1-4, 6 og 7, udgør bidraget 50 pct.
Til hjemmeservice som  

 nævnt i § 2, stk. 1, nr. 5, udgør bidraget 35 pct.
Bidraget  

 beregnes af det fakturerede beløb inklusive moms fratrukket udgifter  

 inklusive moms til materialer.
Bidraget kan ikke overstige det beløb,  

 hvormed virksomheden har foretaget fradrag for bidrag i regningen til  

 forbrugeren.
 Stk. 3. En husstand kan højst få 10.000 kr.  

 pr. kvartal i bidrag til hjemmeservice udført af en enkelt virksomhed.
 Stk. 4. Erhvervsministeren kan fastsætte regler,  

 hvorved de i stk. 2 og 3 angivne bidragsstørrelser kan ændres  

 for de enkelte ydelser.
 Stk. 5. Erhvervsministeren kan fastsætte et loft  

 over, hvor meget en husstand maksimalt kan få ydet i samlet bidrag og i  

 bidrag pr. ydelse under hjemmeserviceordningen.
Optagelse af virksomheder under  

 hjemmeserviceordningen § 4. Erhvervs- og Selskabsstyrelsen optager efter  

 indstilling fra kommunalbestyrelsen i den kommune, hvori den  

 pågældende hjemmeservicevirksomhed er beliggende, virksomheden  

 under hjemmeserviceordningen.
Stk. 2. Virksomheder kan optages, hvis 1)	virksomheden er registreret efter lov om merværdiafgift  

 (momsloven), 2)	virksomheden har tegnet ansvarsforsikring mod skader  

 påført husstandens personer eller ting under arbejdets  

 udførelse, 3)	virksomheden, virksomhedens ejer, personer i ledelsen eller  

 personer, der har en bestemmende indflydelse på virksomheden, ikke har  

 forfalden gæld til det offentlige på 50.000 kr. eller derover, 4)	virksomheden, virksomhedens ejer, personer i ledelsen eller  

 personer, der har en bestemmende indflydelse på virksomheden, ikke er  

 udelukket, jf. § 7, stk. 1, 5)	virksomheden, virksomhedens ejer, personer i ledelsen eller  

 personer, der har en bestemmende indflydelse på virksomheden, ikke  

 tidligere har været dømt for et strafbart forhold, jf. dog stk.  

 6, 6)	virksomhedens ejer ikke modtager etableringsydelse efter lov om en  

 aktiv arbejdsmarkedspolitik eller igangsætningsydelse efter lov om  

 aktiv socialpolitik og 7)	virksomheden har miljømål for sine aktiviteter inden  

 for hjemmeservice.
 Stk. 3. Selskaber med begrænset ansvar kan ikke  

 optages under hjemmeserviceordningen, hvis personer med en bestemmende  

 indflydelse på selskabet har haft bestemmende indflydelse på et  

 andet selskab med begrænset ansvar, som er blevet tvangsopløst,  

 er kommet under konkurs eller i øvrigt har efterladt en samlet  

 uerholdelig gæld til det offentlige på 50.000 kr. eller derover.  

 Selskabet kan dog optages, hvis der er forløbet mere end 5 år  

 efter opløsningen af det selskab, som de pågældende  

 personer har haft bestemmende indflydelse på.
 Stk. 4. Hvis der sker hel eller delvis udskiftning af en  

 godkendt virksomheds ejer, ledelse eller personer med bestemmende indflydelse  

 på virksomheden, skal virksomheden senest 4 uger efter  

 ændringerne godtgøre over for Erhvervs- og Selskabsstyrelsen, at  

 de nye personer opfylder betingelserne i stk. 2, nr. 3-6, og stk. 3.
 Stk. 5. Erhvervs- og Selskabsstyrelsen kan  

 fastsætte regler om, hvem der betragtes som personer med bestemmende  

 indflydelse, hvilke oplysninger virksomhederne skal afgive efter stk. 2 og 3  

 samt fastsætte krav til ansvarsforsikringens omfang og art samt dens  

 tidsmæssige udstrækning.
 Stk. 6. Erhvervsministeren kan fastsætte yderligere  

 betingelser for virksomheders optagelse under hjemmeserviceordningen.
 Stk. 7. Uanset stk. 2, nr. 5, kan virksomheden optages,  

 hvis det strafbare forhold ikke begrunder en risiko for misbrug af adgangen  

 til at udøve hjemmeservicevirksomhed.
 Stk. 8. Uanset bestemmelsen i stk. 3 kan selskabet  

 optages, hvis Erhvervs- og Selskabsstyrelsen skønner, at optagelsen  

 ikke indebærer en risiko for misbrug af hjemmeserviceordningen.
 Udbetaling af bidrag m.v.
 § 5. Bidraget udbetales på grundlag af en  

 registrering af husstandens betaling og en indberetning af det udførte  

 arbejde.
Stk. 2. Det er en betingelse for ydelse af bidrag, at  

 indberetningen indeholder oplysninger til identifikation af virksomhed,  

 husstand og ydelse.
Husstanden og virksomheden er ansvarlig for rigtigheden  

 af oplysningerne.
Stk. 3. Erhvervs- og Selskabsstyrelsen kan  

 fastsætte regler om lovens administration, herunder hvilke oplysninger  

 der skal afgives om det bidragsberettigede arbejde, og hvordan de skal  

 afgives.
Erhvervs- og Selskabsstyrelsen kan endvidere fastsætte regler  

 om virksomhedernes fakturering af hjemmeserviceydelser.
 Stk. 4. Formidles kundens betaling af bidragsberettiget  

 arbejde elektronisk via et finansielt institut eller lignende, kan dette  

 videregive oplysninger, herunder CPR-nummer, til Erhvervs- og  

 Selskabsstyrelsen til identifikation af husstanden, som skal modtage  

 bidraget.
Kontrol § 6. Erhvervs- og Selskabsstyrelsen afgør,  

 om husstanden og det udførte arbejde er berettiget til bidrag, samt om  

 bidragets størrelse er i overensstemmelse med § 3, stk. 2.
 Stk. 2. Erhvervs- og Selskabsstyrelsen kan træffe  

 afgørelse om, at en virksomhed skal tilbagebetale bidrag, virksomheden  

 uretmæssigt har fået udbetalt.
Stk. 3. Erhvervs- og Selskabsstyrelsen kan af husstandene  

 og virksomhederne samt ledelsen i disse forlange de oplysninger, som er  

 nødvendige for, at der kan tages stilling til, om betingelserne for  

 udbetaling af bidrag er opfyldt, samt kræve, at der indsendes  

 dokumentation for de givne oplysninger.
Erhvervsfremme Styrelsen og Erhvervs-  

 og Selskabsstyrelsen kan endvidere af virksomhederne kræve de  

 oplysninger, der er nødvendige for at kunne følge udviklingen  

 inden for hjemmeserviceerhvervet.
Afgiver en husstand ikke de krævede  

 oplysninger, kan Erhvervs- og Selskabsstyrelsen træffe afgørelse  

 om, at husstanden ikke er bidragsberettiget, så længe de  

 krævede oplysninger ikke er afgivet.
Stk. 4. De statslige told- og skattemyndigheder og  

 kommunalbestyrelserne kan til kontrolbrug indhente de oplysninger, der  

 registreres i Erhvervs- og Selskabsstyrelsen om hjemmeservice.
Erhvervs- og  

 Selskabsstyrelsen kan til kontrolbrug indhente moms- og skatteoplysninger fra  

 de statslige told- og skattemyndigheder og kommunalbestyrelserne, for  

 så vidt angår virksomheder, der er eller har været omfattet  

 af denne lov, og sammenligne dem med egne registrerede oplysninger.
Erhvervs-  

 og Selskabsstyrelsen kan ligeledes til kontrolbrug indhente oplysninger om  

 virksomheder, der er eller har været omfattet af denne lov, fra andre  

 offentlige myndigheder samt indhente oplysninger om  

 hjemmeservicevirksomheders indbetaling af ATP-bidrag m.v. til ordninger, der  

 administreres af ATP.
Erhvervsfremme Styrelsen og Erhvervs- og  

 Selskabsstyrelsen kan udveksle oplysninger til brug for overvågningen  

 af hjemmeserviceerhvervet.
 Stk. 5. Erhvervs- og Selskabsstyrelsen eller en af  

 styrelsen udmeldt regnskabskyndig har, hvis det skønnes  

 nødvendigt, til enhver tid adgang til at foretage eftersyn i lokaler,  

 der benyttes af virksomhederne, og efterse virksomhedernes varebeholdninger,  

 forretningsbøger, øvrige regnskabsmaterialer samt  

 korrespondance m.v.
Stk. 6. Erhvervs- og Selskabsstyrelsen og  

 kommunalbestyrelserne kan undersøge virksomhedernes forhold med  

 henblik på at føre tilsyn med, om denne lov er overholdt.
Finder  

 kommunalbestyrelsen, at en virksomhed ikke har overholdt loven, kan  

 kommunalbestyrelsen indstille til Erhvervs- og Selskabsstyrelsen, at  

 virksomheden skal udelukkes fra hjemmeserviceordningen, jf. § 7, stk. 1.  

 Bestemmelserne i stk. 3, 1. pkt., og stk. 5 finder tilsvarende anvendelse,  

 for så vidt angår den af kommunalbestyrelsen udøvede  

 undersøgelsesvirksomhed.
Stk. 7. Erhvervs- og Selskabsstyrelsen kan forlange, at  

 der for en af loven omfattet virksomhed udarbejdes en erklæring af en  

 registreret eller statsautoriseret revisor.
Erklæringens nærmere  

 indhold fastsættes af styrelsen.
I særlige tilfælde kan det  

 endvidere forlanges, at en virksomhed underkastes revision af en af styrelsen  

 udpeget registreret eller statsautoriseret revisor.
Stk. 8. Erhvervs- og Selskabsstyrelsen kan forlange, at  

 virksomheder, der udøver andre erhvervsmæssige aktiviteter end  

 hjemmeservice, skal indsende et særskilt regnskab for  

 hjemmeserviceaktiviteterne.
Erhvervs- og Selskabsstyrelsen kan  

 fastsætte nærmere regler om det særskilte regnskab og dets  

 indsendelse.
 Stk. 9. Erhvervs- og Selskabsstyrelsen kan videregive  

 oplysninger til virksomheder omfattet af denne lov om de husstande, der ikke  

 er berettiget til at modtage bidrag.
Udelukkelse § 7. Erhvervs- og Selskabsstyrelsen kan, eventuelt  

 tidsbegrænset, udelukke en virksomhed, virksomhedens ejer, personer i  

 ledelsen eller personer, der har en bestemmende indflydelse på  

 virksomheden, fra hjemmeserviceordningen, hvis 1)	virksomheden pålægges at tilbagebetale bidrag, som  

 virksomheden uretmæssigt har fået udbetalt, jf. § 6, stk. 2, 2)	virksomheden undlader at afgive de i § 4, stk. 4 og 5, samt § 6,  

 stk. 3, 6 og 8, krævede oplysninger eller virksomheden i et ikke  

 uvæsentligt omfang har afgivet mangelfulde eller urigtige oplysninger  

 eller virksomheden nægter adgang til at foretage det i § 6, stk. 5,  

 nævnte eftersyn eller virksomheden nægter revisor adgang til at  

 foretage de undersøgelser, som revisor finder nødvendige for  

 udførelsen af dennes opgaver i henhold til § 6, stk. 7, 3)	virksomheden har afgivet urigtige eller vildledende oplysninger  

 eller har fortiet oplysninger til brug for merværdiafgiftskontrollen  

 eller skattekontrollen, 4)	virksomheden har anvendt personale eller andre virksomheder som  

 anført i § 8, stk. 1 og 3, til at udføre bidragsberettiget  

 arbejde, 5)	virksomheden ikke er registreret efter lov om merværdiafgift  

 (momsloven) eller ikke er dækket af en lovpligtig ansvarsforsikring som  

 nævnt i § 4, stk. 2, nr. 2, 6)	virksomheden i en ansættelseskontrakt med en person, der  

 udfører bidragsberettiget arbejde, og som ikke indtager en  

 særlig betroet stilling, aftaler en konkurrenceklausul, 7)	virksomheden tilsidesætter god skik inden for branchen i  

 forbindelse med ansættelsesforholdene eller ikke følger  

 bestemmelserne i de kollektive overenskomster, 8)	virksomheden har ansatte og virksomheden ikke overholder  

 gældende lovgivning, der har til formål at sikre de ansattes  

 arbejdsvilkår, eller 9)	virksomheden, virksomhedens ejer, personer i ledelsen eller  

 personer, der har en bestemmende indflydelse på virksomheden,  

 oparbejder forfalden gæld til det offentlige på 50.000 kr. eller  

 derover.
 10)	virksomheden ved hel eller delvis udskiftning af sin personkreds  

 ikke inden 4 uger efter ændringen godtgør over for Erhvervs- og  

 Selskabsstyrelsen, at de nye personer opfylder betingelserne i § 4, stk. 2,  

 nr. 3-6, og stk. 3.
 Stk. 2. Fra hjemmeserviceordningen kan Erhvervs- og  

 Selskabsstyrelsen udelukke personer med en bestemmende indflydelse på  

 et selskab med begrænset ansvar, hvis selskabet tvangsopløses,  

 går konkurs eller efterlader en uerholdelig gæld på 50.000  

 kr. eller mere til det offentlige.
 Stk. 3. Hvis en husstand giver Erhvervs- og  

 Selskabsstyrelsen forkerte oplysninger om virksomhed, husstand eller ydelse,  

 kan Erhvervs- og Selskabsstyrelsen udelukke husstanden fra  

 hjemmeserviceordningen.
 Stk. 4. En udelukkelse fra hjemmeserviceordningen  

 gælder fra det tidspunkt, hvor Erhvervs- og Selskabsstyrelsen har  

 meddelt beslutningen til den pågældende, og har virkning for  

 arbejde udført herefter.
§ 8. Bidragsberettiget arbejde må ikke  

 udføres af arbejdstagere, som 1)	er under 18 år, medmindre dette sker som led i et offentligt  

 anerkendt uddannelsesforløb, 2)	er ansat med offentlige løntilskud eller 3)	modtager folkepension.
 Stk. 2. Arbejde udført af de i stk. 1  

 anførte personer er ikke bidragsberettiget.
 Stk. 3. Hjemmeservicevirksomheder må ikke lade  

 bidragsberettiget arbejde udføre af andre virksomheder, herunder af  

 andre hjemmeservicevirksomheder.
 Stk. 4. Arbejde, der udføres af en  

 hjemmeservicevirksomhed som led i kommunale tilbud efter kapitel 14 i lov om  

 social service, er ikke bidragsberettiget.
Klageadgang § 9. Afgørelser truffet af Erhvervs- og  

 Selskabsstyrelsen kan ikke indbringes for anden administrativ myndighed, jf.  

 dog stk. 2.
Stk. 2. Afgørelser truffet af Erhvervs- og  

 Selskabsstyrelsen efter § 4, stk. 1, 2 og 3, § 6, stk. 2, og § 7, stk. 1 og  

 2, kan senest 4 uger efter, at afgørelsen er meddelt den  

 pågældende, indbringes for Erhvervsministeriets  

 Erhvervsankenævn.
Indbringelse af Erhvervs- og Selskabsstyrelsens  

 afgørelser efter § 4, stk. 1 og 2, og § 7, stk. 1, 2 og 3, har ikke  

 opsættende virkning.
 Straffebestemmelser m.v.
 § 10. Medmindre højere straf er forskyldt  

 efter den øvrige lovgivning, straffes med bøde eller  

 hæfte den, der afgiver urigtige eller vildledende oplysninger til  

 regnskabskyndige, jf. § 6, stk. 5, eller til en kommunalbestyrelse, jf. § 6,  

 stk. 6, eller til Erhvervs- og Selskabsstyrelsen.
 Stk. 2. Med bøde straffes overtrædelser af §  

 8, stk. 1 og 3.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 Stk. 4. I regler, der udstedes i medfør af denne  

 lov, kan der fastsættes straf af bøde for overtrædelse af  

 bestemmelserne i forskrifterne.
§ 11. (udeladt) § 12. § 4, stk. 1, i lov nr. 455 af 30. juni 1993  

 om statstilskud til hjemmeservice, som ændret ved lov nr. 288 af 27.  

 april 1994, indsættes efter 2. pkt.: Det er endvidere en betingelse for  

 optagelse, at virksomhedens ejer ikke modtager etableringsydelse efter lov om  

 en aktiv arbejdsmarkedspolitik eller igangsætningsydelse efter lov om  

 kommunal aktivering.
Ikrafttrædelses- og overgangsbestemmelser § 13. Tidspunktet for lovens ikrafttræden  

 fastsættes af erhvervsministeren.
Bestemmelserne i § 4, § 5, stk. 3, §  

 9, § 10, stk. 1, 3 og 4, samt § 12 træder i kraft dagen efter  

 bekendtgørelsen i Lovtidende.
 Stk. 2. Erhvervsministeren kan fastsætte  

 tidspunktet for ophævelse af lov nr. 455 af 30. juni 1993 om  

 statstilskud til hjemmeservice.
 Stk. 3. Såfremt en ansøgning om  

 etableringsydelse eller igangsætningsydelse er indgivet før den  

 2. maj 1996, kan en virksomhed optages under hjemmeserviceordningen uanset  

 bestemmelserne i § 4, stk. 2, nr. 6, og § 12, selv om virksomhedens ejer  

 modtager etablerings- eller igangsætningsydelse.
 Stk. 4. For arbejde, der er udført før  

 ophævelsen af lov nr. 455 af 30. juni 1993 om statstilskud til  

 hjemmeservice, udbetales bidrag i henhold til bestemmelserne i lov nr. 455 af  

 30. juni 1993 om statstilskud til hjemmeservice.
 § 14. Loven gælder ikke for  

 Færøerne og Grønland.
 § 15. Loven træder i kraft den 1. januar  

 2000 og finder anvendelse for ydelser udført fra denne dato.
 § 10 i lov nr. 980 af 17. december 1997 hvorved §§ 4, stk. 2, nr. 6, 8,  

 stk. 4 og 10, stk. 3 fik en ændret affattelse og indeholder  

 følgende ikrafttrædelsesbestemmelse:
§ 42 Stk. 1. Loven træder i kraft den 1. juli 1998, jf.  

 dog stk. 2, 3 og 4.
Stk. 2-5. (udeladt) Lov nr. 1091 af 29. december 1999 hvorved §§ 2, stk. 1, 3.  

 pkt., 3, stk. 2, 4, stk. 4-5, 5, 6, stk. 3, 2. pkt., 6, stk. 4, 4. pkt., 6,  

 stk. 8, 7, stk. 1, nr. 2, 7, stk. 3, 9, stk. 2, 10, stk. 2 fik ændret  

 affattelse. §§ 2, stk. 6, 3, stk. 4-5, 4, stk. 3, 4, stk. 8, 7, stk. 1, nr.  

 10, 7, stk. 2, blev indsat.
Loven indeholder følgende  

 ikrafttrædelsesbestemmelse:
§ 2 Loven træder i kraft den 1. januar 2000 og finder anvendelse for  

 ydelser udført fra denne dato.
