Cirkulæreskrivelse om fersk kød, fersk fjerkrækød og kødvarer (Til samtlige til eksport af fersk kød, fersk fjerkrækød og kødvarer  

 autoriserede virksomheder samt dyrlægerne ved disse.) Østrig På given foranlednng skal meddeles, at Østrig har vedtaget nye  

 »Mindestanforderungen« samt, at den i forbindelse hermed etablerede  

 overgangsperiode er udløbet, hvorfor der ved eksport til Østrig fremover  

 kræves anvendt særlige attestationer.
 Disse fremgår af følgende bilag:
 De pågældende attestformularer med påført formularnummer vedlægges, og  

 disse vil kunne optrykkes og kopieres af de involverede virksomheder i  

 fornødent omfang.
 Det skal bemærkes, at de østrigske myndigheder ikke accepterer anvendelsen  

 af sort farve til embedsstempling og til dyrlægens underskrift, samt at  

 eksport til Østrig af hakket eller på anden måde findelt fjerkrækød ikke er  

 mulig, grundet de østrigske »Mindestanforderungen«, som ikke kan  

 attesteres fra dansk side.
 Såfremt salmonellaundersøgelse for undersøgelsespligtige varer, (jf. bilag  

 1, pkt. f)) ikke er foretaget, vil den blive foretaget i Østrig for  

 modtagerens regning, og varens frigivelse skal afvente  

 undersøgelsesresultatet.
 Det er oplyst, at såfremt der ved undersøgelser foretaget i Østrig påvises  

 salmonellabakterier, vil partiet blive returneret eller destrueret, hvorfor  

 de østrigske myndigheder, for at undgå sådanne vanskeligheder, anbefaler, at  

 undersøgelsen foretages i oprindelseslandet.
 Cirkulæreskrivelse herfra dateret 4. august 1983 (med bilag),  

 tilbagekaldes hermed.
P.
V.
V.
