Kendelse fra Pressenævnet i sag nr.  

 9/2001 [K] har klaget til Pressenævnet over et  

 læserbrev bragt i Politiken den 14. februar 2001, idet hun mener, at  

 god presseskik er tilsidesat.
Af læserbrevet med overskriften "Overset  

 vandalisering" fremgår, at "[K]:
Hvorfor har DR ingen dækning af vandaliseringen af  

 de muslimske grave på Vestre Kirkegård? Jeg ringede selv til DR lørdag eftermiddag for at  

 høre, om der kom noget i TV-avisen om gravskænderiet.
Hvad var  

 den besked jeg fik? "Næ, her står ikke noget".
 Hvor er alsidigheden og objektiviteten? Muslimerne i  

 Danmark betaler også licens.
 Jeg slutter af med et spørgsmål, der vil  

 hænge i luften længe: Hvordan havde DR tacklet en lignende  

 vandalisering af en jødisk kirkegård".
Klageren har anført, at bladet den 14. februar 2001  

 har konstrueret et falsk "læserbrev" fra klageren.
Klageren  

 har nærmere oplyst, at grundlaget for "læserbrevet" er  

 en telefax af 12. februar 2001 fra  Maghreb.dk  Fakta, som er blevet sendt  

 til Kulturministeriet og Danmarks Radio med kopi til de landsdækkende  

 aviser i håb om, at medierne ville omtale gravskænderierne, der  

 fandt sted natten mellem den 8. og 9. februar 2001. Bladet har ikke med nogen  

 som helst berettigelse kunnet opfatte telefaxen fra  Maghreb.dk  Fakta som et  

 personligt læserbrev fra klageren.
Klageren har endvidere anført, at bladet også  

 har taget det vigtigste ud af telefaxen, nemlig  Maghrebs.dk  Faktas  

 efterlysning af reaktioner, dels fra politisk hold, dels fra muslimsk side,  

 og medtaget den afsluttende sætning i telefaxen, så  

 læserbrevet fremstår antisemitisk, hvilket kunne være  

 undgået, hvis bladet havde medtaget det foregående afsnit i  

 telefaxen.
Afsnittet har følgende ordlyd:
"Hvor er kommentarerne fra politikere, specielt  

 statsministeren, som allerede burde være gået på banen i  

 fredags? Hvor er kommentarerne fra muslimsk side (og lad nu for en gangs  

 skyld være med at spørge om en af de importerede  

 mellemøstlige imaner, der hverken kan sproget eller kender noget til  

 det danske samfund!)?" Herudover har klageren anført, at bladet,  

 formentlig fra et tidligere læserbrev fra klageren personligt, har  

 fundet klagerens marokkanske adresse og anført adressen sammen med  

 klagerens navn, uagtet at telefaxen er fremsendt fra  Magreb.dk  Fakta.
 Klageren har desuden gjort gældende, at det er i  

 strid med de vejledende presseetiske regler, at bladet ikke har omtalt  

 gravskænderierne, idet den udøvede vandalisme efter klagerens  

 opfattelse må anses for at være "informationer af  

 væsentlig betydning for offentligheden". Bladet puster til den  

 fremmedfjendske populistiske folkestemning ved ikke at omtale  

 ødelæggelserne af de 42 muslimske grave på Vestre  

 Kirkegård, mens bladet gerne offentliggør nyheder om  

 massevoldtægter, påståede tvangsægteskaber og  

 tyvagtige østflygtninge.
Bladet har oplyst, at klagerens tekst er fundet i  

 debatredaktionens postboks, og teksten er fra starten opfattet og behandlet  

 som et læserbrev.
Sent i processen opdagede en sekretær, at  

 adressen manglede.
Da klageren tidligere havde skrevet læserbreve i  

 bladet, tilføjedes klagerens adresse, idet adresser på  

 læserbrevsskribenter normalt medtages.
Der er således ikke tale  

 om "manipulation" eller ond vilje, men om en helt normal  

 redaktionel proces.
Bladet har oplyst, at forkortelsen af læserbrevet er  

 helt almindelig, og bladet afviser, at teksten   hverken før eller  

 efter forkortelsen   skulle fremstå som "antisemitisk".  

 Bladet er tværtimod af den opfattelse, at der stilles et yderst  

 relevant spørgsmål på baggrund af tankevækkende  

 oplysninger, som bladet vil undersøge nærmere.
Hvis den omtalte  

 gravskænding har fundet sted, er der tale om en nyhed, som bladet vil  

 finde relevant at dække.
Bladet har anført, at den eneste problemstilling i  

 sagen i forhold til de presseetiske regler er, om bladet har "hindret  

 berettiget offentliggørelse af informationer af væsentlig  

 betydning for offentligheden". Bladet har ikke fået nyheden fra  

 sine normale kanaler, og begivenheden har i øvrigt ikke givet  

 anledning til nogen større mediedækning.
Bladet har på den  

 baggrund svært ved at se, at dets offentliggørelse af  

 læserbrevet udgør en negativ eller problematisk begivenhed i  

 dette forløb.
 I sagens behandling har følgende  

 nævnsmedlemmer deltaget:
Axel Kierkegaard, Aage Lundgaard, Kaare R.
Skou og Ole  

 Askvig.
 Pressenævnet udtaler:
Pressenævnet bemærker indledningsvis, at  

 redaktøren i overensstemmelse med det almindelige princip om retten  

 til at redigere mediet er berettiget til at beslutte, hvilke emner  

 også f.eks. de stedfundne gravskænderier   der skal gøres  

 til genstand for journalistisk behandling.
Bladet har derfor ikke handlet i  

 strid med god presseskik ved at undlade at omtale disse.
 Ud fra det oplyste finder Pressenævnet heller ikke  

 grundlag for at kritisere, at bladet har bragt klagerens telefax af 12.  

 februar 2001 som et personligt læserbrev fra klageren.
Et massemedie har som led i den redaktionelle proces ret  

 til at forkorte læserbreve og debatindlæg, såfremt  

 skribentens synspunkter fremstår som uforvansket.
Den skete forkortelse  

 af læserbrevet ses ikke at have forvansket klagerens synspunkter.
Ej  

 heller på dette punkt finder Pressenævnet derfor anledning til at  

 udtale kritik af bladet.
 Afsagt den 25. april 2001.
