Nævnet erklærede en i h.t.
BRL § 13, til ikrafttræden 1.12.1986,  

 varslet lejeforhøjelse ugyldig, da man fandt, at det også i en ejendom med  

 beboerrepræsentanter var en gyldighedsbetingelse, at samtlige lejere skulle  

 have tilsendt et sammenligningsbudget.
Afgørelse nr. 7, 1987 Afgørelse af 17.12.1986 fra Huslejenævnet i Roskilde U mod L (journ.nr. 43/86) Nævnet erklærede en i h.t.
BRL § 13 - til ikrafttræden 1. december 1986 -  

 varslet lejeforhøjelse ugyldig, da man fandt, at det også i en ejendom med  

 beboerrepræsentation var en gyldighedsbetingelse, at samtlige lejere skulle  

 have tilsendt et sammenligningsbudget.
 I huslejenævnets afgørelse hedder det bl.a.:
 »I skrivelse af 27. oktober 1986 har U i medfør af reglerne i  

 boligreguleringslovens § 13, stk. 3 (ML § 13, stk. 3) indbragt en sag for  

 nævnet vedrørende en over for lejerne i ovennævnte ejendom varslet  

 lejeforhøjelse til ikrafttræden den 1. december 1986.
 Sagen har været forelagt ejendommens beboerrepræsentanter, som i skrivelse  

 af 13. november 1986 har meddelt, at man efter gennemgang af det tilsendte  

 materiale har indsigelser vedrørende 7 punkter på driftsbudgettet, og at man  

 desuden ikke har forståelse for, at der på budgettet er optaget et beløb på  

 ca. 43.000 kr. til forventet lejetab.
 Herudover mener beboerrepræsentationen, at varslingen må betragtes som  

 ugyldig, idet sammenligningsbudgettet ikke er tilsendt samtlige lejere.
 Det anføres, at det af varslingen klart bør fremgå, hvordan man kommer  

 frem til forhøjelsen, der blot er angivet med en brøk af »ejendommens  

 budgetforhøjelse«.
 Sagen har herefter været forelagt U, hvis advokat i skrivelse af 3.  

 december 1986 nærmere har redegjort for U's synspunkter vedrørende  

 beboerrepræsentanternes formalitetsindsigelse for så vidt angår  

 sammenligningsbudget.
 For så vidt angår spørgsmålet om udsendelse af sammenligningsbudget  

 bemærker advokaten, at det ikke kan udelukkes, at der ved en ekspeditionsfejl  

 ikke er sørget for pakning af budgettet i de kuverter, der omdeltes til  

 lejerne.
 Advokaten gør imidlertid gældende, at beboerrepræsentanterne som valgt af  

 lejerne er kompetente til på lejernes vegne at tage stilling til udlejers  

 nærmere beregning af lejeforhøjelsen, således at fremsendelse af  

 sammenligningsbudget til disse er tilstrækkeligt til at opfylde lovens  

 formkrav.
 Højesterets dom af 21. april 1986, der indeholder en skærpelse af den  

 hidtil gældende opfattelse af kravene til udlejers specifikation og  

 forklaring om beregningen af lejeforhøjelsen kan efter advokatens opfattelse  

 ikke medføre, at der på andre varslingsområder, end de Højesteret beskæftiger  

 sig med i den konkrete sag, er indført skærpede krav.
 Herudover har advokaten på given foranledning oplyst, at det til  

 beboerrepræsentanterne fremsendte sammenligningsbudget ikke er det budget,  

 som har ligget til grund for beregningen af den hidtil gældende leje, men  

 derimod et budget som har ligget til grund for en tidligere varslet leje.  

 Advokaten finder, at Højesterets bemærkning om, at varslingsskrivelsen skal  

 indeholde oplysning om det budget, der lå til grund for beregningen af den  

 hidtil gældende leje må betyde, at Højesteret har accepteret, at det er  

 sammenligningen mellem udlejers hidtidige ønske om en budgettering og de i  

 forbindelse med lejeforhøjelsesvarslingen fremsatte ønsker, der skal danne  

 grundlag for lejernes overvejelser og beregninger.
 Sagen har været behandlet på nævnets møde den 17. december d.å.
 I den anledning skal man meddele, at nævnet har vedtaget at anse  

 varslingen for ugyldig under henvisning til, at U ikke har fremsendt  

 sammenligningsbudget til samtlige lejere, hvilket efter nævnets opfattelse er  

 en betingelse for at opfylde kravene til oplysningerne om lejeforhøjelsens  

 beregning i henhold til ML § 13, stk. 1. Nævnet finder, at Højesteret i sin  

 dom har anlagt en klar skærpende fortolkning af beregningskravet i såvel ML §  

 12 som § 13.
