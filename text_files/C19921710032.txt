 Hermed fremsendes meddelelse 001. Vilkår for udførelse af ledningsanlæg.  

 Meddelelsen erstatter følgende meddelelser, som hermed aflyses:
 - Meddelelse 001.02. Vilkår for udførelse af ledningsanlæg. 28. juni 1977.
 - Meddelelse 001.03. Vilkår for udførelse af ledningsanlæg (supplement).  

 17. august 1979.
 - Meddelelse 001.06. Vilkår for udførelse af ledningsanlæg for naturgas.  

 15. maj 1983.
 - Meddelelse 001.07. Vilkår for tilladelse til nedlægning af  

 naturgasledninger i åben grav ved krydsning af hovedlandeveje (supplement til  

 meddelelse 001.06.). 30. oktober 1984.
 - Meddelelsen er behandlet og godkendt af Aftaleudvalget, som er nedsat i  

 henhold til samarbejdsaftalens pkt. 2.
 Forholdet mellem vejbestyrelsen og ledningsejeren (gæsteprincippet).
 Betingelsen for tilladelse til ledningers tilstedeværelse i vejareal er  

 almindeligvis det såkaldte »gæsteprincip«, dvs. er et ledningsanlæg  

 placeret i vejarealet, betaler ledningsejeren for arbejder på selve lednings,  

 og omkostningerne i forbindelse med flytning af ledninger, hvis vejen  

 reguleres eller omlægges, jf. § 106 i lov om offentlige veje.
Gæsteprincippet er i de fleste tilfælde en saglig og rimelig betingelse,  

 når det tages i betragtning, at vejbestyrelsen ikke stiller økonomiske krav i  

 anledning af ledningens tilstedeværelse, men det skal administreres i  

 forståelse for ledningsejerens situation.
Hvis vejbestyrelsen planlægger  

 vejarbejder alene med egne udgifter for øje, men ikke medtager  

 ledningsejerens økonomiske tab i overvejelserne, bliver situationen uholdbar  

 både for ledningsejeren og for samfundet.
Det er derfor væsentligt , at  

 Vejdirektoratets samarbejdspartnere bestræber sig på at bidrage til at  

 reducere udgiften til ledningsflytninger, fx. ved at optage forhandling med  

 ledningsejeren om påtænkte vejarbejder.
 Gæsteprincippet og vejlovens § 20.
 En særlig undtaglelse fra gæsteprincippet gælder ved hovedlandevejsanlæg.  

 Her indeholder vejlovens § 20 en bestemmelse om, at såfremt der ved et  

 hovedlandevejsanlæg påføres en amtskommune eller kommune eller et  

 fælleskommunalt selskab udgifter til omlægning eller flytning af ledninger,  

 afholdes disse udgifter af statskassen.
I en periode er ordet »hovedlandevejsanlæg« blevet opfattet som  

 ethvert arbejde på hovedlandevej.
Trafikministeriet har i 1985 tilkendegivet,  

 at begrebet »hovedlandevejsanlæg« må opfattes som anlægsarbejder af  

 en størrelse og karakter, som ikke er forudset i forbindelse med ledningernes  

 placering i vejareal.
Hvis der således er tale om mindre, sædvanlige arbejder  

 på hovedlandevejen (fx. reparationer, forstærkninger), vil  

 »gæsteprincippet« gælde dvs., at ledningsejeren må afholde  

 udgifterne til flytning af ledninger mv.
Sådanne arbejder må i princippet  

 anses for forudsigelige omend tidspunktet for deres udførelse kan være uvis.  

 Fremtidigt bør der derfor kun gives tilladelse til anbringelse af kommunale  

 ledninger i eksisterende hovedlandeveje, såfremt ledningsejeren giver afkald  

 på fortrinsstillingen efter vejlovens § 20 og i stedet accepterer det normale  

 gæsteprincip i vejlovens § 106. Hvis »større hovedlandevejsanlæg«  

 kan forudses at blive aktuelle på den pågældende hovedlandevejsstrækning  

 inden for en nærmere årrække, vil dette dog være et moment, der vil tale  

 afgørende for, at samarbejdpartnerne må nægte at give tilladelse til  

 nedlæggelse af ledninger, idet dette på forhånd må vurderes som  

 samfundsøkonomisk uhensigsmæssigt.
Med venlig hilsen Johannes Sloth Meddelelse nr. 001 Vilkår for udførelse af ledningsanlæg Bestemmelser for hovedlandeveje 3.3 Januar 1992 1. Indledning Meddelelsens omfang Denne meddelelse om udførelse af ledningsanlæg gælder for alle arbejder i  

 eller over hovedlandeveje.
Meddelelsen omfatter dog ikke ledningsanlæg, der  

 er nødvendige for vejens drift, såsom afvandings- og belysningsanlæg.
Vejdirektoratets samarbejdspartnere bemyndiges til på Vejdirektoratets  

 vegne, at varetage alle spørgsmål om ledningsanlæg i hovedlandeveje og i  

 disses byggelinieareal.
Undtagelse gælder dog hvor gæsteprincippet fraviges,  

 eller hvis der indenfor byggelinieareal ikke kan opnås vilkår svarende til  

 gæsteprincippet.
I disse tilfælde afgiver samarbejdspartneren indstilling til  

 Vejdirektoratet om projektet.
 2. Ansøgning om tilladelse mv.
Generelt Ansøgningsskema, tilladelse til udførelse af ledningsarbejdet mv. fås hos  

 teknisk forvaltning.
 Opgravning og retablering foretages efter gældende regler og normer samt  

 teknisk forvaltnings regulativer og anvisninger.
 Reparation og vedligeholdelse af luftledninger over hovedlandevej, der  

 ikke er motorvej, kræver ikke tilladelse, såfremt der ikke foretages indgreb  

 i vejarealet, og der ikke kan opstå trafikale vanskeligeheder.
Sikkerhedsstillelse I tilfælde hvor det ikke drejer sig om statsvirksomheder, koncessionerede  

 selskaber eller kommunale institutioner kan teknisk forvaltning forlange, at  

 ledningsejeren skal yde sikkerhedsstillelse, inden arbejdet påbegyndes.
 Sikkerhedsstillelse kan ske som bank- eller sparekassegaranti,  

 kautionsforsikring eller med teknisk forvaltnings godkendelse på anden måde.
 Sikkerhedsstilelsen udbetales til teknisk forvaltning på anfordring efter  

 påkrav over for ledningsejeren, såfremt ledningsejeren efter teknisk  

 forvaltnings skøn helt eller delvis har misligholdt sine forpligtigelser i  

 forbindelse med det pågældende arbejde.
 Sikkerhedsstilelsen tilbageholdes indtil ledningsejerens forpligtigelser  

 er fuldt ud opfyldt.
3. Placering af ledningsanlæg ved hovedlandeveje Generelt Ledningsanlæggets placering, herunder ledningsdybde eller højde over  

 vejanlægget, aftales i hvert enkelt tilfælde med teknisk forvaltning.
 Master for højspændingsluftledninger må normalt ikke anbringes i vejareal.
Motorveje Langsgående ledningsanlæg tillades normalt ikke.
Tværgående ledningsanlæg tillades kun, når der er tale om betydende  

 ledningsanlæg, og kun når anden fremføring ikke med rimelighed kan forlanges.  

 Ledningen skal føres under kørebanen og skal så vidt muligt skære vinkelret  

 på denne.
Højspændingsledninger kan dog føres over kørebanen, uden yderligere  

 krav end angivet i stærkstrømsreglementet.
Øvrige hovedlandeveje Langsgående ledningsanlæg kan tillades efter principperne i bilag 1.
 Tværgående ledningsanlæg bør i videst muligt omfang undgås.
Broer og tunneller Ledningsanlæg tillades normalt ikke.
 Placering i rabat eller eventuelt under kørebane eller stibefæstelse under  

 en hovedlandevejsbro (tunnel) vil dog kunne tillades i særlige tilfælde.
4. Udførelse Generelt Ledninger i motorveje og tværgående ledninger i øvrige hovedlandevej, skal  

 nedlægges i beskyttelsesrør eller tunneller af passende størrelse.
 Ledningsanlæg på broanlæg kan normalt kun tillades ved anvendelse af  

 kabelblokke i vejbefæstelsen eller rør i brokonstuktionen.
 Tekniske forvaltning kan, hvor de stedlige forhold taler derfor, give  

 tilladelse til nedlægning af ledninger i åben grav.
 Som vejledning for den konkrete vurdering, der efter forhandling med  

 ledningsejeren foretages af teknisk forvaltning, kan anføres følgende  

 forhold:
 For gennemboring taler:
 For gennemgravning taler:
