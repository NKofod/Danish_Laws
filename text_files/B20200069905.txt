Bekendtgørelse om ændring af bekendtgørelse om vejtransport af farligt gods § 1 I bekendtgørelse nr. 828 af 10. juni 2017 om vejtransport af farligt gods, som ændret ved bekendtgørelse nr. 1626 af 18. december 2018 og bekendtgørelse nr. 625 af 19. juni 2019, foretages følgende ændringer:
 1. Indledningen affattes således:
»I medfør af § 82, stk. 4-7, § 118, stk. 12, 1. pkt., § 134 b og § 134 d, stk. 2, i færdselsloven, jf. lovbekendtgørelse nr. 1324 af 21. november 2018, som ændret ved lov nr. 1559 af 18. december 2018 og lov nr. 556 af 7. maj 2019, fastsættes efter bemyndigelse og efter bemyndigelse i henhold til § 3, stk. 1, i bekendtgørelse nr. 1520 af 13. december 2019 om Færdselsstyrelsens opgaver, beføjelser og klageadgang:« 2. Overalt i bekendtgørelsen ændres »Trafik-, Bygge- og Boligstyrelsen« til: »Færdselsstyrelsen« og »Trafik-, Bygge- og Boligstyrelsens« til: »Færdselsstyrelsens«.
 3. I § 2, stk. 2, ændres »www. tbst.dk« til: »www.fstyr.dk«.
 4. § 4, stk. 1, ophæves, og i stedet indsættes:
 »Spild eller udslip af farligt gods skal omgående anmeldes til alarmcentralen (1-1-2), når der er pligt hertil i henhold til ADR.
Stk. 2. Spild eller udslip af farligt gods, der ikke er omfattet af stk. 1, skal omgående anmeldes til alarmcentralen (1-1-2), medmindre spildet eller udslippet umiddelbart kan fjernes eller uskadeliggøres af de tilstedeværende.« Stk. 2 bliver herefter stk. 3.
 5. I § 5, stk. 1, ændres »§§ 6-13, 18, 19 og 28« til: »§§ 6, 7, 9-13, § 16, stk. 2, § 16 a, stk. 2, § 19, § 28, stk. 2, og § 29, stk. 2«.
 6. § 8 ophæves.
 7. § 16 affattes således:
 »§ 16. Af- og pålæsning af farligt gods, der er tildelt tillægsbestemmelsen CV1 i henhold til afsnit 7.5.11 i ADR eller S1 i henhold til kapitel 8.5 i ADR, på offentlig vej i tættere bebygget område, må kun ske efter særlig tilladelse fra politiet, jf. dog stk. 2.
Stk. 2. Af- og pålæsning af kolli med farligt gods efter stk. 1 i forbindelse med national vejtransport må ske uden særlig tilladelse.« 8. Efter § 16 indsættes i kapitel 2:
»§ 16 a.
Af- og pålæsning af farligt gods, der er tildelt tillægsbestemmelsen CV1 i henhold til afsnit 7.5.11 i ADR eller S1 i henhold til kapitel 8.5 i ADR, på offentlig vej uden for tættere bebygget område, må kun ske efter forudgående underretning af politiet, jf. dog stk. 2.
Stk. 2. Af- og pålæsning af kolli med farligt gods efter stk. 1 i forbindelse med national vejtransport må ske uden forudgående underretning.« 9. I § 17, stk. 1, udgår »18,«.
 10. § 18 ophæves.
 11. I § 32, stk. 3, indsættes som 2. pkt.:
»Tilladelsen kan meddeles modtageren af farligt gods, hvis det godtgøres, at der er tale om faste leverancer af samme type farligt gods.« 12. I § 38, stk. 1, indsættes efter »§ 15,«: »§ 16, stk. 1, § 16 a, stk. 1,«, og »§ 18, stk. 1,« udgår.
§ 2 Bekendtgørelsen træder i kraft den 1. juli 2020.
