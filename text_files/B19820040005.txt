 I medfør af § 10, stk. 1, i lov nr. 203 af 18. maj 1977 om skibsmåling  

 fastsættes efter samråd med finansministeriet følgende:
 § 1.  For udfærdigelse af internationalt målebrev  

 (1969) efter en i medfør af lovens § 3, stk. 1, foretaget måling, betales af  

 skibets rederi en afgift på 1 kr. for hver enhed af skibets bruttotonnage,  

 dog mindst 100 kr.
 § 2.  For udfærdigelse af nyt internationalt målebrev  

 (1969) efter en i medfør af lovens § 3, stk. 2, foretaget ommåling betales af  

 skibets rederi en afgift på 50 øre af hver enhed af skibets bruttotonnage,  

 dog mindst 50 kr.
 § 3.  For udfærdigelse af internationalt målebrev  

 (1969) for et skib der er indkøbt i udlandet, og som er forsynet med gyldigt  

 internationalt målebrev (1969) ved overtagelsen, betales af skibets rederi en  

 afgift på 50 øre af hver enhed af skibets bruttotonnage, dog mindst 50 kr.
 § 4.  For udførdigelse af målebrev til skibe, der er  

 målt til en bruttotonnage på under 20, betales ingen afgift.
 § 5.  For udstedelse af Suez- og  

 Panamakanalcertifikater betales af skibets rederi en afgift på 20 øre af hver  

 ton af den bruttotonnage, hvortil skibet i den henseende er målt.
§ 6.  For udfærdigelse af internationalt målebrev  

 (1969), Suez- og Panamakanalcertifikat i stedet for et bortkommet eller  

 makuleret, betales i afgift For skibe med en bruttotonnage på 20 og derover, men under 500 20 kr.
For skibe med en bruttotonnage på 500 og derover, men under 2500 40 kr.
For skibe med en bruttotonnage på 2500 og derover 100 kr.
 Stk. 2.  Samme afgift betales for udfærdigelse af  

 udskrift af målingsakt til privat brug.
 § 7.  Ved beregning af afgiften medregnes kun hele  

 enheder. Ørebeløb medregnes ikke.
 § 8.  Afgiften opkræves af statens skibstilsyn, jfr.  

 dog stk. 2.
 Stk. 2.  Målingskyndige personer eller institutioner,  

 der af skibstilsynet er bemyndiget til at udfærdige målebreve, er ansvarlige  

 for, at den for en sådan forretning fastsatte afgift opkræves og indbetales  

 til skibstilsynet.
 Stk. 3.  For et i udenlandsk havn beliggende skib må  

 afgiften være betalt, inden målebrevet tilsendes dansk udenrigsrepræsentation  

 til udlevering.
 § 9.  Bekendtgørelsen træder i kraft den 18. juli  

 1982.
