 I medfør af § 14, stk. 9, i lov nr. 509 af 30. juni 1993 om folkeskolen  

 fastsættes:
 § 1.  Den enkelte skole kan fravige  

 prøvebestemmelserne i bekendtgørelse om folkeskolens afsluttende prøver for  

 elever med særlige behov og for fremmedsprogede elever.
Stk. 2.  Fravigelserne kan vedrøre prøvernes form og  

 rammer, herunder brugen af hjælpemidler.
Fravigelserne kan desuden vedrøre  

 opgaverne, såfremt elevens vanskeligheder gør det nødvendigt.
I tilfælde af  

 fravigelser skal formålet med prøverne og prøvernes faglige sværhedsgrad  

 fastholdes.
 Stk. 3.  Prøverne skal tilrettelægges på samme vilkår,  

 som har været gældende for elevens forudgående undervisning.
 § 2.  Antager klasselæreren, i samråd med elevens  

 øvrige lærere, at en elev har behov for fravigelser vedrørende  

 prøvebestemmelserne i et eller flere fag, orienteres eleven og dennes  

 forældre om mulighederne for fravigelse og konsekvenserne heraf, jf. § 6.
 Stk. 2.  Ønsker eleven at aflægge prøve på de nævnte  

 vilkår, giver klasselæreren en indstilling om fravigelser til skolens leder.
Stk. 3.  Tilladelse til fravigelse af prøvekrav kan kun  

 gives, hvis der foreligger en udtalelse om, at eleven har særlige  

 vanskeligheder i forbindelse med skolens undervisning i et eller flere fag.  

 Udtalelsen afgives af pædagogisk-psykologisk rådgivningskontor, som eventuelt  

 kan inddrage andre sagkyndige.
En sådan udtalelse er dog ikke påkrævet for  

 elever, der undervises på en amtskommunal specialskole eller et amtskommunalt  

 undervisningscenter for svært handicappede børn og unge, eller hvis der  

 foreligger en aktuel pædagogisk-psykologisk vurdering vedrørende elevens  

 vanskeligheder.
 Stk. 4.  Skolens leder træffer på grundlag af udtalelsen  

 og efter en konkret vurdering beslutning om fravigelse af prøvekravene.
§ 3.  Bedømmelse af elevens prøvepræstation skal ske  

 efter samme kriterier og samme faglige niveau, som gælder for de øvrige  

 elever, herunder anvendelse af samme censor.
Besvarelse af skriftlige  

 opgaver, der er affattet i punktskrift, bedømmes dog af  

 Undervisningsministeriet.
§ 4.  Til brug ved de skriftlige prøver kan skolen  

 rekvirere særlige prøvesæt, som Undervisningsministeriet har udarbejdet med  

 henblik på fravigelser af prøvekravene.
Fristen for anmodning herom er den 1.  

 marts med henblik på maj-juni prøveterminen og den 1. oktober med henblik på  

 november-januar prøveterminen.
 § 5.  Eventuel ansøgning om dispensation fra  

 prøvebestemmelserne i bekendtgørelse om folkeskolens afsluttende prøver, der  

 rækker ud over denne bekendtgørelse, indsendes til Undervisningsministeriet,  

 som træffer afgørelse om dispensation.
 § 6.  Det skal af afgangsbeviset/prøvebeviset fremgå,  

 på hvilken måde prøvebestemmelserne er fraveget.
 § 7.  Bekendtgørelsen træder i kraft den 1. februar  

 1994 og har virkning for de elever, der indstiller sig til maj-juni  

 prøvetermin 1994 og senere.
 Stk. 2.  Vejledning af 19. januar 1994 om fravigelse af  

 folkeskolens afsluttende prøver erstatter vejledning af januar 1991 om  

 fravigelse af de almindelige prøveregler ved folkeskolens afsluttende prøver.
