Afgiftspligtige råstoffer og afgiftens størrelse § 1.  Der svares afgift til statskassen af følgende  

 råstoffer:
Brunkul Mergel Diatomejord (kiselgur) Moler Flint Mosekalk Fyldjord Muld Gnejs Myremalm Granit Okkermalm Grus Råjord Kalk Sand Kaolin Sandsten Kildekalk Skaller Kiselgur Skifer Kridt Sten Kul (Bornholm) Søkalk Ler Tørv Stk. 2.  Fritaget for afgift er muld og råjord, der  

 udleveres uden vederlag.
 Stk. 3.  Efter ansøgning til fredningsstyrelsen kan der  

 meddeles fritagelse for afgift af de i stk. 1 nævnte råstoffer, som indføres  

 fra udlandet og som ikke for tiden indvindes her i landet.
 § 2.  Afgiften udgør 50 øre pr. m3 af råstoffet.
Virksomheder, der skal svare afgift § 3.  Virksomheder, der indvinder de i § 1 nævnte  

 råstoffer her i landet, eller som indfører de omhandlede råstoffer fra  

 udlandet, skal svare afgift af de indvundne eller indførte råstoffer.
 Stk. 2.  Fritaget fra at svare afgift er virksomheder,  

 som årligt indvinder eller indfører råstoffer med et rummål under 1.000 m3.
§ 4.  Virksomheder, som efter § 3 skal svare afgift,  

 skal anmelde deres virksomhed til registrering hos Danmarks Geologiske  

 Undersøgelse.
Dette gælder ikke virksomheder, der har indvindingstilladelse i  

 medfør af lov nr. 285 af 7. juni 1972, lov nr. 237 af 8. juni 1977 og lov nr.  

 654 af 21. december 1977.
Afgiftspligtens indtræden § 5.  Ved indvinding her i landet indtræder  

 afgiftspligten ved råstoffernes udlevering fra indvindingsvirksomheden,  

 eventuelt efter at råstofferne har været underkastet en enkelt bearbejdning,  

 sortering, nedknusning, lufttørring eller lignende simpel bearbejdning.
 Stk. 2.  For råstoffer, som anvendes af  

 indvindingsvirksomheder i en videregående proces, der kræver tilført andre  

 materialer (bortset fra vand), opvarmning, brænding o.lign. indtræder  

 afgiftspligten ved færdigvarernes udlevering fra virksomheden.
 Stk. 3.  For råstoffer, som indføres fra udlandet,  

 indtræffer afgiftspligten ved indførslen.
Opgørelse af den afgiftspligtige mængde § 6.  Den afgiftspligtige mængde skal gøres op for  

 hvert kalenderår.
 Stk. 2.  Virksomheder, der udleverer råstoffer, som  

 enten ikke har været bearbejdet eller kun har været underkastet en enkelt  

 bearbejdning, skal opgøre den afgiftspligtige mængde som den mængde  

 råstoffer, der i kalenderåret er udleveret fra virksomheden.
 Stk. 3.  Virksomheder, der anvender råstoffer i  

 videregående processer, jfr. § 5, stk. 2, skal opgøre den afgiftspligtige  

 mængde som den mængde råstoffer, der er anvendt til fremstilling af de  

 færdigvarer, som i kalenderåret er udleveret fra virksomheden.
 Stk. 4.  Virksomheder, der indfører råstoffer, skal  

 opgøre den afgiftspligtige mængde som den mængde råstoffer, der er indført i  

 kalenderåret.
 Stk. 5.  Den afgiftspligtige mængde efter stk. 2 og 3  

 kan reduceres med mængden af råtoffer, som er leveret til virksomheden i  

 afgiftsberigtiget stand.
 Stk. 6.  Den afgiftspligtige mængde efter stk. 2, 3 og 4  

 omregnes til m3 efter de i bilaget til bekendtgørelsen anførte  

 omregningsfaktorer.
Afgiftsgodtgørelse § 7.  Fredningsstyrelsen kan meddele virksomheder  

 bevilling til godtgørelse af den betalte afgift af råstoffer, som leveres fra  

 indvindingsvirksomheder eller indføres fra udlandet, og som anvendes ved  

 tæppefabrikation, støbegodsfremstilling, glas- og mineraluldproduktion,  

 sukkerproduktion, fajance-, keramik-, stentøj- og porcelainsproduktion og  

 glasproduktion samt af råstoffer som indføres fra udlandet med henblik på en  

 speciel anvendelse.
 Stk. 2.  Godtgørelse af afgift efter stk. 1 er betinget  

 af, at det årlige forbrug af råstoffer udgør mindst 3.000 m3.
 Stk. 3.  Fredningsstyrelsen fastsætter de nærmere regler  

 for godtgørelse af afgift efter stk. 1.
Regnskabsbestemmelser § 8.  De virksomheder, der skal svare afgift, skal  

 føre et regnskab, der kan danne grundlag for afregningen af afgiften og for  

 kontrollen med afgiftens rigtige betaling.
Stk. 2.  Regnskabet skal omfatte udleveringen af  

 afgiftspligtige råstoffer.
For virksomheder, som anvender afgiftspligtige  

 råstoffer i en videregående proces, jfr. § 5, stk. 2, skal regnskabet omfatte  

 udlevering af færdigvarer.
Virksomheder, der indfører råstoffer, skal føre  

 regnskab over den indførte mængde af afgiftspligtige råstoffer.
Stk. 3.  Regnskabet skal føres i virksomhedens  

 almindelige forretningsregnskab, der skal være indrettet på en sådan måde, at  

 det viser udleveringen eller indførslen af mængden af afgiftspligtige  

 råstoffer eller mængden af færdigvarer, hvori der er anvendt afgiftspligtige  

 råstoffer.
Regnskabet skal endvidere vise mængden af råstoffer, der er  

 tilført virksomheden i afgiftsberigtiget stand, jfr. § 6, stk. 5. Såfremt  

 regnskabet ikke kan indpasses i forretningsregnskabet, skal der føres et  

 specielt regnskab.
De omhandlede mængder, skal kunne dokumenteres med  

 fakturaer eller lignende bilag.
Råstoffer eller færdigvarer skal faktureres  

 til priser indbefattet råstofafgiften.
Regnskabet skal opbevares i mindst 5  

 år.
Afregning af afgiften § 9.  De virksomheder, der skal svare afgift, skal  

 efter udløbet af kalenderåret og senest den 15. marts i det følgende år  

 angive den afgiftspligtige mængde samt afgiften heraf.
Stk. 2.  Angivelsen skal afgives på en blanket, som  

 Danmarks Geologiske Undersøgelse udsender til virksomhederne.
Angivelsen skal  

 være underskrevet af virksomhedens ansvarlige ledelse.
Endvidere skal en  

 autoriseret eller en registreret revisor attestere, at angivelsen er i  

 overensstemmelse med virksomhedens regnskab.
 Stk. 3.  Afgiften af den afgiftspligtige mængde i et  

 kalenderår skal indbetales til fredningsstyrelsen i det følgende kalenderår.  

 Til brug ved indbetalingen sender Statens Centrale Regnskabsvæsen et girokort  

 på afgiftsbeløbet med angivelse af betalingsfrist.
 Stk. 4.  Betales afgiften ikke rettidigt påløber rente i  

 overensstemmelse med bestemmelserne i § 5 og § 8 i lov nr. 638 af 21.  

 december 1977 om rente ved forsinket betaling m.v.
 § 10.  Såfremt det konstateres, at en virksomhed har  

 afgivet urigtig angivelse af afgiftstilsvaret, således at virksomheden har  

 betalt for lidt i afgift, afkræves virksomheden det skyldige beløb til  

 betaling senest 14 dage efter påkrav.
 Stk. 2.  Har fredningsstyrelsen efter  

 afleveringsfristens udløb trods påkrav ikke modtaget angivelser for et  

 kalenderår, kan fredningsstyrelsen foretage en foreløbig fastsættelse af  

 virksomhedens afgiftstilsvar til et skønsmæssigt beløb.
 Stk. 3.  Kan størrelsen af det afgiftsbeløb, som  

 påhviler virksomheden, ikke opgøres på grundlag af virksomhedens regnskaber,  

 kan fredningsstyrelsen foretage en skønsmæssig ansættelse af  

 afgiftstilsvaret.
Andre bestemmelser § 11.  Fredningsstyrelsen kan, efter derom fremsat  

 begæring, foretage en gennemgang af den del af virksomhedens regnskab, der  

 vedrører den afgiftspligtige omsætning.
 Stk. 2.  Virksomheder der forhandler de i § 1 omhandlede  

 råstoffer, er pligtige til efter begæring af fredningsstyrelsen at meddele  

 oplysninger om deres køb og salg af råstofferne.
 § 12.  Med bøde straffes den, der afgiver urigtige  

 eller vildledende oplysninger eller fortier oplysninger til brug for  

 afgiftskontrollen.
 Stk. 2.  Andre overtrædelser af denne bekendtgørelse  

 eller af vilkår i de i medfør af bekendtgørelsen meddelte bevillinger  

 straffes med bøde.
 Stk. 3.  For overtrædelser, der er begået af et  

 aktieselskab, andelsselskab eller lignende, kan der pålægges selskabet som  

 sådant bødeansvar.
 § 13.  For betaling af afgift efter denne  

 bekendtgørelse hæfter den, der som ejer, forpagter eller lignende driver  

 virksomheden for egen regning.
 § 14.  Fredningsstyrelsens afgørelser efter denne  

 bekendtgørelse er endelige.
Ikrafttrædelsesbestemmelser § 15.  Denne bekendtgørelse træder i kraft den 1. juli  

 1983 og får virkning for råstoffer og færdigvarer, som udleveres eller  

 indføres fra denne dato.
