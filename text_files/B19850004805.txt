 I medfør af § 71 i lov nr. 279 af 6. juni 1984 om apoteksvirksomhed  

 fastsættes følgende:
 § 1.  Staten kan som selvskyldnerkautionist garantere  

 for lån til en apoteker i bank eller sparekasse til drift, overtagelse,  

 etablering, flytning eller ombygning af apotek, apoteksfilial eller  

 apoteksudsalg.
 § 2.  Garantitilsagn efter § 1 meddeles af  

 sundhedsstyrelsen inden for beløbsrammer, der fastsættes ved finansloven.
 § 3.  Ved apoteksovertagelser omfatter garantien lån  

 til:
a. køb af det på apoteket værende inventar og varelager, i det omfang  

 inventaret og varelageret er i brugbar og tidssvarende stand og er passende i  

 forhold til den eller de pågældende apoteksenheders behov, jfr. § 29 i lov om  

 apoteksvirksomhed, b. supplering af det under a. nævnte inventar og varelager i kontinuitet  

 af overtagelsen, i det omfang en sådan supplering skønnes rimelig, c. driftskapital (udestående fordringer), bedømt i forhold til størrelsen  

 af apotekets gennemsnitlige udestående fordringer, d. overtagelsesudgifter, herunder udgifter til forudbetaling af husleje og  

 huslejedepositum, bestemt efter de faktiske udgifter hertil.
 Stk. 2.  Ved apoteksovertagelser kan der i ganske  

 særlige tilfælde meddeles garanti for lån til køb af varevogn, såfremt  

 apoteket har et ekstraordinært kørselsbehov i forbindelse med betjening af  

 apoteksfilialer, apoteksudsalg eller håndkøbsudsalg.
§ 4.  Ved nyoprettelse af apoteker, apoteksfilialer  

 eller apoteksudsalg omfatter garantien lån til indretningsudgifter, til  

 anskaffelse af inventar og varelager i forhold til apoteksenhedens behov samt  

 til driftskapital (udestående fordringer) i forhold til den forventede  

 størrelse af enhedens gennemsnitlige udestående fordringer.
Der kan endvidere  

 garanteres for lån til finansiering af de udgifter, der er nævnt i § 3, stk.  

 1, litra d., og stk. 2.
 § 5.  Ved flytning eller ombygning af apoteksenheder  

 omfatter garantien lån til inventaranskaffelser og indretningsudgifter samt  

 forudbetaling af husleje og huslejedepositum.
 § 6.  I ganske særlige tilfælde kan sundhedsstyrelsen  

 meddele garanti for lån til opretholdelse af den løbende drift af et apotek.
 § 7.  Statsgaranti kan ikke ydes for lån til køb eller  

 opførelse af ejendomme, hvor apotek, apoteksfilial eller apoteksudsalg er  

 eller agtes indrettet.
§ 8.  Statens garanti omfatter såvel lånets hovedstol  

 som rettidig betaling af renter og afdrag.
Statsgarantien nedsættes hvert år  

 under hensyntagen til de betingede afdragsvilkår for lånet.
Nedskrivning  

 finder sted med lige store årlige beløb over en periode på højst 20 år, idet  

 dog garantien for den del af lånet, der vedrører overtagelse og supplering af  

 varelagre, vil kunne henstå uden nedskrivning.
Garantien for lån til  

 nyetablering, flytning eller ombygning af apotek, apoteksfilial eller  

 apoteksudsalg vil for så vidt angår den del af lånet, der vedrører  

 ikke-værdiforøgende indretningsudgifter, blive nedskrevet efter bestemmelse  

 af sundhedsstyrelsen i de enkelte sager, i almindelighed dog med 10 pct.  

 årligt.
§ 9.  Statsgaranti kan i almindelighed ikke afgives,  

 hvis lånevilkårene efter en samlet bedømmelse skønnes urimelige.
Lånet skal  

 være uopsigeligt fra bankens eller sparekassens side, bortset fra  

 misligholdelsestilfælde eller opsigelse af statsgarantien.
Sundhedsstyrelsen  

 kan i særlige tilfælde se bort fra kravet om uopsigelighed.
§ 10.  Som betingelse for at yde statsgaranti kan  

 sundhedsstyrelsen kræve, at der stilles sikkerhed for statens eventuelle  

 regreskrav.
Sikkerhed stilles i form af pant i apotekets varelager og  

 inventar, jfr. § 71, stk. 3 i lov om apoteksvirksomhed.
I det omfang pantet  

 ikke giver fyldestgørende sikkerhed, kan sundhedsstyrelsen stille krav om  

 yderligere sikkerhed.
 § 11.  Inventar og varelager skal, i det omfang  

 pantsætning er sket i henhold til § 10, holdes forsikret for fuld værdi og  

 apotekeren skal forinden garantitilsagn meddeles underskrive en erklæring om,  

 at de pågældende ejendele er forsikret, og at vedkommende forsikringsselskab  

 er underrettet om, at eventuel forsikringssum kun må udbetales til apotekeren  

 med sundhedsstyrelsens samtykke.
§ 12.  Ansøgning om statsgaranti indsendes til  

 sundhedsstyrelsen bilagt et eller eventuelt flere alternative lånetilbud fra  

 bank eller sparekasse.
Lånetilbuddet skal være afgivet under den  

 forudsætning, at lånet er sikret ved statens selvskyldnerkaution.
Ansøgningen  

 skal i fornødent omfang være ledsaget af oplysninger om apotekerens  

 formueforhold og konkretiserede tilbud om sikring af den del af statens  

 regreskrav, som ikke kan dækkes ind ved pant i varelager og inventar.
 Stk. 2.  Efter afgivet garanti skal apotekeren hvert år  

 indsende statusopgørelse sammen med regnskabsoplysningerne til  

 sundhedsstyrelsen efter § 47 i lov om apoteksvirksomhed.
 § 13.  Bekendtgørelsen træder i kraft dagen efter  

 bekendtgørelsen i Lovtidende.
