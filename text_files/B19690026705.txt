 I justitsministeriets bekendtgørelse nr. 430 af 21. november 1967, af  

 politivedtægt for København, foretages følgende ændringer:
 1. § 12, stk. 1, affattes således:
»På eller ud til gader eller andre steder, hvortil der er almindelig  

 adgang, må opsætning eller ombæring af plakater eller udstilling, forhandling  

 eller uddeling af skrifter eller billeder ikke finde sted, når det er egnet  

 til at forstyrre den offentlige orden, eller når plakaterne, skrifterne eller  

 billederne er af fornærmelig karakter.
Det samme gælder opsætning eller  

 ombæring af plakater eller udstilling eller uddeling af skrifter eller  

 billeder, når plakaterne, skrifterne eller billederne er af anstødelig  

 karakter.« 2. I § 19 indsættes som stk. 7:
»Stk. 7.  Det er forbudt i tiden fra 1. maj til 30.  

 september at udlægge fiskekroge i fladvandet ud for Amager Strandpark inden  

 for et område, som mod nord afgrænses af en linie vinkelret på kysten ud for  

 landgangsbroen til badeanstalten »Helgoland« ud for Øresundsvej,  

 mod syd af kommunegrænsen mod Kastrup og mod øst af en ret linie fra  

 Benzinøens sydlige hjørne til fyret på den nordlige mole i Kastrup havn.' § 2 Bekendtgørelsen træder i kraft den 1. juli 1969.
 Justitsministeriet, den 12. juni 1969.
 Knud Thestrup.
 /Jørgen Nielsen.
