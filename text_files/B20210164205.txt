Bekendtgørelse om ændring af bekendtgørelse om tinglysning i tingbogen (fast ejendom) § 1 I bekendtgørelse nr. 834 af 3. september 2009 om tinglysning i tingbogen (fast ejendom), som senest ændret ved bekendtgørelse nr. 159 af 21. februar 2019, foretages følgende ændringer:
 1. § 10, stk. 1, affattes således:
 »Adkomstdokumenter skal ud over kravene i kapitel 2 indeholde følgende oplysninger:
1) købesummen med angivelse af valuta, 2) overtagelsesdatoen, 3) angivelse af størrelsen af den andel af ejendommen, som adkomstændringen vedrører, 4) angivelse af de hæftelser og byrder, som respekteres, og 5) om ejendommen er omfattet af reglerne om udskiftning af brændeovne og pejseindsatser, og  i bekræftende fald  om ejendommen indeholder sådanne.« 2. § 49, stk. 4, 2. og 3. pkt., ophæves.
§ 2 Bekendtgørelsen træder i kraft den 1. august 2021.
