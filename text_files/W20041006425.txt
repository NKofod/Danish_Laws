Klage  

 over forkert behandling under psykiatrisk indlæggelse efter diagnosticeret  

 hjernetumor Nævnet fandt ikke grundlag for at kritisere de læger på  

 den psykiatriske afdeling, der var involveret i behandlingen af patienten.  

 Nævnet fandt dog, at det havde været hensigtsmæssigt, om overlægen - da  

 hjernetumoren var blevet konstateret - mere målrettet havde sat ind med et  

 støttende (kriseorienteret) samtaleterapeutisk forløb.
Nævnet lagde ved afgørelsen blandt andet vægt på, at  

 patienten ved indlæggelsen blev vurderet depressiv, og at der blev ordineret  

 behandling med Zyprexa og Efexor depot, og at der, da der blev observeret  

 forskel i størrelsen af patientens pupiller, blev taget kontakt til  

 patientens  

 øjenlæge, og at der blev konfereret med neurologisk afdeling.
Da  

 størrelsesforskellen vedblev, blev der ordineret neurologisk tilsyn.
Nævnet lagde videre vægt på, at den medicinske  

 behandling løbende blev justeret under indlæggelsen, og at patientens  

 tilstand  

 blev gradvist bedre.
Endelig lagde nævnet vægt på, at det af journalen den  

 11.  

 august 2003 fremgik, at overlægen fandt hende kronisk krisepræget, at hun  

 skulle forsøge at være så meget hjemme som muligt, og at der blev afventet  

 behandlingstilbud fra distriktspsykiatrien.
Den 28. august 2003 var patienten  

 ifølge journalen blevet tiltagende noget mere stabil, og hun var klar til  

 udskrivning med henblik på kortere ambulant tilknytning.
Hun blev udskrevet  

 dagen efter.
