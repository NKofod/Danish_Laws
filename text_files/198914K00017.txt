Nr BTL 17 Betænkning over Forslag til lov om ændring af lov om frikommuner   

 Nr L 17 1989-90, 1. samling Afgivet af Kommunaludvalget Afgivet: 19900111 Udvalget har behandlet lovforslaget i en række møder og har herunder stillet spørgsmål til indenrigsministeren, som denne har besvaret skriftligt.
 Der er af 3 mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et mindretal (Det Konservative Folkepartis,  

 Venstres, Det Radikale Venstres, Centrum-Demokraternes og Kristeligt  

 Folkepartis medlemmer af udvalget) lovforslaget til vedtagelse uændret.
 Et andet mindretal (Socialdemokratiets medlemmer af udvalget) indstiller  

 lovforslaget til vedtagelse med de af mindretallet stillede  

 ændringsforslag.
 Et tredje mindretal (Socialistisk Folkepartis medlemmer af  

 udvalget) indstiller lovforslaget til vedtagelse med de af  

 mindretallet stillede ændringsforslag.
 Et fjerde mindretal (Fremskridtspartiets medlem af udvalget) har  

 stillet ændringsforslag, men vil i øvrigt redegøre for sin stilling til  

 lovforslaget ved 2. behandling.
Ændringsforslag Til § 1 Af et mindretal (S og SF):
 1) Nr. 1 udgår.
 Af et mindretal (SF og FP):
 2) Nr. 3 udgår.
 Af et mindretal (FP):
 3) Nr. 6 udgår.
 Af et mindretal (S og SF):
 4) Nr. 15 udgår.
Bemærkninger Til nr. 1 Ved forslag til lov om kommunal beskæftigelsesindsats (L 52) har  

 arbejdsministeren den 1. november 1989 fremsat forslag med samme indhold.  

 Forslagsstillerne finder derfor, at dette punkt bør udgå af lovforslaget.
Til nr. 2 Efter forslagsstillernes opfattelse skal borgerne have rimelig tid til at  

 gøre indsigelse over for beslutninger.
Derfor er der ingen grund til at  

 foretage forsøg med forkortelse af tidsfrister.
Til nr. 3 Forslagsstillerne kan ikke tiltræde, at der udbetales midler fra de  

 amtskommunale fonde for frigørelses- og afståelsesafgifter, idet  

 forslagsstillerne finder, at en udgift er en udgift, uanset hvilken fond der  

 skal dække denne.
Til nr. 4 Af ministerens svar på udvalgets spørgsmål nr. 29 fremgik, at  

 sundhedsministeren forventede at kunne fremsætte forslag til lov om det  

 offentlige sundhedsvæsen inden udgangen af december 1989. Lovforslaget er  

 endnu ikke fremsat, men forventes fremsat i løbet af kort tid.  

 Forslagsstillerne finder derfor, at der ikke er nogen grund til at skabe  

 yderligere bureaukrati ved også at give hjemmel til forsøgslovgivning, som,  

 inden forsøg bliver iværksat, overhales af generel lovgivning, der fuldt og  

 helt dækker indholdet i lovforslagets nr. 15.
Karen Højte Jensen (KF) Flemming Jensen (KF) Pernille Sams (KF) Mejdahl  

 (V) Sønderby (V) Jane Oksen (FP) nfmd.
Marianne Jelved (RV) Lis Noer  

 Holmberg (CD) Glønborg (KRF) Bakholt (S) Dorte Bennedsen (S) Graversen (S)  

 Hjortnæs (S) fmd.
Ingrid Rasmussen (S) Stavad (S) Agerschou (SF) Bjørn  

 Poulsen (SF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse i den  

 affattelse, hvori det foreligger efter 2. behandling.
 Et mindretal (Fremskridtspartiets medlem af udvalget) vil redegøre  

 for sin stilling til lovforslaget ved 3. behandling.
