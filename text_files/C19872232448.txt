Formål Formålet med den praktiske del af kontoruddannelsen er at lærlingen opnår  

 viden om og færdighed i kontorfaget, således at lærlingen efter endt  

 uddannelse selvstændigt kan udføre almindeligt forekommende kontormæssige  

 funktioner i overensstemmelse med uddannelsesreglerne.
 Lærlingen skal herudover opnå færdighed i at anvende kontortekniske og  

 elektroniske hjælpemidler og de hertil knyttede administrative systemer, der  

 benyttes på arbejdsstedet ved udførelsen af de nævnte funktioner.
 Lærlingen skal i forbindelse hermed erhverve sig viden om formålet med  

 disse hjælpemidler og systemer, samt om disses indbyrdes sammenhænge.
Regler for den praktiske uddannelse Reglerne for den praktiske uddannelse af lærlinge inden for kontorfaget er  

 fastsat i henhold til § 24, stk. 5 i lærlingeloven.
 Uddannelsesreglerne for kontoruddannelsen indeholder de grunddiscipliner,  

 som en lærling i den praktiske del af uddannelsen skal gennemgå inden  

 uddannelsestidens udløb.
 Uddannelsestiden skal i overensstemmelse med uddannelsesreglerne og den  

 fastsatte skoleundervisning anvendes således, at lærlingen opnår lærebrev ved  

 afslutningen af uddannelsen.
 Lærlingen skal uddannes praktisk og fagligt forsvarligt så fuldkomment,  

 som den pågældende virksomheds omfang og funktioner muliggør inden for de i  

 uddannelsesreglerne nævnte discipliner.
 Rækkefølgen af indholdet af uddannelsesområderne kan tilpasses  

 virksomheden, når blot der gives uddannelse i den udstrækning,  

 uddannelsesdisciplinerne forekommer som arbejdsopgaver i virksomheden.
 Ved den praktiske uddannelses begyndelse meddeles lærlingen hvilke  

 uddannelsesdiscipliner den praktiske uddannelse indeholder og i hvilken  

 rækkefølge disse forekommer under uddannelsesforløbet.
 Det anbefales virksomheden at udarbejde en uddannelsesplan for det  

 samlede uddannelsesforløb omfattende de i uddannelsesreglerne angivne  

 funktioner.
 Kontoruddannelsen omfatter følgende hovedpunkter:
1. Introduktion 2. Korrespondance 3. Service/kommunikation 4. Intern administration (tværgående funktioner) 5. Regnskabsfunktioner 1. Introduktion Målet er, at lærlingen orienteres om virksomhedens organisation,  

 produkter, leverandører og kundekreds.
 Endvidere skal lærlingen orienteres om virksomhedens ledelsesforhold og  

 personalepolitik, herunder ansættelsesforhold og uddannelsespolitik.
Funktioner 1.1 Orientering om virksomhedens opgaver, organisation og ledelsesforhold.
 1.2 Orientering om ansættelsesforhold, herunder arbejdstid og gensidige  

 rettigheder og pligter.
 1.3 Gennemgang af uddannelsesforløb og præsentation af den  

 uddannelsesansvarlige samt ledelse og medarbejdere i øvrigt.
2. Korrespondance Målet er, at lærlingen opnår færdighed i udførelsen af skriveopgaver.
Funktioner 2.1 Maskinskrivning/etb.
2.2 Korrespondance og blanketudfyldning 3. Kommunikation/service Målet er, at lærlingen opnår færdighed i - på en venlig og korrekt måde -  

 at betjene virksomhedens kunder og leverandører samt erhverver sig viden om  

 virksomhedens serviceniveau overfor kunder og leverandører.
Lærlingen skal endvidere erhverve sig viden om, efter hvilke  

 retningslinier forskellige former for skriftlig kommunikation udformes,  

 ligesom lærlingen skal medvirke ved udarbejdelse af skriftlige  

 opgaver/informationer Funktioner 3.1 Telefonbetjening og direkte kundebetjening 3.2 Medvirken ved udfærdigelse af forskellige former for skriftlige  

 opgaver (breve, notater, referater, rapporter, tilbud m.v.) 3.3 ordreafgivelse- og modtagelse 3.4 Fakturering 4. Intern administration (tværgående funktioner) Målet er, at lærlingen opnår færdighed i at udføre almindeligt  

 forekommende tværgående administrative funktioner.
Funktioner 4.1 Behandling af ind- og udgående post og postforsendelser 4.2 Registrering, arkivering (manuelt eller maskinelt) samt mindre  

 mangfoldiggørelsesopgaver 4.3 informationssøgning 4.4 Intern kommunikation 5. Regnskabsfunktioner Målet er, at lærlingen erhverver sig viden om virksomhedens  

 regnskabssystem.
 Eleven skal opnå færdighed i udførelsen af visse funktioner, manuelt  

 og/eller via edb.
Funktioner 5.1 Kontering og bogholderiposteringer 5.2 Lønningsregnskab 5.3 Mellemregnskab med det offentlige 5.4 Øvrige regnskabsmæssige opgaver der udføres af underordnet personale  

 (budgettering, periodiske regnskaber, ind- og udbetalinger m.v.) Yderligere oplysninger om uddannelsen fås ved henvendelse til Det faglige  

 Udvalg for Kontoruddannelser, Vester Voldgade 96, 1., 1552 København V.  

 Telefon 01 15 60 33.
