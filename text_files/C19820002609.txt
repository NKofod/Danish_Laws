(Til ministerialbogførerne i  

 folkekirken og de anerkendte trossamfund) I.
Dåb uden for de sønderjyske landsdele Ved bestemmelsen i § 13 i lov nr. 193 af 29. april 1981 om personnavne,  

 der træder i kraft den 1. april 1982, er den bestående retstilstand med  

 hensyn til navngivning ved dåb opretholdt uændret, således at der uden for de  

 sønderjyske landsdele fortsat kan ske navngivning ved dåb i folkekirken eller  

 et anerkendt trossamfund.
Er barnets fødsel registreret i et sønderjysk personregister, må dåb uden  

 forudgående navngivning til personregistret - jfr. herved afsnit II - dog kun  

 finde sted, såfremt barnet er flyttet ud af de sønderjyske landsdele uden at  

 være navngivet.
Det påhviler i dette tilfælde ministerialbogsføreren på  

 dåbsstedet snarest muligt efter dåben at sende meddelelse til  

 personregisterføreren på fødselsregistreringsstedet om det navn, barnet har  

 fået tillagt ved dåben.
Der skal endvidere afgives tilbagemelding til  

 personregisterføreren om senere tilførsler vedrørende barnet.
Dåbsstedets  

 ministerialbogsfører kan til brug ved dåben rekvirere en kopi af  

 personregistertilførslen om barnets fødsel.
II.
Dåb i de sønderjyske landsdele I de sønderjyske landsdele, hvor registrering af fødsel og navn sker med  

 borgerlig gyldighed i personregistrene, gælder det fremdeles, at dåb i  

 folkekirken eller et anerkendt trossamfund bortset fra nøddåb - ikke må finde  

 sted, forinden barnet er navngivet til vedkommende personregister.
 Er barnets fødsel registreret i folkekirkens ministerialbøger, kan  

 navngivning dog som hidtil ske ved dåb i folkekirken eller et anerkendt  

 trossamfund.
---------- Dette cirkulære træder i kraft den 1. april 1982. Fra samme dato ophæves  

 cirkulære af 1. december 1977 om tilbagemelding m.v. til de sønderjyske  

 personregistre.
Kirkeministeriet, den 1. marts 1982 P.
M.
V.
E.
B.
Kai Winther eksp.sekr.
