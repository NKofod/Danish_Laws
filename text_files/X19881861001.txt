A havde opført en bygning, og udlejet den til et edb-firma E.
Da der  

 hverken foregik håndværksmæssig eller industriel produktion i bygningen, idet  

 produktion af soft-ware måtte betragtes som kontorarbejde, kunne der ikke  

 foretages skattemæssige afskrivninger.
Ligningsrådet blev ansøgt om tilladelse til i medfør af afskrivningslovens § 18, stk. 2, at sidestille en edb-bygning med de i stk. 1 nævnte afskrivningsberettigede driftsbygninger.
Omstændighederne var følgende: INDHOLD A havde opført en bygning, hvis anskaffelsessum var 2,2 mill.kr., og udlejet den til et edb-firma E.
E sælger mindre og mellemstore edb-maskiner med tilhørende programmer.
Programmerne er udviklet af selskabets programmører.
Derudover har selskabet eget serviceværksted, der dels klargør nye maskiner, dels opfylder de tegnede vedligeholdelsesabonnementer.
Der foretages ikke nogen systematisk forskning i virksomheden, men der foregår en kontinuerlig tilpasning og forbedring af virksomhedens produkter.
Bygningen er i alt på ca.
580 m2 incl. ca. 60 m2 sikringsrum i kælderen, der anvendes som depot.
Bygningen indeholder reception, kantine, garderobe, konferencerum/mødelokale, hvori der er anbragt 2 edb-maskiner, som anvendes til demonstration, bogholderi, kontor, hvorfra alle akutte problemer i relation til virksomhedens kunder behandles, salgskontor og baderum.
Endvidere indeholder bygningen systemafdelingen, der er virksomhedens egentlige produktionsafdeling og et værkstedslokale.
En besigtigelsesrapport udarbejdet af de lokale myndigheder, konkluderer, at bygningen værdi ikke vil blive forringet, hverken på grund af slidtage eller teknisk/økonomisk forældelse, idet den må sidestilles med en kontorbygning, der er omfattet af afskrivningslovens § 18, stk. 3. Ligningsrådet har i enkelte tilfælde sidestillet edb-bygninger med industribygninger med den begrundelse, at der foregik egentlig industriel produktion.
Statsskattedirektoratet var af den opfattelse, at der i den foreliggende sag hverken foregik håndværksmæssig eller industriel produktion i bygningen, idet produktion af software måtte sidestilles med kontorarbejde, og at bygningen derfor måtte betragtes som en kontorbygning omfattet af afskrivningslovens § 18, stk. 3, som der ikke kan foretages skattemæssige afskrivninger på.
Værkstedslokalet var af så underordnet omfang, at dette ikke kunne ændre forholdet.
 Ligningsrådet meddelte herefter afslag på det ansøgte.
