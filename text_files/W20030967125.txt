Landsskatteretskendelse af 24. juni 2003 vedr.
Indretning af  

 lejede lokaler  udskiftelig gulvbelægning i bolighus - afskrivning Klagen skyldes  

  

 , at selskabet A A/S ikke er anset berettiget til at  

 betragte udstillingsgulve i diverse materialer for inventar/driftsmidler i  

 afskrivningsmæssig henseende.
Derimod er udgifterne anset som udgifter til  

 indretning af lejede lokaler, jf. afskrivningslovens § 39.
Landsskatterettens  

 afgørelse De pågældende udgifter til udstillingsgulve 643.105 kr. skal  

 anses som inventar/driftsmidler.
 Opgørelsen af afskrivninger m.v. foretages af den stedlige  

 skattemyndighed.
Sagens oplysninger Selskabet har lejet et udstillingslokale og i dette som led i  

 udstillingsmiljøet lagt en række gulvpartier af diverse materialer såsom træ  

 og  

 stenfliser, hvorpå møbler m.v. er opstillet.
 Den stedlige skattemyndighed har om sagens faktiske forhold og  

 som begrundelse for sin afgørelse i sagsfremstillingen anført følgende:
 Selskabet flytter i nye lokaler, lokalerne lejes af B I/S og  

 overtages i rå tilstand dvs. der er betongulve og vægge, et stort  

 lokale med  

 højt til loftet.
 Lokalerne er besigtiget den 21. november 2002, hvor C viste  

 rundt og forklarede om indretningen.
Selskabet har indrettet lokalerne således, at de passer til et  

 møbelhus.
Der er lagt gulvbelægning i udstillingsmiljøerne, hvor gulvet er  

 fastgjort med skinner.
Der er tale om forskellige gulvtyper, såvel tæpper som  

 træ, der passer sammen med de enkelte udstillinger.
Disse gulvbelægninger kan  

 og bliver skiftet ud med jævne mellemrum, forklarede C.
Gennem huset er  

 nedlagt  

 gangarealer der fører kunderne igennem udstillingsmiljøerne.
For at skabe en bedre rumfornemmelse og dele udstillingerne mere  

 op, har selskabet fået monteret skillevægge.
Skillevæggene er dobbelte for at  

 der kan hænges billeder, hylder o.l. op på begge sider.
De vægge, der  

 anskaffes  

 i 2000 er fastmonteret, mens der senere anskaffes nogle vægge, der i  

 princippet  

 kan flyttes, men i praksis bruges det ikke, da det er meget begrænset, hvor  

 de  

 kan placeres.
 Da der er tale om betonvægge, har man monteret vægplader, der er  

 nemmere at anvende til ophængninger af billeder o.l.  disse plader  

 males ofte  

 over for at følge med moden og i forbindelse med ændringer i udstillingen.
C forklarede, at de ofte måtte skifte materialerne ud, da det  

 ikke nytter noget, at udstillingerne kommer til at se slidte eller gammeldags  

 ud.
I kraft af deres tilknytning til en møbelkæde, skal de opfylde visse krav  

 til indretning af butikken og de har haft en konsulent ud for at lave  

 tegninger  

 til indretningen.
Den oprindelige indretning er imidlertid blevet ændret, da  

 den ikke gav et naturligt flow igennem forretningen for kunderne.
Derfor er  

 indretningsudgifterne blevet større end forventet.
Skatteadministrationen har modtaget en indsigelse på agteren.
I  

 indsigelsen fremfører selskabets repræsentant, at der er tale om en  

 specialindretning der skal godkendes af indkøbsorganisationen D.
Lokalerne er  

 efter repræsentantens mening, indrettet således at de alene passer til et  

 møbelhus.
I de enkelte udstillingsmiljøer er der anvendt forskellige  

 gulvbelægninger, enkelte af udstillingerne er hævet med 10-20 cm.  

 Salgslokalet  

 er ikke rumopdelt men sektionsopdelt gennem lette vægge, som ikke går til  

 loftet.
Det fremføres desuden, at disse vægge er flytbare og flyttes efter  

 behov, som udstillingerne skiftes.
 Med henvisning til Ligningsvejledningens afsnit E.C.4.2 samt  

 vurderingslovens § 9, er det den vurderingsmæssige behandling af et aktiv,  

 som  

 er afgørende for, hvorvidt aktivet er en bygningsbestanddel/installation  

 eller  

 et driftsmiddel.
Som sædvanligt tilbehør til en bygning anses installationer, som  

 er indlagt i ejendommen til brug for denne anvendelse til erhverv i  

 almindelighed, hvorimod installationer til brug for en særlig  

 erhvervsvirksomhed, der drives i ejendommen, ikke i vurderingsmæssig  

 henseende  

 fremtidig skal betragtes som sædvanligt tilbehør. Da der er tale om en specialindretning, der efter  

 repræsentantens opfattelse alene kan anvendes af et møbelhus, gøres det  

 gældende, at indretningen ikke bliver medregnet til ejendomsvurderingen.
 Når indretningen ikke medregnes til ejendomsvurderingen kan det  

 ikke være indretning af lejede lokaler men alene driftsmidler, anføres det i  

 indsigelsen, med henvisninger til Ligningsvejledningens afsnit E.C.4.2.
Begrundelse for ændringen Skatteadministrationen har på baggrund af indsigelsen givet  

 selskabet medhold i at skillevægge, vægbeklædning samt udgifter til  

 indretningstegninger er at betragte som driftsmidler.
 Det er imidlertid stadigvæk skatteadministrationens opfattelse,  

 at gulvbelægningen må anses for at være indretning af lejede lokaler.
Selskabet flytter ind i lejede lokaler, der ikke umiddelbart er  

 anvendelige til møbelforretning.
For at tilpasse lokalerne til formålet  

 afholder de en del udgifter i forbindelse med indflytningen.
Der er tale om  

 udgifter til tegninger over indretning, gulvbelægning, monterede skillevægge,  

 vægbeklædning og maling.
Den vurderingsmæssige behandling er i almindelighed afgørende  

 for, om et aktiv skal afskrives som bygningsbestanddel/installation eller  

 inventar.
Hvis et aktiv medtages ved ejendomsvurderingen, afskrives det som  

 bygningsbestanddel/installation (indretning lejede lokaler), hvorimod det  

 anses  

 for inventar, hvis det ikke medtages ved vurderingen.
Bygningen og dens bestanddele medtages altid ved  

 ejendomsvurderingen, selv om ejendommens lejer måtte eje enkelte af dens  

 bestanddele.
Visse installationer i fast ejendom anses ikke som særlige  

 installationer, men som egentlige bygningsbestanddele, der  

 afskrivningsmæssigt  

 følger bygningen.
Sådanne bygningsbestanddele medregnes altid ved vurderingen af  

 den faste ejendom, hvad enten det er en ejer eller en lejer, der ejer  

 indretningen.
Til den faste ejendom medtages alt, hvad der efter almindelig  

 opfattelse må anses som en integreret del af bygningen.
 Ligningsvejledningen 2000, afsnit E.C.4.2. nævner, at:
Skillevægge, lofter og gulve i systemer, som træder i stedet  

 for sædvanlige vægge, lofter og gulve, skal i deres helhed medregnes ved  

 ejendomsvurderingen som bygningsbestanddele.
Såfremt systemet ikke træder i  

 stedet for sædvanlige vægge, lofter og gulve, betragtes det som  

 inventar. Efter Cs forklaring, overtog selskabet lokalerne helt bare, med  

 betongulve og vægge.
De har selv foretaget alle indretninger.
Det er  

 derfor  

 skatteadministrationens opfattelse, at de lagte gulve må anses for at være  

 nødvendige, da der er et bart betongulv nedenunder.
Et eventuelt væg-til-væg  

 der bliver lagt på et betongulv  

    

  

 vil uden  

 tvivl medgå i ejendomsvurderingen.
At selskabet har valgt en løsning med  

 forskellige gulvbelægninger i forskellige niveauer  

    

  

 gør, at denne belægning må anses for at træde  

 i stedet for en anden nødvendig gulvbelægning.
Dermed må gulvbelægningen  

 anses  

 for at være bygningsbestanddele og udgifterne hertil skal derfor behandles  

 som  

 indretning af lejede lokaler, jf. afskrivningslovens § 39.
Når en virksomhed lejer sig ind i en bygning, er det ikke altid,  

 at den eksisterende indretning er anvendelig til virksomhedens formål.  

 Virksomheder kan derfor blive nødt til at afholde udgifter på den indretning,  

 der er mest optimal for denne.
Ombygning, forbedringer og indretning af  

 lejede  

 lokaler afskrives efter afskrivningslovens § 39. Ved fraflytning har lejeren  

 mulighed for at tage fradrag for den del af beløbet, der endnu ikke er  

 afskrevet, jf. afskrivningslovens § 19, stk. 6, da værdien af indretningen på  

 fraflytningstidspunktet ofte har en andelspris på 0 kr.
En evt. betaling for  

 indretningen skal modregnes inden fradraget.
Reglerne har således taget højde  

 for, at der ofte er tale om indretning, der alene har en værdi for den lejer  

 der afholder udgifterne. Klagerens påstand og  

 argumenter Selskabets repræsentant påstår, at de afholdte udgifter  

 betragtes som udgifter til anskaffelse af inventar.
 Til støtte herfor er anført følgende:
Skatteadministrationen er af den opfattelse, at de lagte gulve  

 må anses for at træde i stedet for betongulve og derfor må anses for at være  

 bygningsbestanddele.
Udgifterne må derfor anses for at være indretning af  

 lejede lokaler, jfr. afskrivningslovens § 39 i stedet for inventar  

 (driftsmidler).
Som nærmere begrundelse søges gengivet praksis indenfor området,  

 idet skatteforvaltningen lægger vægt på den vurderingsmæssige behandling.  

 Hvis  

 et aktiv således medtages ejendomsvurderingen, afskrives det som  

 bygningsbestanddel/installation (indretning af lejede lokaler), hvorimod det  

 anses for inventar, hvis det ikke medtages ved vurderingen.
Således er  

 ligeledes citeret Ligningsvejledningen 2000, afsnit E.C.4.2.:  

 Skillevægge,  

 lofter og gulve i systemer, som træder i stedet for sædvanlige vægge, lofter  

 og  

 gulve, skal i deres helhed medregnes ved ejendomsvurderingen som  

 bygningsbestanddele.
Såfremt systemet ikke træder i stedet for sædvanlige  

 vægge, lofter og gulve, betragtes det som inventar. Skatteforvaltningen har besigtiget ejendommen sammen med C.
 Den af skatteforvaltningen foretagne forhøjelse påklages hermed.
 Faktiske forhold.
 Skatteadministrationen har ved selvsyn gennemgået ejendommen den  

 21. november 2002 for at konstatere, hvorledes inventaret er anvendt.
 I den anledning blev det ligeledes forklaret at lokalerne lejes  

 af B I/S og overtages med sædvanlige installationer.
Der skal endvidere særligt henvises til lejekontraktens pkt.  

 3.5., hvor det fremgår, at Det lejede stilles ved lejemålets start til  

 lejerens disposition i indflytningsklar stand, idet lejer på vegne udlejer  

 aftaler og igangsætter byggeriet direkte med entreprenøren   I princippet overtages et stort lokale med højt til loft, idet  

 lejer selv ønsker at komme med diverse inventargenstand, da der hele vejen  

 igennem er tale om en specialindretning, som udelukkende skal tjene  

 møbelforretningen.
 Denne specialindretning skal godkendes af  

    

  

 indkøbsorganisationen, hvorfor det var denne  

 som forestod udarbejdelse af tegningerne, som i øvrigt kostede kr. 47.620.
 Lokalerne er indrettet således, at de udelukkende passer til et  

 møbelhus.
 Omkostningerne til denne specialindretning er således  

 udelukkende afholdt af klager.
 Gulvbelægning.
 Lejemålet overtages som nævnt i ovenstående i indflytningsklar  

 stand.
 For så vidt angår gulv indebar det i denne sammenhæng et pudset  

 betongulv påsmurt støvbinder.
 Denne gulvbelægning er der fortsat i lagerlokalet.
 Gennem den øvrige del af huset (salgslokalet) er der eksempelvis  

 nedlagt gangarealer, der sikrer at kunderne føres gennem stort set alle  

 udstillingsmiljøer.
 På hver side af disse gangarealer er der etableret diverse  

 udstillingsmiljøer så som spisestue, opholdsstue, havestue, terrassemøbler,  

 køkken, entre, soveværelse, børneværelse, kontor og andre lignende miljøer.
 Kendetegnende for disse miljøer er, at der anvendes en  

 gulvbelægning som er naturlig for det pågældende miljø men samtidig fremhæver  

 miljøets møbler.
 Eksempelvis er der anvendt fliser ved terrassemøblerne, trægulve  

 i forskellige stuer, gulvtæpper i stuer og værelser, vinyl i køkken, ligesom  

 der er andre kombinationer end ovenstående.
 Det gør sig samtidig gældende at der anvendes flere forskellige  

 gulvtæpper afhængig af miljøet, ligesom der er anvendt forskellige træsorter  

 i  

 miljøerne.
 Flere af miljøerne er hævet 10-20 cm inden gulvbelægningen er  

 lagt på, for at bryde indtrykket af de forskellige miljøer.
 I den anledning skal der henvises til vedlagte tegning over det  

 samlede lejemål, som er udarbejdet af indkøbskæden.
Som det fremgår heraf er der etableret et omfattende gangareal  

 med en bestemt gulvbelægning.
I forbindelse med disse gangarealer er der  

 etableret diverse udstillingsmiljøer med hver sin gulvbelægning.
 Den på tegningen beskrevne gulvbelægning ændres løbende af  

 hensyn til de forskellige gulvbelægninger.
 Vi skal derfor henvise til vedlagte billeder, som er taget i  

 salgslokalet og som klart illustrerer hvor forskelligartet  

 udstillingsopbygningen er.
 Beskrivelse af praksis.
 Skatteforvaltningen har i sin sagsfremstilling søgt at beskrive  

 praksis om afgrænsningen mellem sædvanligt  

 tilbehør/installationer og  

 inventar.
 Vi er enig i nogle af de fremførte betragtninger, men det er dog  

 vores opfattelse at det ikke i tilstrækkelig grad er dækkende, hvorfor  

 konklusionen fra forvaltningens side bliver forkert.
 Med henvisning til Ligningsvejledningen E.C.4.2. samt vurderingslovens  

 § 9, er det den vurderingsmæssige behandling af et aktiv, som er afgørende  

 for,  

 hvorvidt aktivet er en bygningsbestanddel/installation eller et driftsmiddel.
 Efter vurderingslovens § 9 medregnes ved værdiansættelsen  

 sædvanligt tilbehør, hvilket svarer til afskrivningslovens begreb  

 installation.
 Hvornår et aktivt således medregnes til ejendomsvurderingen som  

 sædvanligt tilbehør afgøres på baggrund af Ligningsrådets udtalelse tilbage i  

 1986  som også er refereret i Ligningsvejledningen afsnit E.C.4.2.
 Her fremføres:
Som sædvanligt tilbehør til en bygning anses installationer,  

 som er indlagt i ejendommen til brug for dennes anvendelse til erhverv i  

 almindelighed, hvorimod installationer til brug for en særlig  

 erhvervsvirksomhed, der drives i ejendommen, ikke i vurderingsmæssig  

 henseende  

 fremtidig skal betragtes som sædvanlig tilbehør. Der gives herefter en række eksempler på sædvanligt tilbehør til  

 en ejendom, ligesom der fremføres eksempler på, hvad der ikke længere  

 medregnes  

 som sædvanligt tilbehør.
 Særligt om bygningsbestanddele anføres det:
Skillevægge, lofter og gulve i systemer, som træder i stedet  

 for sædvanlige vægge, lofter og gulve, skal i deres helhed medregnes ved  

 ejendomsvurderingen som bygningsbestanddele.
Såfremt systemet ikke træder i  

 stedet for sædvanlige vægge, lofter og gulve, betragtes det som  

 inventar. Bemærkninger til praksis.
 Jeg skal særligt fremhæve de fortolkninger, som er anført i  

 Ligningsvejledningen for afgrænsning af installationer og driftsmidler.
 Her fremgår bl.a., at der lægges vægt på, hvorvidt  

 installationen er indlagt i ejendommen til brug for dennes anvendelse til  

 erhverv i almindelighed, eller til brug for en særlig erhvervsvirksomhed.
 Aktivet skal således vurderes i forhold til den drift, der  

 foregår i bygningen.
 Sagt på en anden måde, skal aktivet vurderes i forhold til,  

 hvorvidt andre erhverv i almindelighed kan anvende det pågældende aktiv.
 For så vidt angår skillevægge, lofter og gulve har man endvidere  

 anført, at der vil være tale om bygningsbestanddele/installationer, hvis det  

 træder i stedet for sædvanlige vægge, lofter og gulve.
 Det fastslås således i den refererede praksis  som er gengivet  

 i Ligningsvejledningen  at det skal være sædvanlige vægge, lofter og  

 gulve,  

 som anvendes i almindelighed.
 Ved et evt. lejeskift skal det således være naturligt, at en ny  

 lejer  i et andet erhverv  kan anvende disse vægge, lofter og  

 gulve.
 Afsluttende bemærkninger.
 Ved en besigtigelse af de aktiver, som forretningen har indsat  

 på lejemålet vil man konstatere at der er pålagt vidt forskelligt  

 gulvbelægning, lige fra fortovsfliser til forskellige former for tæpper,  

 trægulv og vinyler, uden disse er lagt i forskellige rum.
 Salgslokalet nemlig ikke rumopdelt, men derimod sektionsopdelt  

 gennem lette vægge, som en ikke går til loftet.
 Gulvbelægningen er endvidere i flere af miljøerne hævet med  

 10-20 cm.
Væggene har udelukkende midlertidig karakter, idet de kan  

 flyttes afhængig af de miljøer, som de omkredser.
Der er derfor heller ikke  

 døre i disse skillevægge, så de danner ikke noget rum.
 Gulvbelægningen er ligeledes af midlertidig karakter, idet der  

 sker en meget hyppig udskiftning af de forskellige gulve afhængig af hvilken  

 udstilling der er i det pågældende område, idet følgende ligeledes skal  

 påberåbes:
 En hvilken som helst ny lejer kan derfor ikke anvende nogle af  

 disse aktiver som er indsat af A A/S, ligesom de haller ikke medtages i den  

 offentlige vurdering.
I lejekontraktens pkt. 3.5. er det anført at udlejer har stillet  

 lejemålet til disposition i indflytningsklar stand.  

 Indflytningsklar stand er  

 i denne sammenhæng et lokale med betongulv påsmurt støvbinder.
Ved  

 fraflytning  

 skal lejemålet endvidere afleveres i vel vedligehold stand, jfr.  

 lejekontraktens pkt. 10.2.
 De af klager afholdte omkostninger til diverse gulvbelægninger  

 er uden økonomisk værdi for udlejer/fremtidig lejer, da gulvet udelukkende  

 kan  

 anvendes i en boligforretning.
 Gulvbelægningen har for klager tidsmæssigt en begrænset værdi,  

 da de fordres udskiftet løbende af hensyn til den udstilling der aktuelt er  

 det  

 enkelte sted.
 Den gulvbelægning som forefindes i lagerafdelingen er den af  

 udlejer anlagte gulvbelægning, hvilket således svarer til indflytningsklar  

 stand.
På den baggrund er det således vores opfattelse, at de af A A/S  

 afholdte omkostninger må betragtes som inventar i stedet for indretning af  

 lejede lokaler. Landsskatterettens  

 bemærkninger og begrundelse Landsskatteretten kan tiltræde, at de pågældende udgifter til  

 udstillingsgulve 643.105 kr. skal anses som inventar/driftsmidler.
Der er ved afgørelsen lagt vægt på, at de pågældende gulve er  

 lagt til brug for den særlige virksomhed, der drives fra de lejede lokaler og  

 at gulvene efter virksomhedens art som udstilling ikke kan anses lagt med  

 henblik på varig forblivelse i lokalerne i lejeperioden.
Gulvene kan derfor  

 ikke anses for at træde i stedet for sædvanlige gulve.
 Den ændrede skatteberegning vil fremgå af en revideret  

 årsopgørelse, som senere vil blive udskrevet af skattemyndighederne.
