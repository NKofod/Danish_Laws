 I medfør af § 35 i lov nr. 221 af 3. juni 1967 om jagten (* 1) fastsættes  

 nedennævnte bestemmelser for Frejlev Vig vildtreservat i Storstrøms amt.
 § 1. Vildtreservatet omfatter:
a.
Følgende landarealer under Frejlev by, Kettinge: matr. nr. 142, den del  

 af matr.nr. 141, der er beliggende nordøst for en lige linie fra det  

 sydvestligste hjørne af matr.nr. 142 til det punkt, hvor østskellet af  

 matr.nr. 31 rammer Frejlev Å, den sydligste lod af matr.nr. 30 a og den del  

 af matr.nr. 30 b , der er beliggende sydøst for en lige linie fra dette  

 matr.nr.'s nordøstligste punkt til det nordligste hjørne af ovennævnte lod af  

 matr.nr. 30 a .
b.
Frejlev Vig og den del af Frejlev Å, der grænser til de under a. nævnte  

 landarealer.
c.
Mod øst afgrænses det under b. nævnte vandområde af en lige linie fra  

 det punkt, hvor skellet mellem matr.nr. 142 og 143, Frejlev by, Kettinge,  

 rammer kysten, til et punkt 50 meter ret øst for holmen, beliggende i  

 udmundingen af Frejlev Vig under matr.nr. 30 b , smst. og en lige linie herfra til det under a. nævnte nordøstlige  

 punkt af matr.nr. 30 b , smst.
 § 2. På de i § 1, litra a, nævnte landarealer er det forbudt at udøve  

 jagt på eller på anden måde at ombringe, indfange og forjage svømme- og  

 vadefugle.
 Stk. 2. På de i § 1, litra b, nævnte vandområder er det forbudt at udøve  

 jagt eller på anden måde at ombringe, indfange og forjage fugle.
 Stk. 3. På de i § 1, litra b, nævnte vandområder er færdsel med  

 skydevåben forbudt.
 § 3. Jagtrådet kan, når særlige forhold taler derfor, dispensere fra  

 bestemmelserne i § 2 efter nærmere af landbrugsministeriet fastsatte  

 retningslinier og i overensstemmelse med en fra vildtnævnet indhentet  

 udtalelse.
 § 4. Overtrædelse af bestemmelserne i § 2 straffes i medfør af jagtlovens  

 § 51, stk. 1, med bøde, for så vidt strengere straf ikke er forskyldt efter  

 den øvrige lovgivning.
 § 5. Bekendtgørelsen træder i kraft den 1. juli 1980 og er gældende til  

 og med den 30. juni 1990.
 Landbrugsministeriet, den 18. juni 1980.
