 En pilot i flyvevåbnet kom til skade og pådrog sig et kompliceret brud  

 på en fortand.
 Det skete under arbejde, og der var derfor tale om en arbejdsskade.
 Tanden blev voldsomt beskadiget, og Arbejdsskadestyrelsen vurderede,  

 at en behandling med et implantat, det vil sige udskiftning af tanden med en  

 kunstig rod og krone, ville være den rigtige behandling.
 Vi traf derfor afgørelse om, at implantatbehandlingen, der kostede ca.  

 20.000 kr., kunne betales efter lov om arbejdsskadeforsikring.
 KOMMENTAR:
 I de senere år er implantatbehandling blevet en realistisk  

 behandlingsmulighed som alternativ til almindelig brobehandling.
 Styrelsens vurdering af behandlingsmetoden vil afhænge af forholdene i den  

 enkelte sag.
 I den foreliggende situation lagde vi vægt på, at piloten havde et i  

 øvrigt velholdt tandsæt, og at en udbedring af skaden med en bro, der jo er  

 en velkendt behandlingsmetode, ville have medført et unødvendigt indgreb mod  

 tænderne ved siden af den beskadigede tand.
 Da implantatbehandling er en ret ny form for tandbehandling, blev  

 Arbejdsskadestyrelsens afgørelse også truffet ud fra den forudsætning, at  

 implantatbehandlingen har en holdbarhed, der svarer til almindelig  

 brobehandling.
 Yderligere oplysninger kan fås ved henvendelse til kontorchef Christen  

 Christensen.
