Nr BSF 74 Forslag til folketingsbeslutning om regelforenkling gennem indførelse af  

 byrdebudgetter Fremsat af Pernille Sams (KF) Niels Jørgen Langkilde (KF) Svend Erik  

 Hovmand (V) Hans Christian Schmidt (V) den 25. november 1997 Med henblik på at forenkle den offentlige administration, nedbringe og  

 forenkle regelmængden samt lette de administrative byrder opfordrer  

 Folketinget regeringen til at etablere et styringsredskab ved at der bliver  

 udarbejdet årlige byrdebudgetter, dvs. måltal for, hvor store de samlede  

 administrative omkostninger for den offentlige administration og den private  

 sektor maksimalt må være.
Er de samlede administrative byrder større end  

 måltallet, skal der anvises metoder, som kan bringe antallet af byrder ned.  

 Der skal udarbejdes et byrdebudget for hvert enkelt ministerium.
Bemærkninger til forslaget Det Konservative Folkeparti og Venstre har sat regelforenkling og  

 afbureaukratisering højt på dagsordenen.
I folketingsåret 1996-97 fremsatte  

 Det Konservative Folkeparti og Venstre et fælles beslutningsforslag  

 (beslutningsforslag nr.
B 127), hvor regeringen blev pålagt at nedbringe og  

 forenkle regelmængden samt lette de administrative byrder.
Dette forslag er  

 et led i en række af konkrete beslutningsforslag om regelforenkling og en  

 opfølgning på beslutningsforslaget fra sidste folketingsår.
Skal omfanget af de administrative byrder og mængden af regler nedbringes  

 effektivt, kræver det, at der sker en ændring i de politiske spilleregler.  

 Der skal være incitamenter i lovgivningsprocessen, som systematisk forebygger  

 unødige administrative byrder.
Det er ikke tilfældet i dag, hvor der ikke er  

 særlig prestige i og fokus på at deregulere og fjerne administrative byrder.
Da det samtidig er umuligt at få præcise oplysninger om udviklingen i  

 antallet af nye love, bekendtgørelser, cirkulærer m.v., bør der udvikles et  

 redskab, så det bliver muligt løbende at vurdere udviklingen i den samlede  

 mængde af administrative byrder.
Det vil også styrke den parlamentariske  

 kontrol med udstedelsen af administrative forskrifter.
Det Konservative Folkeparti og Venstre foreslår derfor, at regeringen  

 pålægges at udarbejde byrdebudgetter med mål for de maksimale administrative  

 omkostninger.
Hvert ministerium skal herefter een gang om året opgøre de  

 samlede administrative omkostninger for den offentlige administration og for  

 den private sektor som følge af gennemførte love, bekendtgørelser m.v. samt  

 ændringer heri.
Indføres der nye regler, som bevirker, at de administrative  

 omkostninger bliver større end det fastlagte budgetmål, skal den enkelte  

 minister anvise metoder, hvorved de samlede administrative omkostninger kan  

 nedbringes.
Der kan selvfølgelig opstå situationer, hvor ny lovgivning er påkrævet,  

 f.eks. hvis et »hul« i skattelovgivningen skal lukkes for at  

 modvirke spekulation.
I sådanne tilfælde er det naturligvis acceptabelt, at  

 byrdebudgettet overskrides.
Det er heller ikke tanken, at indførelsen af  

 byrdebudgetter skal føre til, at det enkelte ministerium »helt  

 bevidstløst« forbereder ophævelse eller sammenlægning af love blot for  

 at kunne overholde sit byrdebudget.
Byrdebudgetterne skal alene tjene som et  

 redskab til løbende at sætte fokus på udviklingen i omfanget af  

 administrative byrder og mængden af regler.
Skriftlig fremsættelse Pernille Sams (KF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om regelforenkling gennem indførelse  

 af byrdebudgetter.
(Beslutningsforslag nr.
B 74).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
