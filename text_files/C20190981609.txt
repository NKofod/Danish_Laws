Cirkulære om organisationsaftale for lærere ved de maritime uddannelser Generelle bemærkninger 1. Skatteministeriet og LC har indgået vedlagte organisationsaftale for lærere ved de maritime uddannelser.
 2. Organisationsaftalen udgør, sammen med den til enhver tid gældende fællesoverenskomst mellem Finansministeriet og Lærernes Centralorganisation og CO10 - Centralorganisationen af 2010 (LC/CO10-fællesoverenskomsten), det samlede overenskomstgrundlag.
3. Det er ved OK18 aftalt at hæve tillægget i § 5. Parterne er samtidig enige om et periodeprojekt om en ny organisationsaftale på erhvervsuddannelsesområdet mv.
Parterne har til hensigt, i forbindelse med periodeprojektet, at ensrette løn og-ansættelsesvilkår for hele erhvervsuddannelsesområdet m.v., herunder for lærere ved de maritime uddannelser, og i den forbindelse ændre tillægsstrukturen.
 Ikrafttræden mv.
 Cirkulæret træder i kraft den 23. september 2019 og har virkning fra den 1. april 2018.
 Samtidig ophæves cirkulære af 14. juni 2012 om løn og ansættelsesvilkår for lærere ved de Maritime Uddannelser (Modst. nr. 027-12).
Finansministeriet, Moderniseringsstyrelsen, den 23. september 2019 Pernille Thorsteen Madsen Bilag 1 Organisationsaftale for lærere ved de maritime uddannelser Kapitel 1. Organisationsaftalens område mv.
§ 1. Dækningsområde Organisationsaftalen omfatter lærere under LCs forhandlingsområde, der underviser ved visse uddannelser omfattet af lov om maritime uddannelser). Protokollatet omfatter ikke ansatte ved skoleskibe.
 Stk. 2. Organisationsaftalen omfatter lærere ved de maritime uddannelsesinstitutioner, som fortrinsvis underviser ved:
1. Skibsassistent- og skibsmekanikeruddannelsen 2. Skipperuddannelsen dog ikke lærere med en navigationslæreruddannelse 3. Maskinmesteruddannelsen (værkstedsundervisning) 4. Uddannelser svarende til ovennævnte niveauer; herunder efteruddannelse Stk. 3. Organisationsaftalen omfatter desuden allerede ansatte navigatører uden navigationslæreruddannelse på SIMAC og allerede ansatte lærere, der underviser på maritime forberedelseskurser (til 10. kl.).
 Stk. 4. Organisationsaftalen finder også anvendelse for lærere, der som en personlig ordning har bevaret retten til en statsgaranteret pensionsordning (tilsagnsordning) samt personlige opsigelsesvarsler.
 Stk. 5. Organisationsaftalen kan omfatte yderligere stillinger, som parterne er enige om at henføre til organisationsaftalen.
§ 2. Ansættelse Ansættelse efter organisationsaftalen sker som lærer efter de regler, der er fastsat for de maritime uddannelser, herunder Søfartsstyrelsens notat af 21. februar 2008 om kompetenceforløb for DTL Lærere ved de maritime uddannelser, jf. bilag 1b.
 Cirkulærebemærkning:
 DTL lærere hører i dag under Uddannelsesforbundet, hvilket ikke ændrer på status af Søfartsstyrelsens notat.
 Kapitel 2. Løn mv.
§ 3. Lønsystemet Lønsystemet er etableret i henhold til den til enhver tid gældende rammeaftale om nye lønsystemer, hvis bestemmelser gælder, hvor intet andet måtte være nævnt i denne aftale.
Stk. 2. Lønsystemet består af en basisløn, jf. § 4 suppleret med en tillægsdel.
Tillægsdelen omfatter centralt aftalte tillæg jf. § 5 samt lokalt aftalte funktionstillæg, kvalifikationstillæg, engangsvederlag og resultatløn.
 Stk. 3. Ved ansættelse på deltid ydes forholdsmæssig løn.
 Stk. 4. Lønninger og tillæg i overenskomsten er anført i grundbeløb i niveau 31. marts 2012.
§ 4. Basisløn Lærere aflønnes på basisløntrin 1-7 eller basisløntrin 2-8 i nedenstående basislønforløb efter bestemmelserne i stk. 2 og i forhold til anciennitet.
Basislønnen udgør følgende årlige grundbeløb:
 Alle basisløntrin er et-årige frem til sluttrinnet.
 Stk. 2. Lærere indplaceres i basislønforløbet 1-7. Lærere, der fortrinsvis underviser ved skipperuddannelsen, indplaceres i basislønforløb 2-8.
 Cirkulærebemærkninger til § 4:
 Tidligere undervisningserfaring, der er relevant i forhold til den undervisning den pågældende forventes at varetage, medregnes som udgangspunkt ved fastsættelsen af ancienniteten.
§ 5. Centrale tillæg Til lærere omfattet af organisationsaftalen ydes et pensionsgivende tillæg.
Til basisløntrin 1-5 ydes et tillæg på 25.400 kr. og til basisløntrin 6-8 ydes et tillæg på 32.000 kr.
 Stk. 2. Med virkning fra den 1. oktober 2018 hæves tillægget til basisløntrin 1-5 jf. stk. 1 til 26.450 kr. og tillægget til basisløntrin 6-8 jf. stk. 1 hæves til 33.050 kr.
Stk. 3. I tilknytning til fastlæggelse af den enkelte lærers kompetenceudviklingsforløb, jf.
Søfartsstyrelsens notat af 21. februar 2008 om kompetenceudviklingsforløb for DTL lærere ved de maritime uddannelser i bilag 1b, optages forhandling om indgåelse af forhåndsaftale om ydelse af et kvalifikationstillæg.
Forhåndsaftalen kan indeholde aftale om, at en andel af tillægget ydes, førend hele forløbet er afsluttet.
Opnås der ikke enighed udgør tillægget 39.300 kr. årligt og ydes med virkning fra det tidspunkt, hvor læreren har gennemført det fastlagte kompetenceudviklingsforløb og ved den efterfølgende evaluering har opfyldt de mål, der er sat for forløbet.
Stk. 4. Er et kompetenceforløb ikke afsluttet inden for de 3 år efter ansættelsen, jf.
Søfartsstyrelsens notat af 21. februar 2008 om kompetenceudviklingsforløb for DTL lærere ved de maritime uddannelser i bilag 1b, ydes tillæg efter stk. 3 såfremt den manglende gennemførelse ikke skyldes lærerens forhold.
Stk. 5. Lærere ansat før 1. august 2008, og som er omfattet af overgangsordningen i § 7, er ikke omfattet af stk. 2 og 3. For disse lærere optages forhandling om indgåelse af forhåndsaftale/indgåelse af aftale om tillæg i tilknytning til afklaring af et eventuelt kompetenceudviklingsforløb.
Indgås ikke aftale ydes et tillæg på 19.700 kr. årligt med virkning fra det tidspunkt, hvor læreren har gennemført det fastlagte kompetenceudviklingsforløb og ved den efterfølgende evaluering har opfyldt de mål, der er sat for forløbet.
Lærere der har været ansat i 5 år og derover og som skal gennemføre et kompetenceforløb, jf.
Søfartsstyrelsens notat af 21. februar 2008 om kompetenceudviklingsforløb for DTL lærere ved de maritime uddannelser i bilag 1b, er dog mindst sikret et tillæg på 19.700 kr. årligt med virkning fra 1. august 2008.
 Vurderes det, at læreren ikke skal gennemføre et kompetenceudviklingsforløb, ydes tillægget med virkning fra 1. august 2008. For lærere, der hidtil har været omfattet af tilsagnsordningen i arbejdstidsaftale af 16. september 1992, forhøjes ovennævnte beløb med værdien af det hidtidige tilsagnstillæg i 31. marts 2012-niveau.
 Cirkulærebemærkninger til § 5:
Indgås der ikke forhåndsaftale ydes tillæg med virkning fra den 1. i måneden efter den dato hvor kompetenceudviklingsforløbet er afsluttet.
Hvis evalueringen foreligger senere end dette tidspunkt sker der efterbetaling.
 Ifølge Aftale om arbejdstid mv. på Maskinmesterskoler af 16. september 1992 udgør tilsagnstillægget 11.800 kr. årligt.
 DTL lærere hører i dag under Uddannelsesforbundet, hvilket ikke ændrer på status af Søfartsstyrelsens notat.
§ 6. Lønanciennitet Ved ansættelsen indplaceres læreren på 1. trin i det basislønforløb, der gælder for vedkommende, jf. § 4. Lønancienniteten regnes fra den 1. i ansættelsesmåneden og altid i hele måneder.
Stk. 2. Ansættelsesmyndigheden kan forhøje lønancienniteten ved nyansættelse.
Det forudsættes, at en konkret vurdering af den ansattes tidligere arbejdsmæssige erfaringer og kvalifikationer m.v. set i relation til stillingen giver grundlag herfor.
Stk. 3. Fuld lønanciennitet optjenes ved mindst 15 timers beskæftigelse pr. uge i gennemsnit.
Ved en beskæftigelsesgrad på under 15 timer pr. uge i gennemsnit optjenes halv lønanciennitet.
Hvis en lærer har mere end én deltidsbeskæftigelse, kan de ugentlige timetal sammenlægges til brug ved beregning af anciennitet.
§ 7. Udbetaling af løn Lønnen udbetales månedsvis bagud.
Allerede ansatte, som er forudlønnede, kan videreføre dette.
§ 8. Overgangsordning for allerede ansatte Samtlige lærere omfattet af organisationsaftalen overgår til det nye lønsystem og indplaceres efter bestemmelserne i § 4, stk. 2. Lærerne indplaceres på baggrund af hidtidige løntrin og varige tillæg.
Indplacering sker på nærmeste højere løntrin i basisforløbet.
Midlertidige tillæg videreføres som personlige ordninger indtil tillæggenes periode udløber.
Overgang til nyt lønsystem sker i øvrigt på de vilkår der følger af rammeaftalen om nye lønsystemer jf. § 3.
 Cirkulærebemærkning til § 8 stk. 1:
 Der henvises i øvrigt til §§ 8-11 i organisationsaftale af 9. juli 2019 for lærere ved arbejdsmarkedsuddannelserne mv.
 Stk. 2. Lærere omfattet af en statsgaranteret pensionsordning (tilsagnsordning) kan bevare denne pensionsform som personlige ordning.
Stk. 3. Lærere med forlængede opsigelsesvarsler bevarer disse opsigelsesvarsler som personlige ordninger.
De kan vælge at overgå til ordinære opsigelsesvarsler med et varsel svarende til deres forlængede opsigelsesvarsel.
 Cirkulærebemærkninger til § 8 stk. 3:
 Det er kun varslet der opretholdes, øvrige opsigelsesforhold følger Fællesoverenskomsten.
§ 9. Pension Ansættelsesmyndigheden indbetaler pensionsbidrag af 1. basisløn efter § 4, 2. centralt aftalte tillæg efter § 5, 3. lokale tillæg efter § 3 stk. 2, hvis ikke andet er aftalt.
Stk. 2. Det samlede pensionsbidrag udgør 18 pct. af de pensionsgivende løndele.
Den ansattes egetbidrag anses at udgøre 1/3 af det samlede pensionsbidrag.
Lønspecifikationen skal indeholde oplysning herom.
 Stk. 3. Ansættelsesmyndigheden indbetaler pensionsbidragene til Centralorganisationen af 2010s pensionsordning i PFA Pension.
 Stk. 4. For lærere, der ansættes pr. 1. august 2009 og senere, indbetales pensionsbidragene til Lærerens Pension.
 Cirkulærebemærkninger til § 9:
 Lærere, for hvem ansættelsesmyndigheden indbetaler pensionsbidrag til CO10s pensionsordning i PFA, kan vælge pr. 1. august 2009 og senere at få overført deres pensionsordning til Lærernes Pension.
§ 9a.
Pension for ansatte med en statsgaranteret pensionsordning Lærere med en statsgaranteret pensionsordning (tilsagnsordning) er omfattet af aftale om pensionsforhold for lærere ansat på tjenestemandslignende vilkår ved institutioner for maritime uddannelser, jf. bilag 1a.
 Stk. 2. Varige tillæg/tillægsforhøjelser der før ikrafttræden af den supplerende pensionsaftale har medført, at ansatte i tjenestemandspensionsmæssig henseende er blevet indplaceret i en højere lønramme, kan ikke aftales pensionsgivende til en supplerende pensionsordning.
 Stk. 3. Der kan som supplement lokalt aftales pensionsbidrag af varige og midlertidige tillæg, der ikke er omfattet af stk. 2. I givet fald indbetaler ansættelsesmyndigheden et pensionsbidrag på 18 pct. af tillægget.
Stk. 4. Pensionsbidraget indbetales af ansættelsesmyndigheden til CO10-Konto i PFA.
Af pensionsbidraget anses 1/3 for at være den ansattes eget bidrag.
Lønspecifikationen skal indeholde oplysning herom.
 Stk. 5. Den supplerende pensionsordning er omfattet af bestemmelserne i aftale af 22. april 2002 om pensionsbidrag af visse faste tillæg.
 Cirkulærebemærkninger til § 9a.
 Lærere, for hvem ansættelsesmyndigheden indbetaler pensionsbidrag til CO10s pensionsordning i PFA, kan vælge pr. 1. august 2009 og senere at få overført deres pensionsordning til Lærernes Pension.
Kapitel 3. Arbejdstid § 10. Arbejdstid Lønnen efter denne organisationsaftale forudsætter fuldtidsbeskæftigelse svarende til gennemsnitlig 37 timer ugentlig.
 Stk. 2. Rejser, der udføres som en del af tjenesten, medregnes i arbejdstiden, dog højest med 13 timer pr. døgn, medmindre andet aftales lokalt.
 Stk. 3. Tjeneste på det fremmede tjenestested medregnes efter de almindelige regler for opgørelse af arbejdstid.
 Stk. 4. Der tilkommer de ansatte fridage efter de for tjenestemænd gældende regler.
 Cirkulærebemærkninger til § 10:
For så vidt angår pauser, der medregnes i arbejdstiden, præciseres, 1. at den ansatte ikke kan forlade arbejdsstedet i sådanne pauser, 2. at den ansatte i pausen er til rådighed for arbejdsgiveren, samt 3. at der ikke sker ændring i praksis om pausernes omfang.
§ 11. Merarbejde Der kan ydes godtgørelse for merarbejde efter nedenstående regler (stk. 2-6).
Stk. 2. Godtgørelse kan kun ydes for tjenstligt merarbejde 1. som er pålagt den ansatte i henhold til særlig ordre eller har været en forudsætning for den forsvarlige varetagelse af tjenesten, og 2. som har været af større omfang og har strakt sig over en periode, der normalt ikke må være mindre end 4 uger.
 Stk. 3. I forbindelse med fastsættelsen af godtgørelse for merarbejdet skal følgende formelle krav iagttages:
 Den ansatte skal skriftligt redegøre for grundlaget for merarbejdet, dettes karakter samt timeforbruget.
 Den nærmeste chef skal attestere redegørelsen, herunder det angivne timeforbrug, og foretage indstilling på grundlag af sin vurdering af redegørelsen efter drøftelse med den ansatte.
 Indberetningen skal afgives ved merarbejdets ophør og mindst hvert kvartal.
 Stk. 4. På baggrund af den afgivne indberetning træffes der afgørelse om, hvorvidt betingelserne for at yde merarbejdsbetaling er opfyldt, og merarbejdets omfang fastsættes.
 Stk. 5. Godtgørelse for merarbejde ydes så vidt muligt i form af afspadsering af samme varighed som det præsterede merarbejde, (jf. stk. 4) med tillæg af 50 pct.
 Sådan afspadsering bør normalt være tildelt den ansatte inden udløbet af det kvartal, der ligger umiddelbart efter det tidspunkt, da merarbejdets omfang er opgjort.
 I særlige tilfælde kan afspadseringen dog udskydes i op til 1 år efter tidspunktet for opgørelsen af merarbejdet.
 Meddelelse om afspadsering gives den ansatte med passende varsel, dvs. normalt ikke mindre end 14 dage.
Stk. 6. Såfremt afspadsering ikke kan finde sted, godtgøres det godkendte merarbejde, jf. stk. 4, med betaling, der pr. merarbejdstime udgør 1/1924 af den pågældendes årsløn inkl. eget pensionsbidrag med tillæg af 50 pct.
Med årsløn forstås de faste løndele på udbetalingstidspunktet, hvilket vil sige basisløn, centralt aftalte tillæg samt lokalt aftalte tillæg.
 Cirkulærebemærkninger til § 11:
 Det er den enkelte ansættelsesmyndighed, der skal tage stilling til, om de kvantitative og kvalitative betingelser for at yde merarbejdsgodtgørelse, (jf. stk. 4) er til stede, og som fastsætter merarbejdets omfang.
 I tilfælde, hvor merarbejdet har været og fortsat forventes at være af regelmæssig karakter, er der mulighed for lokalt at indgå aftale om konvertering af over-/merarbejde, arbejdstidsbestemte ydelser mv. til et fast tillæg, jf. den i Fællesoverenskomstens bilag 1, punkt 8 nævnte aftale.
 Hvis ledelsen og den ansatte er enige herom, kan der i øvrigt, hvor det anses for hensigtsmæssigt, på forhånd fastsættes en fast merarbejdsgodtgørelse for et forventet merarbejde i forbindelse med et konkret, afgrænset projekt.
§ 12. Plustid Ansættelsesmyndigheden og den ansatte kan aftale en individuel arbejdstid, der er højere end den i § 10 anførte fuldtidsbeskæftigelse (plustid).
 Cirkulærebemærkninger til § 12, stk. 1:
 Plustid forudsætter en aftale mellem ansættelsesmyndigheden og den ansatte og bygger således på frivillighed.
 Stk. 2. Den individuelt aftalte arbejdstid kan ikke udgøre mere end gennemsnitlig 42 timer om ugen.
Stk. 3. Ved aftale om plustid forhøjes arbejdstiden og lønnen forholdsmæssigt.
Cirkulærebemærkninger til § 12, stk. 3:
 Den forhøjede løn udbetales også under fravær, hvor den ansatte har ret til sædvanlig løn, eksempelvis sygdom, barselsorlov, ferie og omsorgsdage.
 Den forhøjede løn lægges ligeledes til grund ved beregning af efterindtægt, fratrædelsesbeløb eller andre ydelser, der tager udgangspunkt i den ansattes sædvanlige løn.
 Stk. 4. For tjenestemandsansatte lærere samt tjenestemandslignende ansatte lærere indbetaler ansættelsesmyndigheden et pensionsbidrag på 18 pct. af den del af lønnen, der overstiger lønnen for fuldtidsbeskæftigelse til en supplerende, bidragsdefineret pensionsordning.
 Stk. 5. For overenskomstansatte lærere indbetaler ansættelsesmyndigheden sædvanligt pensionsbidrag af hele den forhøjede løn.
 Stk. 6. En individuel aftale om plustid kan af såvel den ansatte som ansættelsesmyndigheden opsiges til bortfald med 3 måneders varsel til udgangen af en måned, med mindre andet aftales.
 Cirkulærebemærkninger til § 12, stk. 6:
 Efter varslets udløb vender den ansatte tilbage til den beskæftigelsesgrad, der gjaldt før indgåelse af plustidsaftalen.
 Stk. 7. Hvis den ansatte afskediges uansøgt, har den pågældende  uanset et eventuelt aftalt længere varsel  ret til at vende tilbage til den beskæftigelsesgrad, som gjaldt før overgangen til plustid, 3 måneder før fratrædelsestidspunktet.
 Cirkulærebemærkninger til § 12 stk. 7:
Arbejdsdirektoratet har tilkendegivet, at arbejdstimer ud over 37 pr. uge, der er præsteret inden for de seneste 3 måneder forud for en ledighedsperiode, i relation til lov om arbejdsløshedsforsikring vil blive betragtet som overskydende timer.
Betalingen for disse timer vil derfor påvirke beregningen af eventuelle arbejdsløshedsdagpenge.
 Det er derfor aftalt, at en ansat, der afskediges uansøgt, kan vælge at vende tilbage til sin tidligere beskæftigelsesgrad 3 måneder før sin fratræden  uanset om den individuelle plustidsaftale indeholder et længere opsigelsesvarsel.
§ 13. Tidsbegrænset ansættelse En lærer kan ansættes tidsbegrænset, hvis institutionens uddannelsesaktiviteter ikke kan sikre den nødvendige beskæftigelse af en helårsansat lærer.
Tidsbegrænsningen skal have en varighed under 1 år.
 Cirkulærebemærkninger til § 13:
Det henstilles ved tidsbegrænsede ansættelser at overveje, om der i stedet kan ske fastansættelse.
Endvidere henstilles, at principperne for anvendelse af tidsbegrænsede ansættelser drøftes i SU.
 Kapitel 4. Forhandlingsregler mv.
 § 14. Ikrafttrædelse mv.
 Organisationsaftalen har virkning fra den 1. april 2018., og kan af hver af parterne opsiges skriftligt med 3 måneders varsel til en 31. marts, dog tidligst den 31. marts 2021.
 Stk. 2. Samtidig ophæves organisationsaftale af 14. juni 2012 for lærere ved de maritime uddannelser (Modst. 027-12).
Bilag 1a Aftale om pensionsforhold for lærere ansat på tjenestemandslignende vilkår ved institutioner for Maritime Uddannelser - I henhold til § 3 i aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer aftales følgende:
§ 1. Dækningsområde Aftalen omfatter tjenestemandslignende ansatte lærere på nyt lønsystem med medlemskab af en statsgaranteret pensionsordning ved de maritime uddannelser.
§ 2. Pensionsgivende skalatrinsforløb De i § 1 omhandlede lærere optjener - i medfør af § 3, stk. 1, i aftale af 19. december 2003 om pensionsforhold for tjenestemandsgrupper o. lign. i forbindelse med nye lønsystemer - tjenestemandspensionsret efter følgende skalatrinsforløb:
 Lærere ved maskinmesterskoler aflønnet i lønramme 16/20/25/26/27 (skalatrin 21, 23, 25, 27, 31, 33, 35, 37, 38, 39) i tidligere lønsystem:
 Optjener tjenestemandspensionsret efter følgende skalatrinsforløb:
 21, 23, 25, 27, 31, 33, 35, 37, 38, 39, 41.
Alle trin er 2-årige.
Skalatrin 41 er tillagt det hidtil gældende skalatrinsforløb for tjenestemandspensionsret og opnås efter 2 år på skalatrin 39, uanset om tiden på skalatrin 39 helt eller delvis ligger før denne aftales virkningstidspunkt.
Hvis mindst 2 år på skalatrin 39 er opnået, opnås skalatrin 41 fra denne aftales virkningstidspunkt.
 Lærere ved maskinmesterskoler aflønnet i lønramme 18/21/26/29/30 (skalatrin 23, 24, 26, 28, 32, 34, 36, 40, 42, 43) i tidligere lønsystem:
 Optjener tjenestemandspensionsret efter følgende skalatrinsforløb:
 23, 24, 26, 28, 32, 34, 36, 40, 42, 43, 45.
Alle trin er 2-årige.
Skalatrin 45 er tillagt det hidtil gældende skalatrinsforløb for tjenestemandspensionsret og opnås efter 2 år på skalatrin 43, uanset om tiden på skalatrin 43 helt eller delvis ligger før denne aftales virkningstidspunkt.
Hvis mindst 2 år på skalatrin 43 er opnået, opnås skalatrin 45 fra denne aftales virkningstidspunkt.
 Tjenestemandslignende ansatte lærere, hvor der er indgået aftale om, at den ansatte er indplaceret i en anden lønramme end det hidtidige gældende pensionsskalatrinsforløb for ovennævnte lærere, tillægges 2 ekstra skalatrin til slutskalatrinnet i lønrammeforløbet eller til det pensionsskalatrin den enkelte lærer på tidspunktet for implementering af denne aftale er indplaceret på, dog maksimalt til skalatrin 48.
De 2 ekstra skalatrin opnås, når den enkelte lærer i 2 år har haft ret til tjenestemandspension fra det samme skalatrin, som den pågældende, jf. ovenstående er berettiget til som slutskalatrin, uanset om tiden helt eller delvis ligger før denne aftales virkningstidspunkt.
Hvis mindst 2 år på det pensionsberettigende skalatrin er opnået, tillægges de 2 ekstra skalatrin fra denne aftales virkningstidspunkt.
 Tjenestemandslignende ansatte lærere, hvor der er indgået aftale om, at den ansatte er indplaceret i en højere lønramme end det hidtidige gældende pensionsskalatrinsforløb for ovennævnte lærere, tillægges 2 ekstra skalatrin til slutskalatrinnet i lønrammeforløbet eller til det pensionsskalatrin den enkelte lærer på tidspunktet for implementering af denne aftale er indplaceret på, dog maksimalt til skalatrin 48.
De 2 ekstra skalatrin opnås, når den enkelte lærer i 2 år har haft ret til tjenestemandspension fra det samme skalatrin, som den pågældende, jf. ovenstående er berettiget til som slutskalatrin, uanset om tiden helt eller delvis ligger før denne aftales virkningstidspunkt.
Hvis mindst 2 år på det pensionsberettigende skalatrin er opnået, tillægges de 2 ekstra skalatrin fra denne aftales virkningstidspunkt.
 Hvis en lærer avancerer til højere stilling inden for eget ansættelsesområde, opnås i pensionsmæssig henseende et ekstra skalatrin fra avancementstidspunktet, dog maksimalt til skalatrin 48, hvorefter den resterende del af pensionsskalaen forskydes med et skalatrin, jf. § 3, stk. 4-5 i aftalen af 19. december 2003. Den enkelte lærer kan kun opnå ét ekstra skalatrin i forbindelse med avancement, uanset hvor mange avancementer den pågældende opnår.
 § 3. Ikrafttrædelse mv.
Denne aftale træder i kraft og har virkning fra 1. august 2008 Stk. 2. Denne aftale kan ikke opsiges uden sammenhæng med aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer.
Bilag 1b Søfartsstyrelsens notat om kompetenceudviklingsforløb for DTL lærere ved de Maritime Uddannelser Søfartsstyrelsen den 21. februar 2008 Dette notat skal ses i sammenhæng med og som supplement til rammerne for institutionens arbejde med kompetenceudvikling efter bestemmelserne i aftalen om samarbejde og samarbejdsudvalg i statens virksomheder og institutioner.
Organiseringen og strukturen på institutionerne fastlægger behovet for personalets kvalifikationer og kompetencer.
Institutionerne har frihed til at fastsætte kravene samt anvende og udvikle de nødvendige kompetencer for deres ansatte.
De maritime uddannelsesinstitutioner fastlægger årligt en udviklingsplan for institutionen og for gruppen af lærere.
Den skal hænge sammen med den overordnede kompetenceplan for hele institutionen, der skal udarbejdes som led i institutionens kvalitetsstyringssystem.
Kompetencedrøftelserne med den enkelte lærer foregår som udgangspunkt i de årlige MUS.
Læreren har mulighed for at se sin rolle i et større perspektiv.
 Rammer for en kompetenceudvikling:
Læreren skal gennemgå et kompetenceudviklingsforløb, der skal være individuelt tilrettelagt og strategisk forankret i skolens mål.
Målet er en forbedret opgavevaretagelse både pædagogisk og fagligt.
Det er afgørende, at alle udvikler sig og flytter sig til det niveau, der er nødvendigt og ønskeligt for den enkeltes varetagelse af stillingen.
Desuden er det målet at læreren udvikles således at de erhvervede kompetencer kan indgå i et eventuelt videre kompetenceudviklingsforløb.
Der er i dette oplæg tale om et engangsforløb, hvorefter lærerne indgår i skolernes almindelige kompetenceudvikling.
Kompetencerne vil også øge lærernes værdi på det øvrige markedsmarked.
 Kompetencekatalog:
Skolerne udarbejder katalog over, hvilke generelle kompetencer lærerne på de maritime uddannelsesinstitutioner skal besidde for at leve op til de krav der stilles af bl.a.
Søfartsstyrelsen.
Kompetencerne beskrives på et overordnet niveau og kan udgøre personlige og faglige kompetencer f.eks. kompetencer i kommunikation og samarbejde, kompetence i evaluering og bedømmelse, kompetence i pædagogisk organisering og planlægning o.l.
Anvendelsen og konkretiseringen af kompetencerne skal foregå på den enkelte institution.
 Gruppen af DTL lærere har vidt forskellige arbejdsopgaver og baggrunde, og det vil derfor være forskelligt, hvilke og i hvilket omfang de enkelte lærere skal besidde de oplistede kompetencer.
 Udviklingsplan:
 Den individuelle kompetenceudvikling aftales mellem leder og lærer i en udviklingsplan.
Behovsafdækning Først afdækkes lærerens behov for kompetenceudvikling ud fra den profil (stilling) læreren er ansat til at varetage, og set i forhold til lærerens aktuelle kvalifikationer.
Stillingens profil fremgår af det stillingsopslag læreren er ansat efter.
Der skal også indgå en vurdering af, hvilke generelle lærerkompetencer læreren skal erhverve eller skal have udviklet.
Overvejelsen sker med udgangspunkt i kompetencekataloget og skolens strategiske mål.
 Allerede ansatte læreres kompetencebehov afklares inden 1. august 2008.
Opstilling af mål og milepæle Leder og lærer indgår en skriftlig aftale om målene for lærerens udvikling og opstiller milepæle for de planlagte og aftalte aktiviteter.
 Den individuelle udviklingsplan kan fastlægges i et skema.
Aktiviteter Det fastlægges, hvilke aktiviteter der skal gennemføres for at nå de opstillede mål.
 Et kompetenceudviklingsforløb skal være afsluttet inden for de første 3 års ansættelse, og for allerede ansatte inden for 1 år efter protokollatets ikrafttræden.
 Indhold:
Kompetenceudviklingens aktiviteter kan foregå indenfor vide rammer og kan efter behov f.eks. foregå som/dreje sig om: Vidensøgning, projektarbejde, selvledende medarbejdere, selvlærende teams, undervisningsformer, undervisningsadministration, udviklingsopgaver (kurser), nye læringsformer, on the job training, medsejlads, fællesprojekter, job-swop og metodefaglige kompetencer.
Udviklingen kan også ske gennem uddannelse i traditionel forstand f.eks. kurser/uddannelse i it, sprog, pædagogik eller mere fagligt rettede kurser/uddannelse.
Det er afgørende at læreren når kompetenceudviklingsforløbet er afsluttet, har rykket sig i forhold til skolens mål  og at læreren har opnået kompetencer, der kan bruges i et videre uddannelsesforløb f.eks. en bacheloruddannelse Evaluering:
Når læreren har gennemgået det aftalte udviklingsforløb, skal der foretages en evaluering af, om de fastlagte mål er nået.
Uddannelsesinstitutionens ledelse er hovedansvarlig for, at der sker tilstrækkelig evaluering.
 Læreren udarbejder en beskrivelse af udviklingsforløbet og målopfyldelsen.
Evaluering foretages på det grundlag af et evalueringsudvalg  stående eller ad hoc nedsat  på institutionen.
Evalueringen består af en fremlæggelse af og en samtale om udviklingsforløbet.
Bilag 1d Aftale om løn- og ansættelsesvilkår for lærere ansat på tjenestemandsvilkår ved visse uddannelser omfattet af lov om Maritime Uddannelser (lov nr. 226 af 22. april 2002) - § 1. Dækningsområde Aftalen omfatter tjenestemandsansatte lærere under LCs forhandlingsområde, der underviser ved visse uddannelser omfattet af lov om Maritime Uddannelser (lov nr. 207 af 4. marts 2011).
§ 2. Løn- og ansættelsesvilkår Lærere omfattet af aftalen følger følgende bestemmelser i organisationsaftalen for lærere ved de Maritime Uddannelser: § 2 (ansættelse), § 3 (lønsystemet) § 4 (basisløn), § 5 (centrale tillæg), § 6 (lønanciennitet), § 7 (udbetaling af løn), § 8 (overgangsordning for allerede ansatte), § 10 (arbejdstid), § 11 (merarbejde) og § 13 (tidsbegrænset ansættelse).
§ 3. Pension Tjenestemandsansatte lærere er omfattet af aftale om pensionsforhold for tjenestemandsansatte lærere ved institutioner for Maritime Uddannelser, jf. bilag 2 til aftalen.
 Stk. 2. Varige tillæg/tillægsforhøjelser der før ikrafttræden af den supplerende pensionsaftale har medført, at den ansatte i tjenestemandspensionsmæssig henseende er blevet indplaceret i en højere lønramme, kan ikke aftales pensionsgivende til en supplerende pensionsordning.
 Stk. 3. Der kan som supplement lokalt aftales pensionsbidrag af varige og midlertidige tillæg, der ikke er omfattet af stk. 2. I givet fald indbetaler ansættelsesmyndigheden et pensionsbidrag på 18 pct. af tillægget.
Stk. 4. Pensionsbidraget indbetales af ansættelsesmyndigheden til CO10-Konto i PFA.
Af pensionsbidraget anses 1/3 for at være den ansattes eget bidrag.
Lønspecifikationen skal indeholde oplysning herom.
 Stk. 5. Den supplerende pensionsordning er omfattet af bestemmelserne i aftale af 22. april 2002 om pensionsbidrag af visse faste tillæg.
 Cirkulærebemærkninger til § 3.
 Lærere, for hvem ansættelsesmyndigheden indbetaler pensionsbidrag til CO10s pensionsordning i PFA, kan vælge pr. 1. august 2009 og senere at få overført deres pensionsordning til Lærernes Pension.
 § 4. Ikrafttræden mv.
 Aftalen har virkning fra den 1. april 2011.
 Stk. 2. Aftalen kan af parterne opsiges skriftligt med 3 måneders varsel til en 31. marts, dog tidligst den 31. marts 2013.
Bilag 1e Aftale om pensionsforhold for tjenestemandsansatte lærere ved institutioner for Maritime Uddannelser - I henhold til § 3 i aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer aftales følgende:
§ 1. Dækningsområde Aftalen omfatter tjenestemandsansatte lærere på nyt lønsystem ved de maritime uddannelser.
§ 2. Pensionsgivende skalatrinsforløb De i § 1 omhandlede lærere optjener - i medfør af § 3, stk. 1, i aftale af 19. december 2003 om pensionsforhold for tjenestemandsgrupper o. lign. i forbindelse med nye lønsystemer - tjenestemandspensionsret efter følgende skalatrinsforløb:
 Lærere ved søfartsskoler aflønnet i lønramme 21/24/25/26/27 (skalatrin 26, 28, 32, 34, 35, 37, 38, 39) i tidligere lønsystem:
 Optjener tjenestemandspensionsret efter følgende skalatrinsforløb:
 26, 28, 32, 34, 35, 37, 38, 39, 41.
Alle trin er 2-årige.
Skalatrin 41 er tillagt det hidtil gældende skalatrinsforløb for tjenestemandspensionsret og opnås efter 2 år på skalatrin 39, uanset om tiden på skalatrin 39 helt eller delvis ligger før denne aftales virkningstidspunkt.
Hvis mindst 2 år på skalatrin 39 er opnået, opnås skalatrin 41 fra denne aftales virkningstidspunkt.
 Tjenestemandsansatte lærere, hvor der er indgået aftale om, at den ansatte er indplaceret i en anden lønramme end det hidtidige gældende pensionsskalatrinsforløb for ovennævnte lærere, tillægges 2 ekstra skalatrin til slutskalatrinnet i lønrammeforløbet eller til det pensionsskalatrin den enkelte lærer på tidspunktet for implementering af denne aftale er indplaceret på, dog maksimalt til skalatrin 48.
De 2 ekstra skalatrin opnås, når den enkelte lærer i 2 år har haft ret til tjenestemandspension fra det samme skalatrin, som den pågældende, jf. ovenstående er berettiget til som slutskalatrin, uanset om tiden helt eller delvis ligger før denne aftales virkningstidspunkt.
Hvis mindst 2 år på det pensionsberettigende skalatrin er opnået, tillægges de 2 ekstra skalatrin fra denne aftales virkningstidspunkt.
 Tjenestemandsansatte lærere, hvor der er indgået aftale om, at den ansatte er indplaceret i en højere lønramme end det hidtidige gældende pensionsskalatrinsforløb for ovennævnte lærere, tillægges 2 ekstra skalatrin til slutskalatrinnet i lønrammeforløbet eller til det pensionsskalatrin den enkelte lærer på tidspunktet for implementering af denne aftale er indplaceret på, dog maksimalt til skalatrin 48.
De 2 ekstra skalatrin opnås, når den enkelte lærer i 2 år har haft ret til tjenestemandspension fra det samme skalatrin, som den pågældende, jf. ovenstående er berettiget til som slutskalatrin, uanset om tiden helt eller delvis ligger før denne aftales virkningstidspunkt.
Hvis mindst 2 år på det pensionsberettigende skalatrin er opnået, tillægges de 2 ekstra skalatrin fra denne aftales virkningstidspunkt.
 Hvis en lærer avancerer til højere stilling inden for eget ansættelsesområde, opnås i pensionsmæssig henseende et ekstra skalatrin fra avancementstidspunktet, dog maksimalt til skalatrin 48, hvorefter den resterende del af pensionsskalaen forskydes med et skalatrin, jf. § 3, stk. 4-5 i aftalen af 19. december 2003. Den enkelte lærer kan kun opnå ét ekstra skalatrin i forbindelse med avancement, uanset hvor mange avancementer den pågældende opnår.
 § 3. Ikrafttrædelse mv.
Denne aftale træder i kraft og har virkning fra 1. august 2008 Stk. 2. Denne aftale kan ikke opsiges uden sammenhæng med aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer.
