B.1 Det danske momsområde B.2 EU's momsområde B.1 Det danske momsområde § 2, stk. 1 § 2, stk. 1, fastlægger det geografiske anvendelsesområde for den danske  

 momslov, dvs. det danske momsområde.
Det omfatter de danske landområder, de indre territoriale vande, de ydre  

 territoriale farvande i en afstand af 4 sømil (7.408 m) fra kystlinjen eller  

 sådanne rette basislinjer, som er eller bliver fastsat.
Luftrummet over de  

 nævnte områder er også omfattet af det danske momsområde.
 Den danske afgrænsning af momsområdet er i overensstemmelse med artikel 3  

 i 6. momsdirektiv fastsat efter bestemmelsen i Romtraktatens artikel 227.  

 Momsloven gælder derfor ikke for Færøerne og Grønland, som ikke er medlem af  

 EU.
B.2 EU's momsområde § 2, stk. 2 EU's momsområde er ifølge § 2, stk. 2, EU-landenes samlede momsområder som  

 fastsat i EU's regler, herunder det danske momsområde.
De områder, der ikke  

 er omfattet af EU-landenes momsområder, betragtes derfor som steder uden for  

 EU.
 Følgende specielle områder, der er omfattet af EU-landenes nationale  

 områder, betragtes efter 6. momsdirektiv ikke som en del af landenes  

 momsområder:
 Storbritannien:
- Jersey - Guernsey - Alderney - Sark Frankrig:
- De oversøiske Departementer (herunder Fransk Guyana, Martinique,  

 Guadaloupe og Réunion) Grækenland:
- Bjerget Athos Italien:
- Livigno - Campione d'Italia, - Luganosøens nationale farvande Spanien:
- Ceuta - Melilla - De kanariske Øer (herunder Gran Canaria, Tenerife, Fuerteventura,  

 Lanzarote og Gomo) Tyskland:
- Øen Helgoland - Området Büsingen Finland:
- Ålandsøerne Andorra, Gibraltar, San Marino og Vatikanstaten er ikke omfattet af Romtraktaten og indgår derfor ikke i EU's momsområde.
 Monaco og Isle of Man betragtes som en del af EU's momsområde.
 Sondringen mellem EU's momsområde og steder uden for EU har bl.a.  

 betydning for, om en virksomhed skal behandle modtagelsen af en vare som en  

 erhvervelse (dvs. fra andre EU-lande) eller en indførsel (dvs. fra steder  

 uden for EU).
