Ændringsforslag stillet den 3. juni 2020 Ændringsforslag til 3. behandling af Forslag til lov om ændring af lov om leje og lov om midlertidig regulering af boligforholdene (Styrkelse af lejerne) [af boligministeren (Kaare Dybvad Bek)]:
Til § 2 Af boligministeren:
 1) I indledningen indsættes efter »25. februar 2020«: », og som ændres ved det af Folketinget den 4. juni 2020 vedtagne forslag til lov om ændring af lov om midlertidig regulering af boligforholdene og lov om andelsboligforeninger og andre boligfællesskaber (Øgede energikrav ved anvendelse af § 5, stk. 2, i lov om midlertidig regulering af boligforholdene og fastfrysning af vurderinger af værdien af andelsboligforeningers ejendomme) og det af Folketinget den 4. juni 2020 vedtagne forslag til lov om ændring af lov om midlertidig regulering af boligforholdene og lov om andelsboligforeninger og andre boligfællesskaber (Karensperiode ved erhvervelse m.v. af udlejningsejendomme og lovfæstelse af normalvedtægtens krav om tilslutning på fire femtedele til opløsning af andelsboligforeninger)«.
[Konsekvensændring som følge af lovforslag nr.
L 176 og L 177, som forventes vedtaget af Folketinget ved 3. behandling den 4. juni 2020] 2) Nr. 2 affattes således:
»2. I § 5, stk. 2, 1. pkt., indsættes efter »§ 47, stk. 2«: »og 3«, og »stk. 3-6« ændres til: »stk. 3-7«.« [Konsekvensændring som følge af lovforslag nr.
L 177, som forventes vedtaget af Folketinget ved 3. behandling den 4. juni 2020] 3) I nr. 3 ændres »Stk. 3-10 bliver herefter stk. 4-11« til: »Stk. 3-12 bliver herefter stk. 4-13«.
[Konsekvensændring som følge af lovforslag nr.
L 177, som forventes vedtaget af Folketinget ved 3. behandling den 4. juni 2020] 4) I nr. 4 ændres »§ 5, stk. 5, 3. pkt., der bliver stk. 6, 3. pkt.« til: »§ 5, stk. 7, 3. pkt., der bliver stk. 8, 3. pkt.« [Konsekvensændring som følge af lovforslag nr.
L 177, som forventes vedtaget af Folketinget ved 3. behandling den 4. juni 2020] 5) I nr. 5 ændres »§ 5, stk. 7, 1. pkt., der bliver stk. 8, 1. pkt.« til: »§ 5, stk. 9, 1. pkt., der bliver stk. 10, 1. pkt.« [Konsekvensændring som følge af lovforslag nr.
L 177, som forventes vedtaget af Folketinget ved 3. behandling den 4. juni 2020] 6) Nr. 6 affattes således:
»6. I § 5, stk. 12, der bliver stk. 13, ændres »stk. 11« til: »stk. 12«, og »stk. 1-10« ændres til: »stk. 1-11«.« [Konsekvensændring som følge af lovforslag nr.
L 177, som forventes vedtaget af Folketinget ved 3. behandling den 4. juni 2020] 7) Nr. 8 affattes således:
»8. I § 7, stk. 2, 2. pkt., ændres »stk. 10« til: »stk. 11«.« [Konsekvensændring som følge af lovforslag nr.
L 177, som forventes vedtaget af Folketinget ved 3. behandling den 4. juni 2020] Bemærkninger Til nr. 1-7 Ændringsforslagene skyldes Folketingets forventede vedtagelse af forslag til lov om ændring af lov om midlertidig regulering af boligforholdene og lov om andelsboligforeninger og andre boligfællesskaber (Øgede energikrav ved anvendelse af § 5, stk. 2, i lov om midlertidig regulering af boligforholdene og fastfrysning af vurderinger af værdien af andelsboligforeningers ejendomme) og forslag til lov om ændring af lov om midlertidig regulering af boligforholdene og lov om andelsboligforeninger og andre boligfællesskaber (Karensperiode ved erhvervelse m.v. af udlejningsejendomme og lovfæstelse af normalvedtægtens krav om tilslutning på fire femtedele til opløsning af andelsboligforeninger) den 4. juni 2020. Ved sidstnævnte lovforslags § 1, nr. 2, indsættes nye stykker 4 og 5 i boligreguleringslovens § 5.
