Vejledning  

 om bekendtgørelse om fastsættelse af prislofter og maksimalpriser for  

 fjernvarme fra affaldsforbrændingsanlæg 1.  

 Indledning 1.1. Ved vedtagelsen af lov nr. 451 af  

 31. maj 2000 indførtes der i varmeforsyningsloven § 20, stk. 4, 1 pkt. en  

 hjemmel for miljø- og energiministeren, nu transport- og energiministeren,  

 til  

 at fastsætte regler om et prisloft for opvarmet vand eller damp fra  

 affaldsforbrændingsanlæg.
 1.2. Energistyrelsen udstedte på vegne  

 af ministeren den 23. marts 2006 bekendtgørelse nr. 234 om fastsættelse af  

 prislofter og maksimalpriser for fjernvarme fra affaldsforbrændingsanlæg.  

 Bekendtgørelsen  

 trådte i kraft 1. april 2006.
2.  

 Prisfastsættelse i  

 varmeforsyningsloven 2.1. De generelle regler for  

 prisfastsættelse af fjernvarme findes i varmeforsyningsloven.
Som hovedregel  

 er  

 de anlæg, der er omfattet af loven bundet af hvile i sig selv-princippet ved  

 fastsættelse af priser for fjernvarme.
Dette gælder også for  

 affaldsforbrændingsanlæg.  

 Varmeproducenterne kan derfor ikke tage mere for varme hos deres aftagere,  

 end  

 det der svarer til de udgifter, som har været nødvendige til  

 varmeproduktionen.  

 Dette betyder, at når affaldsforbrændingsanlæggene afsætter varme til  

 videredistribution, kan affaldsforbrændingsanlæggene som udgangspunkt, i  

 medfør  

 af de almindelige prisfastsættelsesregler i varmeforsyningsloven, maksimalt  

 opkræve den pris hos aftagerne, som det reelt koster for  

 affaldsforbrændingsanlæggene at producere affaldsvarme.
3. Affaldsforbrændingsanlæggenes  

 situation 3.1. Affaldsforbrændingsanlæggene  

 modtager affald, som værkerne kan sortere til genanvendelse, afbrænde eller  

 deponere.  

 Ved afbrænding af affaldet kan der produceres elektricitet og/eller opvarmet  

 vand eller damp.
3.2. Da affaldsforbrændingsanlæggene er  

 afskåret fra at kræve en højere pris for varme end de nødvendige  

 varmeproduktionsomkostninger, må affaldsforbrændingsanlæggene lave en  

 omkostningsfordeling af deres udgifter.
De skal således opgøre, hvilke  

 udgifter  

 de har i forbindelse med indsamling og forbrænding af affald, hvilke udgifter  

 der kan knyttes til elproduktion, og hvilke omkostninger der alene berører  

 varmeproduktion.
3.3. Erfaringer viser dog, at der er  

 store vanskeligheder forbundet med at lave en sådan omkostningsfordeling  

 mellem  

 udgifter, der kan henføres under affaldsbortskaffelseshensynet, udgifter til  

 elproduktion og udgifter der henhører under varmesiden.
Mange af de udgifter  

 som affaldsforbrændingsanlæggene afholder, er udgifter der knytter sig både  

 til  

 bortskaffelsen af affald og til kraft-varme-produktionen.
Forsøg på at finde  

 en  

 sådan generelt anvendelig fordelingsnøgle for disse fællesomkostninger har  

 ikke  

 båret frugt.
Dette har skabt en risiko for, at udgifter, der reelt henhører  

 til  

 affaldssiden eller elsiden, overvæltes på varmeforbrugerne.
3.4. Samtidig etableres og drives  

 affaldsforbrændingsanlæggene ofte primært ud fra affaldsinteresser, som ikke  

 nødvendigvis er sammenfaldende med fjernvarmeanlæggenes interesser.  

 Eksempelvis  

 er det de fælleskommunale affaldsforbrændingsanlægs hovedinteresse at  

 bortskaffe  

 affaldet billigst muligt.
Endvidere kan et lokalt fjernvarmeværk være  

 forpligtet, som følge af en pligt til at forsyne varmeforbrugerne med den  

 billigste varme, til at aftage affaldsvarme, som er baseret på  

 affaldsleverancer  

 fra en større region.
Dette medfører, at et mindre antal varmekunder, der er  

 knyttet til det pågældende fjernvarmenet, kan risikere at få øgede udgifter  

 til  

 fjernvarme, hvorimod det store antal affaldskunder kan få bortskaffet deres  

 affald relativt billigt, såfremt affaldssiden overvælter en del af  

 fællesomkostningerne på varmekunderne.
 3.5. Manglen på en fast regel for fordelingen  

 af fællesomkostningerne mellem affaldssiden, elsiden og varmesiden samt  

 uklarheden omkring beregningen af prisen for varme fra et  

 affaldsforbrændingsanlæg  

 ud fra hvile i sig selv-princippet, medfører en risiko for, at varmekunderne  

 i  

 fremtiden kommer til at opleve stigende varmepriser, når et fjernvarmenet  

 tilføres affaldsvarme.
4. Indførelsen af  

 prislofter 4.1. I 2000 indførtes ændringen i  

 varmeforsyningsloven, som gav mulighed for at fastsætte et loft for  

 afregningsprisen for den varme som affaldsforbrændingsanlæggene sælger til  

 videredistribution  det såkaldte prisloft.
4.2. Formålet med prislofterne er,  

 gennem prisregulering, at sikre en rimelig varmepris for forbrugerne.  

 Hensigten  

 er ikke, at der skal være en nedadgående tendens for prisloftet, og at  

 prisloftet skal anvendes som effektiviseringsinstrument.
Prisloftet skal  

 afspejle den pris varmeforbrugerne alternativt vil kunne få varme leveret  

 til.  

 Således gælder det, at såfremt varmepriserne stiger generelt, vil det have  

 den  

 afsmitning på prisloftet, at også dette vil være stigende.
Hvis varmepriserne  

 omvendt generelt er faldende, vil det medføre, at prisloftet også falder.
4.3. Loftet på varmeafregningsprisen  

 betyder, at der bliver lagt et loft over, hvor stor en del af  

 fællesudgifterne,  

 der kan indeholdes i varmeafregningsprisen.
Prisloftsmodellen indeholder  

 derfor  

 ikke en eksplicit omkostningsfordelingsnøgle.
Dette betyder, at såfremt  

 omkostningsfordelingen via prisloftsmodellen ikke dækker varmeproduktionens  

 del  

 af fællesudgifterne, bliver affaldsforbrændingsanlægget nødt til at  

 effektivisere.
5. Bekendtgørelsens anvendelsesområde 5.1. Bemærkninger  

 til bekendtgørelsens § 1 5.1.1. Bekendtgørelsen regulerer  

 afregningspriserne for opvarmet vand og damp mellem affaldsforbrændingsanlæg  

 og  

 distributionsanlæg, samt fastsættelse af afregningsprisen for samme ydelse  

 mellem  

 affaldsforbrændingsanlæg og varmeproducerende anlæg.
Som varmeproducerende  

 anlæg betragtes også kraft-varme-producerende anlæg.
5.1.2. De affaldsforbrændingsanlæg der  

 reguleres af bekendtgørelsen, er anlæg som er godkendt, dvs. klassificeret,  

 som  

 affaldsforbrændingsanlæg på baggrund af reglerne i miljøbeskyttelsesloven  

 eller  

 i regler udstedt i medfør af miljøbeskyttelsesloven.
Det er Miljøstyrelsen,  

 der  

 overordnet administrerer reglerne i miljøbeskyttelsesloven.
5.2. Bemærkninger  

 til bekendtgørelsens § 2 5.2.1. Bekendtgørelsen regulerer alle  

 leveringsaftaler for levering af varme mellem affaldsforbrændingsanlæggene og  

 et varmeproduktions- eller distributionsanlæg.
Da varmeafregningspriserne og  

 leveringsaftalerne er omfattet af varmeforsyningslovens § 21, skal de  

 anmeldes  

 til Energitilsynet, jf. bekendtgørelsens § 8.
 5.2.2. Som leveringsaftaler betragtes  

 enhver aftale om levering af fjernvarme fra et affaldsforbrændingsanlæg, der  

 indgås mellem affaldsforbrændingsanlæg og varmeproduktions- eller  

 distributionsanlæg.
5.2.3. Lovbestemmelsen om prislofter er  

 indført af hensyn til beskyttelse af varmeforbrugerne.
Bekendtgørelsen  

 regulerer derfor alene situationer, hvor der er tale om et indskudt led  

 mellem  

 affaldsforbrændingsanlægget og slutbrugeren, dvs.  

 videredistributionssituationen.
Bekendtgørelsen har dog ikke til hensigt at  

 beskytte varmeforbrugerne i situationer, hvor disse selv er i stand til at  

 varetage  

 dette hensyn, hvilket vil være tilfældet, når distributionsnettet udøver  

 bestemmende indflydelse på varmeprisfastsættelsen.
Det er ikke nok, at  

 indflydelsen på prisfastsættelsen er af formel karakter.
Der skal være tale  

 om  

 en  

  

 de facto  

  

 indflydelse på  

 prisfastsættelsen.
 5.2.4. Det betyder, at når  

 distributionsanlægget eller varmeproduktionsanlægget kan udøve bestemmende  

 indflydelse på fastsættelsen af prisen på fjernvarmen leveret fra  

 affaldsforbrændingsanlægget,  

 er prisfastsættelsen af affaldsvarmen ikke reguleret af denne bekendtgørelse.
5.2.5. På den anden side vil der ikke  

 være tale om, at bekendtgørelsen ikke finder anvendelse i alle de tilfælde,  

 hvor der er en eller anden form for sammenfald i ejerskabet mellem  

 affaldsforbrændingsanlægget og distributionsanlægget.
Som ovenfor nævnt skal  

 der være tale om en  

  

 de facto  

  

 bestemmende  

 indflydelse på prisfastsættelsen.
5.3. Bemærkninger  

 til bekendtgørelsens § 3 5.3.1. Reglerne i bekendtgørelsen gælder  

 både for nye og eksisterende leveringsaftaler.
 5.3.2. Alle nye leveringsaftaler, dvs.  

 de aftaler der indgås efter bekendtgørelsens ikrafttræden, bliver ved  

 indgåelsen  

 i medfør af bekendtgørelsens § 3, stk. 1, omfattet af reglerne i  

 bekendtgørelsen.
5.3.3. For eksisterende aftaler, dvs. de  

 aftaler der er indgået før bekendtgørelsens ikrafttræden, både de der  

 genforhandles og de der ikke genforhandles, er der indsat  

 overgangsbestemmelser.
Dette sker for at tage hensyn til kontraktretlige  

 vilkår  

 og andre vilkår, der har betydning for en økonomisk forsvarlig drift af  

 affaldsforbrændingsanlægget.
 5.3.4. For eksisterende  

 leveringsaftaler, som ikke genforhandles, gælder, jf. bekendtgørelsens § 3,  

 stk. 2, at disse omfattes af reglerne i bekendtgørelsen fra og med 1. januar  

 2011. Det betyder, at de leveringsaftaler, som indsendes til Energitilsynet  

 efter reglerne i varmeforsyningsloven (se hertil bekendtgørelsens § 8) fra 1.  

 januar 2011 skal indeholde prisfastsættelsesbestemmelser i overensstemmelse  

 med  

 maksimalprisbestemmelserne i bekendtgørelsens § 4.
 5.3.5. Ved tidspunktet for  

 genforhandlingen, jf. bekendtgørelsens § 3, stk. 3, forstås  

 leveringsaftalernes  

 ophør eller det i leveringsaftalerne fastsatte ophørstidspunkt.
 5.3.6. Hvis der ikke aftales en  

 overgangsordning mellem affaldsforbrændingsanlægget og  

 varmedistributionsanlægget  

 eller varmeproduktionsanlægget i overensstemmelse med § 3, stk. 3, 2. pkt.,  

 får  

 bekendtgørelsen virkning fra tidspunktet for genforhandlingen, og reduktionen  

 til maksimalprisen skal ske straks.
 5.3.7. Prisfastsættelsen i  

 leveringsaftaler, der er indgået før bekendtgørelsens ikrafttræden, men som  

 genforhandles efter bekendtgørelsens ikrafttræden, bliver omfattet af  

 maksimalprisbestemmelserne i bekendtgørelsen, fra tidspunktet for  

 genforhandlingen.
5.3.8. For leveringsaftaler som  

 genforhandles, og hvor den hidtil aftalte varmeafregningspris ligger  

 væsentligt  

 over den maksimalpris, der følger af bekendtgørelsens kapitel 2, er der i §  

 3,  

 stk. 3, 2 pkt. indsat en overgangsbestemmelse.
Bestemmelsen medfører, at  

 affaldsforbrændingsanlæggene og varmedistributions- eller  

 varmeproduktionsanlægget  

 kan aftale, at afstanden mellem maksimalprisen og den hidtil aftalte  

 varmafregningspris alene reduceres med 25 pct. af afstanden pr. år over fire  

 år, således at varmeafregningsprisen i leveringsaftalerne når ned til  

 maksimalprisen (på tidspunktet for genforhandlingen) i år 4 efter  

 genforhandlingstidspunktet.
Efter dette år 4 efter genforhandlingstidspunktet  

 skal afregningsprisen svare til den gældende maksimalpris efter  

 bekendtgørelsen.  

 Der sker altså ikke som udgangspunkt en regulering i overgangsperioden som  

 følge af øvrige økonomiske prisændringer.
Er der i denne fireårsperiode,  

 opstået en stor afstand mellem maksimalprisen på genforhandlingstidspunktet  

 og  

 det gældende prisloft pga. drastisk faldende varmepriser, kan Energitilsynet  

 dispensere, jf. § 8, stk. 4, og forlænge perioden.
5.3.9. Disse aftaler kan indgås, når  

 varmeafregningsprisen afgiver væsentligt fra maksimalprisen, jf.  

 bekendtgørelsens § 3, stk. 2, 2. pkt.
Ved afviger væsentligt  

 forstås som  

 udgangspunkt, at den hidtidige aftalte varmeafregningspris ligger minimum 5  

 pct. over maksimalprisen (set i forhold til den hidtidige afregningspris) i  

 henhold til kapitel 2. Afvigelser under 5 pct. anses således ikke umiddelbart  

 som  

 væsentlige.
Hvorvidt afvigelser anses som væsentlige afgøres dog konkret.  

 Såfremt  

 en øjeblikkelig nedsættelse til maksimalprisen utvivlsomt vil medføre lukning  

 af affaldsforbrændingsanlægget inden for en kort årrække, vil  

 varmeafregningsprisens afvigelse fra maksimalprisen også kunne anses som  

 væsentlig.
I tilfælde af tvister foretages væsentlighedsvurderingen af  

 afvigelsen af Energitilsynet.
5.3.10. Overgangsbestemmelsen i § 3,  

 stk. 3, 2.pkt. gælder kun, når der er tale om en væsentlig  

 afvigelse, og den  

 giver kun mulighed for, at de omfattede anlæg  

  

 aftaler  

  

 en overgangsordning, som nævnt i stk. 3, 2. pkt.
Overgangsordningen  

 træder ikke automatisk i kraft.
Aftales der ikke en overgangsordning, skal  

 reglerne i bekendtgørelsen anvendes ved straks fra tidspunktet for  

 genforhandlingen,  

 jf. stk. 3, 1. pkt.
Kan der ikke opnås enighed mellem parterne, kan sagen  

 indbringes for Energitilsynet, jf. § 8, stk. 2.
6. Fastsættelse af  

 maksimalpriser  

 -  

 bemærkninger til bekendtgørelsens § 4 6.1. Formålet med prislofterne er at  

 sikre, at forbrugernes varmepris er så korrekt som mulig, og indførelsen af  

 prisloftet medfører ikke, at de almindelige prisfastsættelsesregler som  

 følger  

 af varmeforsyningsloven § 20, fraviges.
6.2. Derfor er udgangspunktet, at  

 varmeprisen skal fastsættes efter princippet i varmeforsyningslovens § 20,  

 stk.  

 1, om at varmeproduktionen skal hvile i sig selv.
Varmeafregningsprisen kan  

 altså maksimalt fastsættes til den laveste af enten prisloftet eller  

 varmeprisen i medfør af de almindelige regler i varmeforsyningslovens § 20,  

 stk. 1. Dette fremgår eksplicit af bekendtgørelsens § 4, og det følger  

 tillige  

 af varmeforsyningslovens § 20.
 6.3. Prisloftet kan således ikke  

 anvendes til at opkræve en højere pris for varmen, end hvad det reelt koster  

 for affaldsforbrændingsanlæggene at producere varmen.
6.4. Det følger desuden af hvile i sig  

 selv-princippet og Energitilsynets praksis på området, at såfremt der er en  

 substitutionsmulighed, og denne er lavere end den omkostningsbestemte pris,  

 anvendes  

 den reelle substitutionspris som maksimalpris.
I visse situationer vil der  

 være  

 mulighed for, at det fjernvarmenet som et affaldsværk forsyner, allerede  

 forsynes i tilstrækkeligt omfang med varme, hvis produktionspris ligger under  

 prisloftet og under den omkostningsbestemte pris for affaldsvarmen.
Dette vil  

 typisk være tilfældet i de områder, der forsynes fra de centrale  

 kraft-varme-værker.  

 I sådanne tilfælde vil maksimalprisen fastsættes til produktionsprisen på den  

 varme, som affaldsvarmen faktisk fortrænger, dvs. den reelle  

 substitutionspris.  

 Maksimalprisen fastsættes således, for at det ikke skal komme  

 varmeforbrugerne  

 til skade, at den varme som de plejer at aftage, erstattes af affaldsvarme.
 7. Fastsættelse af  

 beregningsgrundlag for prisloftet samt metode til beregning af prisloftet mv.
7.1. Bemærkninger  

 til bekendtgørelsens § 5 7.1.1. Det fremgår af bemærkningerne til  

 varmeforsyningslovens § 20, stk. 4, 1. pkt., at prislofterne vil blive  

 bestemt  

 ud fra et effektivt drevet anlæg, der i stedet ville være blevet etableret i  

 overensstemmelse med de energipolitiske retningslinjer for etablering af et  

 kollektivt varmeforsyningsanlæg i det pågældende område.
Ligger det  

 pågældende  

 affaldsforbrændingsanlæg eksempelvis i et naturgasforsynet område, vil det  

 alternative værk blive et effektivt drevet naturgasbaseret kraft-varme-værk.  

 Lovens bemærkninger fortolkes således, at de pågældende alternative anlæg  

 skal  

 være i overensstemmelse med de gældende regler på varmeforsyningsområdet.
 7.1.2. Den varmeafregningspris, som  

 prislofterne skal fastsættes på baggrund af, skal således være prisen på  

 fjernvarme produceret i overensstemmelse med de regler, der fastlægger  

 brændselsvalget for kraft-varme- og varmeproducenter, der etableres på det  

 tidspunkt, hvor affaldsvarmen aftages.
7.1.3. Det betyder, at for at finde ud  

 af, hvilket prisloft et bestemt affaldsforbrændingsanlæg skal anvende, skal  

 det  

 vurderes, hvilket brændsel varmen, som affaldsvarmen ville fortrænge, ville  

 være baseret på, hvis der i stedet for affaldsforbrændingsanlægget var blevet  

 etableret et værk, der kunne levere den tilsvarende varme.
Prisloftet kan  

 således betegnes som den hypotetiske substitutionspris.
 7.1.4. Efter gældende regler vil den  

 hypotetiske substitutionspris i de decentrale områder alene kunne tage  

 udgangspunkt i priser på fjernvarme baseret på enten naturgas eller biomasse.  

 Dette skyldes, at de eksisterende energipolitiske retningslinjer alene giver  

 mulighed for at etablere varmeproduktionskapacitet baseret på de pågældende  

 brændsler.
 7.1.5. For de centrale områder vil den  

 hypotetiske substitutionspris tage udgangspunkt i priser på fjernvarme  

 leveret  

 fra et centralt værk, uden at der skeles til, hvilket brændsel fjernvarmen i  

 de  

 centrale områder er baseret på.
 7.1.6. Ændringer i de energipolitiske  

 retningslinjer vil kunne medføre, at der er behov for ændringer i  

 bekendtgørelsen.
7.1.7. Prisloftet bestemmes under  

 hensyntagen til, at de varmekunder, der aftager affaldsvarmen ikke i  

 almindelighed skal betale mere for varmen end andre varmekunder, der aftager  

 varme fra et tilsvarende anlæg.  

 Det er  

 værkets aktuelle forhold, der er afgørende for den årlige indplacering.
Det  

 giver  

 mulighed for, at indplaceringen kan ændre sig fra år til år.
 7.1.8. Det er varmeproduktionsprisen  

 inkl. affaldsafgiften, der skal holdes under prisloftet.
7.1.9. Varmeforsyningsloven kræver, at  

 prisloftet skal fastsættes på baggrund af varmeproduktionsprisen på et  

 effektivt drevet varme- eller kraft-varme-produktionsanlæg.
På den baggrund  

 fastsættes prisloftet til gennemsnitsprisen for varme produceret af de 50  

 pct. billigste  

 varmeproducenter i Danmark, som producerer varme på det brændsel, som den  

 hypotetiske fortrængningsvarme ville være baseret på.
7.1.10. Inden beregning af  

 gennemsnitsprisen trækkes de to dyreste og de to billigste  

 varmeafregningspriser  

 ud af gennemsnitsprisberegningen.
Dette sker for at rense  

 varmeafregningspriserne for udsving i priserne, der skyldes specielle lokale  

 forhold, der ikke er udtryk for de generelle vilkår på varmemarkedet, og som  

 gør, at varmeafregningsprisen for enkelte værker er særlig høj eller særlig  

 lav.
 7.1.11. Dette betyder, at prisloftet  

 baseret på en hypotetisk substitutionsmulighed, beregnes således:
a.  

 	  

 I decentrale områder,  

 der forsynes med opvarmet vand baseret på naturgas, trækkes først de to  

 dyreste  

 og de to billigste varmeafregningspriser for opvarmet vand baseret på  

 naturgas  

 ud af puljen, hvoraf gennemsnitsprisen skal beregnes.
Puljen omfatter alle  

 danske decentrale varmeproduktionsanlæg, der producerer varme på naturgas.  

 Derefter fastsættes prisloftet for affaldsvarmen til de gennemsnitlige  

 varmeproduktionsomkostninger for de 50 pct. billigste danske  

 fjernvarmeproducenter, der leverer opvarmet vand baseret på naturgas til et  

 fjernvarmenet.
b.  

 	  

 I decentrale områder,  

 der forsynes med opvarmet vand baseret på andet brændsel end naturgas,  

 trækkes  

 først de to dyreste og de to billigste varmeafregningspriser for opvarmet  

 vand  

 baseret på andet brændsel end naturgas ud af puljen, hvoraf gennemsnitsprisen  

 skal beregnes.
Puljen omfatter alle danske decentrale varmeproduktionsanlæg,  

 der producerer varme som ikke er baseret på naturgas.
Derefter fastsættes  

 prisloftet til de gennemsnitlige varmeproduktionsomkostninger for de 50 pct.  

 billigste danske fjernvarmeproducenter, der leverer opvarmet vand baseret på  

 andet  

 brændsel end naturgas til et fjernvarmenet.
c.  

 	  

 I centrale områder, der  

 forsynes med opvarmet vand, uanset hvilket brændsel varmen er baseret på,  

 trækkes først de to dyreste og de to billigste varmeafregningspriser for  

 opvarmet vand produceret på de centrale kraft-varme-værker ud af puljen,  

 hvoraf  

 gennemsnitsprisen skal beregnes.
Puljen omfatter alle danske centrale  

 varmeproduktionsanlæg.
Derefter fastsættes prisloftet til de gennemsnitlige  

 varmeproduktionsomkostninger for de 50 pct. billigste fjernvarmeproducenter,  

 der leverer opvarmet vand produceret på centrale kraft-varme-værker til et  

 fjernvarmenet.
 7.1.12. Ved  

 varmeproduktionsomkostningerne forstås nettoomkostninger fastlagt som alle  

 udgifter til varmeproduktionen fratrukket alle indtægter, herunder salg af el  

 og støtte til elproduktionen.
 7.1.13. Beregningsmetoden anvender et  

 vægtet gennemsnit af varmeprisen i forhold til antallet af solgte  

 varmeenheder.
7.1.14. Såfremt et anlæg anvender flere  

 forskellige brændsler, fastsættes der én pris for hele værket, dvs. der  

 prisdifferentieres ikke efter det benyttede brændsel i dele af værket.  

 Varmeafregningsprisen for det pågældende værk vil da anses som  

 gennemsnitsprisen, for den varme, der produceres.
Dette er i overensstemmelse  

 med hidtidig praksis i Energitilsynet.
7.1.15. For affaldsforbrændingsanlæg,  

 der leverer damp, er det ikke hensigtsmæssigt at fastsætte et prisloft på  

 samme  

 måde som prislofterne for opvarmet vand produceret på  

 affaldsforbrændingsanlæg.  

 Derfor fastsætter Energitilsynet prisloftet for damp på baggrund af et  

 konkret  

 skøn.  

 Damp produceres med henblik på produktion  

 af elektricitet.
Ved fastsættelsen af prisloftet vil Energitilsynet sørge for  

 at sikre, at ekstraomkostningerne til produktion af dampen henføres til  

 elsiden.
7.1.16. For de centrale kraft-varme-værker  

 vil der normalt være aftalte priser, der bl.a. omfatter fordelingen af  

 kraft-varme-fordelen  

 mellem kraft-varme-værk og fjernvarmeselskab.
De aftalte priser vil således  

 danne baggrund for beregningen af gennemsnitsprisen fra varme fra de centrale  

 kraft-varme-værker.
Dette er den gældende praksis ved afgørelsen af sager i  

 Energitilsynet, og det er ikke hensigten, at bekendtgørelsens regler om  

 prislofter skal ændre på dette  

.
7.2. Bemærkninger  

 til bekendtgørelsens § 6 7.2.1. Såfremt særlige forhold, der har  

 væsentlig betydning for distributionsleddet, gør sig gældende, kan der tages  

 højde for dette i leveringsaftalerne, således at der sker en reduktion af  

 prisloftet.
For disse særlige forhold gælder, at der ikke må være tale om  

 forhold, som gør sig gældende, eller på sigt vil gøre sig gældende, for alle  

 eller  

 for størstedelen af varmedistributions- eller produktionsanlæggene.
8. Udmelding af  

 prislofter 8.1. Bemærkninger  

 til bekendtgørelsens § 7 8.1.1. Det er Energitilsynet, der  

 udmelder prislofterne.
Dette sker på baggrund af de varmeproduktionspriser,  

 som  

 varmeproducenterne årligt indberetter til Energitilsynet efter reglerne i  

 varmeforsyningslovens § 21. Disse indberetninger vil blive anvendt som basis  

 for beregning af prislofterne.
Energitilsynet vil udarbejde de nærmere  

 retningslinjer for, hvilke oplysninger - og i hvilken form  der er  

 behov for,  

 for at kunne beregne omkostningerne med tilstrækkelig nøjagtighed.
8.1.2. Prisloftet beregnes på baggrund  

 af varmepriserne (som indberettes af selskaberne) for kalenderåret før  

 udmeldingen.
Prisloftet udmeldes hvert år den 1. oktober.
Det udmeldte  

 prisloft  

 gælder som en del af maksimalprisfastsættelsen for det kalenderår, der følger  

 efter det år, prisloftet blev udmeldt i.
Dette skyldes, at Energitilsynet  

 først  

 får indberetningerne om varmepriserne for et kalenderår fra selskaberne, når  

 det pågældende kalenderår er afsluttet.
 8.1.3. Det betyder, at prisloftet for fx  

 år 2007 udmeldes i år 2006, men beregnes på basis af varmepriserne for år  

 2005.
8.1.4. For at korrigere for at  

 prislofterne udmeldes på baggrund af historiske tal, pristalsreguleres de  

 anmeldte varmepriser af Energitilsynet i lyset af den almindelige  

 prisudvikling  

 for fjernvarme på baggrund af oplysninger fra bl.a.
Danmarks Statistik.
9. Særlige forhold  

  dispensation.
Bemærkninger  

 til bekendtgørelsen § 8 9.1. Prisfastsættelsen i aftalerne om  

 levering af varme mellem affaldsforbrændingsanlæggene og deres aftagerne skal  

 indgås på baggrund af reglen i § 4.
9.2. Ifølge varmeforsyningslovens § 21  

 skal tariffer, omkostningsfordeling og andre betingelser for de ydelser, der  

 er  

 omfattet af varmeforsyningslovens § 20 (levering til det indenlandske marked  

 af  

 opvarmet vand, damp m.v.) anmeldes til Energitilsynet.
Varmeforsyningslovens  

 §  

 20 fastsætter, hvilke udgifter kollektive varmeforsyningsanlæg kan indregne i  

 varmeafregningsprisen.  

 Leveringsaftalerne  

 anses som omfattet af varmeforsyningslovens § 21, og derfor skal  

 leveringsaftalerne indsendes til Energitilsynet, som fører tilsyn med, at  

 varmeafregningspriserne er i overensstemmelse med reglerne i  

 varmeforsyningslovens  

 § 20.
 9.3. Såfremt der ikke kan opnås enighed  

 mellem affaldsforbrændingsanlægget og varmedistributøren eller  

 varmeproducenten,  

 kan sagen indbringes for Energitilsynet, jf. bekendtgørelsens §, 8, stk. 2.
 9.4. Energitilsynet kan ved udøvelse af  

 sin tilsynsbeføjelse tage højde for særlige forhold, som har betydning for  

 distributionsanlægget, og som kan medføre en reduktion af prisloftet, jf.  

 bekendtgørelsens §, 8, stk. 3.
 9.5. Ifølge bekendtgørelsens § 8, stk.  

 4, kan Energitilsynet give dispensation til at sætte varmeprisen på et  

 niveau,  

 der ligger over prisloftet, når hensyn til forsyningssikkerheden tilsiger  

 det.  

 Fælles for adgangen til reduktion eller forhøjelse af prisloftet gælder, at  

 de  

 forhold, der lægges vægt på i vurderingen af, hvorvidt der kan ske en  

 reduktion  

 eller en forhøjelse af prisloftet, ikke må være forhold, som gør sig  

 gældende,  

 eller på sigt vil gøre sig gældende, for alle eller for størstedelen af  

 fjernvarmedistributører,  

 fjernvarmeproducenter eller affaldsforbrændingsanlæg.
 9.6. Særligt gælder det, at fravigelser  

 fra de udmeldte prislofter til fordel for affaldsforbrændingsanlæggene i det  

 hele taget skal være så begrænsede som muligt, idet reglerne er indført af  

 hensyn  

 til beskyttelse af varmeforbrugerne.
 9.7. Der er i bekendtgørelsens § 8, stk.  

 5, indsat mulighed for, at Energitilsynet kan dispensere fra  

 overgangsbestemmelserne  

 i § 3, stk. 2 og 3. Det der kan dispenseres fra i medfør af § 8, stk. 5, er  

 tidsfristerne  

 i § 3, stk. 2 og 3.
9.8. Energitilsynet kan således give  

 adgang til, at bekendtgørelsen først får virkning fra et senere tidspunkt end  

 det, der er nævnt i § 3, stk. 2, og at leveringsaftalerne derfor først skal  

 være i overensstemmelse med maksimalprisbestemmelserne fra et senere  

 tidspunkt  

 end det i § 3, stk. 2, anførte.
Der kan dog kun dispenseres i tilfælde, hvor  

 særlige forhold af hensyn til forsyningssikkerheden taler for det.
 9.9. For leveringsaftaler, som  

 genforhandles, og som derfor ved genforhandlingen bliver omfattet af  

 bekendtgørelsens maksimalprisbestemmelser, gælder, at Energitilsynet kan  

 dispensere fra længden af den i § 3, stk. 3, angivne maksimale  

 overgangsperiode, og således forlænge overgangsperioden, hvis særlige forhold  

 af hensyn til forsyningssikkerheden taler for det.
10. Tilsyn, klage  

 og straf 10.1. Anvendelse af prislofterne er en  

 del af prisfastsættelsen mellem affaldsforbrændingsanlæggene og deres  

 aftagere.  

 Det er derfor Energitilsynet, der, i henhold til varmeforsyningslovens  

 almindelige  

 regler, fører tilsyn med overholdelse af reglerne i bekendtgørelsen.
 10.2. Da bekendtgørelsen er en del af  

 prisfastsættelsesbestemmelserne i varmeforsyningsloven, finder også de  

 almindelige regler i varmeforsyningslovens §§ 33 og 34 om straf for  

 overtrædelse anvendelse.
 10.3. Energiklagenævnet behandler, i  

 medfør af bestemmelserne i varmeforsyningsloven, klager over de afgørelser,  

 som  

 Energitilsynet træffer i medfør af bekendtgørelsen.
