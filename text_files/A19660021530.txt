 VI FRFEDERIK DEN NIENDE, af Guds Nåde Konge til Danmark,  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 Beskikkelse som dispachør.
 § 1.  Dispachører beskikkes af handelsministeren.
Stk. 2.  Ret til at få beskikkelse som dispachør har  

 enhver person, der Stk. 3.  Beskikkelse kan nægtes under de i borgerlig  

 straffelovs § 78, stk. 2, nævnte omstændigheder.
Endvidere kan beskikkelse  

 nægtes, såfremt den pågældende i stilling eller erhverv har udvist en sådan  

 adfærd, at der er grund til at antage, at han ikke vil drive  

 dispachørvirksomhed på forsvarlig måde.
 Stk. 4.  Handelsministeren kan undtage fra betingelserne  

 i stk. 2, nr. 1 og 6. I så fald kan beskikkelsen begrænses og betinges.
 § 2.  For beskikkelse som dispachør betales en af  

 handelsministeren fastsat afgift.
 Stk. 2.  Forinden beskikkelsen udleveres, skal den  

 pågældende underskrive en højtidelig forsikring om, at han med omhu og  

 nøjagtighed vil udføre de hverv, der betros ham, og samvittighedsfuldt  

 opfylde sine pligter son dispachør.
 § 3.  Eksamen for dispachører (dispachøreksamen)  

 aflægges for en af handelsministeren nedsat kommission  

 (dispachørkommissionen), bestående af en formand og 4 andre medlemmer.  

 Formanden skal opfylde de almindelige betingelser for at kunne beskikkes til  

 landsdommer, 1 medlem skal være dispachør, 1 medlem skal være  

 forsikringskyndigt, og 2 medlemmer skal være skibsfartskyndige.
 Stk. 2.  Kommissionen er rådgivende for  

 handelsministeren ved administrationen af de af loven omfattede forhold.
 Stk. 3.  Handelsministeren fastsætter de nærmere  

 bestemmelser om kommissionens virksomhed, herunder betingelserne for at  

 indstille sig til eksamen, eksamenskravene, eksamens afholdelse og  

 bedømmelsen.
 Bortfald og fratagelse af beskikkelse.
§ 4.  Beskikkelse som dispachør bortfalder, når  

 vedkommende dør.
Det samme gælder, hvis han ophører med at opfylde  

 betingelserne i § 1, stk. 2, nr. 1, 2 og 4.
§ 5.  Har en dispachør gjort sig skyldig i grov eller  

 oftere gentagen forsømmelse i udøvelsen af sin virksomhed og de udviste  

 forhold giver grund til at antage, at han ikke fremtidigt vil udøve  

 virksomheden på forsvarlig måde, kan handelsministeren fratage ham  

 beskikkelsen på tid fra 1 til 5 år eller indtil videre.
Afgørelsen skal  

 indeholde oplysning om adgangen til efter § 6 at begære domstolsprøvelse og  

 om fristen herfor.
 § 6.  En afgørelse efter § 5 kan af den, afgørelsen  

 vedrører, forlanges indbragt for domstolene.
Stk. 2.  Begæring i henhold til stk. 1 skal fremsættes  

 over for handelsministeren inden 4 uger efter, at afgørelsen er meddelt den  

 pågældende.
Handelsministeren anlægger sag mod den pågældende i den  

 borgerlige retsplejes former.
Stk. 3.  Begæring om sagsanlæg har opsættende virkning,  

 men retten kan ved kendelse bestemme, at den pågældende under sagens  

 behandling ikke må udøve virksomhed som dispachør.
Såfremt afgørelsen findes  

 lovlig ved dommen, kan det i denne dom bestemmes, at anke ikke har opsættende  

 virkning.
§ 7.  Handelsministeren kan til enhver tid efter  

 ansøgning tilbagegive en i henhold til § 5 frataget beskikkelse.
Er  

 fratagelsen sket indtil videre, og afslår handelsministeren ansøgningen om  

 tilbagegivelse, kan den pågældende forlange afgørelsen prøvet ved domstolene,  

 såfremt der er forløbet 5 år efter fratagelsen og mindst 2 år efter, at  

 generhvervelse af beskikkelsen senest er nægtet ved dom. § 5, 2. punktum, og  

 § 6, stk. 2, finder tilsvarende anvendelse.
 § 8.  Er en beskikkelse som dispachør bortfaldet i  

 medfør af § 4, frataget i medfør af § 5 eller frakendt efter borgerlig  

 straffelovs § 79, skal den straks tilbageleveres handelsministeriet.
 Stk. 2.  Ophører grunden til en beskikkelses bortfald at  

 bestå, eller udløber eller ophæves frakendelsen af en beskikkelse, skal  

 beskikkelsen efter begæring og uden betaling af afgift på ny sættes i kraft  

 og udleveres den pågældende.
 Dispachørers rettigheder og pligter.
§ 9.  Kun personer, der har beskikkelse som dispachør,  

 må benytte betegnelsen »dispachør«.
Andre må heller ikke benytte  

 danske eller udenlandske betegnelser, der er egnet til forveksling hermed.
§ 10.  Dispachører kan ikke afslå at udføre  

 forretninger, der efter lov og sædvane hører under dispachørerhvervet,  

 således navnlig beregning og fordeling af tabet ved almindeligt havari  

 o.lign., jfr. sølovens kap.
VII, bestemmelse af grænsen for reders ansvar og  

 fordeling af ansvarsbeløbet, jfr. sølovens kap.
X, og beregning af  

 assuranceerstatning i søforsikring.
 Stk. 2.  Dispachører skal udføre de dem betroede hverv  

 med omhu og nøjagtighed og med den hurtighed, som hvervets beskaffenhed  

 tillader.
 Stk. 3.  Dispachører må ikke betinge sig højere vederlag  

 for deres arbejde end der kan anses for rimeligt.
 § 11.  Dispachører må kun have kontor et sted,  

 medmindre handelsministeren undtager herfra.
 Stk. 2.  Før et kontorsted etableres, skal der indgives  

 anmeldelse herom til handelsministeren.
 § 12.  Stillingen som dispachør kan ikke forenes med  

 nogen stats- eller kommunal tjenestemandsstilling eller anden fastlønnet  

 stilling i offentlig virksomhed, bortset fra stilling som lærer ved et  

 universitet eller en anden højere læreanstalt eller som medarbejder ved en  

 videnskabelig institution.
Stk. 2.  Stillingen som dispachør er uforenelig med  

 mæglervirksomhed, advokatvirksomhed eller anden erhvervsvirksomhed eller med  

 stilling som bestyrelsesmedlem, direktør, administrator, likvidator eller  

 funktionær i en erhvervsvirksomhed eller institution.
Handelsministeren kan  

 undtage herfra, såfremt den omhandlede virksomhed eller stilling skønnes at  

 være uden indflydelse på den pågældendes stilling som uafhængig dispachør.
 Stk. 3.  Ønsker en dispachør at udøve en virksomhed  

 eller beklæde en stilling, der er uforenelig med stillingen som dispachør,  

 skal han, inden han påbegynder virksomheden eller overtager stillingen,  

 deponere sin beskikkelse i handelsministeriet.
 § 13.  Handelsministeren kan fastsætte nærmere regler  

 for dispachørers virksomhed, herunder med hensyn til revision af deres  

 forretningsbøger.
 Straffe- og ikrafttrædelsesbestemmelser  

 m.m.
 § 14.  Overtrædelse af bestemmelserne i § 8, stk. 1, §  

 9, § 10, stk. 1 og 2, § 11, og § 12, stk. 3, straffes med bøde, medmindre  

 strengere straf er forskyldt efter den øvrige lovgivning.
 Stk. 2.  I forskrifter, der gives af handelsministeren i  

 medfør af loven, kan der fastsættes straf af bøde for overtrædelse af  

 bestemmelser i forskrifterne.
 Stk. 3.  Borgerlig straffelovs §§ 144, 150-152 og  

 154-157 finder tilsvarende anvendelse på dispachører.
 § 15.  Denne lov træder i kraft den 1. januar 1967.
 Stk. 2.  Samtidig ophæves §§ 78-80 i næringslov nr. 138  

 af 28. april 1931.
 § 16.  Loven gælder ikke for Færøerne og Grønland, men  

 kan ved kgl. anordning sættes i kraft for Grønland med de afvigelser, som  

 landsdelens særlige forhold tilsiger.
 Givet på Christiansborg Slot, den 8.  

 juni 1966.
 Under Vor Kongelige Hånd og Segl.
 FREDERK R.
Lars P.
Jensen.
