Betænkning afgivet af Europaudvalget den 6. november 2015 Betænkning over Forslag til folketingsbeslutning om folkeafstemning vedrørende dansk deltagelse i EU-samarbejdet om asyl og indvandring [af Rasmus Nordqvist (ALT) m.fl.]:
1. Udvalgsarbejdet Beslutningsforslaget blev fremsat den 7. oktober 2015 og var til 1. behandling den 20. oktober 2015. Beslutningsforslaget blev efter 1. behandling henvist til behandling i Europaudvalget.
Møder Udvalget har behandlet beslutningsforslaget i 2 møder.
Spørgsmål Udvalget har stillet 5 spørgsmål til udlændinge-, integrations- og boligministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (udvalget med undtagelse af EL og ALT) indstiller beslutningsforslaget til forkastelse.
Dansk Folkepartis medlemmer af udvalget bemærker, at forslagsstillerne med beslutningsforslaget ønsker at pålægge regeringen at sikre, at den kommende folkeafstemning om omdannelse af retsforbeholdet til en tilvalgsordning omfatter spørgsmålet om Danmarks deltagelse i EU's samarbejde om asyl og indvandring.
Med lovforslag nr.
L 29 om omdannelse af retsforbeholdet til en tilvalgsordning tilvejebringes imidlertid mulighed for, at et flertal i Folketinget allerede derved kan forpligte Danmark til at afgive suverænitet på asyl- og udlændingeområdet, som forslagsstillerne ønsker.
Beslutningsforslaget er således med DFs øjne overflødigt.
DF ønsker ikke, at Danmark afgiver suverænitet på asyl- og udlændingeområdet og har af samme årsag anvist indgåelse af en parallelaftale eller anvendelse af en tilvalgsordning i begrænset form som alternativ til vedtagelse af lovforslag nr.
L 29. DF er af den opfattelse, at Danmark selv skal bestemme sin asyl- og udlændingepolitik.
 Et mindretal i udvalget (EL) vil stemme hverken for eller imod beslutningsforslaget.
 Et andet mindretal i udvalget (ALT) indstiller beslutningsforslaget til vedtagelse uændret.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Kenneth Kristensen Berth (DF) nfmd.
Carsten Kudsk (DF) Claus Kvist Hansen (DF) Mikkel Dencker (DF) Hans Kristian Skibby (DF) Marlene Harpsøe (DF) Morten Løkkegaard (V) Marcus Knuth (V) Erling Bonnesen (V) Jakob Ellemann-Jensen (V) Jane Heitmann (V) Thomas Danielsen (V) Christina Egelund (LA) Merete Riisager (LA) Rasmus Jarlov (KF) Jens Joel (S) Karin Gaardsted (S) Kaare Dybvad (S) Mette Gjerskov (S) fmd.
Mette Reissmann (S) Peter Hummelgaard Thomsen (S) Trine Bramsen (S) Søren Søndergaard (EL) Maria Reumert Gjerding (EL) Finn Sørensen (EL) Rasmus Nordqvist (ALT) Christian Poll (ALT) Rasmus Helveg Petersen (RV) Holger K.
Nielsen (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
