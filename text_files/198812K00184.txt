Nr LSF 184 Forslag til Lov om ændring af lov om ændring af lov om skattemæssige  

 afskrivninger m.v. (Miljøforbedrende investeringer i landbrug m.v.) Fremsat af skatteministeren (Fogh Rasmussen) den 18. januar 1989 Vedtaget ved tredjebehandling den 9. marts 1989 Lov nr. 153 af 15/03/1989 I lov nr. 74 af 18. februar 1987 om ændring af lov om skattemæssige afskrivninger m.v. ændres i § 2, stk. 2, »1989« til:  

 »1992«.
Oprindeligt fremsat forslag I lov nr. 74 af 18. februar 1987 om ændring af lov om skattemæssige afskrivninger m.v. ændres i § 2, stk. 2, »1989« til:  

 »1992«.
Bemærkninger til lovforslaget Lovforslaget går ud på at tilpasse reglerne i afskrivningslovens § 3 A,  

 stk. 1, og § 21 A, stk. 1, om straksafskrivning af miljøforbedrende  

 investeringer i landbruget m.v. til den ændring af miljøstøtteloven, som  

 Folketinget vedtog ved lov nr. 392 af 10. juni 1987. Denne lov ændrede bl.a.  

 miljøstøttereglerne for landbruget således, at støtteperiodens udløb  

 forlængedes fra den 31. december 1989 til og med den 31. december 1992. I  

 overensstemmelse hermed foreslås det, at adgangen til straksafskrivning af  

 miljøforbedrende investeringer i landbrug m.v. også forlænges fra og med den  

 31. december 1989 til og med den 31. december 1992, jf. lov nr. 74 af 18.  

 februar 1987.
 Det forventes ikke, at lovforslaget har nævneværdige administrative  

 virkninger for skattemyndighederne.
 Den foreslåede forlængelse af adgangen til straksafskrivning af  

 miljøforbedrende investeringer i landbrug m.v. fra 1989 til og med 1992  

 skønnes ikke at give anledning til yderligere provenutab, idet forlængelsen  

 af adgangen til straksafskrivning ikke ventes at medføre et øget  

 investeringsomfang.
 Nogle af investeringerne vil dog nok blive udskudt, således at  

 provenutabet ved ordningen nu vil blive fordelt over hele den udvidede  

 investeringsperiode frem til og med 1992. Først herefter vil det provenutab,  

 der er opstået indtil da, blive modsvaret af et stort set tilsvarende højere  

 provenu.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov nr. 74 af 18. februar 1987 om ændring af  

 lov om skattemæssige afskrivninger m.v. ændres i § 2, stk. 2,  

 »1989« til: »1992«.
§ 2 Stk. 1. - - - - Stk. 2. Loven har virkning for driftsmidler, der anskaffes i perioden fra  

 den 1. december 1985 til og med den 31. december 1989, og for anlæg, der  

 tages i brug i den nævnte periode.
