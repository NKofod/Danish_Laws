(Til rektorerne for børnehave- og  

 fritidspædagogseminarierne) 1. I henhold til § 2 i bekendtgørelse nr. 33 af 21.  

 januar 1987 om optagelse på børnehave- og fritidspædagogseminarierne  

 bemyndiger direktoratet herved rektorerne til ved særlig tilladelse  

 (dispensation) at give adgang til børnehave- og fritidspædagoguddannelserne  

 for ansøgere, der ikke opfylder de almindelige optagelsesbetingelser efter  

 bekendtgørelsens § 1, men som skønnes på anden måde at have erhvervet de  

 nødvendige forudsætninger for at gennemføre uddannelsen.
 Bemyndigelsen forudsætter, at rektorerne følger de retningslinier, der er  

 angivet i det samtidig hermed udsendte cirkulære om adgangen til børnehave-  

 og fritidspædagoguddannelserne for ansøgere med udenlandske eksaminer og for  

 ansøgere, der ikke opfylder de almindelige optagelsesbetingelser.
2. Ansøgere, der har opnået dispensation efter pkt. 1  

 kan søge optagelse som dispensat ved ethvert børnehave- og  

 fritidspædagogseminarium.
Dette bør tilkendegives ansøgere i forbindelse med  

 dispensation.
 3. Ansøgere, der har fået afslag på en ansøgning om  

 dispensation, skal have oplysning om begrundelsen for afslaget, jfr.  

 forvaltningslovens § 22. De skal endvidere have oplysning om adgangen til at  

 klage over afgørelsen, jfr. optagelsesbekendtgørelsens § 19, stk. 1, og  

 forvaltningslovens § 25.
 4. I konsekvens af bemyndigelsen skal der foretages  

 følgende ændring i Undervisningsministeriets cirkulære om optagelse på  

 børnehave og fritidspædagogseminarierne af 26. maj 1987 på side 6 første  

 linie: »Direktoratets« ændres til  

 »Direktoratets/seminarierektorens«.
 P.m.v.
 e.b.
Agnete Engberg Bilag.
