 Først efter afslutning af skifte fandtes grundlag for at kræve  

 betaling for plejehjemsophold af en kvinde K af hendes formueindtægter af  

 arvede formuer.
 Ankestyrelsen lagde herved til grund, at K i bobehandlingsperioderne  

 ikke havde fået forøget sin formue i form af arv, over hvilken hun havde  

 kunnet disponere.
 REDEGØRELSE FOR SAGEN:
En kvinde K blev den 2. juli 1981 optaget i plejehjem, medens hendes  

 ægtefælle blev boende i parrets hidtidige fællesbolig.
K's egenbetaling for  

 opholdet i plejehjemmet blev efter reglerne i bistandslovens § 85, stk. 3,  

 fastsat til 1.730 kr. månedlig.
Den 18. marts 1982 afgik ægtefællen ved døden.
Efter ægtefællens død blev  

 der foretaget bobehandling af såvel særeje som fælleseje og bobehandlingen  

 afsluttedes i juli 1985.
 Det sociale udvalg fastsatte herefter K's egenbetaling for  

 plejehjemsopholdet for perioden 1. april 1982 til 31. december 1985 til 3.700  

 kr. månedlig, ialt 166.500 kr., beregnet efter en analogi af reglerne i  

 bistandslovens § 85, stk. 3.
 K's advokat klagede til amtsankenævnet over det sociale udvalgs beregning  

 af egenbetalingen.
 AFGØRELSEN, DER KLAGES OVER:
 Amtsankenævnet fandt, at bistandslovens § 85, stk. 3, der er en  

 undtagelsesbestemmelse fra den fastsatte hovedregel i bistandslovens § 84,  

 stk. 1, alene vedrører en ægtefælle i levende live og derfor ikke kunne danne  

 grundlag for at fastsætte betaling for K's ophold i plejehjem fra den 1.  

 april 1982 og fremefter.
 Nævnet fandt imidlertid, at en indtægt af de midler, der på grund af K's  

 ægtefælles dødsfald siden den 18. marts 1982 havde været inddraget under  

 skifte af det omhandlede særejebo og fællesbo, under de respektive boers  

 behandling havde måtte anses for indtægt for K i bistandslovens § 84, stk.  

 1's forstand med et beløb, svarende til K's arveandel af førnævnte boers  

 indkomst, herunder vedrørende fællesbo tillige svarende til K's boslodsandel.
 Nævnet begrundede dette med, at der allerede ved arvefaldet, og ikke først  

 ved skæringsdatoen ifølge endelig boopgørelse, stiftedes en ret for K på  

 førnævnte andele af også indtægterne i boerne, jf.
 herved at indtægten i boerne ved den endelige boopgørelse indgik som en  

 del af arveandelen/boslodsandelen i det omfang, indtægterne ikke var anvendt  

 til dækning af boudgifter, herunder af afdødes gældsforpligtelser.
 Nævnet henviste endvidere til, at bistandslovens § 84 og praksis i øvrigt  

 vedrørende denne bestemmelse ikke indeholdt noget yderligere krav om, at  

 indtægten for at danne grundlag for opholdsbetaling for en given periode  

 tillige ved beskatningen skulle være henført til plejehjemsbeboeren.
 På grundlag af de foreliggende oplysninger fandt nævnet ikke, at kunne  

 tage konkret stilling til, hvorvidt det sociale udvalgs krav om en  

 egenbetaling på 3.700 kr. månedlig for perioden 1. april 1982 til 31.  

 december 1985 var korrekt fastsat, men besluttede at hjemvise sagen til det  

 sociale udvalg til fornyet afgørelse vedrørende opgørelsen af størrelsen af  

 egenbetaling for perioden 1. april 1982 til 31. december 1985 under  

 iagttagelse af ovenstående.
 KLAGEN TIL ANKESTYRELSEN:
 Afgørelsen var indanket af K's advokat.
 SUPPLERENDE OPLYSNINGER EFTER ANKEN:
 Efter amtsankenævnets hjemvisning af beregningsspørgsmålet foretog det  

 sociale udvalg en ny beregning i henhold til bistandslovens § 84, stk. 1, og  

 meddelte i brev af 7. oktober 1986, at K skulle efterbetale yderligere 13.920  

 kr. for perioden 1. april 1982 til 31. december 1985.
 K's advokat meddelte i brev af 1. december 1986 til det sociale udvalg, at  

 den nye beregning ikke var foretaget i overensstemmelse med amtsankenævnets  

 afgørelse, idet der ikke var taget hensyn til, at boernes udgifter primært  

 blev dækket af boernes indtægter, og advokaten anmodede om en ny afgørelse.
 Det sociale udvalg fastholdt ved brev af 8. december 1986 sin afgørelse af  

 7. oktober 1986.
 Advokaten anmodede herefter den 12. marts 1987 amtsankenævnet om at tage  

 stilling til, hvorvidt boernes udgifter, der var afholdt af boernes  

 indtægter, overhovedet skulle fradrages, og eventuelt hvilke af disse  

 udgifter der kunne fradrages.
 Amtsankenævnet meddelte 19. maj 1987, at nævnet i sin  

 hjemvisningsafgørelse ikke havde fundet, at boernes udgifter ifølge de  

 respektive endelige boopgørelser havde kunnet fradrages ved opgørelsen af den  

 andel af indtægt, der ifølge nævnets afgørelse skal henføres til K ved  

 fastsættelsen af egenbetalingen, i videre omfang end anerkendelse heraf ved  

 opgørelsen af boernes skattepligtige indkomst.
 Nævnet bemærkede endvidere, at det ved hjemvisning af sagen naturligvis  

 ikke var tilsigtet, at der ved en ny afgørelse skulle fastsættes en højere  

 egenbetaling end den oprindeligt fastsatte, idet denne ikke skyldtes andre  

 forhold end kommunens urigtige anvendelse af bistandslovens §§ 84 og 85.
 Advokaten meddelte herefter det sociale udvalg, at opgjort i  

 overensstemmelse med amtsankenævnets afgørelse og seneste skrivelse af 19.  

 maj 1987 kunne der ikke blive tale om nogen efterbetaling for ophold i  

 plejehjem, hvorfor de allerede indbetalte 166.000 kr. krævedes tilbagebetalt  

 med renter.
 Det sociale udvalg meddelte 3. juli 1987, at amtsankenævnets skrivelse af  

 19. maj 1987 skulle forstås således, at alene de allerede indbetalte 166.000  

 kr. skulle betales, men ikke yderligere 13.920 kr.
 I brev af 29. december 1987 til Ankestyrelsen anførte advokaten bl.a., at  

 et executorbo var en selvstændig juridisk person, og at arvingerne i  

 boperioden kun havde den rådighed over aktiver eller indtægter, som excecutor  

 og/eller skifteretten måtte tilstede dem.
 Advokaten anførte endvidere, at såfremt boernes indtægter i  

 bobehandlingsperioden skulle gøres til indtægt i bistandslovens § 84, stk.  

 1's forstand, måtte også boernes udgifter kunne fratrækkes boernes indtægter.  

 Fulgtes disse principper var der ikke i denne sag nogen ideel arveanpart  

 tilovers af de såkaldte »indtægter«.
 Advokaten fandt herefter, at det måtte være helt klart, at indtægter  

 indgået i et executorbo i bobehandlingsperioden ikke kunne henregnes til en  

 enkelt arvings indtægter i bistandslovens § 84, stk. 1's forstand.
 Det fremhævedes derudover, at amtsankenævnets afgørelse af 10. juli 1986  

 og brev af 19. maj 1987 måtte anses som begunstigende forvaltningsakter, der  

 i alle tilfælde tillod fradrag i boindtægterne, dels i det omfang disse var  

 gået til at betale boudgifter, herunder afdødes gæld, dels i det omfang disse  

 var gået til at betale beløb, der var skattemæssigt fradrags- berettiget.
 LOVGRUNDLAG:
 Bistandslovens § 84, stk. 1.
 ANKESTYRELSENS AFGØRELSE:
 Ankestyrelsen finder, at der først ved afslutningen af skifterne af de to  

 boer har været grundlag for at kræve betaling (for plejehjemsopholdet) hos K,  

 af formueindtægter af arvede formuer.
 Ankestyrelsen har herved lagt til grund, at K ikke i  

 bobehandlingsperioderne har fået forøget sin formue i form af arv, over  

 hvilken hun har kunnet disponere.
 Ankestyrelsen ændrer således amtsankenævnets afgørelse af 10. juli 1986.
 Det beløb K har betalt for plejehjemsopholdet på grundlag af arv, før  

 afslutningen af skifterne, skal tilbagebetales til hende.
