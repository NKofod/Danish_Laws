Salg i ekspropriationssituation Spørgsmål Vil fortjeneste  

 ved afståelse af ejendommen X til Kommune Y være skattefri efter § 11, 2.  

 pkt.,  

 i ejendomsavancebeskatningsloven? Svar Ja, se  

 indstilling og begrundelse.
Beskrivelse af de faktiske forhold Spørger ejer den  

 blandet benyttede ejendom X.
Ejendommen er  

 opdelt på 2 matrikler, matr. nr.
A, der er bebygget, og matr. nr.
B, der er  

 ubebygget med et grundareal på x m2.
Spørger har  

 tilbudt Kommune Y at erhverve den del af ejendommen, der udgør matr.nr.
B  

 (jordareal)  på vilkår, at handelen ved bindende svar bekræftes at være  

 skattefri, jf. bestemmelsen i ejendomsavancebeskatningslovens § 11, 2. pkt.
 Det fremgår af  

 en skriftlig erklæring af 30. oktober 2006 fra Kommune Y, underskrevet af  

 borgmesteren,  

 at Byrådet efter forhandlinger med ejeren af ovennævnte ejendom den 24.  

 oktober  

 2006 har tiltrådt køb af ovennævnte areal på i alt x m2  

 på  

 ekspropriationslignende vilkår, betinget af SKATs godkendelse heraf.
 Borgmesteren  

 oplyser, at arealet i kommuneplanen er udlagt til boligbebyggelse, og at  

 Byrådet den 24. oktober 2006 har truffet beslutning om at ekspropriere  

 arealet  

 til gennemførelsen af den vedtagne Kommuneplan, såfremt det ikke er muligt at  

 opnå en frivillig aftale om køb af arealet.
 Borgmesteren  

 oplyser endvidere, at hjemlen til ekspropriation findes i lov om planlægning  

 §  

 47, og han henviser til den for kommunen godkendte kommuneplan, der er  

 vedtaget  

 den 7. november 2005 og offentliggjort den 20. december 2005.
 Endvidere  

 anfører borgmesteren, at det er Byrådets hensigt at udarbejde lokalplan for  

 området,  

 som skal tilvejebringe grundlag for byudvikling af et særligt attraktivt  

 byområde, hvor de landskabelige kvaliteter integreres og udnyttes optimalt.  

 Hovedideen er en landskabelig og arkitektonisk varieret bydel på grænsen til  

 det åbne land.
 SKAT har  

 rekvireret en udskrift af byrådsprotokollen for det omtalte møde den 24.  

 oktober 2006.
 Følgende fremgår  

 af udskriften vedrørende udvalgssag nr. d:
"Overskrift:  

  

 Køb af arealet matr.nr.
B Baggrund/sagsfremstilling ...
Der har været  

 ført forhandlinger med spørger om kommunens køb af arealet på x m².
Der er  

 opnået enighed om kommunens køb til en pris på kr. b på  

 ekspropriationslignende  

 vilkår, dvs. skattefrit for sælger.
 Kommunen ville  

 være indstillet på at foretage ekspropriation af arealet, såfremt der ikke  

 ville kunne være opnået en frivillig aftale.
Det er  

 Administrationens vurdering, at denne pris er rimelig, og i overensstemmelse  

 med prisen på køb af andet tilstødende areal til boligformål.  



  

 Indstilling Økonomiudvalget  

 har behandlet sagen på sit møde den 11.10.06 og vedtog at anbefale Byrådet 1. at erhverve  

 arealet x m² til boligformål for kr. b på ekspropriationslignende vilkår.
Beslutning Tiltrådt ..." I nærværende  

 anmodning om bindende svar er  

 endvidere fremlagt en udskrift af Byrådets  

 beslutning på mødet den 24. oktober 2006 vedrørende udvalgssag nr. f:
 "  

  

 Overskrift:  

  

 Køb af arealer og ejendomme til byudviklingsformål på ekspropriationslignende  

 vilkår:
Baggrund/indstilling I henhold til  

 planlovens § 47 kan byrådet ekspropriere fast ejendom, der tilhører private,  

 eller private rettigheder over fast ejendom, når ekspropriationen vil være af  

 væsentlig betydning for at sikre gennemførelsen af en byudvikling i  

 overensstemmelse med kommuneplanen eller for virkeliggørelsen af en  

 lokalplan.
 Økonomiudvalget  

 vedtog på sit møde den 11. januar 2006, at kommunen generelt lægger en aktiv  

 linje for at erhverve arealer/ejendomme på ekspropriationslignende vilkår,  

 når  

 det drejer sig om arealer til byudviklingsformål, hvor kommunen ser en fordel  

 af at kunne styre og planlægge udviklingen for områderne.
 Kommunen har  

 indtil nu erhvervet flere ejendomme til byudviklingsformål på  

 ekspropriationslignende  

 vilkår, hvilket har været betinget af, at SKAT har givet sælger et bindende  

 ligningssvar om, at salget er skattefrit.
 Der er hidtil  

 mellem ejer og kommunen opnået en frivillig aftale om køb, hvorfor der ikke  

 er  

 truffet en egentlig beslutning om ekspropriation af ejendomme/arealer.
 Kommunen har  

 netop indgået frivillig aftale om køb af følgende ejendom på  

  

 ekspropriationslignende vilkår:
matr.nr.
B, (se  

 sag nr. d på dagsordenen) Lovgrundlag Planloven § 47 ...
Indstilling Administrationen  

 anbefaler Byrådet 1. at arealet  

 eksproprieres 2. at søge  

 opnået en frivillig aftale om køb af arealerne  

.
Beslutning Tiltrådt ..." Betinget skøde  

 om overdragelse af ejendommen er underskrevet af spørger (sælger) den 13.  

 november  

 2006 og af Kommune Y (køber) den 21. november 2006. Handlen er betinget af,  

 at  

 der opnås bindende svar fra SKAT om, at salget er omfattet af  

 ejendomsavancebeskatningslovens § 11.
Spørgers  

 eventuelle opfattelse ifølge anmodning og bemærkninger til sagsfremstilling Spørger mener,  

 at spørgsmålet bør besvares med et ja.
SKATs indstilling og begrundelse Fortjeneste ved  

 afståelse af fast ejendom, der ikke er erhvervet som led i den  

 skattepligtiges  

 næring ved handel med fast ejendom, medregnes som udgangspunkt ved opgørelsen  

 af den skattepligtige indkomst efter reglerne i  

 ejendomsavancebeskatningsloven.
Dette gælder dog  

 ikke for fortjeneste, der er indvundet ved modtagelse af en erstatningssum i  

 anledning  

 af ekspropriation af fast ejendom.
En sådan fortjeneste er skattefri efter §  

 11, 1. pkt., i ejendomsavancebeskatningsloven (EBL). Reglen om  

 skattefritagelse  

 gælder efter lovens § 11, 2. pkt., også for fortjeneste ved salg til en  

 erhverver, der efter formålet med erhvervelsen opfylder betingelserne for at  

 ekspropriere ejendommen.
 Det er ved en  

 højesteretsdom fastslået, at det efter sammenhængen med EBL § 11, 1. pkt., må  

 være en betingelse for anvendelse af EBL § 11, 2. pkt., at det på  

 aftaletidspunktet må påregnes, at dispositionen vil blive gennemtvunget ved  

 ekspropriation, såfremt en frivillig aftale ikke bliver indgået, jf.  


  

 SKM2006.438.SKAT  


  

 og Ligningsvejledningen 2007-1, afsnit  


  

 E.J.2.8  


.
 Følgende  

 betingelser skal være opfyldt på aftaletidspunktet, for at overdragelsen af  

 en  

 fast ejendom kan anses for sket i en ekspropriationssituation:
a.
Der  

  

 skal  

 på aftaletidspunktet  

  

 være  

 ekspropriationshjemmel i lovgivningen til det  

 pågældende formål.
b.
På  

 aftaletidspunktet må det kunne påregnes, at ekspropriation  

  

 vil ske  

 i  

 mangel af frivillig aftale, dvs. at den eksproprierende myndighed skal udvise  

 vilje til at ekspropriere.
Der skal foreligge ekspropriationsrealitet.
Det er SKATs opfattelse, at aftaletidspunktet for handlens indgåelse er den  

 21. november 2006, hvor skødet er underskrevet af begge parter.
Det forhold,  

 at  

 handlen er gjort betinget af, at der opnås bindende svar fra SKAT om, at  

 salget  

 er omfattet af ejendomsavancebeskatningslovens § 11, udskyder ikke  

 aftaletidspunktet skattemæssigt.
 For så vidt  

 angår den første betingelse om hjemmel til ekspropriation på  

 aftaletidspunktet,  

 fremgår det af beslutningsprotokollen for Byrådets møde den 24. oktober 2006,  

 udvalgssag nr. f sammenholdt med udvalgssag nr. d, at hjemlen findes i  

 planlovens § 47. Da arealet skal erhverves til gennemførelse af  

 kommuneplanen,  

 der er vedtaget af Byrådet den 7. november 2005 med henblik på realisering af  

 fremtidigt byudviklingsformål, finder SKAT, at den første af de anførte  

 betingelser er opfyldt.
Den anden  

 betingelse om ekspropriationsvilje på aftaletidspunktet anser SKAT for  

 opfyldt  

 ved fremlæggelsen af uddrag af Byrådets beslutningsprotokol vedr.  

 udvalgssagerne nr. d og nr. f fra byrådets møde den 24. oktober 2006. Det  

 fremgår heraf, at spørgsmålet om eventuel ekspropriation af spørgers ejendom  

 har været drøftet på mødet, og at kommunen ville være indstillet på at  

 foretage  

 ekspropriation af arealet, såfremt der ikke ville kunne være opnået en  

 frivillig aftale.
Byrådet har tiltrådt kommunens indstilling om, at arealet  

 erhverves på "ekspropriationslignende vilkår".
 SKAT anser  

 herefter betingelserne for skattefritagelse for opfyldt og indstiller derfor,  

 at spørgsmålet besvares med et ja.
Skatterådets afgørelse og begrundelse Skatterådet er  

 enig i SKATs indstilling og begrundelse.
Svaret er bindende for skattemyndighederne i følgende periode Svaret er  

 bindende for skattemyndighederne i 5 år.
