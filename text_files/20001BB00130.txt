Fremsat den 27. februar 2001 af  

 Søren Søndergaard (EL) og Frank&nbsp  

 ;Aaen (EL) Forslag til folketingsbeslutning om ophævelse af momsrefusionsordningen for dronningen  

 og medlemmer af det kongelige hus Folketinget pålægger regeringen inden udgangen  

 af 2001 at fremsætte forslag, som indebærer, at 1.	refusionsordningen, hvorefter dronningen og medlemmerne af det  

 kongelige hus får refunderet udgifter til købsmoms,  

 ophæves, og 2.	dronningen og medlemmerne af det kongelige hus kompenseres for  

 ophævelsen af refusionsordningen ved en tilsvarende forhøjelse  

 af statsydelser og årpenge.
Bemærkninger til forslaget Refusionsordningen:
Kongehuset har siden momslovens ikrafttræden i 1968  

 fået refunderet udgifter til købsmoms.
De momsudgifter, der  

 refunderes, vedrører de på finansloven opførte  

 årpenge og statsydelser.
Aktiviteter, der sædvanligvis er  

 momsregistrerede som f.eks. driften af Schackenborg, er i henhold til  

 reglerne ikke omfattet af momsrefusionen.
 Fra 1968 fik dronningen og medlemmerne af det kongelige  

 hus refunderet udgifterne til købsmoms fra Skatteministeriet, Told- og  

 Skattestyrelsen, efter momslovens bestemmelser om momsfritagelse for  

 diplomater, jf. momslovens § 45, stk. 2. Refusionsordningen blev med virkning  

 fra finansåret 1996 ændret ved et aktstykke (finansministerens  

 aktstykke 85 af 25. november 1996   tiltrådt af Folketingets  

 Finansudvalg den 4. december 1996), således at dronningen og  

 medlemmerne af det kongelige hus blev omfattet af den statslige ordning med  

 refusion af statsinstitutionernes udgifter til ikke fradragsberettiget  

 købsmoms, og således at momsrefusionen modtages fra  

 Finansministeriets momsreserve frem for fra Told- og Skattestyrelsen.
Selve refusionen forestås af Statsministeriet.
Det  

 sker ved, at Hofmarskallatet ved udgangen af hvert kvartal fremsender en  

 revisorpåtegnet refusionsanmodning til Statsministeriet, som herefter  

 anviser refusionsbeløbet gennem Statens Centrale Regnskabssystem.
Refusionen af købsmomsen til dronningen og  

 medlemmerne af det kongelige hus vil variere fra år til år.
I det  

 ovenfor nævnte aktstykke skønnedes den samlede refusion baseret  

 på regnskabstal fra de seneste år at være i  

 størrelsesordenen 3 mio. kr. årligt.
Der henvises vedrørende refusionsordningen til det  

 ovenfor nævnte aktstykke samt skatteministerens besvarelse af 19.  

 februar 1998 på spørgsmål nr.
S 1358 af Søren  

 Søndergaard (EL), jf.
Folketingstidende, 1997-98, FF 4476.
 Forslaget:
 Det foreslås, at refusionsordningen ophæves.
 Da formålet med beslutningsforslaget ikke i sig selv  

 er at indskrænke kongehusets forbrugsmuligheder, foreslås det, at  

 kongehuset kompenseres for ophævelsen ved en forhøjelse af  

 statsydelser og årpenge af en tilsvarende størrelsesorden.
 Forslaget vil medføre en administrativ forenkling  

 såvel for kongehuset som for de pågældende statslige  

 institutioner.
Skriftlig fremsættelse Søren Søndergaard (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ophævelse af  

 momsrefusionsordningen for dronningen og medlemmer af det kongelige hus.
(Beslutningsforslag nr.
B 130).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
