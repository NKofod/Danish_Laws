Resumé  



  

 Direktoratet for Arbejdsløshedsforsikringen modtog en anonym henvendelse  

 om at en dagpengemodtager havde modtaget forudbetaling for at skrive en bog  

 samtidig med at han modtog dagpenge.
Direktoratet indledte på den baggrund en  

 kontrolundersøgelse.
Direktoratet underrettede først dagpengemodtageren på et sent  

 tidspunkt i undersøgelsesforløbet.
Ombudsmanden fandt det bedst stemmende  

 med god forvaltningsskik om dagpengemodtageren var blevet orienteret om  

 sagen på et tidligere tidspunkt.
Endvidere fandt ombudsmanden det beklageligt  

 at direktoratet ikke, i forbindelse med at dagpengemodtageren bestred  

 rigtigheden  

 af oplysninger som direktoratet havde indhentet fra en arbejdsgiver,  

 forelagde dagpengemodtagerens indsigelser for arbejdsgiveren.
Ombudsmanden udtalte at direktoratet ikke var kompetent til at  

 give dagpengemodtageren karantæne.
Da direktoratet ikke var kompetent, fandt  

 ombudsmanden heller ikke at Arbejdsmarkedets Ankenævn var kompetent til, som  

 klageinstans, at træffe afgørelse herom.
Ombudsmanden henstillede på den  

 baggrund  

 at ankenævnet ændrede sin afgørelse således at karantænen bortfaldt.
 (J.nr. 1994-1797-009).
Retten til dagpenge.
Officialprincippet.  

 Legalitetsprincippet.
Remonstration Af sagens akter fremgik at Direktoratet for  

 Arbejdsløshedsforsikringen  

 den  

 19. september 1991  

 fik en anonym henvendelse om at A skulle have  

 modtaget forudbetaling for at skrive en bog.
Ved brev af  

 20. maj 1992  

 bad direktoratet  

 Københavns skatteforvaltning om oplysninger om A og hans ægtefælles indtægts-  

 og formueforhold ifølge skatteansættelsen for indkomståret 1991. Direktoratet  

 bad endvidere om at få kopi af nærmere angivne papirer tilsendt, herunder A's  

 selvangivelse for det pågældende indkomstår.
Ved brev af  

 9. juni 1992  

 bad direktoratet  

 Specialarbejdernes Arbejdsløshedskasse om at få tilsendt kopi af bl.a.  

 ledighedserklæring fra  

 8.  

 maj 1991, dagpengekort fra  

 8. maj 1991  

 og året ud samt en række andre blanketter og  

 udskrifter.
I brev af samme dato bad direktoratet X parti oplyse hvor mange  

 timer A havde arbejdet for partiet i indkomståret 1991.  

 Den 12. juli 1992  

 spurgte direktoratet  

 en avis om A havde haft artikler i avisen i 1991.
 Avisen svarede i brev af  

 12. juli 1992  

 at A havde haft "en  

 artikel i vores avis den 27/5-91 og den 27/6-91, som han har modtaget i alt  

 kr. 4.000,00 for".
 X parti oplyste  

 den 10. juli 1992  

 at A havde modtaget 123.097  

 kr. for ansættelse (formand) i perioden  

 1. januar 1991  

 til  

 31. maj 1991.
 Efter at have modtaget de ønskede oplysninger  

 fra skattemyndighederne, arbejdsløshedskassen og de to arbejdsgivere bad  

 direktoratet ved breve af 27. og  

 28. juli 1992  

 en lang række af arbejdsgivere som A havde  

 udført freelancearbejde for, om oplysninger vedrørende A's engagementer med  

 de pågældende institutioner, aviser, tidsskrifter mfl.
A blev ikke straks  

 underrettet om at direktoratet havde indledt en sag vedrørende kontrol af  

 hans  

 dagpengeudbetalinger.
Direktoratet sendte  

 den 27. august 1992  

 på baggrund af de  

 indhentede oplysninger en indberetning til arbejdsløshedskassen da  

 direktoratet  

 var blevet opmærksom på forhold af betydning for retten til dagpenge.  

 Arbejdsløshedskassen  

 blev bedt om at træffe en afgørelse vedrørende disse forhold.
Af  

 indberetningen  

 fremgik bl.a. følgende:
 "...
 DfA har modtaget en anonym  

 henvendelse, hvoraf det fremgår, at (A) skulle have modtaget forudbetaling af  

 et honorar for at skrive en bog.
DfA har i denne anledning  

 indhentet skatteoplysninger for 1991 vedrørende medlemmet.
Af  

 skatteoplysningerne  

 fremgår ikke, at medlemmet skulle have modtaget omtalte honorar.
 Derimod fremgår det af  

 oplysningerne fra skattevæsnet, at (A) i 1991 havde en samlet A-indkomst på  

 ialt 192.423,-. Heraf var kr. 123.097,- løn fra (X parti) for perioden fra 1.  

 januar til  

 31. maj 1991.  

 Medlemmet har i 1991 modtaget arbejdsløshedsdagpenge svarende til kr.  

 66.147,-.
 Endvidere fremgår det af  

 oplysningerne fra skattevæsnet, at medlemmet i 1991 har haft en samlet  

 B-indkomst i form af vederlag og honorarer på ialt kr. 33.248,-. Heraf er kr.  

 24.790,- indtjent efter  

 den  

 29. april 1991.
 Medlemmet har på sin  

 ledighedserklæring af  

 6. maj  

 1991  

 anført, at arbejdet for (X parti) ophørte  

 den 30. april 1991.
 DfA har indhentet oplysninger  

 fra (X parti), hvoraf det fremgår, at ansættelsen først ophørte  

 den 31. maj 1991.
 Ved at sammenholde de  

 oplysninger som DFA har modtaget fra de arbejdsgivere som har udbetalt  

 medlemmet B-indkomst i 1991, har DfA endvidere konstateret, at der formentlig  

 er sket fejludbetaling af dagpenge, idet (A) på dagpengekortene kun har givet  

 oplysninger om honorar/vederlag for kr. 16.200,- og 16,2 arbejdstimer.
 DfA skal i denne forbindelse  

 henlede kassens opmærksomhed på reglerne om belægning af dagpengekortet ved  

 ukontrollabel arbejdstid, jf. bekendtgørelse nr. 461 af  

 27. juni 1989  

 om supplerende dagpenge  

 til et arbejdsløshedskassemedlem, der er lønmodtager og har nedsat  

 arbejdstid.
 Endelig har DfA konstateret,  

 at arbejdsløshedskassen i uge  

 28 i 1991  

 har udbetalt dagpenge til medlemmet uanset at  

 medlemmet på sit dagpengekort har oplyst, at han holdt ferie.
 DfA anmoder  

 arbejdsløshedskassen om en afgørelse af de anførte forhold.
 DfA forudsætter, at medlemmet  

 får lejlighed til at komme med en udtalelse.
..." På baggrund af en artikel i  

 en avis  

 den 30. august 1992  

 blev direktoratet opmærksom på at A var ved at skrive en bog, og bad  

 den 3. september 1992  

 arbejdsløshedskassen om også at undersøge dette forhold.
 A har oplyst at han modtog  

 indberetningen af  

 27.  

 august 1992  

 umiddelbart efter at den var blevet sendt til arbejdsløshedskassen.
I brev af  

 3. oktober 1992  

 til  

 arbejdsløshedskassen fremkom A med bemærkninger til indberetningen.
A skrev  

 bl.a. følgende:
 "...
 1.  

  

 Den registrerede uoverensstemmelse mellem de oplysninger jeg har  

 givet vedrørende mit ansættelsesforhold i (X parti) på ledighedserklæringen  

 af  

 6. maj og de af DfA indhentede oplysninger hos (X parti), skyldes uforsigtig  

 omgang med EDB-materialer.
Jeg fratrådte, sådan som jeg  

 har oplyst på ledighedserklæringen, mit ansættelsesforhold i (X parti)  

 den 30. april 1991. Men da  

 jeg af (X parti) modtog godtgørelse for første ledighedsdag den 1. maj,  

 figurerede jeg i deres lønningsregnskab for maj måned, der først sluttede den  

 31. maj.
Dette forhold fremgår ikke af den EDB-førte oplysningsseddel.
 ...
2.  

  

 Ved gennemgang af mine kontrolkort sammenlignet med de udbetalte  

 dagpenge i 1991 fremgår det, at jeg i et par tilfælde har skrevet for mange  

 timer på kontrolkortet i forhold til det faktiske timetal incl. forberedelse.  

 For dette har jeg ingen krav om efterregulering.
Derudover fremgår det af  

 DfAs  

 materialer, at jeg har modtaget kr. 4000,- fra (en avis). Det er korrekt, men  

 de 3000,- kroner er for arbejde udført i april måned 1991 (se bilag 2), altså  

 inden jeg blev meldt ledig.
Og de sidste 1000 kroner er skrevet på  

 kontrolkortet.
Derimod må jeg erkende, at  

 kroner 3000,- som jeg har modtaget fra (en tv-station) ikke er påført  

 kontrolkortet.
Det samme gælder kroner 600,- fra (en anden tv-station). Om  

 dette beløb er der det at sige at det ikke er et honorar, men en erstatning  

 for  

 et arbejde der aldrig kom til udførelse.
3.  

  

 DfA har, jfr. oplysninger i (en avis), erfaret at jeg i de  

 seneste år har været beskæftiget med at skrive en bog.
Jeg har gennem flere  

 år  

 arbejdet på at opklare mysteriet omkring (Y)'s forsvinden.
Dette er sket i  

 min  

 tid som (X parti)-formand.
I uge 50 i 1991 var jeg i (udlandet) [for] at  

 hente  

 de sidste materialer der kunne sætte punktum i sagen.
Og i denne uge modtog  

 jeg  

 ikke dagpenge fra A-kassen, derfor var rejsen ikke påført dagpengekortet.
Den 3. august 1992  

 indgik jeg en aftale med  

 forlaget (F) om udgivelse af en bog om (Y). Af samme årsag har jeg ikke siden  

 denne dato modtaget dagpenge.
Til afklaring af de anonyme rygter om, at jeg  

 skulle have modtaget forudbetaling af honorar for denne bog, skal jeg oplyse  

[at] forlaget først  

 den 13.  

 august 1992  

 udbetalte et a conto-beløb i forfatterhonorar.
..." Arbejdsløshedskassen traf  

 afgørelse i sagen i brev af  

 11.  

 februar 1993  

 til A.
Af afgørelsen fremgik bl.a. følgende:
 "...
 Det er hovedkontorets  

 opfattelse, at du ud fra de foreliggende oplysninger med urette har modtaget  

 dagpenge i uge 48/91, idet du d.  

 26.11.1991  

 har udført arbejde for (en tv-station), for  

 hvilket du modtog kr. 3.000,- i honorar, uden at opgive dette på dit  

 dagpengekort  

 vedrørende uge 48/91.
 ...
 Det er derfor hovedkontorets  

 afgørelse, at du, jvf. arbejdsløshedslovens § 86, stk. 4, skal tilbagebetale:
brutto kr. 2.502  

,-  

  

 , som du har modtaget for uge  

 48/91.
 Det er endvidere  

 hovedkontorets opfattelse, at forholdet grundet sagens særlige omstændigheder  

 og karakter, jvf. arbejdsløshedslovens § 87 samt direktoratets cirkulære af  

 19.2.1987, skal betragtes  

 som uagtsomt uden ikendelse af sanktion.
 Ovenstående afgørelse kan,  

 jvf. arbejdsløshedslovens § 98, stk. 2 ankes til Direktoratet for  

 Arbejdsløshedsforsikringen.
 ...
 Såfremt du har spørgsmål  

 vedrørende afgørelsen, bedes du henvende dig i din afdeling.
..." A påklagede ikke  

 arbejdsløshedskassens afgørelse.
Direktoratet bad efter at  

 have modtaget kopi af arbejdsløshedskassens afgørelse i brev af  

 18. februar 1993  

 arbejdsløshedskassen  

 om at undersøge A's lønforhold under hans ansættelse i X parti.
Direktoratet  

 bad arbejdsløshedskassen foranledige oplyst hvorfor A's bruttoløn på  

 lønsedler  

 arbejdsløshedskassen havde sendt til direktoratet for perioden januar-april  

 1991, udgjorde 81.288 kr. når arbejdsgiveren havde oplyst A's bruttoløn for  

 perioden til 123.097 kr.
I brev af  

 12. juni 1993  

 udtalte A  

 sig om det nye spørgsmål.
A oplyste at differencen dels skyldtes at X parti  

 fejlagtigt havde opgivet hans indkomst ca. 10.000 kr. for højt, og at  

 oplysningssedlen til skatteregistret også indeholdt oplysninger om  

 feriegodtgørelse.
A sluttede med følgende spørgsmål:
"Det fremgår ikke af  

 brevet, med hvilken begrundelse de ønsker baggrunden for differencen  

 afklaret.  

 Har det betydning for sagens udfald om min indkomst har været kr. 9.425,-  

 større eller mindre over de fire måneder ansættelsesforholdet varede i 1991?  

 Det fremgår jo klart af de allerede fremsendte papirer, at der er tale om  

 A-indkomst.
Selv om indkomsten nedskrives, fremgår det jo af lønsedlerne, at  

 det ingen indflydelse kan have på dagpengesatsen.
..." Arbejdsløshedskassen  

 videresendte A's svar til direktoratet  

 den 23. juni 1993, og direktoratet traf afgørelse i sagen  

 den 7. juli 1993.  

 Af afgørelsen fremgik bl.a.:
 "  

 Den 11. februar 1993  

 har  

 Specialarbejdernes Arbejdsløshedskasse meddelt DfA, at De har modtaget for  

 meget i arbejdsløshedsdagpenge.
AFGØRELSE DfA finder, at De skal  

 tilbagebetale i alt brutto kr. 8.137,- til kassen.
 DfA finder også, at De for  

 svig overfor arbejdsløshedskassen skal pålægges en effektiv karantæne på 120  

 timer.
 Derudover finder  

 direktoratet, at De for uagtsomhed på grund af Deres manglende angivelse af  

 udbetalte honorarer på dagpengekortet, skal pålægges en effektiv karantæne på  

 37 timer.
 Den samlede sanktion beløber  

 sig herved til 157 timers effektiv karantæne.
 Direktoratet har således  

 ændret kassens afgørelse vedrørende både tilbagebetalingsbeløb og sanktion.
Begrundelse for afgørelsen samt sagsfremstilling ...
 Ved gennemgang af Deres  

 dagpengekort vedrørende 1991 har direktoratet endvidere konstateret, at De  

 har  

 oplyst om honorar/vederlag svarende til 16.200,- samt om 16,2 arbejdstimer.
 Ifølge indberetninger til  

 skattevæsnet vedrørende 1991 havde De en samlet B-indkomst i form af vederlag  

 og honorarer på ialt kr. 33.248,-, heraf 24.790,- optjent efter  

 den 29. april 1991.
 ...
 Direktoratet har i det  

 følgende behandlet spørgsmål om tilbagebetaling og sanktion vedrørende de  

 udbetalte honorarer/vederlag.
 Honorar fra (en tv-station).
 Vedrørende det af  

 hovedafdelingen anførte, skal direktoratet bemærke, at direktoratet er enig  

 med  

 kassen i, at De skal tilbagebetale dagpenge, som med urette er udbetalt i uge  

 48 i 1991, ialt kr. 2.502,-.
 Direktoratet finder, at De  

 ved ikke at oplyse om arbejdet/honoraret fra (tv-stationen) på dagpengekortet  

 har fortiet omstændigheder af betydning for retten til dagpenge, hvorfor  

 dagpenge, udbetalt for denne periode, skal tilbagebetales, jf. § 86, stk. 1 i  

 arbejdsløshedsforsikringsloven.
 Direktoratet finder  

 endvidere, at nævnte fejludbetaling beror på Deres svigagtige forhold, jf. §  

 87, stk. 1 i arbejdsløshedsforsikringsloven, idet det af dagpengekortet  

 fremgår, at alt arbejde og al skattepligtig indtægt skal oplyses.
Direktoratet har herved lagt  

 vægt på, at De ved Deres underskrift på dagpengekortet, på tro og love har  

 erklæret, at oplysningerne er rigtige.
Endvidere har direktoratet lagt vægt  

 på,  

 at De efter det oplyste ikke har kunnet give nogen forklaring på den  

 manglende  

 oplysning om indtægten.
 Direktoratet ændrer således  

 kassens afgørelse for så vidt angår udmålingen af sanktion for det nævnte  

 forhold.
 ...
 Artikler skrevet til (en avis).
 Kassen har, under henvisning  

 til Deres egne oplysninger, i brev af  

 3. oktober 1992, bemærket, at honoraret på kr. 3000,-,  

 vedrørende artikler i (en avis), er betaling for artikler bragt i april  

 måned,  

 mens ansættelsesforholdet med (X parti) bestod.
 Direktoratet har i denne  

 forbindelse indhentet oplysninger fra (avisen), som i brev af  

 12. juli 1992  

 har oplyst,  

 at De har modtaget honorar på kr. 4.000,- for artikler, som blev bragt i  

 avisen  

 den 27. maj (mandag i uge 22/91) og den 27. juni (uge 26) 1991.
 Direktoratet har lagt til  

 grund, at (avisens) oplysninger om tidspunktet for indrykning af artiklerne  

 er  

 korrekte.
På dagpengekortet for uge  

 22 i 1991  

 har De oplyst,  

 at De holdt ferie.
Eftersom artiklerne blev bragt mandag i uge 22/91, finder  

 direktoratet, at det må lægges til grund, at arbejdet er udført i de  

 forudgående uger, uge 20 og  

 21  

 i 1991.
 På dagpengekortet for uge 20  

 og 21/91 har De ikke oplyst om arbejdet udført for (avisen). De har heller  

 ikke  

 i de forudgående uger med dagpenge oplyst om denne beskæftigelse.
 Herefter finder direktoratet,  

 at der med urette er udbetalt dagpenge i uge 21/91. Idet omregning af  

 vederlaget  

 på kr. 3000,- betyder belægning af dagpengekortet med et timetal på 28,3 (kr.  

 3000,-/omregningssats på 106,01). Endvidere fremgår af § 15, stk. 1 i  

 bekendtgørelse nr. 461 af  

 27.  

 juni 1989, at der ikke kan udbetales dagpenge, hvis dagpenge i en  

 uge udgør mindre end 9 timer.
 Tilbagebetalingen af dagpenge  

 vedrørende uge  

 21 i 1991  

 udgør således kr. 2454,-. Vedrørende tilbagebetalingen henvises til § 86,  

 stk.  

 1 i arbejdsløshedsforsikringsloven, hvorefter dagpenge, som med urette er  

 udbetalt, fordi medlemmet har fortiet omstændigheder, som er af betydning for  

 dagpengeretten, skal tilbagebetales.
 Endvidere finder  

 direktoratet, at De burde have oplyst om arbejdet med avisartiklerne på  

 dagpengekortet.  

 Direktoratet finder derfor, at De har handlet uagtsomt ved ikke at oplyse om  

 beskæftigelsen på dagpengekortet, og derfor skal pålægges en effektiv  

 karantæne  

 på 37 timer for dette uagtsomme forhold, jf. § 87, stk. 3 i  

 arbejdsløshedsforsikringsloven,  

 og jf. cirkulære af  

 19.  

 februar 1987, vedrørende retningslinier for idømmelse af sanktion  

 i henhold til arbejdsløshedsforsikringslovens § 87, stk. 1 og 3.
..." Herefter gennemgik  

 direktoratet i brevet en lang række forhold hvor A havde modtaget honorar for  

 afholdte foredrag i forskellige institutioner.
A havde på dagpengekortet  

 oplyst om timetallet for disse foredrag, men ikke om honoraret.
Da der efter  

 direktoratets opfattelse var tale om at arbejdstiden i forbindelse med disse  

 foredrag ikke var kontrollabel, burde der ifølge direktoratet have fundet en  

 omregning sted for de udbetalte honorarer.
Da der altså var sket en  

 fejludbetaling, fandt direktoratet at A skulle tilbagebetale det for meget  

 udbetalte beløb.
Direktoratet konkluderede endvidere at fejludbetalingen  

 beroede på A's uagtsomme forhold.
 Sammenfattende udtalte  

 direktoratet bl.a. følgende:
 "  

  

 Sammenfatning vedrørende tilbagebetaling og sanktion.
 Det samlede  

 tilbagebetalingsbeløb, jf. ovenfor, bliver herefter kr. 8.137,-.
 Vedrørende manglende  

 oplysninger om honoraret modtaget fra (tv-stationen) (kr. 3000,-), finder  

 direktoratet som nævnt, at fejludbetalingen skyldes Deres svigagtige forhold.
 Direktoratet finder, at De  

 derfor skal pålægges en effektiv karantæne på 120 timer, jf. § 87, stk. 1 i  

 arbejdsløshedsforsikringsloven og cirkulære af  

 19. februar 1987  

 vedrørende retningslinier for  

 idømmelse af sanktion i henhold til arbejdsløshedsforsikringslovens § 87,  

 stk.  

 1 og stk. 3 (udkast er gengivet nedenfor).
 Det fremgår af ovennævnte  

 gennemgang, at direktoratet finder, at den del af fejludbetalingen, som  

 skyldes  

 manglende angivelse af honorarernes størrelse, beror på Deres uagtsomme  

 forhold.
Grundet sagens særlige  

 omstændigheder finder Direktoratet ikke grundlag for at pålægge Dem sanktion  

 for hvert enkelt uagtsomhedsforhold.
Derimod finder Direktoratet, at De  

 samlet  

 skal pålægges 37 timers effektiv karantæne for de nævnte forhold, jf. § 87,  

 stk. 3 i arbejdsløshedsforsikringsloven og cirkulære af  

 19. februar 1987  

 vedrørende  

 retningslinier for idømmelse af sanktion i henhold til  

 arbejdsløshedsforsikringslovens § 87, stk. 1 og stk. 3 (udkast er gengivet  

 nedenfor)..
 Den samlede effektive  

 karantæne udgør således i alt 157 timer.
Under henvisning til  

 arbejdsløshedskassens afgørelse af  

 11. februar 1993, skal det i øvrigt bemærkes, at  

 direktoratet er enig i kassens afgørelse vedrørende fejludbetalingen af  

 dagpenge i uge 28/91, hvorefter det alene påhviler kassen at tilbagebetale  

 dagpenge, som med urette er udbetalt mens De holdt ferie." I breve af 2., 3. og  

 5. august 1993  

 klagede A  

 over denne afgørelse til Arbejdsmarkedets Ankenævn.
Om sit arbejde med  

 artiklerne  

 til en avis og tidspunktet for offentliggørelsen i avisen anførte A bl.a.  

 følgende (i brevet af  

 3.  

 august 1993  

 ):
 "...
Direktoratet havde på  

 baggrund af de indhentede skatteoplysninger, hvoraf det fremgår, at jeg i  

 hele  

 indkomståret 1991 havde tjent 4000,- hos (avisen), telefonisk forespurgt  

 (avisen) om, hvornår disse artikler havde været bragt.
Da dette er et større  

 arbejde at blade så mange aviser igennem sjussede avisen sig fejlagtig frem  

 til to datoer, svarende til udbetalingsperioden for honorarerne.
For at udrede fejlen  

 fremsendte jeg behørig dokumentation for de kr. 4000,-. De kr. 4000,- var  

 betaling  

 for 4 artikler.
De tre var bragt i april måned 1991 som en miniserie (den  

 sidste blev bragt  

 den 24. april  

 1991, jfr. den til direktoratet fremsendte dokumentation). Den  

 sidste i uge 25 1991. I april måned, da de 3 artikler blev bragt, var jeg  

 ikke  

 ledig.
Honoraret for den sidste artikel er behørigt opgivet på  

 dagpengekortet.
 På trods af disse kendsgerninger  

 skriver direktoratet i afgørelsen, at den fremsendte dokumentation er et  

 udtryk  

 for  

  

 'Deres egne oplysninger'  

  

 ,  

 hvorfor direktoratet vælger at  

  

 'lægge til  

 grund, at (avisens) oplysninger om tidspunktet for indrykning af artiklerne  

 er  

 korrekte'.
Igen ligger der en klar  

 insinuering af, at jeg skulle manipulere med oplysningerne.
Når direktoratet  

 modtager dokumentation i form af en avisartikel fra  

 den 24. april 1991, hvoraf det  

 udtrykkeligt fremgår, at det er  

  

 'den  

 sidste af tre artikler'  

  

 , og når de samtidigt ved, at der er udbetalt kr.  

 1000,- for den sidste artikel [i] uge 25, er det vel nærliggende at  

 konkludere,  

 at når der er udbetalt kr. 1000,- for den sidste artikel, er der givetvis  

 også  

 udbetalt det samme for de første 3, altså ialt 4.000,- svarende til min  

 samlede  

 indtjening hos (avisen) i hele 1991. Men når denne nærliggende konklusion  

 ikke  

 ligger lige for hos direktoratet, var det vel ikke et urimeligt forlangende,  

 at  

 de havde forelagt (avisen) min dokumentation for at høre om de kunne be-eller  

 afkræfte dem, inden de afsagde deres dom.
..." Endvidere gjorde A gældende  

 at der efter hans mening ikke var tale om svig med hensyn til de manglende  

 oplysninger om engagementet ved tv-stationen.
A anførte bl.a.:
 "...
Jeg mener ikke, at der er  

 tale om et svigagtigt forhold.
Der er tale om et enkeltstående tilfælde,  

 hvorfor jeg kan anerkende det som et uagtsomt forhold, jfr. ovenstående  

 redegørelse, som på grund af sagens omstændigheder ikke bør medføre  

 karantæne,  

 således som arbejdsløshedskassen har fastslået.
 Det fremgår også af sagen, at  

 direktoratet selv har været lidt usikker på, hvorvidt de kunne tillade sig at  

 kalde forholdet for svig, eftersom de ifølge den manglende opgivelse af  

 nøjagtigt det samme beløb i forhold til (avisen), nemlig kr. 3000,-, vurderer  

 dette  

 forhold som værende uagtsomhed.
 ...
 Kommentar.
 Selv om det måske ikke er  

 normalt, at en anke til Ankenævnet behæftes med en kommentar, føler jeg trang  

 til det.
Det fremgår givetvis tydeligt  

 af redegørelsen, at jeg finder direktoratets behandling af denne sag  

 anfægtelig.
Jeg mener ikke, at jeg kan fortænkes i, at sidde tilbage med  

 følelsen af, at direktoratet i deres bestræbelser på, at gå efter et  

 resultat,  

 har fraveget principper som objektivitet, kritisk behandling af  

 efterforskningsmaterialerne samt at lade tvivl komme den sigtede til gode.  

 Jeg  

 håber, at min sag er et særtilfælde, og som sådan kan bekræftes som  

 undtagelsen  

 der bekræfter reglen.
At direktoratet laver  

 stikprøver, eller på baggrund af anonymt angiveri undersøger en sag, er  

 naturligvis  

 i orden.
Men at man ikke meddeler den mistænkte, at ens forhold undersøges,  

 er  

 højst ubehageligt.
Ikke engang i Italien forekommer dette.
I dette tilfælde har  

 direktoratet fået den anonyme angivelse i maj måned 1991. På den baggrund  

 fandt  

 de anledning til at indhente skatteoplysningerne på undertegnede for 1991,  

 hvilket naturligvis er i orden.
Med disse i hånden kunne de med rimelighed  

 have  

 bedt mig om, med behørige arbejdsgiverkvitteringer og eventuelt supplerende  

 og  

 klargørende bemærkninger, at dokumentere tidsperioderne for indtjeningen af  

 min  

 indkomst for at se, om de stemte overens med ledighedserklæring og  

 dagpengekort.
Og kun hvis jeg ikke kunne give den fornødne dokumentation,  

 kunne  

 de have kontaktet de pågældende arbejdsgivere.
I så fald ville bilagsmængden  

 kunne være mindst halveret.
Men i stedet kontaktede  

 direktoratet mine arbejdsgivere for at bede dem bekræfte deres egne  

 skatteindberetninger?!?  

 Vel at mærke uden at orientere mig.
Og jeg skal indrømme, at jeg fik en  

 dårlig  

 smag i munden, da lederen i en forening jeg havde lavet noget for kunne  

 fortælle mig, at direktoratet var ved at undersøge mine forhold.
Først to måneder senere,  

 den 27. august 1992,  

 præsenterede direktoratet mig for sagen.
Derefter måtte jeg så selv til at  

 kontakte (X parti) og (avisen), dels for at rette fejl, dels for at få de  

 relevante oplysninger til vurdering af sagen.
Alt sammen noget jeg selv  

 umiddelbart kunne have tilsendt direktoratet eller have fremskaffet.
Direktoratets subjektive  

 behandling af materialerne fremgår af ovenstående redegørelse.
Men det har  

 naturligvis påført mig og en række arbejdsgivere unødigt stort arbejde.  

 Sammenlagt har jeg brugt mindst 40 til 50 effektive timer for at udrede  

 sagen.  

 En stor del af disse kunne efter min bedste overbevisning have været undgået,  

 hvis direktoratet havde behandlet sagen objektivt.
Med denne kommentar har jeg  

 ønsket at gøre opmærksom på hvordan jeg opfatter direktoratets behandling af  

 sagen.
Hvis det er en generel procedure, var det måske en overvejelse værd at  

 ændre den.
Men er den enkeltstående i forhold til denne sag, kræves ingen  

 yderligere forklaring." Ved brev af  

 14. september 1993  

 til  

 direktoratet redegjorde arbejdsløshedskassen for hvorfor den mente at  

 arbejdstiden var kontrollabel, og hvorfor der ikke var sket en omregning af  

 honorarerne ved udfyldning af dagpengekortet.
Arbejdsløshedskassen skrev  

 bl.a.:
 "...
 A-kassen er af den  

 opfattelse, at (A)'s engagement på skoler og foreninger skal betegnes som  

 undervisning/gæstelærer.  

 A-kassen har derfor benyttet omregningsfaktoren 1.6 ved udregning af  

 dagpengekortene.
At undervisningen er  

 kontrollabel viser bl.a. bilag fra (...) Gymnasium, hvor uddannelsesstedet  

 dokumenterer undervisningstiden.
Lignende dokumentation kan indhentes fra de  

 øvrige uddannelsessteder og foreninger, hvor (A) har undervist.
 Da det ofte er de samme  

 foredrag (A) har afholdt, reduceres forberedelsestiden tilsvarende.  

 Omregningssatsen  

 er derfor ikke anvendelig/retfærdig til beregning af dagpengene, da medlemmet  

 vil blive modregnet uforholdsmæssigt meget i forhold til den faktiske  

 forbrugte  

 tid.
 A-kassen har på denne  

 baggrund vejledt medlemmet om omregningsfaktoren 1.6 ved undervisning.
..." I brev af  

 13. oktober 1993  

 meddelte  

 direktoratet A en ny afgørelse.
Af denne afgørelse fremgik bl.a. følgende:
 "...
AFGØRELSE Direktoratet finder, at Deres  

 mangelfulde oplysninger på dagpengekortet om indtægter fra  

 foredragsvirksomhed  

 m.v., skyldes at De har modtaget forkert vejledning fra Deres  

 arbejdsløshedskasse.
Herefter finder direktoratet  

 ikke grundlag for at pålægge Dem effektiv karantæne på 37 timer for uagtsomt  

 forhold.
Samtidig reduceres tilbagebetalingskravet til brutto kr. 2.502,-.
 Tilbagebetalingsbeløbet på  

 kr. 2.502,- vedrører Deres indtægt fra arbejde for (tv-stationen),  

 Direktoratet  

 finder fortsat, at denne fejludbetaling beror på Deres svigagtige forhold, og  

 at De derfor skal pålægges en effektiv karantæne på 120 timer.
 Direktoratets tidligere  

 afgørelse af  

 7. juli 1993  

 er herefter bortfaldet.
 ...
 Direktoratets bemærkninger til Deres klage og til oplysningerne fra  

 arbejdsløshedskassen.
 Direktoratet tager til  

 efterretning, at artiklerne til (avisen) er skrevet før Deres arbejdsophør  

 den 30. april 1991, og  

 direktoratet finder derfor ikke grundlag for at pålægge Dem tilbagebetaling  

 af  

 dagpenge modtaget med urette vedrørende dette arbejdsforhold.
 På baggrund af  

 arbejdsløshedskassens fejlagtige vejledning om hvorledes De skal udfylde  

 dagpengekortet  

 ved undervisning/foredragsvirksomhed, har direktoratet også fundet, at der  

 ikke  

 er tilstrækkeligt grundlag for at pålægge Dem sanktion og tilbagebetaling for  

 dagpenge modtaget med urette vedrørende disse forhold.
 Derimod fastholder  

 direktoratet, at Deres manglende oplysning om arbejdet for (tv-stationen)  

 beror  

 på Deres svigagtige forhold, jf. § 87, stk. 1, i  

 arbejdsløshedsforsikringsloven,  

 og at De derfor skal pålægges en effektiv karantæne på 120 timer.
 ...
 Direktoratet har således  

 ændret sin tidligere afgørelse af  

 7. juli 1993, som herefter er bortfaldet.
Ankevejledning Direktoratets afgørelse kan  

 inden 4 uger efter afgørelsens modtagelse indbringes for Arbejdsmarkedets  

 Ankenævn, jf. § 99, stk. 1 i lov om arbejdsformidling og  

 arbejdsløshedsforsikring m.v.
..." A påklagede den nye afgørelse  

 ved brev af  

 26. oktober 1993.  

 A skrev bl.a.:
 "Direktoratet har i et  

 brev af  

 13. oktober 1993  

 meddelt mig, at de på baggrund af min anke til Arbejdsmarkedets Ankenævn af  

 2.  

 august over deres afgørelse af  

 7. juli 1993, har truffet en ny afgørelse.
 Tilbage står nu, at  

 Direktoratet finder, at jeg skal tilbagebetale i alt brutto kr. 2.502,- til  

 Specialarbejdernes A-kasse vedrørende et modtaget honorar for medvirken i en  

 udsendelse på (tv-stationen), samt at jeg for svig skal pålægges en effektiv  

 karantæne på 120 timer.
 Specialarbejdernes A-kasse  

 fastslog i deres afgørelse af  

 11. februar 1993, på baggrund af sagens akter, at jeg  

 skulle tilbagebetale brutto kr. 2502,-, samt at der var tale om et uagtsomt  

 forhold uden ikendelse af sanktion grundet sagens omstændigheder.
 På baggrund af  

 sagsfremstillingen har jeg accepteret kassens afgørelse, og  

 den 12. februar 1993  

 tilbagebetalt det ønskede beløb.
 Jeg finder fortsat ikke, at  

 Direktoratet har grundlag for at ændre Specialarbejdernes A-kasses afgørelse  

 af  

 11. februar 1993,  

 hvorfor jeg ikke kan acceptere Direktoratets nye afgørelse af  

 13. oktober 1993.
 ...
Sammenfatning På baggrund af ovenstående  

 redegørelse finder jeg det bestyrket, at Direktoratet ikke har grundlag for  

 at  

 ændre Specialarbejdernes a-kasses afgørelse af  

 11. februar 1993.
Kommentar Hele sagsforløbet viser, at  

 Direktoratet selv er usikker i fortolkningerne, når free-lancearbejdendes  

 forhold skal indplaceres i a-kassereglerne.
Derfor finder jeg det  

 uforståeligt,  

 at Direktoratet krampagtigt fastholder en anklage om 'vigagtigt forhold'  

 efter  

 at sagen, der startede med grumme og omfattende anklager, er skrumpet ind til  

 et enkeltstående forhold, hvis omstændigheder er noget udover det sædvanlige.
 Som jeg skrev i anken af  

 2. august 1993, finder jeg  

 Direktoratets behandling af denne sag anfægtelig, hvilket jeg fornemmer  

 Direktoratet selv er klar over, eftersom de bevidst undlader at kommentere  

 mine konkrete indvendinger.
 Med Direktoratets nye  

 afgørelse, som, udover at være overfladisk og useriøs, også er  

 selvmodsigende,  

 sidder jeg tilbage med en oplevelse af, at Direktoratet i deres bestræbelser  

 på  

 at nå et resultat, har fraveget principper som objektivitet, kritisk  

 behandling  

 af efterforskningsmaterialerne samt at lade tvivl komme den sigtede til gode.
 Jeg håber, at  

 sagsbehandlingen i min sag er et helt enestående tilfælde.
..." I brev af  

 22. november 1993  

 supplerede A sin klage med en række bemærkninger til hele sagsforløbet.
A  

 henviste bl.a. til følgende:
 "...
Allerede i min besvarelse til  

 A-kassen af  

 3. oktober 1992  

 af Direktoratets anklage om mit forhold til (avisen) redegjorde jeg for, at  

 de  

 3000,- var for artikler, jeg havde skrevet i april måned 1991. Og jeg  

 fremsendte ovenikøbet dokumentationen herfor i form af vedlagte artikel  

 dateret  

 den 24. april 1991,  

 hvoraf det fremgår at det var den 'sidste af tre artikler'. På trods heraf  

  

 vælger  

  

 Direktoratet at lægge til grund,  

 'at (avisens) oplysninger om tidspunktet for indrykning af artiklerne er  

 korrekte'. (Avisen) havde først meddelt Direktoratet, at artiklerne havde  

 været  

 bragt den 27. maj og  

 27.  

 juni 1991. Direktoratet stod altså med en dokumenteret viden om,  

 hvornår jeg havde haft artiklerne i (avisen) samtidigt med, at (avisen)  

 skrev,  

 at jeg skulle have haft artiklerne i på andre tidspunkter.
Direktoratet  

 ønskede  

  

 ikke  

  

 at undersøge dette misforhold,  

 men  

  

 valgte  

  

 at betragte mine oplysninger  

 som bevidst løgnagtige og uundersøgt lagde (avisens) oplysninger til grund  

 for  

 deres afgørelse.
Først da jeg  

  

 en gang til  

  

 selv udredte sagen, hvilket  

 vel retteligt er Direktoratets opgave, krøb Direktoratet til korset og  

 ændrede  

 deres fejlagtige afgørelse.
Uden dog at de nedværdigede sig til at beklage  

 deres grundløse anklage eller sjuskede sagsbehandling, hvilket jeg for så  

 vidt  

 heller ikke havde ventet.
 ...
 Derfor ønsker jeg, at  

 Ankenævnet, udover at afgøre selve tvisten som nu står tilbage, svarer på  

 følgende spørgsmål, som har relation til selve sagen:
a) Finder Ankenævnet, at  

 Direktoratet har behandlet denne sag objektivt og korrekt? b) Finder Ankenævnet, at det  

 er korrekt, at Direktoratet vælger at ligge arbejdsgiveroplysninger til grund  

 for deres vurderinger, når der er rejst berettiget og dokumenteret kritik af  

 disse, fremfor at undersøge uoverensstemmelserne? c) Finder Ankenævnet det  

 korrekt, at Direktoratet, når de træffer et valg, ikke lader tvivlen komme  

 den  

 sigtede til gode? d) Finder Ankenævnet det  

 korrekt, at et medlem påføres et så stort udredningsarbejde på grund af  

 Direktoratets sagsbehandling, som tilfældet har været i denne sag? e) Hvis ikke Ankenævnet  

 svarer bekræftende på alle disse spørgsmål, hvilke konsekvenser giver det så  

 anledning til, således at gentagelse ikke finder sted? ...
 Afslutningsvis skal jeg endnu  

 engang henlede Ankenævnets opmærksomhed på mine anker af 3. august og  

 26. oktober 1993, hvori  

 jeg også er fremkommet med nogle kommentarer og spørgsmål til behandlingen af  

 denne  

 sag, som jeg også forventer at Ankenævnet besvarer.
..." I brev af  

 18. maj 1994  

 meddelte  

 Arbejdsmarkedets Ankenævn A følgende afgørelse:
"  

  

 AFGØRELSE Ankenævnet finder det ikke  

 tilstrækkeligt godtgjort, at (A) bevidst har afgivet urigtige oplysninger  

 vedrørende  

 sit arbejde for (en tv-station) for derigennem at modtage dagpenge med  

 urette.
 Ankenævnet finder, at  

 forholdet alene skal bedømmes som uagtsomt, og at (A) derfor skal gennemgå en  

 karantæne på 37 timer, jf. arbejdsløshedslovens § 87, stk. 3.
 Ankenævnet ændrer således for  

 dette punkts vedkommende direktoratets afgørelse af  

 13. oktober 1993.
Ankenævnet tiltræder den del  

 af direktoratets afgørelse af  

 13. oktober 1993, der vedrører spørgsmål om refusion fra  

 statskassen af det fejludbetalte beløb med den af direktoratet givne  

 begrundelse og under henvisning til de anførte bestemmelser." Herefter klagede A til mig  

 ved brev af  

 19. juli 1994.  

 A ønskede min undersøgelse af en lang række punkter der fortrinsvis  

 omhandlede  

 sagsbehandlingen i direktoratet.
A skrev bl.a.:
 "På baggrund af  

 sagsforløbet anmoder jeg Folketingets Ombudsmand (FO) om at kommentere og  

 tage  

 stilling til eller foranstalte, at nogen tager stilling til følgende  

 spørgsmål:
1. DfA modtog senest i maj  

 1992 en anonym henvendelse, hvoraf det fremgik, at jeg skulle have modtaget  

 forudbetaling af et honorar for at skrive en bog.
I den anledning indhentede  

 DfA skatteoplysninger for 1991. Heraf kunne de ikke se, at jeg havde fået et  

 sådant forskud af den simple grund, at jeg ikke havde, men de ville undersøge  

 sagen alligevel og samtidigt undersøge alle mine øvrige ansættelsesforhold i  

 1991, hvilket samlet drejede sig om 26. På baggrund af skatteoplysningerne  

 kontaktede de,  

  

 uden min viden  

  

 , alle  

 arbejdsgiverne og bad dem bekræfte, hvad de havde indberettet til  

 skattevæsenet  

 samt angive ansættelsesperioden.
Disse oplysninger kunne de have fået  

 dokumenteret  

 af undertegnede i form af lønsedler og årsopgørelser, men det ønskede man  

 ikke.  

 Tilbage står, at DfA med sin unødvendige handling dels belemrede  

 arbejdsgiverne  

 arbejdsmæssigt dels udsendte negative signaler om min habitus.
Arbejdsgiverne  

 bliver jo ikke siden orienteret om sagens resultat.
Alene mistanken bliver  

 hængende.
 Sagen kommer først til mit  

 kendskab i ultimo august 1992 - 3 måneder senere.
- Finder FO det rimeligt, at  

 DfA iværksætter undersøgelse af arbejdsløses forhold uden den mistænkte  

 informeres herom? - Finder FO det rimeligt, at  

 DfA anmoder arbejdsgivere om oplysninger om tidligere ansattes forhold uden  

 forinden at have forsøgt at få dem fra den mistænkte? 2. I DfAs afgørelse af  

 7. juli 1993  

 insinuerede  

 de, at jeg var løgner.
I forbindelse med et tilknytningsforhold til (en avis)  

 forsøgte de at fremstille sagen således, at jeg bevidst manipulerede med  

 oplysninger.
I 1991 havde (avisen) antaget fire artikler, hvoraf DfA ville  

 have, at de tre skulle være skrevet, mens jeg samtidigt fik dagpenge.
Fra  

 avisen havde de efter anmodning modtaget meddelelse om, hvornår artiklerne  

 var  

 honoreret, mens jeg fremsendte dokumentation af, hvornår artiklerne havde  

 været  

 bragt - i form af avisudklip.
Den af mig fremsendte dokumentation der viste,  

 at  

 de var skrevet på et tidspunkt, hvor jeg ikke fik dagpenge, blev af DfA kaldt  

 'Deres egne oplysninger', hvorfor DfA valgte at 'ligge til grund, at  

 (avisens)  

 oplysninger om tidspunktet for indrykning af artiklerne er korrekte'. På  

 trods  

 af dokumentation fandt DfA et udsagn vægtigere.
Nærmere kan man vist ikke  

 komme  

 prædikatet - løgner.
De ønskede overhovedet ikke nærmere at undersøge den  

 tvivl, der var sået til deres udsagn.
I stedet valgte de at konkludere - går  

 den, så går den! Denne afgørelse ankede jeg  

 naturligvis til AA.
Jeg kontaktede (avisen), og først da blev de øjensynligt  

 klar over, hvad Deres oplysninger var blevet brugt til.
Men naturligvis kunne  

 de straks bekræfte den af mig fremlagte dokumentation, som jeg efterfølgende  

 vedlagde som bilag til den seks siders lange anke.
Men proceduren i systemet  

 gør, at AA slet ikke så anken, eftersom alle anker til AA over DfAs afgørelse  

 skal fremsendes til DfA!?! Her erkendte de åbenbart, at den ikke gik, for de  

 ændrede deres egen afgørelse og fremsendte en ny  

 den 13. oktober 1993. Og vupti var min anke  

 over DfA ikke eksisterende.
I første omgang havde DfA forhindret at nogen så  

 deres sagsbehandling efter i sømmene.
- Finder FO det rimeligt, at  

 DfA uden videre kan komme med grove anklager og insinueringer selv om de  

 findes  

 ubegrundede? Ord som 'vi beklager' og 'undskyld' findes øjensynligt ikke i  

 DfAs  

 ordregister.
I det civile retssystem ville noget sådant næppe kunne passere.
- Finder FO det rimeligt, at  

 DfA selv behandler anker over deres egne afgørelser i sager, hvor også deres  

 sagsbehandling sættes under kritik og dermed kan forhindre andre i at  

 kontrollere deres arbejde? ...
 4. Da jeg fortsat finder de  

 spørgsmål relevante, jeg undervejs i denne sag har stillet, fordi de har mere  

 almen karakter, anmoder jeg FO om at besvare dem, eller foranstalte at de  

 bliver det.
 Det drejer sig foruden de  

 ovenstående om følgende:
- I et brev af  

 18. februar 1993  

 bad DfA  

 om at få afklaret hvorpå en difference mellem mine lønsedler og en  

 arbejdsgivers oplysninger beroede.
Dette var et legitimt ønske, men  

 umiddelbart  

 kunne jeg ikke se hvorfor DfA ville vide dette, da det var aldeles uden  

 betydning for dagpengeberegningen.
Af principielle grunde bad jeg om, at jeg  

 som mistænkt fik en begrundelse for spørgsmålet.
Den har jeg endnu ikke fået.
- Finder FO, at DfA har  

 behandlet denne sag objektivt og korrekt? - Finder FO, at det er  

 korrekt, at DfA vælger at ligge arbejdsgiveroplysninger til grund for deres  

 vurderinger, når der er rejst berettiget og dokumenteret kritik af disse,  

 fremfor at undersøge uoverensstemmelserne? - Finder FO det korrekt, at  

 DfA, når de træffer et valg, ikke lader tvivlen komme den sigtede til gode? - Finder FO det korrekt, at  

 et medlem påføres et så stort udredningsarbejde på grund af DfAs  

 sagsbehandling, som tilfældet har været i denne sag? ..." I brev af  

 19. august 1994  

 bad jeg  

 direktoratet og ankenævnet om en udtalelse i anledning af A's klage.
 Direktoratet udtalte i brev  

 af  

 26. september 1994  

 bl.a. følgende:
 "...
 I.  

 (A) har i sin klage spurgt  

 Folketingets Ombudsmand, om det er rimeligt, at DfA iværksætter en  

 undersøgelse  

 af arbejdsløses forhold, uden at pågældende informeres herom.
Indledningsvis skal det  

 oplyses, at DfA som følge af sin tilsynsopgave løbende foretager en  

 systematisk  

 kontrol af de udbetalinger, der finder sted fra arbejdsløshedskasserne.
En  

 del  

 af denne kontrol består i at undersøge, om medlemmer uberettiget har modtaget  

 arbejdsløshedsdagpenge mv.
Til brug for denne kontrol  

 indhenter DfA oplysninger fra andre offentlige myndigheder, iværksætter  

 stikprøveundersøgelser af udvalgte områder mv.
Herudover behandler DfA en  

 række  

 konkrete henvendelser vedrørende arbejdsløshedskassemedlemmer, som eventuelt  

 modtager dagpenge mv. med urette.
Det er en følge af DfA's  

 tilsynspligt i henhold til arbejdsløshedsforsikringslovens § 88, jf. også  

 bekendtgørelse nr. 705 af  

 22.  

 oktober 1991  

 om tilsynet med de statsanerkendte arbejdsløshedskassers  

 administration m.v., at foretage en undersøgelse af, om sådanne påstande er  

 korrekte.
I bekræftende fald skal DfA kræve de udbetalte  

 arbejdsløshedsdagpenge  

 tilbagebetalt og eventuelt pålægge sanktion, jf.  

 arbejdsløshedsforsikringslovens § 86 og § 87.
Det skal bemærkes, at DfA,  

 før man går i gang med en egentlig undersøgelse af forholdene, foretager en  

 førstehåndsvurdering af, hvorvidt oplysningerne har et sådant indhold, at det  

 er formålstjenligt at arbejde videre med dem.
Dette fører til, at en del  

 sager  

 afsluttes, uden at der foretages videre.
 Herudover viser erfaringerne,  

 at en del af anmeldelserne efter en nærmere undersøgelse viser sig at være  

 uden  

 hold i virkeligheden, og de pågældende sager bliver derfor henlagt som  

 åbenbart  

 grundløse.
 I disse tilfælde informerer  

 DfA ikke de pågældende om,  

  

 at  

  

 de er  

 blevet anmeldt,  

  

 at  

  

 DfA har foretaget  

 en indledende undersøgelse af sagen, og  

  

 at  

  

 sagen er henlagt som åbenbart grundløs.
Årsagen til, at man ikke  

 informerer de pågældende herom, er et ønske om ikke at 'hvirvle mere støv op  

 end nødvendigt' - fordi mange af disse grundløse anmeldelser formentlig  

 skyldes  

 forkerte informationer, misundelse, fjendskab og lignende.
Hvis man derimod  

 informerede de pågældende anmeldte medlemmer af arbejdsløshedskasser  

 (undertiden anmeldes også personer, der ikke er medlem af en  

 arbejdsløshedskasse og personer, der aldrig har fået dagpenge!) - ville man  

 utvivlsomt give anledning til unødig bekymring hos de pågældende.
Herudover skal det påpeges,  

 at det af undersøgelsesmæssige hensyn næppe vil være hensigtsmæssigt at  

 informere den person, der får sine dagpengeforhold nærmere gennemgået, før  

 DfA  

 har haft lejlighed til at indhente de nødvendige kontroloplysninger.
En sådan  

 information kunne besværliggøre DfA's kontrolarbejde og eventuelt betyde, at  

 de  

 ønskede og nødvendige oplysninger bliver sværere at fremskaffe.
 Som ovenfor nævnt giver en  

 anmeldelse anledning til, at DfA foretager en nærmere undersøgelse af  

 anmeldelsen, f.eks. ved at rekvirere oplysninger fra skattemyndighederne, fra  

 arbejdsgivere mv. for at skaffe bevis for, om pågældende har modtaget  

 arbejdsløshedsdagpenge mv. med urette.
 Hvis DfA efter, at disse  

 oplysninger er modtaget, er i begrundet tvivl om, hvorvidt pågældende har  

 modtaget arbejdsløshedsdagpenge med rette, fremsender DfA en indberetning til  

 arbejdsløshedskassen, der som første instans skal træffe afgørelse i sagen.
 Indberetningsproceduren er  

 reguleret i § 7 i bekendtgørelse nr. 705 af  

 22. oktober 1991  

 om tilsynet med de statsanerkendte  

 arbejdsløshedskassers administration m.v. med tilhørende vejledning af  

 1. november 1991.
 Det fremgår blandt andet af  

 indberetningsproceduren, at arbejdsløshedskassen, før den træffer afgørelse i  

 sagen, skal sikre sig, at medlemmet har haft lejlighed til at udtale sig til  

 sagen.
 Medlemmets inddragelse i sagen  

 er altså institueret i indberetningsproceduren, og medlemmet er således  

 sikret  

 mulighed for at varetage sine interesser.
 I denne sag er (A) blevet  

 informeret om sagen i anledning af, at arbejdsløshedskassen som følge af  

 DfA's  

 indberetning af  

 27. august 1992  

 har anmodet kassen om en afgørelse i sagen efter, at medlemmet har haft  

 lejlighed til at komme med en udtalelse.
DfA finder derfor, at (A)'s  

 spørgsmål om, hvorvidt det er rimeligt at iværksætte en undersøgelse uden at  

 informere den pågældende herom, på baggrund af ovennævnte må besvares derhen,  

 at det er korrekt at vente med at informere pågældende om sagen, indtil DfA  

 har  

 indhentet så mange oplysninger, at man er i begrundet tvivl om rigtigheden af  

 de foretagne udbetalinger til medlemmet.
Herefter orienteres  

 arbejdsløshedskassen og medlemmet, og medlemmet inddrages i sagen ved hjælp  

 af  

 en indberetning.
 Afslutningsvis bemærkes, at  

 der på ledighedserklæringen og dagpengekortene er indføjet en  

 'kontrolbemærkning'.  

 Af denne fremgår følgende:
'Kontrol De oplysninger, som De  

 afgiver på denne blanket, kan blive kontrolleret.
 Dette kan f.eks. ske ved  

 hjælp af oplysninger fra arbejdsgivere og offentlige myndigheder'.
Formålet med denne  

 formulering er at informere medlemmerne om, at en sådan efterfølgende kontrol  

 kan finde sted.
De er derfor vidende om, at dette er en reel mulighed i  

 dagpengesystemet.
 II. (A) har endvidere rejst spørgsmål om, hvorvidt det er rimeligt, at  

 DfA anmoder arbejdsgivere om oplysninger om tidligere ansættelsesforhold,  

 uden  

 først at have forsøgt at få dem fra de anmeldte medlemmer.
 Indledningsvis bemærkes, at  

 oplysninger fra arbejdsgivere anvendes i meget stort omfang i  

 arbejdsløshedsforsikringen.  

 Der henvises herved til bekendtgørelse nr. 537 af  

 14. november 1983  

 om arbejdsgiveres pligt til  

 at afgive oplysning om løn, beskæftigelse mv. til brug for administrationen  

 af  

 forsikringssystemet og bekendtgørelse nr. 612 af  

 18. december 1985  

 om arbejdsgiverdokumentation  

 som betingelse for udbetaling af arbejdsløshedsdagpenge og efterløn.
 Oplysninger fra arbejdsgivere  

 anvendes også til at kontrollere, om medlemmernes oplysninger til  

 arbejdsløshedskasserne om ledighed og arbejde er korrekte.
Ved behandlingen af  

 tilsynssager er det DfA's pligt at sørge for, at de nødvendige oplysninger  

 skaffes til veje på den hurtigste og mest hensigtsmæssige måde.
Der henvises  

 herved til 'Officialmaksimen'.
 Under henvisning hertil og  

 under henvisning til det ovenfor under afsnit I anførte om, at DfA dels  

 indhenter nærmere oplysninger for at afklare, om der er begrundet tvivl om  

 udbetalingen af arbejdsløshedsdagpenge mv. er sket med rette, dels selv  

 indhenter oplysninger for at undgå en besværliggørelse af efterkontrollen,  

 finder DfA det korrekt at indhente oplysningerne hos arbejdsgiveren uden  

 først  

 at forsøge at få dem fra medlemmet.
Der er ingen tvivl om, at det  

 også er den hurtigste måde at få disse oplysninger på.
Der henvises herved  

 til,  

 at arbejdsgiverne har pligt til at afgive oplysningerne til DfA inden for  

 bestemte tidsfrister, ligesom arbejdsgiveren, som oftest i modsætning til  

 medlemmet, har bevaret rimeligt præcise oplysninger om  

 beskæftigelsesforholdet.
 I denne sammenhæng erindres  

 om, at den anmeldte person efter almindelige forvaltningsretlige principper  

 hverken har pligt til at afgive de pågældende oplysninger, ligesom pågældende  

 i  

 øvrigt heller ikke på anden vis har pligt til at medvirke til sagens  

 opklaring.
 III. (A) har også rejst spørgsmål om, hvorvidt Folketingets Ombudsmand  

 finder det rimeligt, at DfA uden videre kan komme med grove anklager, selvom  

 de  

 findes ubegrundede.
 DfA skal hertil oplyse, at  

 man ikke finder, at der undervejs i sagsforløbet er fremført grove anklager  

 imod (A).
Det er derimod nok naturligt,  

 at et medlem, der bliver udsat for, at de oplysninger den pågældende har  

 givet  

 til arbejdsløshedskassen, bliver kontrolleret, oplever det som om, der  

 stilles  

 spørgsmålstegn ved rigtigheden af oplysningerne.
Det er imidlertid DfA's  

 opfattelse, at dette ikke kan undgås, såfremt man ønsker at foretage en  

 kontrol også på dette område.
DfA skal herudover bemærke,  

 at det i den konkrete sag selvfølgelig har vanskeliggjort behandlingen, at  

 der  

 fra 2 af de involverede arbejdsgivere er afgivet ukorrekte oplysninger.
Dette  

 kan have været med til at forstærke medlemmets negative oplevelse af  

 sagsforløbet.
 Dette finder DfA selvfølgelig  

 er stærkt beklageligt, men DfA finder ikke, at den tvivl, der dermed er  

 opstået  

 omkring rigtigheden af udbetalingerne og den deraf følgende ekstra  

 undersøgelse  

 af omstændighederne, kan udlægges som om, DfA har fremsat grove beskyldninger  

 eller lignende imod (A).
 IV. (A) rejser også spørgsmål om, hvorvidt det er rimeligt, at DfA selv  

 behandler klager over deres egne afgørelser i sager, hvor også  

 sagsbehandlingen  

 sættes under kritik og dermed kan forhindre andre i at kontrollere deres  

 arbejde.
 DfA skal hertil bemærke, at  

 dette er en konsekvens af remonstrationsordningen, hvorefter klager over  

 DfA's  

 afgørelser skal indgives til DfA.
Formålet hermed er blandt  

 andet, at DfA kan foretage en ny vurdering af sagen på grundlag af klagen.  

 Hvis  

 klagen giver anledning til en ny vurdering af sagen, træffer DfA en ny  

 afgørelse på baggrund af det i klagen anførte og på baggrund af eventuelle  

 yderligere indhentede oplysninger.
Denne nye afgørelse forsynes også med en  

 klagevejledning.
 Denne ordning medfører, at  

 DfA får lejlighed til at se på sagen på ny og eventuelt træffe en ny  

 afgørelse,  

 uden at ankenævnet involveres.
 Da den nye afgørelse forsynes  

 med klagevejledning, er der altså ikke som insinueret af (A) tale om et  

 forsøg  

 på at forhindre andre i at kontrollere DfA's arbejde.
 I det konkrete tilfælde  

 indebar denne procedure, at DfA rent faktisk ændrede sin tidligere afgørelse,  

 hvilket viser, at systemet fungerer efter hensigten.
 V. (A) har i sin klage bemærket, at DfA i brev af  

 18.  

 februar 1993  

 bad om at få  

 afklaret, hvorpå en difference mellem (A)'s lønsedler og en arbejdsgivers  

 oplysninger beroede.
 DfA skal hertil bemærke, at  

 spørgsmålet var nødvendigt for at få klarhed over, hvilke af to modstridende  

 sæt arbejdsgiveroplysninger, der skulle lægges til grund ved sagens  

 afgørelse.
DfA skal i øvrigt henvise til  

 afgørelsen af  

 7. juli 1993,  

 side 2, 3. - 6. afsnit.
Her er redegjort for baggrunden for spørgsmålet.
DfA  

 kan på denne baggrund ikke vedkende sig, at man ikke skulle have 'besvaret'  

 (A)'s  

 spørgsmål.
 VI. (A) rejser spørgsmål om, hvorvidt Folketingets Ombudsmand finder,  

 at det er korrekt, at DfA vælger at lægge arbejdsgiveroplysninger til grund  

 for deres vurderinger, når der er rejst berettiget kritik af disse, fremfor  

 at  

 undersøge uoverensstemmelserne.
DfA skal hertil bemærke, at  

 det ikke er korrekt, at DfA ukritisk har valgt at lægge  

 arbejdsgiveroplysningerne  

 til grund for vurderingerne.
Det ovenfor under afsnit V er jo netop et  

 eksempel herpå.
Tværtimod er der tale om, at  

 DfA hen ad vejen i sagsbehandlingsforløbet har foretaget en undersøgelse og  

 vurdering af de foreliggende arbejdsgiveroplysninger, og der er derfor ikke  

 tale om, at disse oplysninger er lagt ukritisk til grund.
Der er heller ikke  

 tale om, at DfA ikke har forsøgt at undersøge uoverensstemmelserne,  

 efterhånden  

 som de opstod i sagsforløbet.
 VII. (A) spørger også, om Folketingets Ombudsmand finder det korrekt,  

 at DfA, når de træffer et valg, ikke lader tvivlen komme medlemmet til gode.
DfA skal hertil bemærke, at  

 DfA i sagsbehandlingsforløbet har foretaget en selvstændig vurdering af de  

 foreliggende beviser og - som ovenfor beskrevet - foretaget undersøgelser i  

 tilfælde, hvor man var i tvivl om oplysningernes bevismæssige værdi.
Ved  

 vurderingen af de enkelte beviser i sagen har DfA haft som målsætning, at den  

 afgørelse, der skulle træffes, eventuelt også skulle kunne holde for en  

 prøvelse ved Arbejdsmarkedets Ankenævn.
At dette ikke blev tilfældet  

 i den konkrete sag, skal DfA selvfølgelig beklage.
DfA finder imidlertid  

 ikke,  

 at dette faktum kan bruges som et argument for, at DfA ensidigt behandler  

 sagerne ud fra de oplysninger, der indhentes fra andre end medlemmet, og i  

 den  

 sammenhæng ser bort fra de elementer i bevisvurderingen, der kommer medlemmet  

 til gode.
 VIII. (A) rejser også spørgsmål om, hvorvidt Folketingets Ombudsmand  

 finder det korrekt, at et medlem påføres et så stort udredningsarbejde på  

 grund  

 af DfA's sagsbehandling, som tilfældet har været i denne sag.
 Det er korrekt, at (A) er  

 blevet belastet af denne sag.
 Imidlertid må det  

 konstateres, at det i sager, hvor oplysningerne peger i retning af, at der  

 har  

 fundet fejludbetalinger sted, kan indebære, at medlemmet i forbindelse med  

 varetagelsen af sine interesser kan blive påført et vist udredningsarbejde.
 Dette må i en vis udstrækning  

 anses for at være en følgevirkning af, at der føres tilsyn med  

 dagpengeudbetalingerne.
I den konkrete sag har det  

 faktum,  

 at 2  

 arbejdsgivere rent  

 faktisk har afgivet ukorrekte oplysninger til DfA, selvfølgelig ikke gjort  

 denne belastning mindre.
DfA skal beklage, at dette har været tilfældet.
..." Af ankenævnets udtalelse af  

 27. oktober 1994  

 fremgik  

 bl.a. følgende:
 "...
 For så vidt angår (A)'s klage  

 over, at ankenævnet ikke i sin afgørelse direkte har kommenteret hans klage  

 over direktoratets behandling af hans sag, bemærkes, at hans anke førte til,  

 at  

 ankenævnet ophævede direktoratets svigsafgørelse, og at anken således blev  

 imødekommet.
Ankenævnet er ikke  

 tilsynsmyndighed i forhold til Direktoratet for Arbejdsløshedsforsikringen.  

 Det  

 er Arbejdsministeriet.
I det omfang ankenævnet i forbindelse med behandlingen  

 af en konkret sag konstaterer sagsbehandlingsfejl eller procedurefejl, som  

 skønnes at have betydning for den afgørelse, der er truffet, kan dette  

 medføre,  

 at en sag sendes tilbage til direktoratet med henblik på en genoptagelse af  

 sagen, eller at den fejl, der er begået, får til følge, at der træffes en for  

 klageren begunstigende afgørelse. Ændres den påklagede afgørelse af denne  

 eller andre årsager, vil grundlaget for klagen over sagsbehandlingen ofte  

 være  

 bortfaldet.
 Det har efter ankenævnets  

 opfattelse været tilfældet i (A)'s sag, og derfor har nævnet ikke kommenteret  

 denne del af klagen eller fundet grundlag for at videresende den til  

 arbejdsministeriet.
..." A fik herefter lejlighed til  

 at fremkomme med sine kommentarer til myndighedernes udtalelser hvilket han  

 gjorde  

 den 8. december 1994.  

 I brevet skrev A bl.a. følgende:
 "...
Ad.
I.
DfA skriver, at når de ikke  

 informerer de pågældende om, at deres forhold er til undersøgelse, er det ud  

 fra 'et ønske om ikke at 'hvirvle mere støv op end nødvendigt' - fordi mange  

 af  

 disse grundløse anmeldelser formentlig skyldes forkerte informationer,  

 misundelse,  

 fjendskab og lignende.
Hvis man derimod informerede de pågældende anmeldte  

 medlemmer  

 af arbejdsløshedskasser ... ville man utvivlsomt give anledning til unødig  

 bekymring hos de pågældende'. Det er svært at (se) sammenhængen i disse ædle  

 hensigter, når man sidder med en 275 siders omfattende sag, der helt åbenlyst  

 tog sit udgangspunkt i en grundløs anklage (som jo var en anonym anmeldelse  

 om  

 et forudbetalt honorar, der aldrig havde eksisteret i virkelighedens verden).
Jeg tror, de fleste føler  

 ubehag ved fra tredjehånd at blive orienteret om, at nogen overvåger en for  

 mistanke om svig.
Derved bliver der 'hvirvlet mere støv op end nødvendigt'.  

 Min  

 kritik af DfA gik - og går - på, at man bagom ryggen på de pågældende  

 kontakter  

 arbejdsgivere, og beder dem om oplysninger, som DfA kan få på en væsentligt  

 mere naturlig måde.
I min sag kontaktede DfA  

 skattemyndighederne for at få skatteoplysninger på mig.
Af disse papirer  

 fremgår hvilke arbejdsgivere, jeg har været hos, hvor mange penge jeg har  

 tjent  

 hos hver enkelt og i flere tilfælde også på hvilket tidspunkt på året.
Hvis  

 disse oplysninger sammenlignet med mine dagpengeudbetalinger gav en begrundet  

 mistanke om, at der kunne være udbetalt dagpenge på et uberettiget grundlag,  

 ville det da være helt naturligt, at DfA - for at opfylde sin  

 tilsynsforpligtelse - kontaktede min arbejdsløshedskasse og meddelte dem, at  

 mine forhold var udtaget til en stikprøvekontrol.
De kunne derefter anmode  

 om,  

 at få tilsendt den nødvendige dokumentation for dagpengeudbetalingerne.
Om  

 nødvendigt kunne DfA præcisere hvilke dokumenter, de ønskede.  

 Arbejdsløshedskassen  

 ville så bede mig fremlægge de nødvendige papirer, hvilket primært er  

 lønsedler  

 og årsopgørelser.
Det er dem, der fortæller, hvornår et beløb er optjent og  

 udbetalt.
Hvis der i givet fald mangler dokumentation, kan man bede den  

 pågældende om at fremskaffe dem.
Hvis ikke den pågældende kan eller vil  

 dette,  

 ja så vil det være rigtigt, at DfA kontakter den eller de arbejdsgivere,  

 hvorfra der mangler dokumentation.
Ved en sådan fremgangsmåde  

 hvirvles der ikke unødigt støv op.
I min sag havde DfA ikke behov for en  

 eneste  

 af de arbejdsgiverhenvendelser, de foretog.
Jeg havde alle de nødvendige  

 papirer og fremskaffede dem, hvor der fortsat var tvivl.
Jeg er ingenlunde imod, at  

 DfA udøver sin kontrolfunktion, men ønsker blot at den sker direkte og ikke  

 bag  

 om ryggen på mig og uden min viden.
For derved skabes der mytedannelser og  

 hvirvles mere støv op end nødvendigt.
DfA skriver, at jeg blev  

 informeret om sagen  

 den 27.  

 august 1992  

 og bedt om en udtalelse.
Ja, men på dette tidspunkt  

  

 var  

  

 der rettet kontakt til  

 arbejdsgiverne uden min viden.
DfA finder det rimeligt ikke at orientere mig  

 før der var en 'begrundet tvivl om rigtigheden af de foretagne udbetalinger  

 til  

 medlemmet'. Men denne tvivl havde DfA jo allerede da de så  

 skatteoplysningerne.  

 Og kontroloplysningerne kunne de få af mig uden at henvende sig til  

 arbejdsgiverne.
 ...
Ad.
IV.
 Hvad angår DfAs behandling af  

 klager over deres egne afgørelser, så mener jeg klart, at det dels svækker en  

 reel kontrolfunktion af deres arbejde, dels at det svækker retssikkerheden  

 hos  

 brugerne.
 I denne sag tvivler jeg på,  

 at DfA eksempelvis ville have taget så skødesløst på ovenstående forhold,  

 hvis  

 det var en udenforstående og neutral instans, som skulle gennemgå en anke.  

 Under alle omstændigheder kan det eksisterende ankesystem give anledning til  

 utryghed over, at en dømmende instans selv behandler klagerne over deres  

 arbejde.
Det er korrekt, at DfA altid  

 vedlægger en klagevejledning.
Men for det første er det sandsynligt, at mange  

 giver op i kampen mod systemet inden man når så langt.
Af erfaring ved jeg,  

 at  

 det kræver en del, at bruge mere end to år og 275 sider på at få  

 retfærdigheden  

 til at ske fyldest.
For det andet er virkeligheden den, at et medlems anke  

 til  

 Ankenævnet heller ikke i alle sammenhænge bliver forelagt i sin ordlyd, men i  

 et bearbejdet ekstrakt.
 ...
 Til svaret fra Ankenævnet har  

 jeg kun et par bemærkninger.
 Det havde vel ikke været  

 uoverkommeligt for Ankenævnet, at gøre mig opmærksom på, at min kritik af DfA  

 og de spørgsmål jeg havde stillet skulle stiles til Arbejdsministeriet.  

 Eftersom spørgsmålene og kritikken ikke alene specifikt er knyttet til min  

 sag,  

 men er af mere principiel karakter, mener jeg, at Ankenævnet af sig selv  

 burde  

 have videresendt dem.
..." Ved breve af henholdsvis 18.  

 og  

 25. januar 1995  

 meddelte direktoratet og ankenævnet at de ikke havde yderligere bemærkninger  

 til A's brev.
 I et brev af  

 13. oktober 1995  

 bad jeg  

 Arbejdsministeriet, Direktoratet for Arbejdsløshedsforsikringen og  

 Arbejdsmarkedets  

 Ankenævn om at udtale sig om følgende:
'  

  

 1. Direktoratets kompetence Det fremgår af sagen at  

 arbejdsløshedskassen  

 den  

 11. februar 1993  

 traf afgørelse i sagen over for (A). Denne  

 afgørelse, der ikke angik svigagtige forhold over for kassen, blev efter de  

 oplysninger der har foreligget for mig, ikke påklaget til direktoratet af  

 (A).
 Jeg må således lægge til  

 grund at direktoratet har foretaget en prøvelse af kassens afgørelse på eget  

 initiativ.
 På den baggrund beder jeg om  

 en nærmere redegørelse for hjemmelsgrundlaget for direktoratets kompetence  

 til  

 -  

  

 i forhold til (A)  

  

 - at efterprøve  

 og ændre kassens afgørelse.
2. Remonstration (A) har til mig særligt  

 klaget over at direktoratet ved hans første klage til ankenævnet foretog  

 remonstration  

 og ikke videresendte klagen til nævnet.
I den forbindelse bemærker  

 jeg at direktoratet ved sin fornyede afgørelse ikke gav (A) fuldstændigt  

 medhold.
Derimod fastholdt direktoratet delvis den gamle afgørelse og  

 forsynede  

 den med endnu en klagevejledning.
Jeg må lægge til grund at direktoratet ikke  

 ville have sendt den oprindelige klage til ankenævnet, hvis (A) ikke havde  

 klaget igen.
 På den baggrund beder jeg om  

 en nærmere redegørelse for hjemmelsgrundlaget for direktoratets  

 remonstration.
3. Sagens rejsning Det fremgår af sagen at  

 direktoratet i 1991 modtog den anonyme anmeldelse af (A). I den efterfølgende  

 periode indhentede direktoratet oplysninger bl.a. fra hans forskellige  

 arbejdsgivere.
Jeg må lægge til grund at (A) først blev underrettet om sagens  

 eksistens, efter at han var blevet indberettet til arbejdsløshedskassen.
 Som begrundelse for generelt  

 ikke at underrette de pågældende om at der verserer en kontrolsag, henviste  

 direktoratet til at man ikke ønskede at 'hvirvle mere støv op end  

 nødvendigt'.  

 Herudover henviste direktoratet bl.a til at det i almindelighed kunne  

 besværliggøre direktoratets arbejde.
I den forbindelse beder jeg  

 direktoratet svare på om der i den konkrete sag var undersøgelsesmæssige  

 hensyn  

 der talte for ikke at underrette (A) om sagen, til trods for at man rettede  

 henvendelse til en række af hans arbejdsgivere.
Jeg beder samtidig  

 direktoratet  

 oplyse hvorvidt det inden det rettede henvendelse til (A)'s tidligere  

 arbejdsgivere, havde overvejet at skaffe de ønskede oplysninger ved at  

 kontakte  

 (A)." Direktoratet for  

 Arbejdsløshedsforsikringen svarede i brev af  

 7. marts 1996  

 følgende:
"  

  

 1. Direktoratets kompetence Folketingets Ombudsmand  

 anmoder direktoratet om en nærmere redegørelse for hjemmelsgrundlaget for  

 direktoratets kompetence til - i forhold til (A) - at efterprøve og ændre  

 kassens afgørelse.
 Indledningsvis skal  

 direktoratet henvise til brev af  

 26. september 1994  

 punkt I.
 Direktoratet skal endvidere  

 bemærke, at § 7 i direktoratets bekendtgørelse nr. 705 af  

 22. oktober 1991  

 - der er udstedt i  

 medfør af § 88, stk. 3 i lov om arbejdsløshedsforsikring m.v. - om tilsynet  

 med  

 de statsanerkendte arbejdsløshedskassers administration m.v. indeholder  

 hjemmel til at fastsætte procedurer ved behandling af sager, der opstår som  

 følge af at direktoratet er blevet opmærksom på fejl m.v., der har betydning  

 for konkrete medlems- og udbetalingsforhold.
 Direktoratet har i  

 vejledningen til ovennævnte bekendtgørelses § 7 opstillet sådanne procedurer  

 ved indberetningsprocedurer.
 Til forskel fra øvrige sager,  

 hvor direktoratet ikke skal have forelagt sager, hvor arbejdsløshedskassen  

 har  

 truffet afgørelse om, at et forhold skal anses for uagtsomt gælder, ved  

 behandling af tilsynssager, at arbejdsløshedskassen i alle tilfælde skal  

 orientere direktoratet om afgørelsen.
 Da kontrollen ikke alene  

 retter sig mod selve dagpengeudbetalingen men også mod sanktionsvalget, er  

 det  

 almindeligt antaget, at direktoratet, jf. tilsynsbeføjelsen, også over for  

 medlemmet kan efterprøve og ændre kassens afgørelse, både for så vidt angår  

 tilbagebetalingens og sanktionens størrelse.
 Dette er en følge af, at det  

 i alle tilfælde er arbejdsløshedskassen, der som første instans træffer  

 afgørelse  

 i alle sager om dagpenge- og medlemsret.
2. Remonstration Folketingets Ombudsmand har  

 endvidere rejst spørgsmålet om med hvilken hjemmel, direktoratet har  

 remonstreret medlemmets klage til ankenævnet.
Direktoratet kan oplyse, at  

 der foreligger en ulovhjemlet aftale om omvendt postgang mellem direktoratet  

 og  

 ankenævnet ved indsendelse af klage over direktoratets afgørelse.
Denne  

 aftale  

 er godkendt af arbejdsministeriet, først som en forsøgsordning.
Senere er  

 ordningen gjort permanent.
 Direktoratet skal endvidere  

 oplyse, at den del af medlemmets klage, der omfatter direktoratets behandling  

 af sagen i medfør af det over- underordnelsesforhold, der er mellem  

 direktoratet og arbejdsministeriets departement kan indbringes for  

 arbejdsministeriet.
 Direktoratet skal herved  

 bemærke, at dette spørgsmål ikke vil kunne behandles af ankenævnet, idet  

 klagen  

 ikke er omfattet af § 99, stk. 1 i lov om arbejdsløshedsforsikring m.v.
 Direktoratet skal beklage, at  

 (A) ikke er blevet informeret om, at klage over direktoratets sagsbehandling  

 kan indbringes for arbejdsministeriets departement, og at klagen ikke blev  

 videresendt.
3. Sagens Rejsning Folketingets Ombudsmand har anmodet  

 om, at få oplyst, om der var undersøgelsesmæssige hensyn, der talte for ikke  

 at  

 underrette (A) om sagen, til trods for at direktoratet havde rettet  

 henvendelse  

 til en række af hans arbejdsgivere, samt om direktoratet havde overvejet at  

 skaffe de ønskede oplysninger ved at kontakte (A).
Direktoratet skal henvise til  

 brev af  

 26. september 1994  

 punkt II.
Herudover skal direktoratet bemærke, at det ikke har indgået i  

 direktoratets overvejelser at indhente oplysningerne hos (A) af de i brev af  

 26. september 1994  

 nævnte  

 grunde.
 Direktoratet skal bemærke, at  

 (A)'s sag vedrørende indhentelse af oplysninger er behandlet på samme måde  

 som  

 lignende sager.
Udover ovenstående skal  

 direktoratet for så vidt angår oplysning af sagen meddele, at direktoratet  

 efter fremsendelsen af (A)'s bemærkninger vedrørende arbejdsoplysningerne fra  

 (avisen) påny burde have rettet henvendelse til arbejdsgiveren for at få  

 klarlagt den tvivl, der var opstået omkring omfanget af ansættelsen." Arbejdsmarkedets Ankenævn  

 sendte ved brev af  

 15.  

 marts 1996  

 ankenævnets kontormeddelelse nr. 1/87 om 'omvendt postgang'.  

 Meddelelsen har følgende indhold:
 "Arbejdsministeriet har  

 den 30. juni 1987  

 godkendt, at der fra  

 den 1.  

 juli 1987  

 og i en forsøgsperiode på 1/2 år er indgået aftale mellem  

 ankenævnet og Direktoratet for Arbejdsløshedsforsikringen om 'omvendt  

 postgang'  

 vedrørende klager til ankenævnet over direktoratets afgørelser.
 ...
 Som det fremgår af aftalen,  

 er der  

  

 ikke  

  

 tale om en remonstrationsordning,  

 og det er fortsat  

  

 nævnet  

  

 , der tager stilling  

 til, om nævnet er  

  

 rette klageinstans  

  

 og til, om klagefristen er overholdt.
 Når direktoratet har sendt  

 sagen med akter til nævnet, og det er besluttet, at nævnet kan behandle  

 sagen,  

 skal der stadig sendes  

  

 bekræftelse  

  

 til klageren, og  

  

 ankemeddelelser.
..." Endvidere vedlagdes aftalen  

 med direktoratet og ankenævnet om "omvendt postgang". Aftalen havde  

 følgende indhold:
"  

  

 I.
Indsendelse af klager.
 Direktoratets  

 standardklagevejledning ændres således, at klager skal sendes til  

 direktoratet.
 Klagevejledningen får  

 fremover følgende indhold:
 'Direktoratets afgørelse kan  

 inden 4 uger efter afgørelsens modtagelse indbringes for Ankenævnet for  

 Arbejdsløshedsforsikringen, jfr. § 99, stk. 2, i lov om arbejdsformidling og  

 arbejdsløshedsforsikring m.v.
 Klagen skal sendes til  

 Direktoratet for Arbejdsløshedsforsikringen, Finsensvej 78, 2000  

 Frederiksberg,  

 der snarest videresender klagen til ankenævnet sammen med sagens akter og  

 direktoratets eventuelle bemærkninger'.
II.
Direktoratets opgaver efter klagens modtagelse.
 1. Direktoratet tager straks  

 ved klagens modtagelse stilling til, om der  

  

 foreligger  

 en klage  

  

 over en af direktoratet truffet afgørelse, og om  

  

 ankenævnet er rette klageinstans.
 Er departementet rette  

 klageinstans sendes sagen dertil uden ugrundet ophold.
 Er der tvivl om, hvorvidt der  

 er tale om en konkret sag, eller om ankenævnet er rette klageinstans, sendes  

 sagen med sagens akter til ankenævnet uden ugrundet ophold.
 2. Er  

  

 ankefristen overskredet  

  

 (eller er der tvivl herom), skal klagen med  

 sagens akter straks sendes til ankenævnet, der har kompetencen til at afgøre  

 dette spørgsmål.
 3. Direktoratet ekspederer  

  

 anmodninger om aktindsigt  

  

 efter reglerne  

 i kapitel 4 i forvaltningsloven.  

  

 Husk  

 10-dages-fristen.
4. Direktoratet afgør som 1.  

 instans anmodninger om, at anken tillægges opsættende virkning.
Denne  

 afgørelse  

 skal indeholde ny standardklagevejledning.
5. Finder direktoratet, at  

 der er grundlag for at  

  

 genoptage sagen,  

  

 sender direktoratet meddelelse til medlemmet og kassen herom og om, at der  

 vil  

 blive sendt en ny afgørelse i sagen.
Dette skal afklares snarest muligt efter  

 klagens modtagelse.
6. Finder direktoratet, at  

 der er behov for at  

  

 indhente yderligere  

 oplysninger i sagen  

  

 - uden at det på forhånd er afklaret, om afgørelsen  

 bør overvejes ændret - sender direktoratet meddelelse herom til medlemmet og  

 kassen.
Det samme gælder i tilfælde, hvor oplysningerne indhentes fra anden  

 side.
Dette skal afklares snarest muligt efter klagens modtagelse.
Finder direktoratet, at de  

 nye oplysninger  

  

 ikke giver grundlag for  

 at ændre afgørelsen,  

  

 sendes klagen, sagens materiale og direktoratets  

 eventuelle bemærkninger til ankenævnet.
Kassen og medlemmet underrettes om,  

 at  

 direktoratet fastholder afgørelsen, og at direktoratet går ud fra, at klagen  

 er opretholdt.
 Giver de nye oplysninger  

  

 grundlag for at overveje afgørelsen ændret,  

  

 behandles sagen som en genoptaget sag efter pkt. 5, medmindre der  

  

 straks  

  

 udarbejdes en ændret afgørelse.
 7. Klager skal uden ugrundet  

 ophold og senest inden 4 uger videresendes til ankenævnet.
..." Arbejdsministeriet afgav  

 udtalelse i brev af  

 13. maj  

 1996. Ministeriet bemærkede:
 "  

  

 1. Direktoratets kompetence.
For så vidt angår  

 direktoratets kompetence til - i forhold til (A) - at efterprøve og ændre  

 kassens (upåankede) afgørelse kan der ud over det af direktoratet anførte  

 henvises til Folketingets Ombudsmands beretning for 1984, side  

 32 f.f.
Det er her bl.a. udtalt (side  

 34), at direktoratet i forbindelse med udøvelsen af tilsynet efter  

 arbejdsløshedsforsikringslovens § 88, fx som led i en stikprøvekontrol, af  

 egen drift kan foretage en efterprøvelse af dispositioner eller  

 enkeltafgørelser, der er truffet af en arbejdsløshedskasse i forhold til et  

 medlem, og herunder også træffe - eller udvirke at der træffes - en ny  

 afgørelse til skade for det pågældende medlem.
2. Remonstration Baggrunden for den  

 ulovhjemlede aftale om 'omvendt postgang' er bl.a. et ønske om en hurtigere  

 og  

 smidigere klagesagsbehandling.
Endvidere opnås, at Arbejdsmarkedets Ankenævn  

 ikke belastes af klagesager, hvor direktoratet - typisk efter fremkomst af  

 nye  

 oplysninger - finder baggrund for at ændre sin oprindelige afgørelse.
 Arbejdsministeriet finder  

 ikke, at der er generelle betænkeligheder ved en sådan ordning, som i  

 arbejdsløshedsforsikringssystemet allerede er lovfæstet for så vidt angår de  

 af  

 arbejdsløshedskasserne trufne afgørelser, jf. arbejdsløshedsforsikringslovens  

 §  

 98, stk. 1. I forbindelse med igangværende overvejelser om revision af  

 klagereglerne i lovens §§ 98 og 99 forventes det derfor, at der vil blive  

 fremsat  

 forslag om lovfæstelse af ordningen ved klage over direktoratets afgørelse.
 Det bemærkes herved, at  

 direktoratets eventuelle ny afgørelse - selv om den giver medlemmet medhold  

 fuldt ud - i praksis altid vil være forsynet med vejledning om klage til  

 ankenævnet,  

 og at ankenævnet ved klage over den ny afgørelse altid vil få tilsendt den  

 oprindelige afgørelse og akterne i tilknytning hertil.
Hvis et medlems klage til  

 ankenævnet tillige indeholder klage over direktoratets sagsbehandling, skal  

 direktoratet sende denne klage til Arbejdsministeriet, uanset om klagen  

 vedrørende afgørelsens materielle indhold videresendes til ankenævnet eller  

 medfører fornyet realitetsbehandling.
Arbejdsministeriet må, ligesom  

 direktoratet,  

 beklage, at (A) ikke er blevet informeret om, at klage over direktoratets  

 sagsbehandling kan indbringes for Arbejdsministeriets departement, og at  

 klagen ikke blev indsendt.
3. Sagens rejsning Arbejdsministeriet er enig  

 med direktoratet i, at det kan være velbegrundet og formålstjenligt, at man  

 ikke straks underretter medlemmet om, at der er modtaget en anmeldelse, eller  

 der i øvrigt er iværksat en undersøgelse af den pågældendes forhold.
Arbejdsministeriet finder  

 dog, at der kan være situationer, hvor medlemmet bør orienteres om en  

 iværksat  

 undersøgelse så hurtigt som muligt.
Det kan derfor overvejes, om den af  

 direktoratet beskrevne praksis, hvorefter medlemmet altid først orienteres,  

 efter at sagen er indberettet til arbejdsløshedskassen, skal fastholdes.
 Arbejdsministeriet vil drøfte  

 denne problemstilling med direktoratet.
Arbejdsministeriet er dog  

 enig med direktoratet i, at det som altovervejende hovedregel vil være  

 hurtigst  

 og mest formålstjenligt at indhente de fornødne oplysninger og den fornødne  

 dokumentation fra arbejdsgiverne." Ombudsmandens udtalelse "  

  

 1) Underretning om at der verserede en tilsynssag Anledningen til at Direktoratet for Arbejdsløshedsforsikringen indledte en  

 undersøgelse, var modtagelsen i september 1991 af en anonym henvendelse om at  

 De modtog forudbetaling på en bog De skrev på, og at De samtidig modtog  

 dagpenge.
I maj 1992 indledte direktoratet en kontrolundersøgelse.
Først  

 den 27. august 1992  

 - i forbindelse med at direktoratet sendte indberetning til  

 arbejdsløshedskassen - fik De underretning om at der var indledt en  

 kontrolundersøgelse, samt om det foreløbige resultat heraf.
 Direktoratets undersøgelse skete på grundlag af § 88 i lov om  

 arbejdsløshedsforsikring ifølge hvilken direktøren 'fører tilsyn med de  

 anerkendte arbejdsløshedskasser...' Direktoratet har oplyst at såvel ønsket  

 om ikke at forspilde øjemedet med en kontrolundersøgelse som hensynet til  

 ikke at skabe unødig bekymring og ubehag hos den dagpengeberettigede taler  

 for at der ikke gives underretning straks en undersøgelse iværksættes.
 Jeg er enig med direktoratet i at især det første hensyn lovligt kan føre til  

 at den hvis forhold undersøges, ikke straks orienteres om at undersøgelsen er  

 indledt.
 Jeg finder det dog bedst stemmende med god forvaltningsskik at direktoratet  

 under alle omstændigheder giver den pågældende underretning når de nævnte  

 hensyn ikke (længere) er til stede og kan begrunde en hemmeligholdelse af  

 undersøgelsen.
I den foreliggende sag var forholdet det at direktoratet mente at  

 arbejdsløshedskassens afgørelse burde skærpes.
Hensynet til ikke uden noget  

 grundlag at skabe ængstelse hos Dem forelå derfor i hvert fald ikke efter at  

 direktoratet i juli 1992 besluttede at indhente oplysninger fra en lang række  

 arbejdsgivere om Deres forhold, idet det på dette tidspunkt var klart at  

 direktoratet agtede at indberette Dem til arbejdsløshedskassen.
Ej heller  

 hensynet til kontroløjemedet ses at tale for at De ikke på daværende  

 tidspunkt fik oplysning om at undersøgelsen var indledt, og om at de  

 pågældende arbejdsgivere blev kontaktet.
Direktoratet burde derfor  

 efter min mening på dette tidspunkt have givet Dem underretning herom.
 Jeg har gjort Direktoratet  

 for Arbejdsløshedsforsikringen bekendt med min opfattelse.
Derimod er jeg ikke enig med  

 Dem i at direktoratet burde have søgt at tilvejebringe de fornødne  

 oplysninger  

 gennem Dem førend direktoratet kontaktede arbejdsgiverne om de pågældende  

 oplysninger.  

 Det kan efter min mening ikke afvises at sagsoplysningen generelt forløber  

 mest  

 effektivt når oplysningerne rekvireres hos arbejdsgiverne frem for hos de  

 dagpengeberettigede.
Det bemærkes at direktoratet har hjemmel i  

 arbejdsløshedsforsikringslovens § 91 til at indhente oplysninger af den  

 nævnte  

 type direkte fra arbejdsgiver.
2) Direktoratets oplysning af sagen og bevisbedømmelse Forud for direktoratets  

 afgørelse af  

 7. juli 1993  

 havde De lejlighed til at kommentere de oplysninger direktoratet havde  

 tilvejebragt  

 fra Deres arbejdsgivere om Deres beskæftigelses- og lønforhold.
De benyttede  

 Dem af lejligheden og påpegede bl.a. i breve af  

 3. oktober 1992  

 og  

 12. juni 1993  

 til direktoratet at de  

 oplysninger der var modtaget fra (X parti) og (en avis), var unøjagtige.  

 Specielt vedrørende oplysningerne fra (avisen) dokumenterede De oplysningerne  

 ved at sende kopi af et avisudklip der viste hvornår Deres tredje artikel var  

 offentliggjort.
Deres oplysninger førte til  

 at fejlene i oplysningerne fra (X parti) blev rettet.
Dette skete imidlertid  

 ikke for så vidt angik oplysningerne fra (avisen), og direktoratet lagde ved  

 afgørelse af  

 7. juli 1993  

 til grund at De uberettiget havde modtaget dagpenge samtidig med at De havde  

 haft arbejde for (avisen). I den anledning pålagde direktoratet Dem både  

 tilbagebetalingspligt og effektiv karantæne på 37 timer.
 Først efter at De på ny havde  

 korrigeret oplysningen, blev fejlen rettet i forbindelse med direktoratets  

 fornyede afgørelse af  

 13.  

 oktober 1993.
 Direktoratet har i udtalelsen  

 af  

 7. marts 1996  

 til mig erkendt at direktoratet efter at have modtaget Deres bemærkninger  

 burde have rettet fornyet henvendelse til (avisen) for at få den opståede  

 bevistvivl  

 afklaret.
Jeg er enig heri og finder  

 det meget beklageligt at direktoratet ikke fandt anledning til at kontrollere  

 rigtigheden af oplysningerne.
Jeg finder dette forhold særligt uheldigt set i  

 lyset af at direktoratet havde valgt at rekvirere oplysninger direkte fra  

 arbejdsgiverne uden forinden at have kontaktet Dem.
Som anført foran kan det  

 efter min mening ikke kritiseres at direktoratet i første omgang foretrak at  

 tilvejebringe oplysningerne direkte fra Deres respektive arbejdsgivere.
Til  

 gengæld burde direktoratet have været særlig omhyggelig med at kontrollere  

 rigtigheden af de modtagne oplysninger når de som i dette tilfælde blev  

 bestridt.
 Dertil kommer at formålet med  

 at der i tilfælde som det foreliggende er pligt til partshøring i henhold til  

 forvaltningslovens § 19, stk. 1, til dels forspildes hvis myndighederne ikke  

 tager de bemærkninger der modtages fra parten, om sagens faktuelle grundlag  

 alvorligt, men i stedet uden forklaring eller undersøgelse meddeler at have  

 lagt arbejdsgiverens oplysninger til grund som korrekte.
Selve det forhold at  

 direktoratet tilvejebragte oplysninger fra Deres respektive arbejdsgivere og  

 forelagde  

 oplysningerne for Dem og dermed gav anledning til at De brugte en del tid på  

 at  

 gennemgå og korrigere de modtagne oplysninger, finder jeg derimod ikke  

 kritisabelt.
Tværtimod er det en fremgangsmåde der er foreskrevet i  

 forvaltningslovens § 19.
3) Direktoratets og ankenævnets ændring af arbejdsløshedskassens  

 afgørelse til skade for Dem Direktoratets afgørelser af  

 7. juli 1993  

 og  

 13. oktober 1993  

 blev  

 truffet som et led i direktoratets tilsynsvirksomhed i henhold til § 87 og §  

 88  

 i lov om arbejdsløshedsforsikring.
Ved afgørelserne ændredes  

 arbejdsløshedskassens afgørelse vedrørende modtagelse af et honorar fra (en  

 tv-station) således at De ud over at skulle tilbagebetale 2.502 kr. blev  

 idømt  

 120 timers effektiv karantæne.
 § 88 i  

 arbejdsløshedsforsikringsloven har følgende indhold:
 § 88:
 'Direktøren for  

 Arbejdsløshedsforsikringen fører tilsyn med de anerkendte  

 arbejdsløshedskasser,  

 er kasserne behjælpelig med oplysning og vejledning og yder bistand ved  

 oprettelse af nye kasser.
 Stk. 2.  

  

 Direktøren for Arbejdsløshedsforsikringen fastsætter efter  

 forhandling med Landsarbejdsrådet regler om, under hvilke betingelser en  

 arbejdsløshedskasse kan administreres af eller sammen med en faglig  

 organisation, samt nærmere regler om administrationen.
 Stk. 3.  

  

 Arbejdsministeren fastsætter nærmere regler om tilsynet  

 efter stk. 1, herunder regler om, i hvilket omfang  

 arbejdsformidlingskontorerne  

 bistår med tilsynet.
...' Direktøren har fastsat  

 nærmere regler om tilsynets indhold i bek. nr. 705 af  

 22. oktober 1991. § 9 i  

 bekendtgørelsen har følgende indhold:
 § 9:
'Hvis direktoratet finder, at  

 en arbejdsløshedskasse administrerer sådan, at det medfører fejludbetalinger  

 eller sandsynlighed herfor, eller at kassen iøvrigt administrerer på en for  

 forsikringssystemet uhensigtsmæssig måde, kan direktoratet for at forhindre  

 dette pålægge kassen at ændre sin administration, herunder at ændre sine  

 administrative rutiner og sin struktur og at forbedre de personalemæssige  

 ressourcer.' Herudover indeholder  

 bekendtgørelsen ikke bemyndigelse til at direktoratet kan træffe konkrete  

 afgørelser som et led i tilsynsudøvelsen.
Ifølge legalitetsprincippet  

 skal forvaltningens virksomhed være legitimeret i en lov eller en anden  

 anerkendt retskilde.
Jo dybere en afgørelse griber ind i borgernes  

 interessesfære, des sikrere må den retskildemæssige hjemmel være.
Typisk  

 kræves  

 det at en afgørelse der pålægger en borger en betydelig byrde, skal have  

 utvetydig hjemmel i en lovbestemmelse, jf.
Jon Andersen, Karsten Loiborg  

 mfl.,  

 Forvaltningsret (1994), s. 209ff og s. 660, Poul Andersen, Dansk  

 Forvaltningsret,  

 5. udg. (1965), s. 389ff, Jens Garde mfl., Forvaltningsret, Almindelige  

 Emner,  

 2. udg. (1989), s. 185ff, og Bent Christensen, Opgaver, hjemmel, organisation  

 (1994), s. 118ff.
Det følger af  

 legalitetsprincippet at direktoratet ikke uden sikker hjemmel kan træffe  

 bindende afgørelser i forhold til medlemmerne om tilbagebetaling og om  

 ikendelse af sanktioner, jf. herved Folketingets Ombudsmands beretning for  

 året 1989, s. 213, Folketingets Ombudsmands beretning for året 1992, s. 250,  

 og  

 Folketingets Ombudsmands beretning for året 1994, s. 296. Derimod må det  

 antages at direktoratet som et led i tilsynet kan pålægge  

 arbejdsløshedskasserne  

 at træffe afgørelse om annullation af tidligere afgørelser såfremt disse må  

 anses for ugyldige, f.eks. på grund af svig, samt om tilbagebetaling hvis  

 tilbagebetalingspligt er hjemlet i loven.
Direktoratets pålæg har i så fald  

 en  

 rent konstaterende karakter idet det i realiteten går ud på at tydeliggøre  

 over for arbejdsløshedskassen at den har ret og pligt til at gribe ind i  

 anledning af forholdet.
Derimod ses der ikke i tilsynsreglerne i § 88 og de  

 administrative regler der er fastsat i henhold til § 88, stk. 3, at være  

 hjemmel for direktoratet til at pålægge arbejdsløshedskassen at udøve sine  

 skønsmæssige beføjelser i § 88, stk. 3, til at ikende sanktioner for  

 strafbare  

 forseelser på en bestemt måde.
 Arbejdsløshedsforsikringslovens  

 § 87 indeholder bl.a. følgende bestemmelser:
 § 87:
 'Gør et medlem sig skyldig i  

 svigagtigt forhold over for kassen, kan direktøren for  

 Arbejdsløshedsforsikringen  

 bestemme, at pågældende slettes som medlem af kassen eller helt eller delvis  

 udelukkes fra ret til ydelser fra kassen bortset fra kursusgodtgørelse i et  

 bestemt tidsrum.
 Stk. 2.  

  

 Finder kassen, at et medlem har gjort sig skyldig i  

 svigagtigt forhold, skal kassen forelægge sagen for direktøren for  

 Arbejdsløshedsforsikringen med indstilling om, hvilken afgørelse der skal  

 træffes efter stk. 1. Kassen skal stille udbetalingen af ydelser fra kassen  

 bortset fra kursusgodtgørelse til medlemmet i bero i overensstemmelse med  

 indstillingen.
 Stk. 3.  

  

 Gør et medlem sig skyldig i anden forseelse over for  

 kassen, kan dennes ledelse bestemme, at medlemmet udelukkes fra retten til  

 ydelser fra kassen bortset fra kursusgodtgørelse i et bestemt tidsrum, som  

 ikke  

 kan overstige 1 år.
...' Som det ses, har direktoratet  

 hjemmel i § 87, stk. 1, til at fastsætte at et medlem som skønnes at have  

 begået svig i forhold til kassen, 'helt eller delvis udelukkes fra ret til  

 ydelser fra kassen'. Bestemmelsen indeholder således utvetydig hjemmel til  

 som  

 sket i afgørelsen af  

 13.  

 oktober 1993  

 at pålægge Dem en effektiv karantæne på 120 timer  

 såfremt Deres forhold vedrørende honoraret for (tv-stationen) måtte anses for  

 svigagtigt.
Arbejdsmarkedets Ankenævn  

 ændrede i sin afgørelse af  

 18.  

 maj 1994  

 afgørelsen således at Deres forhold ikke skulle anses for  

 svigagtigt.
Jeg må forstå § 87, stk. 1, sammenholdt med stk. 3 således at når  

 forholdet ansås for uagtsomt, tilkom det arbejdsløshedskassen at tage  

 stilling  

 til fastsættelse af eventuelle sanktioner.
Afgørelsen af om Deres  

 forhold måtte betragtes som svig eller uagtsomt forhold, beror på en  

 vurdering  

 af bevismæsig og fagkyndig karakter.
En sådan afgørelse kan jeg efter de  

 regler  

 der gælder for min virksomhed, ikke kritisere medmindre der foreligger  

 særlige  

 omstændigheder.
Jeg har ikke i forbindelse med min gennemgang af sagen fundet  

 holdepunkter for at kritisere at ankenævnet bedømte Deres forhold som  

 uagtsomt.
Jeg finder herefter at måtte  

 lægge til grund at direktoratet ikke var kompetent til at ikende Dem en  

 karantæne som sket ved afgørelsen af  

 13. oktober 1993. Direktoratet kunne heller ikke anses  

 for beføjet til som et led i tilsynsbeføjelsen i § 88 at fastslå - som en  

 konstaterende beslutning - at arbejdsløshedskassen burde have truffet en  

 anden  

 afgørelse end sket.
Da direktoratet således ikke kunne anses bemyndiget til i  

 henhold til § 87, stk. 1, at ændre arbejdsløshedskassens afgørelse om at  

 Deres  

 forhold i forbindelse med honoraret fra (tv-stationen) kunne afklares med at  

 De  

 betalte de modtagne dagpenge tilbage, finder jeg heller ikke at  

 Arbejdsmarkedets Ankenævn kunne træffe afgørelse herom.
Nævnet traf  

 imidlertid  

 i skrivelsen af  

 18. maj  

 1994  

 afgørelse om dels at betragte Deres forhold som uagtsomt, dels  

 at ikende Dem en effektiv karantæne for forholdet på 37 timer.
Jeg finder som  

 anført ikke at nævnet havde kompetence hertil når direktoratets afgørelse af  

 13. oktober 1993  

 om dette  

 forhold måtte anses for ugyldig på grund af manglende kompetence.
Jeg har gjort  

 Arbejdsmarkedets Ankenævn og Direktoratet for Arbejdsløshedsforsikringen  

 bekendt  

 med min opfattelse.
Jeg har samtidig henstillet til ankenævnet at det ændrer  

 afgørelsen af  

 18. maj 1994  

 således at den fastsatte karantæne bortfalder.
 Arbejdsministeriet henviste i  

 udtalelsen af  

 13. maj 1996  

 til Folketinges Ombudsmands beretning for året 1984, s. 32. I denne sag  

 udtalte ombudsmanden bl.a.:
'1. Efter  

 arbejdsløshedsforsikringslovens § 88 fører arbejdsdirektøren tilsyn med de  

 anerkendte arbejdsløshedskasser.
I forbindelse med udøvelsen af dette tilsyn  

 kan arbejdsdirektoratet af egen drift, f.eks. som led i en stikprøvekontrol,  

 foretage en efterprøvelse af dispositioner eller enkeltafgørelser, der er  

 truffet af en arbejdsløshedskasse i forhold til et medlem.
Direktoratet kan  

 herunder også træffe - eller udvirke at der træffes - en ny afgørelse til  

 skade  

 for det pågældende medlem.
Efter lovens § 98, stk. 2, er arbejdsdirektøren  

 tillige klageinstans i forhold til kassernes afgørelser om en række nærmere  

 angivne forhold, herunder spørgsmål vedrørende dagpengeret.
 Det er almindeligt antaget,  

 at det forhold, at der indgives klage til en klageinstans, der efter loven  

 tillige har en almindelig tilsynskompetence, ikke afskærer myndigheden fra  

 med  

 udgangspunkt i den indgivne klage at foretage ganske samme efterprøvelse af  

 den  

 påklagede afgørelse, som den i sin egenskab af tilsynsmyndighed kunne have  

 iværksat af egen drift.
 Jeg er således enig med  

 ankenævnet i, at arbejdsdirektoratet som klageinstans må anses for kompetent  

 til på tilsvarende måde at ændre en påklaget afgørelse i en retning, der er  

 mere byrdefuld for klageren (reformatio in pejus).
Jeg kan derimod ikke være  

 enig med ankenævnet i, at dette forhold kan tillægges betydning for  

 fastlæggelsen af rækkevidden af ankenævnets kompetence i så henseende.
En  

 bedømmelse af dette spørgsmål må tage udgangspunkt i, hvad der gælder om  

 arbejdsdirektoratets adgang til  

  

 selv  

  

 at ændre den afgørelse, der er genstand for klage til ankenævnet.' Som det ses, var hovedsigtet  

 med bemærkningerne at vurdere om Arbejdsmarkedets Ankenævn (det daværende  

 Ankenævnet  

 for Arbejdsløshedsforsikringen) havde kompetence til at træffe afgørelser der  

 i forhold til den påklagede afgørelse indebar en væsentlig skærpet reaktion  

 over for klageren.
Udtalelsen repræsenterede således ikke en selvstændig  

 undersøgelse med henblik på at afgrænse direktoratets beføjelse til at ændre  

 en  

 afgørelse til skade for et medlem.
Udtalelsen begrænsede sig til at lægge til  

 grund at direktoratet som et led i tilsynsbeføjelsen i § 88 kunne 'træffe -  

 eller udvirke at der træffes - en ny afgørelse til skade for det pågældende  

 medlem'.
På baggrund af det jeg har  

 anført ovenfor, finder jeg at udtalelsen ikke er fuldt dækkende for så vidt  

 det  

 bemærkes at direktoratet med hjemmel i  

  

 §  

 88  

  

 er beføjet til på eget initiativ at træffe bindende afgørelser i forhold  

 til de enkelte medlemmer.
En sådan hjemmel findes i § 87.
4) Direktoratets genbehandling og fornyede afgørelse af sagen  

 den  

 13. oktober 1993 § 99 i lov om  

 arbejdsløshedsforsikring indeholder følgende bestemmelser:
 § 99:
'Klage over direktøren for  

 Arbejdsløshedsforsikringens afgørelser om de spørgsmål, som er nævnt i § 41,  

 stk. 5, § 44, stk. 2, § 75 b, stk. 3, § 75 c, stk. 4 og 5, § 86, stk. 3, stk.  

 4, 1. pkt., og stk. 5, § 87, stk. 1 og 4, § 98, stk. 1, og EF-forordninger om  

 anvendelse af de sociale sikringsordninger på arbejdstagere, selvstændige  

 erhvervsdrivende og deres familiemedlemmer, kan af den, afgørelsen vedrører,  

 indbringes for Arbejdsmarkedets Ankenævn, jf. § 100, inden 4 uger efter, at  

 klageren har fået meddelelse om afgørelsen.
Ankenævnets afgørelser kan ikke  

 indbringes for anden administrativ myndighed.
 Stk. 2.  

  

 Alle øvrige afgørelser, der træffes af direktøren for  

 Arbejdsløshedsforsikringen i henhold til denne lov, kan indbringes for  

 arbejdsministeren inden 4 uger efter, at klageren har fået meddelelse om  

 afgørelsen.
 Stk. 3.  

  

 Ankenævnet og arbejdsministeren kan se bort fra overskridelse  

 af klagefristen i stk. 1-2, når der er særlig grund hertil.
...' Direktoratets afgørelse af  

 7. juli 1993  

 blev truffet i  

 henhold til § 87, stk. 1, og afgørelsen kunne således påklages af Dem til  

 Arbejdsmarkedets Ankenævn.
De udnyttede klageadgangen ved i breve af 2., 3.  

 og  

 5. august 1993  

 at påklage  

 afgørelsen til Arbejdsmarkedets Ankenævn.
I overensstemmelse med den  

 klagevejledning  

 direktoratet havde givet Dem, indsendte De klagebrevene til direktoratet.
Direktoratet genoptog derpå  

 sagen til ny behandling og traf ny afgørelse  

 den 13. oktober 1993. Ved denne afgørelse ændredes  

 den tidligere afgørelse til gavn for Dem, men dog således at De stadigvæk  

 opfattede den som bebyrdende.
Et af de punkter der blev ændret, var  

 direktoratets bedømmelse af forholdet vedrørende artiklerne i (en avis), mens  

 direktoratet fastholdt karantænen på 120 timer i anledning af modtagelsen af  

 honoraret  

 fra (tv-stationen).
 De påklagede direktoratets  

 nye afgørelse ved brev af  

 26.  

 oktober 1993  

 til Arbejdsmarkedets Ankenævn idet De var af den  

 opfattelse at direktoratet ikke havde haft grundlag for at ændre  

 arbejdsløshedskassens  

 afgørelse af  

 11. februar  

 1993. Ved afgørelsen af  

 18. maj 1994  

 ændrede Arbejdsmarkedets Ankenævn  

 direktoratets afgørelse af  

 13.  

 oktober 1993  

 og nedsatte karantænen fra 120 til 37 timer.
 Sagens forløb rejser  

 spørgsmålet om direktoratet straks efter modtagelsen af Deres breve i  

 begyndelsen  

 af august 1993 burde have videresendt sagen til Arbejdsmarkedets Ankenævn med  

 direktoratets eventuelle bemærkninger.
 Direktoratets beslutning om  

 at genoptage sagen beroede efter det oplyste på den aftale der er gengivet  

 ovenfor indgået mellem Arbejdsmarkedets Ankenævn og direktoratet om 'omvendt  

 postgang'. Denne aftale går som det ses, ud på at klagen til Arbejdsmarkedets  

 Ankenævn indsendes gennem direktoratet, og at direktoratet såfremt det  

 skønner  

 at en sag giver anledning til en ændret bedømmelse, tager sagen op til ny  

 realitetsbehandling selv om den klageberettigede har påklaget afgørelsen til  

 Arbejdsmarkedets Ankenævn.
 Det fremgår klart af  

 arbejdsløshedsforsikringslovens § 99 at adgangen til at indgive klage over  

 direktoratets  

 afgørelse til Arbejdsmarkedets Ankenævn er en egentlig rekursadgang, dvs. en  

 ordning hvorved den klageberettigede er tillagt en egentlig klageret såfremt  

 de  

 processuelle betingelser for indgivelse af klagen er opfyldt.
 Der hersker ikke tvivl om at  

 De var klageberettiget, at Deres klage blev indgivet rettidigt, og at De  

 således havde egentligt retskrav på at Arbejdsmarkedets Ankenævn behandlede  

 sagen.
En sådan klageret kan efter  

 min mening ikke (delvis) ophæves på grundlag af en aftale herom mellem den  

 underordnede myndighed og klageinstansen.
Aftalen om 'omvendt postgang' kan  

 således efter min mening ikke tillægges den retsvirkning at De ikke kunne  

 stille krav om at Arbejdsmarkedets Ankenævn behandlede klagen.
 Fra det tidspunkt Deres  

 klagebreve blev modtaget i direktoratet, hørte sagen kompetencemæssigt under  

 Arbejdsmarkedets Ankenævn, og direktoratet var efter min mening ikke  

 berettiget  

 til at genbehandle sagen og træffe en ny realitetsafgørelse, men burde have  

 videresendt klagerne til Arbejdsmarkedets Ankenævn.
 Selv om direktoratet havde  

 været berettiget til at genbehandle sagen - og den ulovfæstede  

 remonstrationssag  

 således ansås for retsmæssig - finder jeg i øvrigt at direktoratet i  

 forbindelse med afgørelsen af  

 13. oktober 1993  

 på eget initiativ burde have videresendt  

 sagen til Arbejdsmarkedets Ankenævn med henblik på at nævnet  

 realitetsbehandlede  

 Deres klagebreve fra begyndelsen af august 1993. Jeg skal herved henvise til  

 at  

 direktoratets fornyede afgørelse ikke gav Dem fuldt ud medhold, og at  

 direktoratet således ikke havde grund til at antage at De havde opgivet Deres  

 klage fra august 1993.
Deres klagebreve af august  

 1993 indeholdt ud over indsigelsen imod afgørelsens indhold kritik af  

 direktoratets sagsbehandling, især af at direktoratet indhentede oplysninger  

 fra  

 Deres arbejdsgivere og ikke igennem Dem.
Denne del af Deres klager henhørte  

 ikke under Arbejdsmarkedets Ankenævn, men kunne af Dem påklages - som et led  

 i  

 den ulovbestemte adgang til rekurs der eksisterer mellem underordnede og  

 overordnede statslige myndigheder - til Arbejdsministeriet.
Ifølge forvaltningslovens §  

 7, stk. 2, skal en forvaltningsmyndighed 'som modtager en skriftlig  

 henvendelse, som ikke vedrører dens sagsområde' så vidt muligt videregive  

 henvendelsen til rette myndighed.
Direktoratet burde derfor have videresendt  

 denne del af Deres klage til Arbejdsministeriet.
 Jeg har gjort Direktoratet  

 for Arbejdsløshedsforsikringen bekendt med min opfattelse.
5) Arbejdsmarkedets Ankenævns behandling af sagen Som anført ovenfor finder jeg  

 ikke at Direktoratet for Arbejdsløshedsforsikringen kunne ændre  

 arbejdsløshedskassens afgørelse, og at Arbejdsmarkedets Ankenævn derfor  

 heller  

 ikke havde kompetence til at pålægge Dem karantæne.
Arbejdsmarkedets Ankenævn har  

 ifølge § 99 i arbejdsløshedsforsikringsloven beføjelse til at behandle bl.a.  

 direktoratets afgørelse i henhold til § 87, stk. 1. Herefter må det antages  

 at  

 ankenævnet kan tage stilling til de påklagede afgørelsers indhold samt til  

 eventuelle sagsbehandlingsfejl for så vidt fejlene må formodes at have  

 påvirket  

 afgørelsernes indhold.
Derimod finder jeg ikke at det hører under ankenævnets  

 kompetence at tage stilling til sagsbehandlingsspørgsmål som ikke umiddelbart  

 havde betydning for afgørelsens indhold.
 Jeg finder derfor ikke at det  

 kan kritiseres at Arbejdsmarkedets Ankenævn ikke fandt anledning til i  

 forbindelse med behandlingen af Deres klage over for direktoratet at påtale  

 de  

 fejl som direktoratet begik i forbindelse med afgørelsen af  

 7. juli 1993, men som blev  

 rettet ved afgørelsen af  

 13.  

 oktober 1993.
 Derimod finder jeg at  

 ankenævnet burde have tilkendegivet over for direktoratet at dette ikke burde  

 have truffet ny realitetsafgørelse  

 den 13. oktober 1993, men i stedet have videresendt Deres  

 breve til ankenævnet.
 Jeg har gjort Arbejdsmarkedets  

 Ankenævn bekendt med min opfattelse.
 I stedet for blot at undlade  

 at forholde sig til Deres klager over direktoratets sagsbehandling burde  

 Arbejdsmarkedets Ankenævn efter min mening have videresendt Deres breve til  

 Arbejdsministeriet som rette myndighed vedrørende disse spørgsmål, jf.  

 forvaltningslovens § 7, stk. 2.
 Jeg har gjort  

 Arbejdsmarkedets Ankenævn bekendt med min opfattelse.
..." Den 22. maj 1997  

 ændrede Arbejdsmarkedets  

 Ankenævn sin afgørelse af  

 18.  

 maj 1994  

 således at den fastsatte karantæne på 37 timer blev  

 ophævet.
 I brev af  

 20. juni 1997  

 meddelte  

 Direktoratet for Arbejdsløshedsforsikringen mig imidlertid at direktoratet  

 fastholdt sin vurdering af hjemmelsgrundlaget for direktoratets  

 tilsynsvirksomhed.
I brev af  

 24. juni 1997  

 tilsluttede  

 Arbejdsministeriet sig direktoratets vurdering og meddelte at  

 arbejdsministeren  

 ville fremsætte et lovforslag til ændring af lov om arbejdsløshedsforsikring  

 for at fjerne tvivlen om direktoratets kompetence.
Lovforslaget blev vedtaget  

 den 19. december 1997.
 NOTER: (*1) Jf.  

 FOB 1989, s. 213,  

 FOB 1992, s. 250,  

 FOB 1994, s. 296, og FOB 1984, s. 32.
