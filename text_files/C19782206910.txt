(Til alle lærerseminarier) Direktoratet fastsætter hermed følgende regler for studerendes fritagelse  

 for fag med baggrund i tidligere uddannelser, jfr.  

 uddannelsesbekendtgørelsens § 4.
 1. Studerende, der fritages for førsteårsfag,  

 grunduddannelsesfag og liniefag, skal deltage i faget i praktisk  

 skolegerning.
2. Studerende, der fritages for fag, der er anført  

 under punkt 1, udarbejder en rapport over fagdidaktiske problemstillinger.  

 Rapporten, der skal være på ca. 8-10 A4 sider, udarbejdes under vejledning af  

 faglæreren og af praktiklæreren, og den skal afleveres til faglæreren, senest  

 2 måneder efter den studerende har deltaget i praktisk skolegerning i faget.  

 Såfremt faglæreren ikke kan godkende rapporten, meddeler han dette til  

 seminariets rektor og fritagelsen for faget bortfalder.
Fritagelsen kan dog  

 opretholdes, såfremt den studerende får en ny rapport godkendt senest 2  

 måneder efter, at godkendelsen er nægtet.
 3. Studerende, der fritages for øvrige fag eller  

 kurser i læreruddannelsen, skal ikke følge de under 1 og 2 nævnte regler.
 4. Studerende, der fritages for linjefaget fysik og  

 kemi, skal udover det under punkt 1 og 2 nævnte følge det obligatoriske  

 laboratoriekursus med undervisningsforsøg og behandling af fagets  

 risikomomenter.
 5. Studerende, der fritages for linjefaget sløjd  

 (træsløjd eller metalsløjd), skal ud over det under punkt 1 og 2 nævnte følge  

 den obligatoriske undervisning i og benyttelse af eldrevne maskiner, jfr.  

 direktoratets cirkulæreskrivelse af 15. december 1975.
 6. Ovenstående regler har virkning for studerende, der  

 har påbegyndt uddannelsen i 1978.
 P.D.V.
