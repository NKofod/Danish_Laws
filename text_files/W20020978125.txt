Konkrete afgørelser vedr. § 7 fra ÅB 2002 IV I årsberetningen for 2001, pkt. 6.7, side 16, blev omtalt sagen, (N.j.nr. 202/1993), om en skadelidt, der havde fået tilkendt mellemste førtidspension, og hvor Arbejdsskadestyrelsen havde vurderet skadelidtes méngrad til 25 % og erhvervsevnetabsprocenten til 65. Skadelidte havde været udsat for såvel et overfald som en ulykke, og Arbejdsskadestyrelsen fordelte de udmålte procenter med halvdelen til hver af de 2 episoder.
På denne baggrund fandt nævnet vedrørende den ansøgte erstatning for erhvervsevnetab, at halvdelen af den kapitaliserede værdi af pensionsydelserne  grundbeløb og pensionstillæg  skulle fratrækkes i erstatningen for tab af erhvervsevne.
