Bekendtgørelse om konvertering af pensionstilsagn afgivet før 1. januar 2008 I medfør af § 3, stk. 2 i lov om Arbejdsmarkedets Tillægspension, jf. lovbekendtgørelse nr. 848 af 21. juli 2006, som senest ændret ved lov nr. 109 af 26. februar 2008, fastsættes efter indstilling fra bestyrelsen for Arbejdsmarkedets Tillægspension:
Konvertering af pensionstilsagn afgivet før 1. januar 2008 § 1. Ved overgang til ny pensionsoptjeningsmodel pr. 1. januar 2008 konverteres pensionstilsagn for medlemmer født efter 31. december 1942 og før 1. juli 1960 fra alder 67 til den gældende pensionsalder for det enkelte medlem, jf. § 3 i lov nr. 109 af 26. februar 2008 om ændring af lov om Arbejdsmarkedets Tillægspension.
Konverteringen sker efter en aktuarmæssig model, der sikrer, at værdien af de afgivne pensionstilsagn fastholdes før og efter konverteringen.
Stk. 2. Ved opgørelse af værdien af pensionstilsagnene er anvendt en markedsværdibaseret optjeningsrente.
Den markedsværdibaserede optjeningsrente er fastlagt som en markedsrentekurve pr. 30. september 2007. Markedsrentekurven er bestemt som en nulkuponrentestruktur, der er estimeret på baggrund af danske swaprenter med løbetiderne 1, 2, 3, 4, 5, 6, 7, 8, 9, 10, 15, 20, 25 og 30 år.
Estimationsmetoden anmeldes til Finanstilsynet.
Beregning af konverteringsfaktorerne, jf. stk. 3, anmeldes til Finanstilsynet.
 Stk. 3. Følgende konverteringsfaktorer anvendes ved omregningen af pensionstilsagnene:
Ikrafttræden § 2. Bekendtgørelsen træder i kraft den 5. marts 2008.
