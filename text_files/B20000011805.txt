Bekendtgørelse om en særlig  

 ydelse efter integrationsloven til udlændinge, der er  

 varetægtsfængslet eller indsat til afsoning i fængsel eller  

 arresthus I medfør af § 27 b, stk. 2, i lov nr. 474 af 1. juli 1998  

 om integration af udlændinge i Danmark (integrationslov), som senest  

 ændret ved lov nr. 57 af 25. januar 2000, fastsættes:
 § 1. Udlændinge, der er indsat i  

 institutioner under Kriminalforsorgen, kan få en særlig ydelse  

 efter reglerne i stk. 2-5.
Stk. 2. Udlændinge, der er indsat i institutioner under  

 Kriminalforsorgen, og hvis bolig bør bevares af hensyn til  

 pågældendes benyttelse heraf under udgang eller efter  

 løsladelsen, har ret til en særlig ydelse til boligudgiften.
Den  

 særlige ydelse svarer til det grænsebeløb, som kan  

 fastsættes for udlændingen efter § 3 i Indenrigsministeriets  

 bekendtgørelse om særlig støtte efter § 28 a i  

 integrationsloven.
For udlændinge under 25 år svarer den  

 særlige ydelse til det grænsebeløb, der er fastsat i  

 § 3, stk. 1, nr. 2, i bekendtgørelsen om særlig  

 støtte efter § 28 a i integrationsloven.
Den særlige ydelse  

 efter 2. og 3. pkt. kan dog ikke overstige den pågældendes  

 nettoudgifter som opgjort efter § 4 i nævnte  

 bekendtgørelse.
 Stk. 3. Udlændinge, som får en særlig  

 ydelse, der er fastsat efter stk. 2, 2. pkt., er endvidere berettiget  

 til særlig støtte efter integrationslovens § 28 a, hvis  

 betingelserne herfor i øvrigt er opfyldt.
 Stk. 4. Hvis der er tale om udlændinge, der afsoner  

 straf, og hvis den forventede afsoningstid overstiger 6 måneder, skal  

 kommunalbestyrelsen undersøge, om den pågældendes  

 boligbehov kan dækkes på anden måde end ved hjælp  

 efter stk. 2-3, f.eks. ved fremleje eller ved, at der på anden  

 måde sikres den indsatte en bolig ved løsladelsen.
 Stk. 5. Varetægtsfængslede bør normalt  

 modtage den særlige ydelse efter stk. 2, indtil der er faldet  

 endelig dom i sagen.
 Stk. 6. Kommunalbestyrelsen skal endvidere, i det omfang der  

 skønnes at være behov herfor af hensyn til den indsattes  

 tilværelse efter løsladelsen, særskilt eller som  

 supplement til den særlige ydelse efter stk. 2, fastsætte en  

 ydelse til dækning af rimelige faste udgifter, herunder betaling for  

 opbevaring af bohave, forsikringspræmier og afdrag efter  

 afbetalingskontrakter vedrørende sædvanligt indbo.
 § 2. Hvis udlændingen inden  

 afsoningen har deltaget i den faktiske forsørgelse af et barn, og  

 forsørgelsen under afsoningen er overtaget af en udlænding, der  

 modtager introduktionsydelse, nedsættes grænsebeløbet for  

 ydelse af særlig støtte efter integrationslovens § 28 a til  

 denne med 500 kr. for hvert af den indsattes børn, som den  

 pågældende har overtaget forsørgelsen af.
 Stk. 2. Ved beregning af den maksimale støtte  

 efter § 28 a ses bort fra den støtte, der ydes som følge af  

 nedsættelsen af grænsebeløbet i medfør af stk.  

 1.
 § 3. Uddannelsessøgende udlændinge,  

 der afsoner straf og opholder sig uden for Kriminalforsorgens institutioner  

 eller i en af Kriminalforsorgens pensioner, kan modtage en særlig  

 ydelse efter de regler, som indenrigsministeren har fastsat i medfør  

 af integrationslovens § 25, stk. 8, uanset om  

 prøveløsladelse eller endelig løsladelse har fundet  

 sted.
 § 4. Ved udbetaling af ydelser efter denne  

 bekendtgørelse finder reglerne i integrationslovens § 25,  

 stk. 2-7, tillige anvendelse. § 25, stk. 2-4, og stk. 5,  

 3. pkt., gælder dog kun for udlændingens  

 ægtefælle.
 § 5. Integrationslovens § 28, stk. 2-5,  

 finder tilsvarende anvendelse.
§ 6. Hjælp til etablering af bolig kan ydes  

 efter integrationslovens § 35, stk. 1, i forbindelse  

 med løsladelse.
Hjælpen kan ydes en vis kortere tid før  

 løsladelsen, når det er nødvendigt for at sikre en bolig.  

 Ved kortere tid forstås normalt tre måneder eller derunder.
 Stk. 2. Hjælp til beklædning, der som led i den  

 indsattes resocialisering skal benyttes uden for institutionen, kan ligeledes  

 ydes efter integrationslovens § 35, stk. 1.
 § 7. Hvis Kriminalforsorgen har eller  

 modtager oplysninger om, at en udlænding, der er frihedsberøvet,  

 modtager introduktionsydelse, gives disse oplysninger til den  

 pågældende kommunalbestyrelse, således at hjælp til  

 udlændingen under frihedsberøvelsen kan beregnes efter reglerne  

 i denne bekendtgørelse.
