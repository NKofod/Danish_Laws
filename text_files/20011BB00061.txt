Fremsat den 24. oktober 2001 af  

 Ulla Tørnæs (V), Karen Rønde (V),  

 Brian Mikkelsen (KF),  

 Knud Erik Kirkegaard (KF) og Christian H.&nbsp  

 ;Hansen (DF) Forslag til folketingsbeslutning om at yde støtte til Syddansk Universitet Folketinget pålægger regeringen at yde  

 støtte til Syddansk Universitet efter 2001 svarende til den hidtidige  

 regionale medfinansiering.
Bemærkninger til forslaget I efteråret 1998 blev Syddansk  

 Universitet etableret ved en fusion af Odense Universitet,  

 Handelshøjskole Syd/Ingeniørhøjskole Syd og Sydjysk  

 Universitetscenter.
Etableringen skete blandt andet med økonomisk  

 starthjælp fra amter og kommuner i regionen.
Denne regionale  

 medfinansiering på 17 mio. kr. årligt udløber imidlertid  

 ved udgangen af 2001.
 I forbindelse med fusionen forpligtede Syddansk  

 Universitet sig til følgende:
 At styrke forskning og uddannelse i regionen samt at bidrage til at  

 sikre hele regionen højtuddannet arbejdskraft.
 At udbygge det i forvejen gode samspil mellem universitetet,  

 erhvervslivet og den offentlige sektor.
 At opnå en mere ligelig fordeling af de statslige  

 forskningsmidler og i et samspil med de øvrige universiteter i Jylland  

 at kunne indgå i med- og modspil til den positive udvikling af  

 samarbejdet i Øresundsregionen.
Undervisningsministeriet har i foråret 2001 vurderet  

 resultaterne af fusionen og har blandt andet konkluderet, at tanken og ideen  

 bag etablering af et regionalt forankret universitet som Syddansk Universitet  

 var rigtig, idet der er igangsat en faglig opbygning af forskningsmiljøer og et  

 udbud af nye uddannelser i overensstemmelse med forventningerne på  

 fusionstidspunktet, det er lykkedes at tiltrække en lang række dygtige  

 undervisere og forskere til at opbygge de nye miljøer, der har været en tilfredsstillende søgning til  

 hovedparten af de nye uddannelser, og der er igangsat en positiv udvikling i regionen med det regionale  

 universitets etablering.
Det er derfor forslagsstillernes opfattelse, at Syddansk  

 Universitet har levet op til de forpligtelser, som universitetet påtog  

 sig ved fusionen.
Den positive udvikling, der er sat i gang, skal fastholdes  

 og styrkes, ved at der blandt andet fortsat skal ydes støtte til  

 Syddansk Universitet svarende til den hidtidige medfinansiering på 17  

 mio. kr. årligt.
Skriftlig fremsættelse Ulla Tørnæs (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om at yde  

 støtte til Syddansk Universitet.
(Beslutningsforslag nr.
B 61).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
