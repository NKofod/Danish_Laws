(Til politidirektøren i København og  

 samtlige politimestre) I Civilforsvarsstyrelsens cirkulærskrivelse af 7. december 1981 er der  

 redegjort for CF-korpsets dimensionering i de enkelte politikredse efter den  

 foretagne revurdering af dimensioneringen.
 I CF-ordenskorpset indgår følgende kategorier af personel: -  

 Polititjenestemænd. - Værnepligtigt personel, der er udgået af CF-korpsets  

 mobiliseringsstyrke (tidligere benævnt § 7-værnepligtige, og som efter 1.  

 januar 1982 benævnes KP-værnepligtige, hvor KP står for CF-Korpsværnepligtige  

 overført til Politiet). - X-værnepligtige (ikke-fredstidsuddannede  

 værnepligtige). - Frivilligt personel.
 I tilslutning til ovennævnte cirkulærskrivelse af 7. december 1981  

 fastsættes herved følgende supplerende bestemmelser om tilvejebringelse,  

 uddannelse m.v. af værnepligtigt og frivilligt personel til CF-ordenskorpset.
I.
TILVEJEBRINGELSE OG UDDANNELSE AF FØRERE TIL ORDENSDELINGERNE.
 Som led i bestræbelserne på styrkelse af CF-ordenskorpset bør der indtil  

 videre som minimum søges tilvejebragt en kadre af uddannet personel til  

 føring af de enkelte enheder, bestående af 1 polititjenestemand som leder  

 (indsatsleder), 2 halvdelingsførere og 8 gruppeførere pr. deling a 63 mand,  

 svarende til dimensioneringsoversigten af november 1981, med et tillæg på ca.  

 50%, d.v.s. ca. 16 uddannede personer pr. deling.
 Som førere anvendes primært de fra CF-korpset overførte værnepligtige  

 (KP-værnepligtige) suppleret i nødvendigt omfang med egnede X-værnepligtige  

 og eventuelt frivilligt personel.
De KP-VÆRNEPLIGTIGE har gennemgået en almindelig værnepligtsuddannelse i  

 CF-korpset, men er ikke specialuddannede til løsning af CF-ordenskorpsets  

 opgaver.
De kan efter gældende regler ikke tvangsindkaldes til en  

 efteruddannelse i fredstid, men alene tilbydes at gennemgå den nødvendige  

 efteruddannelse på frivillig basis.
Man har derfor under hensyn hertil  

 gennemført en nyordning for overførsel af KP-værnepligtige til politiet,  

 hvorefter der kun overføres værnepligtige, der er indforstået med at gennemgå  

 den fastsatte uddannelse i fredstid, og som samtidig åbner mulighed for, at  

 samtlige KP-værnepligtige inden for et kortere åremål er efteruddannet, jfr.  

 nedenfor under pkt.
II.
 De X-VÆRNEPLIGTIGE kan heller ikke tvangsindkaldes til en almindelig  

 uddannelse i fredstid, men kan ligesom de KP-værnepligtige tilbydes at  

 gennemgå en uddannelse på frivillig basis.
Uddannelsen af personel til gruppeførere og halvdelingsførere er  

 tilrettelagt som et fælles program for KP-værnepligtige, X-værnepligtige og  

 almindeligt frivilligt personel.
Uddannelsen omfatter 72 timer, opdelt i et 3  

 x 24-timers program, jfr. den med Civilforsvarsstyrelsens cirkulærskrivelse  

 af 25. juni 1979 udsendte plan for uddannelse af personel til  

 CF-ordenskorpset.
 Det anbefales, at der gives de X-værnepligtige og det frivillige personel  

 en elementær CF-uddannelse af en varighed på mellem 8 - 30 timer inden  

 gennemgang af 3 x 24-timers programmet, hvorved et uddannelseshold bestående  

 af både KP-værnepligtige, X-værnepligtige og frivillige skulle blive mere  

 homogent.
Den elementære CF-uddannelse bør som det mindste omfatte en generel  

 orientering om civilforsvarets organisation, opgaver og virke (ca. 3 timer),  

 oplæring i grundlæggende signaltjeneste (ca. 3 timer) samt gennemgang af  

 bestemmelserne om bæring af civilforsvarets uniform og almindelig optræden i  

 uniform (CF-optræden - ca. 2 timer). Dette program kan om ønsket udvides med  

 et 12-timers kursus i førstehjælp, 2-timers kursus i elementær  

 brandbekæmpelse samt et 5-timers kursus i beskyttelse mod virkningerne af  

 masseødelæggelsesvåben, eventuelt kombineret med lidt ordenstjeneste som  

 f.eks. trafikregulering.
Et sådant udvidet program for en 30-timers elementær  

 CF-uddannelse har været praktiseret i enkelte politikredse efter en plan, der  

 vedlægges som bilag.
 Den samlede uddannelse afvikles lokalt ved politiets foranstaltning og kan  

 eventuelt tilrettelægges ved et samarbejde mellem flere politikredse.
Der er inden for Civilforsvarsstyrelsens nuværende bevillingsrammer afsat  

 et beløb til gennemførelse af denne uddannelse.
Der skulle herefter landet  

 over løbende kunne gennemføres en uddannelse af ca. 50 hold (ca. 1000  

 personer) over en 1 1/2-årig periode med en 24-timers undervisning pr.  

 halvår.
Der er endvidere oprettet særlige instruktørkurser på Civilforsvarets  

 tekniske Skole i Tinglev for det faste personel i politikredsene, der  

 forudsættes at medvirke ved gennemførelsen af denne uddannelse.
II.
SÆRLIGT OM DE ENKELTE PERSONELKATEGORIER.
 1. KP-VÆRNEPLIGTIGE.
a.
OVERFØRSEL.
 Der overføres KP-værnepligtige til de enkelte politikredse i et antal af 6  

 pr. ordensdeling (a 63 mand) med et tillæg på ca. 15% til bistand ved føring  

 af disse enheder, se vedlagte personeloversigt.
Der er som ovenfor nævnt foretaget en ændring af procedurerne ved  

 overførsel af disse værnepligtige.
Overførslen vil herefter ske på følgende  

 måde.
1o.
Civilforsvarsstyrelsen udarbejder een gang om året i marts måned en  

 fortegnelse over de værnepligtige, der inden for det sidste år er udgået af  

 CF-korpsets mobiliseringsstyrke og således står for overførsel til det lokale  

 civilforsvar.
Fortegnelsen, der omfatter ca. 1000 værnepligtige, opdeles  

 politikredsvis.
Politimesteren (politidirektøren i København) vil således  

 omkring 1. april - første gang i begyndelsen af april måned 1982 - modtage en  

 liste over de værnepligtige, der vil kunne overføres og som har bopæl i  

 politikredsen.
2o.
Det påhviler politimesteren (politidirektøren i København) snarest  

 muligt efter modtagelsen af denne liste af undersøge, hvilke værnepligtige,  

 der er villige til at gennemgå en supplerende fredstidsuddannelse på  

 frivillig basis.
3o.
Resultatet af denne undersøgelse meddeles Civilforsvarsstyrelsen -  

 senest 3 måneder efter modtagelsen af listen - ved tilbagesendelse af denne  

 med afmærkning af de værnepligtige, der har erklæret sig indforstået med at  

 gennemgå uddannelsen, og som ønskes tilknyttet CF-ordenskorpset.
4o.
De afmærkede værnepligtige vil derefter blive overført til de  

 respektive politikredse ved tilsendelse af de pågældendes værnepligtspapirer.  

 (De øvrige vil samtidig blive overført til det kommunale civilforsvar).
5o.
Denne procedure med tilsendelse af årlige lister over potentielle  

 KP-værnepligtige fortsætter, indtil der i vedkommende politikreds er  

 oparbejdet en pulje af efteruddannede KP-værnepligtige, svarende til  

 normtallet, d.v.s. 6 KP-værnepligtige pr. ordensdeling med et tillæg på ca.  

 15%.
6o.
Politimesteren (politidirektøren i København) kan til  

 Civilforsvarsstyrelsen tilbageføre - tidligere tildelte KP-værnepligtige, der ikke har reageret på eller  

 afvist uddannelsestilbuddet, og - KP-værnepligtige, der ikke gennemfører uddannelsen med tilfredsstillende  

 resultat.
b.
PERSONALEADMINISTRATION.
 Administrationen af de overførte KP-værnepligtige foretages efter de givne  

 forskrifter vedrørende »§ 7-værnepligtige« i »Bestemmelser om  

 personaleadministration i det lokale civilforsvar«, der er udsendt med  

 Civilforsvarsstyrelsens cirkulærskrivelse af 14. oktober 1977.
Ved overførslen modtager politimesteren (politidirektøren i København) fra  

 vedkommende CF-kaserne den værnepligtiges stamhulkort, stamkort og  

 helbredspose med indlagt helbredskort.
De værnepligtige får i forbindelsen  

 med overførslen tildelt CRM-kode Ø.
Det påhviler politimesteren (politidirektøren i København) ved modtagelsen  

 af disse værnepligtspapirer fra kasernen AT anbringe stamhulkortene i det oprettede stamhulkortkartotek, AT oprette nyt stamkort på grundlag af de modtagne stamhulkort og  

 stamkort, AT udfærdige ekstraordinære indkaldelsesordrer, AT udfærdige en ny mødebefaling til indsættelse i de pågældendes  

 tjenestebøger i stedet for den tidligere mødebefaling til CF-korpset.
Som  

 mødebefaling anvendes den almindelige hvide mødebefaling gældende for det  

 værnepligtige mandskab i det lokale civilforsvar.
 Endvidere at foretage en papirmæssig overførsel af de værnepligtige til  

 anden stamafdeling (politikreds) ved modtagelse af stamhulkort om  

 adresseforandring.
c.
INDKALDELSE.
1o.
UNDER ALMINDELIGE FREDSFORHOLD.
Kp-værnepligtige er som nævnt ikke forpligtet til at give møde til  

 uddannelse eller anden tjeneste under almindelige fredsforhold bortset fra  

 deltagelse i kortvarige mønstringer.
En mønstring af dette mandskab kræver  

 Indenrigsministeriets godkendelse i hvert enkelt tilfælde.
 Disse værnepligtige kan således kun indkaldes til uddannelse eller anden  

 tjeneste på frivillig basis, herunder indbydes til et orienteringsmøde om  

 CF-ordenskorpset.
 Deres værnepligtstjeneste bortfalder med udgangen af det år, i hvilket de  

 fylder 50 år.
2o.
UNDER KRIG ELLER ANDRE EKSTRAORDINÆRE FORHOLD.
KP-værnepligtige kan indkaldes til tjeneste under krig eller andre  

 ekstraordinære forhold, når indenrigsministerens tilslutning hertil  

 foreligger.
Indkaldelserne sker ved udsendelse af ekstraordinære  

 indkaldelsesordrer eller ved ikrafttræden af deres mødebefaling, bekendtgjort  

 gennem presse, radio, fjernsyn m.v.
d.
DISTINKTIONERING.
 KP-værnepligtige, der under deres uddannelse i CF-korpset har opnået en  

 befalingsmandsgrad, beholder denne ved overførslen til politiet.
 De værnepligtige kan iøvrigt efter politimesterens (i København  

 politidirektørens) nærmere bestemmelse udnævnes og distinktioneres som  

 gruppeførere og delingsførere II samt i særlige tilfælde som delingsførere I  

 efter egnethed og gennemgået uddannelse.
 2. X-VÆRNEPLIGTIGE.
a.
TILVEJEBRINGELSE.
 De X-værnepligtige er tjenstdygtige værnepligtige, der ikke indkaldes til  

 tjeneste ved forsvaret, CF-korpset eller det kommunale civilforsvar, og som  

 således har trukket »frinummer« på sessionen.  

 Civilforsvarsstyrelsen råder over en pulje af disse værnepligtige, der årligt  

 forøges med ca. 15.000 mand.
 Af denne pulje udtages et antal til fordeling til de enkelte politikredse,  

 svarende til 56 pr. deling (a 63 mand) med et tillæg på ca. 15%, alle med  

 bopæl inden for vedkommende politikreds.
 Der er fra politiets side lagt afgørende vægt på, at CF-ordenskorpset på  

 grund af tjenestens karakter omfatter værnepligtige med en vis højere alder.  

 Den generelle X-værnepligtsordning er under hensyn hertil tilrettelagt  

 således, at de X-værnepligtige først udtages som mobiliseringspligtige den 1.  

 januar året efter, at de er fyldt 22 år.
 Mobiliseringsstyrken af X-værnepligtige i CF-ordenskorpset omfatter  

 herefter normalt kun værnepligtige i alderen mellem 22 og 26 år, idet der  

 hvert år tilgår en ny årgang af 22-årige, hvorved et hertil svarende antal  

 værnepligtige blandt de ældste fødselsårgange udgår af mobiliseringsstyrken.
De X-værnepligtige har fra Civilforsvarsstyrelsen modtaget en skrivelse om  

 deres generelle værnepligtsforhold.
Der vedlægges en kopi af denne skrivelse  

 til orientering.
Den foretagne fordeling af de værnepligtige til de forskellige  

 tjenesteområder, herunder til CF-ordenskorpset, er af intern karakter.
De  

 værnepligtige har ikke modtaget nogen meddelelse herom, ligesom de ej heller  

 har fået nogen underretning om, hvorvidt og hvor længe de står i  

 mobiliseringsstyrken (mobiliseringsregisteret).
b.
PERSONELADMINISTRATION.
Denne værnepligtsordning administreres af Civilforsvarsstyrelsen i  

 samarbejde med datacentralen.
De værnepligtige har CRM (centralregistrerende  

 myndighed) kode X og er under denne kode registreret på et særskilt bånd i  

 datacentralen med oplysning om deres personnummer, navn og adresse.  

 Datacentralen modtager løbende fra folkeregistrene via CPR meddelelse om  

 ændring af de registrerede data (navne- og adresseændringer). Ændringerne  

 indføres på værnepligtsbåndet ved halvårlige kørsler og ved ekstraordinære  

 kørsler i en beredskabssituation.
Civilforsvarsstyrelsen har foretaget en opgørelse over behovet for  

 mobiliseringspligtige X-værnepligtige i hver politikreds på grundlag af de  

 foreliggende dimensioneringsplaner, se vedlagte personaloversigt.
Disse behov  

 er indlagt i EDB-programmet, hvorved der er tilvejebragt et  

 mobiliseringsregister af X-værnepligtige.
Civilforsvarsstyrelsen drager  

 omsorg for, at eventuelle ændringer i dimensioneringen løbende bliver  

 indkodet i programmet.
Datacentralen udskriver een gang om året (omkring den 1. maj) navnelister  

 over de X-værnepligtige, der på dette tidspunkt står i  

 mobiliseringsregisteret, opført i aldersorden.
Navnelisterne udskrives  

 politikredsvis til videresendelse til de respektive politimestre  

 (politidirektøren i København) og omfatter personnummer, navn og adresse på  

 de værnepligtige.
 På navnelisterne er der endvidere foretaget en typemarkering af de  

 værnepligtige således:
 TYPE 01: Ny tilgang, d.v.s. værnepligtige, der er indgået i  

 mobiliseringsstyrken siden sidste listeudskrivning.
 TYPE 02. Overført fra anden politikreds siden sidste listeudskrivning.
 Værnepligtige, der fortsat står i mobiliseringsstyrken i vedkommende  

 politikreds, har maskinelt typebetegnelsen 03, men denne betegnelse er af  

 hensyn til overskueligheden ikke udskrevet på listerne.
 Værnepligtige, der på frivillig bases gennemgår en uddannelse, har  

 typebetegnelsen 04.
 TYPE 24 står således for værnepligtige, der er overført fra anden  

 politikreds (2), og som er under uddannelse eller er uddannet (4).
 TYPE 34 står for værnepligtige, der fortsat indgår i mobiliseringsstyrken  

 i vedkommende politikreds (3), og som er under uddannelse eller er uddannet  

 (4).
Værnepligtige, der har meldt sig til en uddannelse, vil herefter blive  

 stående i mobiliseringsregisteret indtil udgangen af det år, hvori de fylder  

 50 år.
De kan dog fra det tidspunkt, hvor deres fødselsårgang udgår af  

 mobiliseringsstyrken, begære sig slettet i mobiliseringsregisteret.
 Man udbeder sig derfor løbende indberetning, omfattende personnummer, navn  

 og adresse på de X-værnepligtige, der har modtaget tilbud om gennemgang af en  

 uddannelse inden for CF-ordenskorpset, ligesom man anmoder om indberetning,  

 når de pågældende ønskes slettet i mobiliseringsregisteret som type  

 04-værnepligtig.
c.
INDKALDELSE.
1o.
UNDER ALMINDELIGE FREDSFORHOLD.
X-værnepligtige er som nævnt ikke forpligtet til at give møde til  

 uddannelse eller anden tjeneste under almindelige fredsforhold bortset fra  

 deltagelse i kortvarige mønstringer.
En mønstring af dette mandskab kræver  

 ligeledes Indenrigsministeriets godkendelse i hvert enkelt tilfælde.
 Disse værnepligtige kan således kun indkaldes til uddannelse eller anden  

 tjeneste på frivillig bases, herunder indbydes til et orienteringsmøde om  

 CF-ordenskorpset.
2o.
UNDER KRIG ELLER ANDRE EKSTRAORDINÆRE FORHOLD.
X-værnepligtige kan indkaldes under krig eller andre ekstraordinære  

 forhold, når indenrigsministerens tilslutning hertil foreligger.
Man vil fra  

 Civilforsvarsstyrelsens side søge at opnå ministerens godkendelse af en  

 mønstring af mandskabet på et relativt tidligt tidspunkt i en eventuel  

 beredskabsfase, bl.a. med henblik på gennemførelse af en nødtørftig  

 uddannelse af mandskabet.
Ved en mønstring i denne forbindelse forstås et  

 kortvarigt fremmøde med henblik på registrering, iklædning og instruktion af  

 mandskabet, hvorefter de pågældende hjemsendes med udrustning med pålæg om at  

 give møde til uddannelse i henhold til en herom udarbejdet plan og iøvrigt at  

 give møde til fast vedvarende tjeneste ved udsendelse af nærmere meddelelse  

 herom.
Ved mønstringen bør der - foretages en kontrol af de pågældendes navne og adresser, - afkræves dem yderligere nødvendige oplysninger til brug ved oprettelse  

 af stamkort, - foretages en iklædning af mandskabet, - foretages en fordeling af mandskabet til de respektive tjenestesteder, - gives dem en orientering om deres værnepligtsforhold og tjenestens  

 nærmere karakter med oplysning om deres tjenestested og om deres forestående  

 uddannelse samt eventuelle møde til fast vedvarende tjeneste på et senere  

 tidspunkt.
Indkaldelserne foretages ved ekstraordinære indkaldelsesordrer, der  

 udskrives af datacentralen i en beredskabssituation efter anmodning fra  

 Civilforsvarsstyrelsen.
De ekstraordinære indkaldelsesordrer vil derefter  

 hurtigst muligt blive tilsendt politimesteren (politidirektøren i København)  

 med henblik på videresendelse til mandskabet i den takt, hvormed styrken  

 ønskes mønstret eller indkaldt.
Med indkaldelsesordrerne følger en samtidig  

 dermed udskrevet navneliste.
I det omfang Civilforsvarsstyrelsen har modtaget meddelelse om de  

 pågældendes mødested ved mønstring og mobilisering, vil mødestedet være  

 anført på de ekstraordinære indkaldelsesordrer.
Det henstilles, at der kun  

 udpeges eet mødested i hver politikreds.
Hvis flere mødesteder udpeges,  

 ønskes en tilkendegivelse af, hvilke værnepligtige der skal møde de  

 respektive steder.
Det er af systemmæssige grunde nødvendigt, at  

 værnepligtige, der bor i samme kommune, har fælles mødested.
 Hvis mødestedsrubrikken på grund af manglende oplysninger herom ikke er  

 udfyldt, må politimesteren (politidirektøren i København) påføre dette på de  

 modtagne indkaldelsesordrer, inden de videresendes til de værnepligtige.
d.
UDNÆVNELSE TIL BEFALINGSMAND.
 X-værnepligtige kan efter politimesterens (i København politidirektørens)  

 nærmere bestemmelse udnævnes til og distinktioneres som gruppeførere og  

 delingsførere II samt i særlige tilfælde som delingsførere I efter egnethed  

 og gennemgået uddannelse.
 3. FRIVILLIGT PERSONEL.
 Personer, der ønsker at forrette frivillig civilforsvarstjeneste i  

 CF-ordenskorpset, kan efter politimesterens (i København politidirektørens)  

 bestemmelse knyttes til CF-ordenskorpset.
Der indgås en skriftlig aftale med de pågældende om frivillig tjeneste i  

 civilforsvaret.
Standardformularen (CF-form.440-75) forudsættes benyttet.
Værnepligtigt personel (KP- og X værnepligtige), der deltager i  

 uddannelsen eller andre aktiviteter på frivillig bases, betragtes IKKE som  

 frivilligt personel.
En skriftlig aftale med disse værnepligtige om frivillig  

 tjeneste er således ikke nødvendig.
III.
FÆLLESBESTEMMELSER.
 1. UDRUSTNING.
 Personellet udstyres med en standardudrustning, reflekterende bandoleer  

 med skede, 2 refleksarmbind og -ankelbind samt en almindelig politistav.
 Til personel, der gennemgår en uddannelse i fredstid, udleveres en  

 standardudrustning M/80, som består af 1 par uniformsbenklæder M/71 1  

 uniformsjakke M/71 1 hætte M/71 1 hue M/71 1 par seler 1 skjorte M/71 1 trøje  

 m/lynlås 1 par lange grå underbenklæder 1 par halvlange støvler 1 hjelm M/52  

 m/inderhjelm 1 gasmaske, komplet 1 halsklud (blå).
 Ved iklædning af den resterende styrke i en beredskabssituation udleveres  

 en standardudrustning, som består af 1 par uniformsbemklæder M/50 1  

 uniformsjakke M/50 1 skråhue M/50 1 kappe M/50 1 skjorte 1 slips 1 par  

 støvler 1 par gamacher 1 hjelm M/52 med inderhjelm 1 halsbeskytter/tørklæde 1  

 gasmaske, komplet 1 bukserem, Webbing.
 Politistaven, der er omfatte af våbenlovens almindelige regler om  

 deponering m.v., må under almndelige fredsforhold ikke udleveres til  

 opbevaring hos personellet.
 2. KASSATION.
 Hvis en værnepligtig ved fremmøde i en beredskabssituation mener, at hans  

 legemlige eller åndelige tilstand er til hinder for tjenestens udførelse,  

 forelægges sagen af politimesteren (politidirektøren i København) for  

 vedkommende udskrivningskreds om muligt bilagt en lægeerklæring fra den  

 værnepligtiges egen læge med henblik på en bedømmelse af hans  

 tjenstdygtighed.
 3. YDELSER.
Ved fremmøde i fredstid til uddannelse eller anden frivillig tjeneste kan  

 der efter reglerne i Civilforsvarsstyrelsens cirkulærskrivelse af 15. januar  

 1980 om ydelser til værnepligtigt og frivilligt personel i det lokale  

 civilforsvar ydes de pågældende - befordringsgodtgørelse, - en forfriskning i form af en kop kaffe med brød, - gratis forplejning, hvis tjenesten på den enkelte dag har en varighed af  

 mindst 4 timer.
 Til værnepligtigt personel (KP- og X-værnepligtige) kan der endvidere  

 efter omstændighederne ydes godtgørelse for tabt arbejdsfortjeneste efter de  

 herom gældende regler.
IV.
OPHÆVELSE AF BESTEMMELSER.
 Samtidig hermed ophæves følgende bestemmelser:
 - Civilforsvarsstyrelsens cirkulærskrivelse af 27. april 1977 vedrørende  

 tilvejebringelse m.v. af personel til CF-ordenskorpset.
 - Civilforsvarsstyrelsens cirkulærskrivelse af 25. juni 1979 vedrørende  

 fordeling m.v. af X-værnepligtige til CF-ordenskorpset.
