 Medlemmet havde fået udbetalt efterløn fra  

 21. juli 2003 og havde samtidig fået udbetalt løbende pension som led i sit  

 ansættelsesforhold.
 Medlemmet oplyste på efterlønskort af 23. maj  

 2004, at der var sket ændringer i hans pensionsforhold og vedlagde  

 dokumentation fra kommunen for størrelsen af hans pension for perioden 1. maj  

 2003 til og med 30. april 2004.
 Den 28. maj 2004 oplyste medlemmet a-kassen  

 om, at han ikke løbende ville indsende de nye pensionsmeddelelser, men at han  

 ville indsende dem samlet, når året var gået.
 A-kassen traf den 1. juni 2004 afgørelse om  

 stop af udbetaling af efterløn for ugerne 17-21/2004, idet medlemmet  

 sandsynligvis ville få for meget udbetalt på grund af procentvise  

 reguleringer  

 af sin pensionsordning.
 På baggrund af afgørelsen indsendte medlemmet  

 sin pensionsmeddelelse for april 2004. Det fremgik af meddelelsen, at han  

 modtog en pension på 7.449 kr. om måneden.
 A-kassen traf den 3. juni 2004 afgørelse om,  

 at fradraget for pensionen i ugerne 17-21/2004 udgjorde 860 kr. om ugen.  

 A-kassen udbetalte herefter efterløn med det beregnede fradrag.
 Arbejdsmarkedets Ankenævn traf afgørelse om,  

 at a-kassen havde ret til at standse udbetalingen af medlemmets efterløn for  

 ugerne 17-21/2004, samt at a-kassen havde beregnet fradraget i efterlønnen på  

 grund af hans pension korrekt.
 Nævnet vurderede, at det var overvejende  

 sandsynligt, at medlemmet ved udbetalingen af efterløn for ugerne 17-21/2004  

 ville få udbetalt for meget i efterløn.
 Nævnet henviste til, at medlemmet havde  

 oplyst, at der var ændringer i hans løbende pensionsordning, ligesom det var  

 sandsynligt, at der var foretaget procentvis regulering i ordningen.
 Nævnet var desuden enig i, at fradragene for  

 ugerne 17-21/2004 skulle udgøre 860 kr.
Nævnet henviste til, at medlemmets løbende  

 pension i april 2004 udgjorde 7.449,48 kr. om måneden, hvilket svarede til  

 89.393,76 kr. om året.
Dette ville betyde et fradrag i efterlønnen på 44.696  

 kr. om året (89.393,76 x 50 %) eller 860 kr. om ugen (44.696 : 52).
Efterløn,  

 beregning af løbende fradrag for pension der er led i et ansættelsesforhold,  

 standsning af efterløn, sandsynliggjort at medlemmet fik udbetalt for meget  

 efterløn Ankenævnet har behandlet Deres klage på møde den 14. april 2005.
Nævnet traf denne A F G Ø R E L S E A-kassen havde ret til at standse udbetalingen af Deres efterløn  

 for ugerne 17-21/2004.
 A-kassen har beregnet fradraget i efterlønnen på grund af Deres  

 pension korrekt.
B E G R  

 U N D E L S E Ankenævnet har lagt til grund, at   

 	  

 De har fået efterløn  

 fra 21. juli 2003, hvor De var fyldt 60 år,   

 	  

 De har fået udbetalt  

 en løbende pension som led i Deres ansættelsesforhold,   

 	  

 De den 23. maj 2004  

 indsendte et efterlønskort, hvorpå De oplyste, at der var sket ændringer i  

 Deres pensionsforhold,   

 	  

 De samtidig indsendte  

 dokumentation fra YY Kommune for størrelsen af Deres pension for perioden 1.  

 maj 2003 til 30. april 2004,   

 	  

 De den 28. maj 2004  

 telefonisk over for a-kassen meddelte, at De ikke ville indsende de nye  

 pensionsmeddelelser,  

 men De ville indsende samlet, når året var gået.
I givet fald måtte a-kassen  

 selv indhente oplysningerne,   

 	  

 a-kassen den 1. juni  

 2004 traf en afgørelse om stop af udbetalingen af efterløn for ugerne  

 17-21/2004, da De sandsynligvis ville få for meget udbetalt på grund af  

 procentvise  

 reguleringer af Deres pensionsordning,   

 	  

 a-kassen herefter  

 modtog pensionsmeddelelse for april 2004. Det fremgik heraf, at De modtog en  

 pension på 7.449 kr. om måneden,   

 	  

 a-kassen den 3. juni  

 2004 traf afgørelse om, at fradraget for pensionen i ugerne 17-21/2004  

 udgjorde  

 860 kr. om ugen.
A-kassen udbetalte herefter Deres efterløn med det beregnede  

 fradrag, og at   

 	  

 De har klaget over, at  

 efterlønnen for ugerne 17-21/2004 ikke blev udbetalt til rette tid og over  

 størrelsen  

 af fradraget.
Ifølge reglerne medfører løbende udbetalinger af pension, som er  

 et led i et ansættelsesforhold, fradrag i efterlønnen.
Fradraget udgør 50 %  

 af  

 det udbetalte pensionsbeløb.
 Desuden skal en a-kasse standse udbetalingen af ydelser til et  

 medlem på det tidspunkt, hvor kassen bliver bekendt med forhold, der gør det  

 sandsynligt, at medlemmet har gjort sig skyldig i en forseelse over for  

 kassen.
 Efter ankenævnets vurdering var det overvejende sandsynligt, at De  

 ved udbetalingen for ugerne 17-21/2004 ville få udbetalt for meget i  

 efterløn.  

 Nævnet henviser til, at De havde oplyst, at der var ændringer i Deres løbende  

 pensionsordning, ligesom det var sandsynligt, at der var foretaget procentvis  

 regulering i ordningen.
Nævnet er desuden enig i, at fradraget for ugerne 17-21/2004 skal  

 udgøre 860 kr.
Nævnet henviser til, at Deres løbende pension i april 2004  

 udgjorde 7.449,48 kr. om måneden, hvilket svarer til 89.393,76 kr. om året  

 (7.449,48 x 12). Det vil betyde et fradrag i efterlønnen på 44.696 kr. om  

 året  

 (89.393,76 x 50%) eller 860 kr. om ugen (44.696 : 52).
De har anført, at a-kassens beregning af den årlige pension er sat  

 for højt.
De har henvist til den dokumentation, De har fra YY Kommune,  

 Personaleafdelingen, dateret den 28. april 2004, der fuldstændig nøjagtig  

 viser  

 12 måneders pension, brutto, som på dette tidspunkt, altså den 28. april 2004  

 udgør 87.725,90 kr.  

 I januar, februar og  

 marts måned 2004 blev der udbetalt et beløb, der var mindre end 7.449,48.
Nævnet bemærker, at pensionsbeløbet, der skal medføre fradrag, er  

 den aktuelle løbende udbetalte pension før skat.
Beløbet omregnes på  

 årsbasis.  

 Der er i reglerne ikke hjemmel til en anden beregningsmetode.
 Ankenævnet tiltræder således direktoratets afgørelse af 30. august  

 2004.
 Der henvises til lov om arbejdsløshedsforsikring m.v., jf.  

 lovbekendtgørelse nr. 708 af 13. august 2003 § 74 i, stk. 6 og stk. 11 og §  

 87,  

 stk. 5 og stk. 8 samt Arbejdsdirektoratets bekendtgørelse nr. 594 af 22. juni  

 2001 om fleksibel efterløn § 22, § 25, § 27, § 42 og § 43, og  

 Arbejdsdirektoratets bekendtgørelse nr. 470 af 4. juni 2003 om sanktion til  

 medlemmer af en arbejdsløshedskasse § 4.
På ankenævnets vegne De kan læse om afgørelsens faktiske og retlige grundlag på de  

 følgende sider.
 Kopi til:
Arbejdsløshedskassen Arbejdsdirektoratet 1. Sagsforløb Arbejdsdirektoratet fremstillede sagen på denne måde:
 Det fremgår af sagen at De den 23. maj (sekretariatets rettelse)  

 2004 underskrev og indsendte Deres efterlønskort for ugerne 17- 21/2004. På  

 kortet angav De ved afkrydsning at der var sket ændringer i Deres  

 pensionsforhold.  

 De oplyste pensionens størrelse til 87.725 kr.
De ringede den 28. maj 2004 til a-kassen.
Ifølge a-kassens  

 telefonnotat sagde De, at De ikke ville aflevere nye pensionsmeddelelser, og  

 at  

 a-kassen selv kunne indhente dem.
De ønskede at aflevere oplysningerne for 1  

 år  

 ad gangen, når året var omme.
Det fremgik også af notatet at De skyldte  

 859,23  

 kr. fra Deres overgang den 21. juli 2003 til den 18. april 2004.
 De skrev den 28. maj 2004 til a-kassen at De klagede over, at De  

 ikke havde modtaget efterløn for ugerne 17 - 21 til rette tid.
A-kassen traf den 1. juni 2004 afgørelse om at De havde stoppet  

 for udbetaling af efterløn til Dem.
Begrundelsen var at De sandsynligvis  

 havde  

 fået for meget udbetalt i efterløn på grund af manglende oplysninger til  

 a-kassen om de procentvise reguleringer i Deres pensionsordning.
A-kassen bad  

 Dem om at indsende kopi af Deres pensionsmeddelelser for den 1. juni og 1.  

 oktober  

 2003 og for den 1. januar og 1. april 2004. A-kassen bad om at få tilsendt  

 oplysningerne hurtigst muligt, da De ikke kunne få udbetalt Deres efterløn,  

 før  

 a-kassen havde lavet de nye beregninger.
 Det fremgår af Deres pensionsspecifikation for april måned, som  

 a-kassen modtog den 2. juni 2004 at De modtog en månedlig pension på 7.449,48  

 kr.
A-kassen traf den 3. juni 2004 afgørelse om at fradraget for Deres  

 pension var på 859,88 kr. om ugen.
A-kassen skrev at Deres efterløn var til  

 udbetaling i banken den 7. juni 2004, og at det var vigtigt, at De fremsender  

 pensionsspecifikationer sammen med efterlønskortet, når der sker ændringer i  

 Deres pension, så De kunne undgå forsinkelser i fremtidige udbetalinger.
De klagede i brev af 3. juni 2004 over a-kassens afgørelse af 1.  

 juni 2004. De skrev at De den 28. maj 2004 havde oplyst, at dokumentation for  

 pensionsudbetaling var sendt den 24. maj 2004 sammen med efterlønskortet for  

 ugerne 17 -21/2004. De oplyste at denne dokumentation var godkendt af  

 a-kassens  

 afdeling i NN.
De vedlagde en kopi af brev af 28. maj 2004 fra YY Kommune  

 hvori  

 det blev bekræftet, at De i perioden fra den 1. maj 2003 til den 30. april  

 2004  

 havde modtaget 87.725,90 kr. i pension.
 De klagede i brev af 4. juni 2004 over a-kassens afgørelse af 3.  

 juni 2004. De skrev at De aldrig ville modtage en årlig pension på 89.394  

 kr.,  

 så beregningsgrundlaget er sat for højt.
A-kassen oversendte den 14. juni 2004 sagen til direktoratet.  

 A-kassen skrev at De havde klaget over, at a-kassen:
1.  

 	  

 ikke udbetalte  

 efterlønnen rettidigt for maj måned 2004, 2.  

 	  

 forlanger indsendelse  

 af pensionsspecifikationer/regulering for april 2004, og 3.  

 	  

 ikke beregner  

 pensionsfradraget korrekt.
 A-kassen fastholdt afgørelserne af 1. og 3. juni 2004.
De skrev i brev af 15. juni 2004 at De for en god ordens skyld  

 ville meddele, at De havde klaget over, at efterlønnen for 5-ugers-perioden,  

 uge 17 - 21 /2004 ikke blev udbetalt til rette tid.
De har på ingen måde  

 klaget  

 over, at efterlønnen for maj måned 2004 ikke blev udbetalt til rette tid.
En  

 måned er som bekendt 4 1/3 uge. Sekretariatet er enig i fremstillingen med den anførte rettelse.
2. Arbejdsdirektoratets  

 afgørelse Direktoratet traf den 30. august 2004 denne afgørelse:
   

  

 1.
A-kassen havde ret til at standse udbetalingen af efterløn for  

 ugerne 17 - 21/2004.
 2.
 A-kassen har beregnet Deres fradrag for pension korrekt.
Begrundelse 1 Det fremgår af § 87, stk. 5 i lov om arbejdsløshedsforsikring mv.  

 (loven) at hvis a-kassen bliver bekendt med forhold, der gør det sandsynligt,  

 at medlemmet har gjort sig skyldig i en forseelse, skal a-kassen stoppe  

 udbetalinger af efterløn.
 Da De på Deres efterlønskort for ugerne 17 -21/2004 havde oplyst,  

 at der var sket ændring i Deres pensioner, og da De i telefonsamtalen af 28.  

 maj 2004 tilkendegav, at De ikke ønskede at aflevere nye pensionsmeddelelser,  

 var det sandsynligt, at der var sket en fejludbetaling af efterløn, og  

 a-kassen  

 havde derfor ret til at standse efterlønnen, indtil forholdet var afklaret.  

 Dette skete herefter, og a-kassen kunne udbetale efterlønnen for perioden  

 allerede den 7. juni 2004.
 Det skal bemærkes at brevet af 28. april 2004 fra YY kommune om  

 Deres pensionsindtægt i perioden fra 1. maj 2003 til den 30. april 2004 ikke  

 er  

 tilstrækkeligt præcise oplysninger, idet det er den aktuelt udbetalte  

 pension,  

 der skal medføre fradrag, se nedenfor under pkt. 2.
 2.
Der skal ske fradrag i efterlønnen for løbende udbetaling af  

 pension, der er led i et ansættelsesforhold.
Fradraget skal ske på det  

 tidspunkt, pensionen kommer til udbetaling.
Fradraget udgør 50 pct. af det  

 udbetalte pensionsbeløb.
Dette står i lovens § 74 i, stk. 6.
Det pensionsbeløb, der skal medføre fradrag, er det aktuelt  

 udbetalte.
Hvis der bliver ændret i pensionen - fx når pensionen bliver  

 reguleret 1 eller 2 gange om året - skal fradraget også reguleres, således at  

 det er pensionsbeløbet for den aktuelle periode, der medfører fradrag.
A-kassen har beregnet Deres fradrag i efterlønnen ud fra Deres  

 pensionsudbetaling på i alt 7.449,48 kr. for april måned 2004, hvilket var  

 det  

 aktuelle beløb på daværende tidspunkt.
Dette giver et månedligt fradrag på 50  

 pct. heraf = 3.724,74 kr. og dermed et ugentligt fradrag på afrundet 860 kr.  

 Deres  

 udbetaling på 2.055 kr. (før skat) om ugen er derfor korrekt.
Afslutningsvis skal direktoratet gøre opmærksom på, at når der  

 sker ændringer i Deres månedlige pensionsudbetalinger, skal De omgående  

 oplyse  

 det til a-kassen.
Dette fremgår af § 42 i bekendtgørelse nr. 594 af 22.juni  

 2001 om fleksibel efterløn.
Det fremgår også af vejledningen til  

 efterlønskortet,  

 hvor der i afsnittet: f.
Løbende udbetaling af sanktion står, at  

 løbende  

 udbetalinger af pension, der er led i et ansættelsesforhold medfører fradrag  

 i  

 efterlønnen på baggrund af det udbetalte bruttobeløb.
Hvis pensionen begynder  

 at blive udbetalt eller bliver reguleret, skal a-kassen have besked om det.
Hvis De undlader at oplyse om reguleringer kan der blive tale om  

 stop for udbetaling af efterløn, tilbagebetaling og sanktion.
Hvis De bevidst  

 undlader at oplyse om stigninger i det udbetalte pensionsbeløb, kan der blive  

 tale om sanktion for svig.
Endelig kan direktoratet oplyse, at vi har taget kontakt til Deres  

 a-kasse for at gøre opmærksom på, at hvis der er sket en fejludbetaling, skal  

 a-kassen tage stilling til et eventuelt tilbagebetalingsbeløb og ansvaret  

 herfor.
A kassen har efterfølgende oplyst, at den vurderer denne  

 problemstilling.
Da a-kassen endnu ikke har truffet afgørelse om en eventuel  

 tilbagebetaling af efterløn, har direktoratet med nærværende afgørelse ikke  

 taget stilling hertil. 3. Klagen af 23.  

 september 2004 fra Dem til ankenævnet Vedr: Udbetaling af efterløn for ugerne 17-18-19-20 og 21 i året  

 2004.
 Jeg har den 1. september 2004 modtaget direktoratets afgørelse af  

 den 30. august 2004. I den forbindelse kan jeg meddele, at jeg fastholder  

 mine  

 tre klager af den 28. maj 2004. den 3. juni 2004 og den 4. juni 2004.
 For god orden skyld vedlægges disse klageskrivelser i kopiform.
 Ligeledes kan jeg meddele, at den fremsendte dokumentation, fra YY  

 Kommunes Personaleafdeling, dateret den 28. april 2004, fuldstændig nøjagtig  

 viser 12 måneders pension, brutto, som på dette tidspunkt, altså den 28.  

 april  

 2004, udgør 87.725.90 kr.
 Der er således ingen unøjagtigheder ved denne dokumentation.
 For en god ordens skyld vedlægges denne dokumentation i kopiform.
Den måde som arbejdsløshedskassen anvender, ved beregning af efterløn  

 og pension på, sker ved, at april måned 2004s pension som udgør  

 7.449.48 kr.  

 ganges med tolv.
Dette giver et beløb af størrelsen 89.394,00 kr.
Af dette beløb  

 tages der 50%.
Dette giver et beløb af størrelsen 44.697,00 kr.
Dette beløb på  

 44.697,00 kr. trækkes fra en årlig efterløn på 151.580,00 kr.
Der er således  

 et  

 resterende beløb på 151.580,00 kr. - 44.697,00 kr., hvilket giver 106.883,00 kr.
 Ugentlig giver dette 106.883,00 kr. divideret med 52, som  

 resulterer i et beløb på 2055,44 kr.
Jeg kan yderligere oplyse, at de tre første måneders pension, det  

 vil sige, januar, februar og marts måned 2004 ikke er udbetalt med et  

 månedligt  

 beløb på 7.449,48 kr., men med et mindre beløb.
Ifølge dette er a-kassens  

 beregning,  

 af en årlig pension, sat for højt.
 For god ordens skyld vedlægges a-kassens beregning af efterløn og  

 pension, dateret den 3. juni 2004.
Nærværende skrivelse og 5 stk. bilag, som vedlægges, kan blot  

 videresendes til Arbejdsmarkedets Ankenævn. 4. Arbejdsdirektoratets  

 bemærkninger den 4. oktober 2004 til klagen Der er ikke kommet nye oplysninger, der giver direktoratet  

 anledning til at ændre afgørelse. 5. Nyt efter klagen Brev af 19. oktober 2004 fra Dem:
 Efter anmodning har jeg den 14. oktober 2004 modtaget samtlige  

 papirer vedrørende ovennævnte sag.
I den forbindelse kan jeg meddele, at det ikke er mit sprog, som  

 er refereret, af Fr.
VV, i et telefonnotat, af den 28. maj 2004. 6. Regler Lov om  

 arbejdsløshedsforsikring m.v. jf. lovbekendtgørelse nr. 708 af 13. august  

 2003 § 74 i.
Stk. 6. Løbende udbetaling af pension,  

 inklusive tillæg, som er led i et ansættelsesforhold, medfører uanset stk. 5  

 fradrag i efterlønnen uden bundfradrag fra det tidspunkt, den kommer til  

 udbetaling.
Fradraget udgør 50 pct. af det udbetalte pensionsbeløb pr.  

 efterlønstime Stk. 11. Direktøren for Arbejdsdirektoratet fastsætter efter  

 forhandling med Beskæftigelsesrådet nærmere regler om fradrag for pensioner.
§ 87 Stk. 5. Bliver kassen  

 bekendt med forhold, der gør det sandsynligt, at et medlem har gjort sig  

 skyldig i en forseelse over for kassen, jf. stk. 1 og 2, skal kassen standse  

 udbetalingen af ydelser til medlemmet, jf. dog stk. 6, fra  

 konstateringstidspunktet.
 Stk. 8.  

  

 Direktøren for Arbejdsdirektoratet fastsætter efter  

 forhandling med Beskæftigelsesrådet nærmere regler om anvendelse af stk. 1-7.
Arbejdsdirektoratets bekendtgørelse  

 nr. 594 af 22. juni 2001om fleksibel efterløn § 22.  

  

 Løbende  

 udbetaling af pension (inklusive tillæg), som er led i et ansættelsesforhold,  

 medfører fradrag i efterlønnen, jf. dog § 41. Det samme gælder løbende  

 udbetaling fra en tilsvarende pension, som er etableret i forbindelse med en  

 arbejdsperiode i udlandet.
 § 25.  

  

 For et medlem, der går på efterløn før  

 2-års-reglen i § 11 er opfyldt, skal der ske fradrag i efterlønnen med 60  

 pct.  

 af det beregnede beløb efter § 21, og 50 pct. af den løbende udbetalte  

 pension  

 før skat efter § 22.
§ 27.  

 Det samlede beløb på årsbasis efter § 25 eller § 26, som skal fradrages  

 i efterlønnen, omregnes til et ugebeløb i kroner og ører, der trækkes fra  

 medlemmets  

 efterlønssats om ugen.
Den regulerede ugesats afrundes til nærmeste hele  

 kroner.
 § 42.  

  

 Et medlem, der har indtægter ved pension,  

 arbejde, øvrige indtægter eller hverv m.v., som er omfattet af denne  

 bekendtgørelse, har pligt til at oplyse a-kassen herom.
§ 43.  

  

 A-kassen udbetaler efterløn på baggrund af et  

 medlems erklæring på efterlønskortet om arbejde og indtægter.
Efterlønskortet  

 kan efter aftale mellem den enkelte a-kasse og Arbejdsdirektoratet erstattes  

 af  

 anden form for afgivelse af oplysninger i elektronisk form.
 Stk. 2. Et medlem skal  

 indsende efterlønskortet ved udløbet af hver udbetalingsperiode, jf. dog stk.  

 3.
 Stk. 3. A-kassen kan  

 beslutte, at medlemmer, der i perioden med efterløn ikke arbejder og alene  

 har  

 indtægter i form af pension efter §§ 21 og 22, i stedet mindst hver 6. måned  

 afgiver oplysninger efter stk. 1. Oplysningerne kan gives på én erklæring.  

 Tilsvarende gælder for medlemmer, der på grund af arbejde ikke får udbetalt  

 efterløn.
Arbejdsdirektoratets  

 bekendtgørelse nr. 470 af 4. juni 2003 om sanktion til medlemmer  

 af en arbejdsløshedskasse § 4. Bliver en a-kasse  

 bekendt med forhold, der gør det sandsynligt, at et medlem ved svig eller ved  

 uagtsomhed med urette har fået ydelser fra a-kassen, skal den standse  

 udbetalingerne  

 fra konstateringstidspunktet.
A-kassen skal give medlemmet en særskilt  

 afgørelse herom og begrunde, at udbetalingerne er stoppet.
 Stk. 2. Når a-kassen har  

 truffet en afgørelse om sagens realitet, skal den stoppe udbetalingerne af  

 ydelser i overensstemmelse med sin afgørelse eller indstilling.
