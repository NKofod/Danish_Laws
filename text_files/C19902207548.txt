(Handelsskolerne) Omstående regler for merkonomkursus har virkning fra 1. august 1990.
 Samtidig ophæves regler for merkonomkursus II-700 af 23. maj 1989.
 Det bemærkes, at de to kurser: Produktudvikling i turistvirksomhed og  

 Turistvirksomhed indtil videre udbydes af et antal handelsskoler efter  

 direktoratets godkendelse med henblik på forsøgsvis afprøvning.
 Opmærksomheden henledes særligt på følgende ændringer eller tilføjelser:
 Linjen i databehandling omlægges fra august 1990. Fra august 1990 træder  

 det nye kursus Systemanskaffelse i stedet for kurset Databehandling III.  

 Kurset Databehandling III indgår fortsat ved udstedelse af bevis for en  

 samlet merkonomuddannelse i databehandling til og med eksamensterminen  

 december 1990/januar 1991.
 Eksportlinjen ændres, idet Internationalisering træder i stedet for  

 International handel og økonomisk samarbejde.
Fagene på linjen i International marketing er blevet revideret.
Linjen kan  

 nu frit udbydes af alle handelsskoler.
 Se nærmere om disse ændringer under afsnit II, IV og V.
Vedr. pkt.
VII Eksamensbestemmelser.
 Der er to ordinære eksamensterminer: april/maj og december/januar termin.
 P.m.v.
 e.b.
Mette Beyer Paulsen fuldmægtig I Generelle optagelsesbetingelser.
 I undervisningsministeriets bekendtgørelse nr. 666 af 16. oktober 1987 er  

 fastsat følgende optagelsesbetingelser (§4):
»Optagelse er betinget af, at ansøgeren Stk. 2.  Optagelse efter stk. 1, nr. 2 og 3 kan betinges  

 af, at indledende kursus i virksomhedsøkonomi er gennemført eller særlige  

 prøver er aflagt.
 Stk. 3.  Optagelse til visse kursus kan forudsætte  

 forudgående gennemførelse eller sideløbende deltagelse i andre kursus.
 Stk. 4.  Direktoratet kan efter indstilling fra  

 uddannelsesnævnet fastsætte nærmere regler om optagelsesbetingelserne«.
 1. I henhold til stk. 1, nr. 1, kan skolen optage:
 - Ansøgere med gennemført lærlingeuddannelse inden for handels- og  

 kontorområdet.
 - Ansøgere med gennemført erhvervsfaglig grunduddannelse inkl. 2. del  

 inden for handels- og kontorområdet.
 - Ansøgere med gennemført 1-årig bankskole eller sparekasseskole.
 - Ansøgere med gennemført uddannelse som edb-assistent.
 - Ansøgere med gennemført videregående uddannelse inden for handels- og  

 kontorområdet.
 - Dimittender fra handelshøjskole.
 Ansøgere med højere handelseksamen kan optages på kurser uden studiekreds.  

 For optagelse på kurser, under hvilke der skal gennemføres  

 studiekredsarbejde, stilles krav om mindst 1 års praktisk beskæftigelse, sml.  

 pkt. 3 nedenfor.
 2. I henhold til stk. 1, nr. 2, kan skolen optage:
 - Ansøgere med gennemført lærlingeuddannelse i øvrigt.
 - Ansøgere med gennemført erhvervsfaglig grunduddannelse inkl. 2. del i  

 øvrigt.
 - Ansøgere med gennemført grundlæggende teknisk eksamensuddannelse.
 - Ansøgere med gennemført videregående uddannelse, f.eks.
- videregående teknisk eksamensuddannelse - uddannelse ved universitet eller højere læreanstalt.
 3. I henhold til stk. 1, nr. 3, kan skolen optage  

 ansøgere, som i mindst 2 år overvejende har haft ansættelse i privat eller  

 offentlig virksomhed eller været selvstændig erhvervsdrivende.
Dokumentation for at betingelsen er opfyldt kan bestå i oplysning fra  

 arbejdsgiver (f.eks. til brug ved selvangivelsen), bevis for momsregistrering  

 eller lignende dokumentation.
I mange tilfælde vil der ikke være tvivl om, at  

 kravet om 2 års praktik er opfyldt, og i disse tilfælde vil det være  

 ufornødent at kræve dokumentation.
 4. I henhold til stk. 2, kan der stilles krav om, at  

 ansøgeren gennemfører indledende kursus i virksomhedsøkonomi i de tilfælde,  

 hvor ansøgeren ikke har den i stk. 1, nr. 1, nævnte uddannelsesbaggrund  

 (handel og kontor). Dette kræves som forudsætning for optagelse på faget  

 Virksomhedsøkonomi i de tilfælde, hvor en forudgående formel uddannelse ikke  

 indeholder bogføring, regnskabskundskab, erhvervsøkonomi eller lignende i  

 mindst 30 timer, og hvor tilsvarende forkundskaber efter skolens skøn ikke  

 foreligger.
Det bemærkes herved, at det ved efg-uddannelser uden for handels- og  

 kontorområdet er muligt at tage bogføring og lignende som tilvalg, såvel på  

 basisuddannelsen som på 2. dels-uddannelsen, ligesom enkelte retningsfag  

 indeholder relevante elementer, f.eks. retningsfaget kalkulation på  

 levnedsmiddelområdet.
Hvorvidt den tidligere uddannelse giver tilstrækkelige  

 forkundskaber, må bedømmes i det enkelte tilfælde i relation til det kursus,  

 der søges optagelse på.
 Ansøgere, der har gennemført kursus i indledning til virksomhedsøkonomi  

 ved Handelsflådens Kursuscenter, kan optages på faget virksomhedsøkonomi.
 5. Foruden de generelle optagelsesbetingelser er der  

 til kursus i visse fag fastsat yderligere optagelsesbetingelser, jfr. afsnit  

 II.
2. Visse fag kan der være betingelser om deltagelse i  

 studiekreds for at kunne indstille sig til eksamen.
Se herom afsnit VII, pkt.  

 6 og 7.
 Kursusdeltagerne bør i egen interesse undersøge eksamensbestemmelserne  

 inden tilmelding til kursus.
 3. Hvis en kursusdeltager er tilmeldt sygeeksamen i et  

 fag, som skal være bestået som betingelse for optagelse på et følgende fag,  

 kan optagelse dog ske: men kursusdeltageren kan ikke fortsætte på kursus,  

 hvis eksamen ikke bestås.
4. For suppleringsfag (fag som ikke er fællesfag eller  

 specialefag) er yderligere optagelsesbetingelser fastsat i de enkelte fags  

 læreplaner, hvortil henvises.
Optagelse på Erhvervsjura II er betinget af  

 bestået prøve i Erhvervsjura I.
 Bestået Erhvervsret på højere handelseksamensniveau i 1981 eller senere  

 giver adgang til Erhvervsjura II, men ikke fritagelse for Erhvervsjura I.
5. Dispensation De yderligere optagelsesbetingelser kan opfyldes ved fritagelse, jfr.  

 afsnit V.
Skolen kan dispensere fra yderligere optagelsesbetingelser, hvis skolen på  

 grundlag af dokumentation for forudgående uddannelse eller praktisk erfaring  

 på området skønner, at den pågældende har tilstrækkelige forudsætninger inden  

 for det pågældende fagområde.
Det bemærkes, at eventuel dispensation fra  

 yderligere optagelsesbetingelser ikke er ensbetydende med fritagelse.
Klager over skolens afgørelser indsendes til Direktoratet for  

 Erhvervsuddannelserne gennem skolen.
Fristen for klager er 4 uger fra den  

 dag, skolens afgørelse er meddelt den pågældende, jfr. §17 i bekendtgørelsen  

 om merkonomkursus.
6. Kursus for deltagere med særlige forudsætninger For deltagere med særlige forudsætninger kan oprettes kursus i fag uden  

 studiekreds.
 III Læreplaner for enkeltkurser.
 Læreplanerne for de enkelte kursus fastsættes af Direktoratet for  

 Erhvervsuddannelserne efter indstilling fra uddannelsesnævnet for  

 merkonomkursus.
 IV Opbygning af samlede uddannelser.
 I henhold til bekendtgørelsens §7, stk. 2, er der opbygget følgende  

 samlede merkonomuddannelser:
Fællesfag: Virksomhedsorganisation Virksomhedsøkonomi Ledelse og samarbejde 1. Foruden fællesfagene indgår følgende specialefag i  

 nedennævnte linjer:
Butiksledelse Markedsføring I Personaleadministration Butiksdrift Driftsledelse Organisation og strategi Arbejdsret I Indkøb I Eksport Internationalisering Eksportjura Eksportsalg på konsumentmarkeder  eller Eksportsalg på producentmarkeder Finansiering Nationaløkonomi I Finansiel planlægning (* 1) Finansiering (* 1) Informatik  (* 2) Informatik Systemudvikling Systemanskaffelse Indkøb Indkøb I Indkøb II Indkøb III Markedsføring Markedsføring I Markedsføring II Markedsføring III Organisation Personaleadministration Informatik Organisation og strategi Personaleadministration Personaleadministration Arbejdsret I Personaleudvikling Regnskabsvæsen Internt regnskabsvæsen (* 3) Eksternt regnskabsvæsen (* 3) Informatik Transport Transport I Transportjura Transport II 2. I  revisionslinjen  indgår som fællesfag:
Virksomhedsorganisation Virksomhedsøkonomi Foruden de nævnte fællesfag indgår følgende specialefag:
Internt regnskabsvæsen (* 4) Eksternt regnskabsvæsen (* 4) Skatteret I Skatteret II og erhvervsjura Revisionsteknik 3. I linjen  international marketing  indgår  

 ikke fællesfag, men følgende specialefag:
Sprog I Markedsanalyse Sprog II Markedsplanlægning Sprog III Internationalisering.
 4. Suppleringsfag indgår ikke i samlede  

 merkonomuddannelser.
 betyder at fagene skal læses i samme skoleår.
 Såfremt de yderligere adgangsbetingelser, jfr. afsnit II, respekteres, kan  

 kurserne tages i vilkårlig rækkefølge.
 V Meritoverførsel/fritagelse.
 I henhold til bekendtgørelsens §7, stk. 3 fastsættes nedenstående regler  

 om meritoverførsel/fritagelse.
 Skolen kan tillade meritoverførsel/fritagelse hvis skolen på grundlag af  

 dokumentation for forudgående uddannelse eller praktisk erfaring på området  

 skønner, at ansøgeren allerede har tilsvarende viden og baggrund inden for  

 det pågældende fagområde.
 Det påhviler ansøgeren at fremskaffe den fornødne dokumentation.
 Hvis dokumentationen ikke skønnes at være tilstrækkelig, eller der er  

 usikkerhed om fritagelsesgrundlaget, bør skolen oplyse ansøgeren om vilkår og  

 muligheder for at aflægge pågældende prøve som privatist (selvstuderende).
Klager over skolens afgørelser indsendes til Direktoratet for  

 Erhvervsuddannelserne gennem skolen.
Fristen for klager er 4 uger fra den  

 dag, skolens afgørelse er meddelt den pågældende jfr. §17 i bekendtgørelsen  

 om merkonomkursus.
 Fritagelse for specialefagene Internt regnskabsvæsen, Eksternt  

 regnskabsvæsen, Skatteret I, Skatteret II og erhvervsjura samt  

 Revisionsteknik kan ikke ske på grundlag af forudgående praktisk erfaring.
 Opmærksomheden henledes på, at der for kursusdeltagere med særlige  

 forudsætninger kan oprettes særlige kursus i visse fag, jfr. afsnit II.6.
 Der er på forhånd sikret meritoverførsel/fritagelse i de nedenfor anførte  

 tilfælde.
Hvor intet andet er angivet, er det en betingelse for  

 meritoverførsel/fritagelse at karakteren mindst 6 efter 13-skalaen (eller  

 beståelseskarakter efter anden karakterskala), er opnået i det fag, der er  

 baggrund for meritoverførsel/fritagelse.
Hvis faget er en del af en samlet  

 uddannelse er det ikke en betingelse, at den samlede uddannelse er bestået  

 medmindre andet er anført.
Hvis der i samme fag er flere prøver gives  

 fritagelse, såfremt et vejet gennemsnit (efter de regler for udregning, der  

 gælder for den pågældende uddannelse) udgør en beståelseskarakter.
 1. Højere handelseksamen efter bekendtgørelse nr. 411  

 af 15. august 1975 og bekendtgørelse nr. 314 af 15. juni 1981:
Erhvervsret (1975) giver fritagelse for Erhvervsjura I Databehandling (1981) giver fritagelse for Informatik.
Organisation giver fritagelse for Virksomhedsorganisation.
Drifts- og produktionsteknik (1975) giver fritagelse for Virksomhedsøkonomi.
Regnskabslære/driftsøkonomi giver fritagelse for Virksomhedsøkonomi.
Nationaløkonomi (1975) giver fritagelse for Nationaløkonomi I.
Samfundsøkonomi (1981) giver fritagelse for Nationaløkonomi I.
Sprog på niveau V giver fritagelse for Sprog I.
 Højere handelseksamen efter bekendtgørelse nr. 764 af 5. november 1986:
Afsætningsøkonomi giver fritagelse for Markedsføring I.
Regnskabslære/driftsøkonomi giver fritagelse for Virksomhedsøkonomi.
Samfundsøkonomi giver fritagelse for Nationaløkonomi I.
Databehandling giver fritagelse for Informatik.
Sprog på niveau V giver fritagelse for Sprog I.
 Enkeltfagsprøver:
 De til højere handelseksamen svarende statskontrollerede enkeltfagsprøver  

 giver tilsvarende fritagelser som de pågældende fag ved højere  

 handelseksamen.
 2. Studentereksamen:
Bestået samfundsfaglig gren med minimumskarakter 6 i Samfundsfag giver  

 fritagelse for Nationaløkonomi I.
 3. Edb-assistenteksamen efter bekendtgørelse nr. 390  

 af 5. august 1983:
 De datamatiske fag bestået giver fritagelse for:
 Informatik og Systemudvikling.
Organisation giver fritagelse for Virksomhedsorganisation.
Regnskabslære/driftsøkonomi giver fritagelse for Virksomhedsøkonomi.
 Edb-assistenteksamen efter bekendtgørelse nr. 2 af 5. januar 1987:
Datamatiske fag giver fritagelse for Informatik.
 Systemudvikling og Systemanskaffelse.
Organisation giver fritagelse for Virksomhedsorganisation.
 4. Handelshøjskoleuddannelser:
 HA-studiet:
 Bestået HA-uddannelse giver fritagelse for:
 Virksomhedsøkonomi.
 Virksomhedsorganisation.
 Ledelse og samarbejde.
 Erhvervsjura I.
 Erhvervsjura II.
 Nationaløkonomi.
 Informatik.
Systemudvikling, såfremt det dokumenteres, at studiet har indeholdt de pågældende  

 discipliner, og at disse indgår i fag, hvori mindst karakteren 6 efter  

 13-skalaen er opnået.
 Bestået HD i regnskabsvæsen eller HA giver adgang til at læse Skatteret I  

 og Skatteret II og Erhvervsjura samtidig.
 HD i regnskabsvæsen med faggruppe 2 fra Handelshøjskolen i Århus giver  

 fritagelse for Skatteret I.
 Fag på HD (1. og 2. del) samt den Erhverssproglige grunduddannelse giver  

 fritagelse, hvis det over for skolen kan dokumenteres, at studiet har  

 indeholdt de pågældende discipliner i fag, hvor mindst karakteren 6 efter  

 13-skalaen er opnået.
Korrespondentuddannelsen eller den Erhvervssproglige grunduddannelse i  

 pågældende sprog giver fritagelse for Sprog I.
 5. Teknonomkursus.
Arbejdspsykologi I samt Arbejdspsykologi II giver fritagelse for Ledelse og samarbejde.
Arbejdspsykologi I, bestået 1987 eller senere, giver fritagelse for Ledelse og Samarbejde.
Arbejdsret I giver meritoverførsel til Arbejdsret I, idet karakteren overføres.
Industriel edb før 1991 giver fritagelse for Informatik.
Informationsteknologi fra 1990 giver fritagelse for Informatik.
Markedsføring af serviceydelser giver meritoverførsel til Markedsføring af serviceydelser, idet karakteren overføres.
Virksomhedsøkonomi giver meritoverførsel til Virksomhedsøkonomi, idet karakteren overføres.
Virksomhedsorganisation giver meritoverførsel til Virksomhedsorganisation, idet karakteren overføres.
 6. Universitetet eller videregående uddannelser i  

 øvrigt:
Uddannelser fra Den Kgl.
Veterinær- og Landbohøjskole giver fritagelse for Skatteret I.
Nationaløkonomi I og Virksomhedsøkonomi, hvis det over for skolen kan dokumenteres, at studiet har indeholdt de  

 pågældende discipliner i fag, hvor mindst karakteren 6 efter 13-skalaen er  

 opnået.
Civil-, akademi- og teknikumingeniør, giver fritagelse for Virksomhedsøkonomi, hvis det over for skolen kan dokumenteres, at studiet har indeholdt den  

 pågældende disciplin i fag, hvor der mindst er opnået karakteren 6 efter  

 13-skalaen.
Cand.oecon, giver fritagelse for Virksomhedsøkonomi.
Cand.jur. giver fritagelse for Erhvervsjura I.
 Erhvervsjura II.
 Nationaløkonomi I.
 7. Bankskole.
 Bestået eksamen fra den 1-årige bankskole, 1968 eller senere, hvor  

 prøverne er aflagt på en godkendt handelsskole:
Samfundsøkonomi giver fritagelse for Nationaløkonomi I.
Bestået eksamen fra den 2-årige bankskole giver fritagelse for Virksomhedsøkonomi og Erhvervsjura I.
 Bestået eksamen fra Bankskolens 2. del i 1983 eller senere giver  

 fritagelse for Nationaløkonomi I, såfremt der i faget Bankerne i  

 samfundsøkonomi er opnået mindst karakteren 6.
 8. Sparekasseskolen.
 Bestået eksamen fra den 1-årige sparekasseskole 1973 til 1988, hvor  

 prøverne er aflagt på godkendt handelsskole:
Samfundsfag giver fritagelse for Nationaløkonomi I.
 9. Landbrugsteknikeruddannelsen.
 Såfremt det i det enkelte tilfælde dokumenteres, at studiet har indeholdt  

 en af de nævnte discipliner og der heri er aflagt prøve med et resultat der  

 mindst svarer til beståelseskriteriet, gives der fritagelse for:
 Informatik.
 Virksomhedsøkonomi.
 Virksomhedsorganisation.
Ledelse og samarbejde Nationaløkonomi I.
 10. Skovteknikeruddannelsen.
 Der gives fritagelse for Virksomhedsøkonomi samt Ledelse og Samarbejde,  

 såfremt disse discipliner indgår i fag der er bestået.
 11. Udvidet maskinmestereksamen.
Fra 1973 eller senere gives fritagelse for Virksomhedsøkonomi.
Fra 1990 gives fritagelse for Ledelse og samarbejde og meritoverførsel for Virksomhedsøkonomi.
 12. Danmarks Forvaltningshøjskole.
 Der gives fritagelse, hvis det over for skolen dokumenteres, at  

 uddannelsen har indeholdt de pågældende discipliner i fag eller blokke, der  

 er selvstændigt bestået (mindst karakter 6 efter 13-skalaen).
 13. Amtsskatteinspektoraterne, Skatteuddannelse:
Gennemgået kursus giver fritagelse for Skatteret I.
 14. Statsskatteforvaltningens diplomprøve:
 Bestået prøve fritager for Skatteret I, Skatteret II og Erhvervsjura samt  

 Revisionsteknik.
 15. Overgangsordninger:
 Indtil videre giver bestået prøve i Afsætningslære fritagelse for  

 Markedsføring I, i Reklame og Markedsvurdering fritagelse for Markedsføring  

 II, og i Salgsorganisation og markedstilpasning fritagelse for Markedsføring  

 III.
 Det tidligere fag Eksportmarkedsføring giver indtil videre fritagelse for  

 faget Eksportsalg (producent- eller konsumentmarkeder).
 Indtil videre giver det tidligere fag Finansiel planlægning fritagelse for  

 Finansiel planlægning og investering og det tidligere fag Kreditmarkedet  

 giver fritagelse for Finansiering.
 Indtil videre giver det tidligere fag Databehandling I fritagelse for  

 Informatik og det tidligere fag Databehandling II giver fritagelse for  

 Systemudvikling.
Eksportsprog I fritager for Sprog I.
Eksportsprog II fritager for Sprog II.
Eksportsprog III fritager for Sprog III.
Områdestudier fritager for Internationalisering.
Markedsanalyse e/ty/fr fritager for Markedsanalyse.
Markedsplanlægning og salgsteknik fritager for Markedsplanlægning.
INternational handel og økonomisk samarbejde fritager for Internationalisering.
VI Studiekredse I følgende fag skal udføres studiekredsarbejde i henhold til læreplanens  

 bestemmelser herom:
 Fag på linjen i butiksledelse:
 Butiksdrift.
 Personaleadministration.
 Fag på informatiklinjen:
 Systemudvikling.
 Systemanskaffelse.
 Fag på driftsledelseslinjen:
 Organisation og strategi.
 Fag på eksportlinjen:
 Eksportsalg (på producent- eller konsumentmarkeder).
 Fag på finansieringslinjen:
 Finansiel planlægning og investering og/eller Finansiering.
 Fag på indkøbslinjen:
 Indkøb III.
 Fag på linjen i international marketing:
Sprog III Markedsplanlægning.
 Fag på markedsføringslinjen:
 Markedsføring II og/eller Markedsføring III.
 Fag på organisationslinjen:
 Personaleadministration.
 Organisation og strategi.
 Fag på personaleadministrationslinjen:
 Personaleadministration.
 Personaleudvikling.
 Fag på regnskabsvæsenslinjen og revisionslinjen:
Internt regnskabsvæsen og/eller Eksternt regnskabsvæsen samt Revisionsteknik.
 Fag på Transportlinjen:
 Transport II.
 Fag på Turistlinjen:
Turistvirksomhed Regler for studiekredsarbejde:
 1. Formål:
 Studiekredsarbejdet har til formål at sikre dybere indlæring af væsentlige  

 dele af fagets stofområde samt at træne deltagerne i:
 Systematisk problemformulering og -behandling.
 Indsamling og analyser af kildemateriale.
 Systematisk skriftlig og mundtlig fremstilling.
 2. Godkendelse af studiekredsarbejde.
 I studiekredsarbejdet kræves udført et selvstændigt arbejde af den enkelte  

 deltager.
 Alle sager vedrørende forkastelse skal forelægges skolens leder til  

 afgørelse.
 Hvis en elev ikke deltager i studiekredsarbejdet, eller hvis besvarelsen  

 forkastes - jfr. ovenstående - må eleven tage faget/fagene om fra begyndelsen  

 af et følgende skoleår.
 Vedrørende studiekredsarbejde som betingelse for adgang til afsluttende  

 prøve, se afsnit VII.6.
 3. Form.
Den enkelte skole afgør, om der i det enkelte fag skal anvendes  

 enkeltmandsopgaver eller gruppeopgaver.
Ved gruppeopgaver inddeles holdet i  

 5-6 grupper med 4-5 deltagere, og der tages ved sammensætningen af gruppen i  

 videst muligt omfang hensyn til deltagernes ønsker.
Ud over rene gruppe-  

 eller enkeltmandsopgaver kan følgende former benyttes:
A. 2-4 elever får stillet samme enkeltmandsopgave og arbejder sammen i  

 gruppen, hvad angår indsamling af til opgaven nødvendigt materiale og  

 oplysninger.
Når oplysningerne er indsamlet af eleverne i fællesskab,  

 arbejder eleverne hver for sig, således at analysen, vurderinger,  

 ræsonnementerne og den selvstændige tænkning bliver elevernes individuelle  

 præstation.
B.
Ved gruppeopgaver kan emnet eventuelt fordeles således, at hver  

 deltager får ansvar for en nærmere afgrænset del af emnet.
 4. Studiekredsemner.
Studiekredsemnerne på det enkelte hold formuleres af læreren i størst  

 mulig udstrækning i samråd med eller efter forslag fra deltagerne.
Det  

 understreges, at emnerne skal være af en sådan karakter, at besvarelsen  

 kræver en betydelig selvstændig indsats af deltagerne.
Emner, som kan  

 besvares ved simpel gengivelse af stof fra lærebøger, er ikke acceptable.
 Emnerne bør formuleres således, at besvarelsen ikke kræver henvendelse til  

 erhvervsvirksomheder.
 En oversigt over de valgte studiekredsemner skal sendes af skolen til  

 faglederen senest 2 uger inden studiekredsemnerne udleveres til deltagerne.  

 Faglederen retter henvendelse til den pågældende skole, hvis han har  

 væsentlige indsigelser mod emnerne.
 5. Kildemateriale.
Deltagerne må selv fremskaffe det nødvendige kildemateriale, først og  

 fremmest litteraturen, og dernæst - om fornødent - ved at indhente  

 oplysninger hos de pågældende erhvervsorganisationer m.v.
Det må være en  

 absolut forudsætning for sådanne henvendelser, at man i forvejen har sat sig  

 nøje ind i det foreliggende materiale og udtrykkeligt i hvert tilfælde får  

 præciseret, i hvilket omfang oplysningerne må publiceres.
Antallet af  

 henvendelser skal begrænses til det absolut nødvendige.
Henvendelser til  

 erhvervsvirksomheder bør kun ske rent undtagelsesvis.
 6. Rapportens udformning.
 Rapportens udformning vil være afhængig af det behandlede emnes karakter,  

 men man skønner, at der i almindelighed bør være tale om 12-30 maskinskrevne  

 A4-sider.
Omkostninger ved rapportens mangfoldiggørelse afholdes af deltagerne.
Ud  

 over at besvarelsen skal være maskinskrevet, stilles ingen særlige krav  

 vedrørende den tekniske udførelse.
Rapporten bør indeholde en klar problemafgrænsning og have klar  

 systematik.
Fremstillingsformen bør være præcis, letlæselig og ensartet  

 gennem hele rapporten.
Emnebehandlingen skal have en selvstændig karakter og  

 være forsynet med eksempler.
 Forsiden skal indeholde oplysninger om emne, dato for forelæggelsen,  

 navnene på studiekredsdeltagerne og indholdsfortegnelse.
Rapporten skal afsluttes med en omhyggelig fortegnelse over anvendte  

 kilder.
Fortegnelsen kan f.eks. disponeres på følgende måde:
 1. Anvendte biblioteker.
 2. Anvendte håndbøger (årgang).
 3. Andre benyttede håndbøger og tidsskrifter (årgang).
 4. Eventuelle yderligere kildeanvendelser.
 De eksemplarer af rapporten, som afleveres til læreren, skal være  

 underskrevet af deltagerne i rapportens udarbejdelse.
 7. Aflevering.
Den enkelte skole er frit stillet med hensyn til, hvornår i skoleårets  

 forløb studiekredsarbejdet skal placeres.
Det anbefales, at løsningstiden  

 kommer til at ligge på et tidspunkt, hvor en stor del af fagets stof er  

 gennemgået.
En løsningstid på 4-8 uger vil være det normale.
 8. Forelæggelse.
 Læreren fastlægger datoerne for de forskellige rapporters forelæggelse  

 samtidig med afleveringen.
 Det forventes, at alle deltagerne har sat sig ind i hvert enkelt emne,  

 således at opgaveløser(ne) på forelæggelsesaftenen kun behøver at fremkomme  

 med en kort redegørelse for rapportens indhold.
Ved både enkeltmands- og gruppeopgaver udpeges i forvejen opponent(er),  

 som ved forelæggelsen er hovedansvarlig for kritik af besvarelsen.
Ved  

 gruppeopgaver fungerer en anden studiekredsgruppe som opponenter.
 Ved gruppeopgaver virker opgaveløserne som panel og skal i videst muligt  

 omfang selv besvare spørgsmål og imødegå indvendinger.
 Læreren er dirigent og skal på et passende tidspunkt trække diskussionens  

 hovedemner op og så vidt muligt fremkomme med en konklusion.
 9. Bedømmelse.
Læreren giver som afslutning på den lektion, i hvilken forelæggelsen  

 finder sted, en udførlig mundtlig bedømmelse af besvarelsen.
Til dette formål  

 kan læreren forsynes med et antal bedømmelsesskemaer.
Læreren afleverer et af  

 opgaveløserne underskrevet eksemplar af besvarelsen til skolen, eventuelt  

 sammen med det udfyldte bedømmelsesskema.
 Læreren afleverer endvidere til skolen en underskrevet fortegnelse over  

 deltagere, der har fået godkendt studiekredsarbejdet.
 VII Eksamensbestemmelser.
1. Fællesfag og specialefag afsluttes med en  

 statskontrolleret prøve.
Desuden afholdes der statskontrolleret prøve i  

 suppleringsfag.
Prøverne afholdes hvert år i april/maj og december/januar.
 Kursister, der skal til eksamen i 2 fag samme dag, kan efter anmodning få  

 tilladelse af skolen til at indstille sig til eksamen i det ene fag i den  

 følgende eksamenstermin.
 2. Karakterer.
Ved bedømmelsen benyttes 13- skalaen.
Minimum for at bestå et kursus er  

 karakteren 6.
 3. Eksamensbevis.
 1. Der udstedes bevis for bestået prøve i et eller  

 flere enkeltkurser.
 2. Når en elev har bestået alle kurser i en linje,  

 udstedes der bevis for en samlet merkonomuddannelse med linjebetegnelse.
 Eksamensbeviset affattes i en af Direktoratet for Erhvervsuddannelserne  

 fastsat form og udstedes af den skole, hvor eksamen er aflagt.
Bevis for en samlet merkonomuddannelse udstedes af den skole, hvor den/de  

 sidste eksamimer er aflagt.
Skolen skal have dokumentation for tidligere  

 beståede prøver i form af originalbeviser.
 Det skal af eksamensbeviset fremgå, i hvilke fag, der indgår  

 studiekredsarbejde.
Hvis der er givet fritagelse for et fag anføres »fritaget« på  

 det samlede eksamensbevis.
Det bemærkes, at evt. dispensation for særlige  

 adgangsbetingelser ikke i sig selv er ensbetydende med meritoverførsel.
 4. Hjælpemidler.
 Oplysning om tilladte hjælpemidler meddeles af direktoratet for de enkelte  

 fag.
 Alle tekniske hjælpemidler og særligt tilpassede undervisningsmidler, som  

 af skolen - efter direktoratets anvisning - er stillet til rådighed for  

 kursisten som specialpædagogisk støtte ved undervisningens gennemførelse, må  

 anvendes ved prøverne. Ønskes der for enkelte kursister med særlige  

 forudsætninger derudover hjælpemidler eller tilpassede undervisningsmidler  

 bragt i anvendelse, skal dette i hvert enkelt tilfælde ske efter  

 direktoratets forudgående godkendelse og anvisning.
 5. Sygdom m.v.
 Kursister, herunder selvstuderende, der pga. sygdom, beordret arbejde,  

 bortrejse eller anden tvingende årsag, er forhindret i at deltage i eksamen,  

 kan aflægge prøve i den næstfølgende eksamenstermin uden at betale gebyr.  

 Uopsætteligt arbejde i selvstændig virksomhed kan ligeledes begrunde  

 udsættelse af eksamen.
 6. Studiekredsarbejde.
For fag, hvori studiekredsarbejde indgår, er det en betingelse for  

 deltagelse i den afsluttende prøve, at studiekredsbesvarelsen er godkendt.
I  

 dobbeltfag (dvs. fag, der skal gennemføres samtidig) deltager den enkelte  

 elev normalt i studiekredsbesvarelsen i et af fagene som betingelse for  

 adgang til hver af de to prøver.
 I de tilfælde, hvor dokumenteret sygdom hindrer en elev i at aflevere  

 besvarelsen inden prøven, kan eleven deltage i prøven, men først få  

 eksamensbeviset efter godkendelse af besvarelsen.
 I øvrigt henvises til afsnit VI: Studiekredse.
 7. Privatistordning (selvstuderende).
 Der gives privatister umiddelbar adgang til at aflægge prøve i kurser,  

 hvori der ikke indgår studiekredsarbejde som en obligatorisk del af  

 undervisningen.
 I kurser med studiekreds er der adgang til privatisteksamen for deltagere,  

 der tidligere har fået godkendt studiekredsarbejde i det pågældende kursus.
I kurser med studiekreds kan skolen endvidere tillade privatistadgang i  

 tilfælde, hvor et opgavearbejde, der ikke er udført i forbindelse med  

 undervisning ved merkonomkursus, efter skolens vurdering kan sidestilles med  

 studiekredsarbejde i det pågældende kursus.
Det forudsættes, at der  

 foreligger fornøden dokumentation og attestation for arbejdets ægthed, uanset  

 om det er udført i uddannelses- eller erhvervssammenhæng.
 Privatister kan melde sig til prøve i kurser på enhver handelsskole.
 Sidste frist for privatisttilmelding til eksamen er 2 måneder før første  

 eksamensdag i den pågældende eksamenstermin.
 Selvstuderende betaler et eksamensgebyr, der fastsættes af skolen.
 Selvstuderende har samme adgang til at blive indstillet til sygeeksamen i  

 den næstfølgende eksamenstermin som øvrige eksaminander.
 Selvstuderende vil blive afkrævet legitimation for at få adgang til  

 eksamenslokalet.
 8. Censorer og censur.
 Censorer.
Den skriftlige censur foretages af 2 censorer, hvoraf faglæreren normalt  

 er den ene.
Den anden censor udpeges af Direktoratet for  

 Erhvervsuddannelserne.
 Censur.
Censuren afvikles efter en af direktoratet fastsat plan.
I øvrigt henvises  

 til direktoratets skrivelse af 5. september 1975, II-459.
 Vedrørende omcensur henvises til direktoratets skrivelse af 30. oktober  

 1975, II-445. Ud over disse tilfælde kan omcensur ikke finde sted.
 9. Fotokopi af besvarelse.
 En eksaminand kan på forlangende og mod betaling af et af skolen fastsat  

 gebyr få en fotokopi af sin besvarelse samt et eksemplar af den trykte  

 opgave.
 10. Regler for behandling af klagesager i forbindelse  

 med eksamenskarakterer.
 Klagefristen er 3 måneder fra dagen for eksamens afholdelse i det  

 pågældende fag.
 Når skolen modtager en klage fra en kursusdeltager over en  

 eksamenskarakter, forespørger skolen skriftligt faglæreren og censor,  

 hvorvidt der er begået en formel fejl ved bedømmelsen (sammentællingsfejl af  

 points eller lignende). Det er således ikke meningen, at lærer og censor skal  

 foretage en ny censur.
 Herefter sikrer skolen sig, at lærer og censor har underskrevet  

 karakterlisten (-lister) udvisende samme karakter for klageren.
 På dette grundlag træffer skolen afgørelse i sagen.
Klager over skolens afgørelser indsendes til Direktoratet for  

 Erhvervsuddannelserne gennem skolen.
Fristen for klage er 4 uger fra den dag,  

 skolens afgørelse er meddelt den pågældende, jf. §17 i bekendtgørelsen om  

 merkonomkursus.
 (* 1) Fagene skal læses i samme skoleår.
(* 2) Fra august 1990 er linjen i Databehandling omlagt med nye kurser  

 under navnet Informatiklinien.
Som et led i denne omlægning træder det nye  

 kursussystemanskaffelse i stedet for kurset Databehandling III fra 1990.  

 Databehandling III fra august.
Kurset Databehandling III indgår fortsat ved  

 udstedelse af bevis for en samlet merkonomuddannelse i Databehandling til og  

 med eksamensterminen december 1990/januar 1991.
 (* 3) Fagene skal læses i samme skoleår.
 (* 4) Fagene skal læses i samme skoleår.
