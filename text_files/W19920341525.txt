 Et arbejdsløshedskassemedlem arbejdede normalt 32 timer om ugen som  

 EDB-operatør og 30 timer om ugen som tjener.
 Under deltagelse i et kursus benævnt »Servering trin 1«  

 udførte medlemmet fortsat sit arbejde som tjener som aften-/natarbejde med 30  

 timer om ugen.
 Ankenævnet fandt, at medlemmet var berettiget til kursusgodtgørelse,  

 fordi hun mistede indtægt fra arbejdet som EDB-operatør under  

 kursusdeltagelsen.
 Nævnet lagde endvidere vægt på, at medlemmet efter kurset fik  

 fuldtidsarbejde som tjener.
Et arbejdsløshedskassemedlem klagede over, at hendes arbejdsløshedskasse  

 ikke fandt hende berettiget til kursusgodtgørelse i medfør af lov om  

 arbejdsmarkedsuddannelser under deltagelse i et AMU-kursus.
Kurset var  

 benævnt »Servering trin 1«.
 Arbejdsløshedskassen begrundede afgørelsen med, at der kun ydes  

 kursusgodtgørelse under deltagelse i kurser, der vedrører kursistens  

 hovederhverv.
I ansøgningen om kursusgodtgørelse oplyste medlemmet, at hun arbejdede som  

 EDB-operatør 32 timer om ugen og som tjener 30 timer om ugen.  

 Operatørarbejdet havde hun angivet som hovederhverv og tjenerarbejdet som  

 bierhverv.
Under kurset havde hun udført sit arbejde som tjener som  

 aften-/natarbejde med 30 timer om ugen.
 I klagen oplyste medlemmet, at hun efter kurset havde fået fuldtidsarbejde  

 som tjener.
 Ankenævnet fandt, at medlemmet var berettiget til kursusgodtgørelse under  

 deltagelse i det omhandlede kursus, jf. § 1 og § 9, stk. 1, i  

 Arbejdsministeriets bekendtgørelse nr. 887 af 28. december 1989.
 Nævnet lagde til grund, at uanset at medlemmet udførte sit arbejde som  

 tjener med 30 timer om ugen under deltagelsen i det omhandlede kursus og  

 således modtog løn herfor under deltagelsen, mistede hun indtægt fra arbejdet  

 som EDB-operatør under deltagelsen i kurset.
 Nævnet lagde endvidere vægt på, at medlemmet fik fuldtidsarbejde som  

 tjener efter kurset.
 Ankenævnet anmodede arbejdsløshedskassen om at foretage det videre  

 fornødne med henblik på udbetaling af godtgørelse for det omhandlede kursus.
