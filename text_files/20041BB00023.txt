Fremsat den 20. oktober 2004 af  

 Villy Søvndal (SF),  

 Holger K.
Nielsen (SF) og Aage Frandsen&nbsp  

 ;(SF) Forslag til folketingsbeslutning om  

 øget offentlighed om efterretningstjenesterne Folketinget pålægger hermed regeringen at sikre, -  

 	  

 at efterretningsrapporter i lighed med amerikansk og britisk  

 praksis kan offentliggøres, og -  

 	  

 at efterretningsofficerer kan stå til rådighed for høringer, der  

 afholdes af Folketinget.
Dette skal naturligvis foregå under skyldig hensyntagen til beskyttelse  

 af -  

 	  

 personfølsomme oplysninger, -  

 	  

 oplysninger, der kunne udgøre en sikkerhedsrisiko for landet, -  

 	  

 oplysninger, der kunne kompromittere andre  

 lande eller danske relationer til fremmede magter, og -  

 	  

 andre landes efterretningstjenester.
Bemærkninger til forslaget Beslutningsforslaget er en uændret genfremsættelse af  

 beslutningsforslag nr.
B 194, folketingsåret 2003-04 (se Folketingstidende  

 2003-04, forhandlingerne side 10266 tillæg A og side 8127).
Danmark har en praksis ved sine efterretningstjenester, der på  

 en række afgørende områder adskiller sig fra lande, vi normalt sammenligner  

 os  

 med.
Den mest fundamentale forskel er den lukkethed, der omfatter især  

 Forsvarets Efterretningstjeneste (FE), hvorimod Politiets  

 Efterretningstjeneste  

 (PET) i de seneste år har praktiseret en stigende grad af åbenhed, jf. f.eks.  

 PETs årsberetning.
 I lande, som Danmark ofte allierer sig med, f.eks.  

 Storbritannien, Norge og USA, er offentlighedens adgang til  

 efterretningsrapporter  

 langt større end i Danmark.
 I forbindelse med beslutningen om dansk deltagelse i krigen mod  

 Irak har en tidligere efterretningsofficer påpeget, at der opstod et groft  

 misforhold mellem de informationer og meddelelser, den pågældende og hans  

 kolleger leverede til den danske regering, og den udlægning, regeringen gav  

 Folketinget og offentligheden.
 Det er imidlertid efter forslagsstillernes vurdering helt  

 afgørende, at f.eks. trusselsvurderinger, der ikke kompromitterer personer,  

 relationen til andre lande eller andre landes efterretningsvæsen, indgår  

 åbent  

 i beslutningsgrundlaget for Folketinget og kommer til kendskab for  

 offentligheden.
Forslagsstillerne ønsker derfor en sikring af større  

 offentlighed om efterretningsvæsenets arbejde.
Allerede før og under  

 Irakkrigen  

 trådte en række amerikanske og britiske efterretningsfolk frem og kritiserede  

 deres respektive regeringer for at overdrive eller manipulere med  

 efterretningsvæsenernes oplysninger.
Disse oplysninger har siden været  

 genstand  

 for betydelig interesse i offentligheden.
 Forslagsstillerne finder det af afgørende demokratisk betydning,  

 at efterretningsvæsenets oplysninger under hensyntagen til de ovenfor nævnte  

 undtagelser rent faktisk indgår som grundlag for beslutningerne i regering og  

 Folketing og kan komme til offentlighedens kendskab.
 Forslagsstillerne finder det særdeles bekymrende, at en  

 henvisning til »åbne kilder«, som tilfældet har været i forbindelse med  

 Irakkrigen, de facto kommer til at tjene som et værn mod adgang til relevante  

 trusselsvurderinger og efterretningsrapporter i almindelighed.
Relevansen af et velfungerende efterretningsvæsen har næppe  

 været større, end tilfældet er i disse år, hvor trusselsbilledet har ændret  

 sig  

 fra kold krig til terror.
Til gengæld er eksistensen af et efterretningsvæsen  

 ganske overflødigt, hvis efterretningstjenesternes arbejde og vurderinger  

 ikke  

 indgår i beslutningsgrundlaget for noget så vigtigt som krig.
 Forslagsstillerne finder på den baggrund, at en højere grad af  

 åbenhed i realiteten vil styrke efterretningsvæsenet.
Det er også forslagsstillernes opfattelse, at efterretningsofficerer  

 i lighed med andre offentligt ansatte skal have pligt til at sige fra over  

 for  

 ulovligheder.
Endelig er det forslagsstillernes opfattelse, at  

 efterretningsofficererne skal have en meddeleret, der svarer til den, som er  

 foreslået i beslutningsforslag nr.
B 39 om meddeleret for offentligt ansatte,  

 hvis der forekommer uredelighed eller åbenbart misbrug af  

 efterretningsinformationer.
Forslagsstillerne henviser til beslutningsforslag  

 nr.
B 39 og debatten herom i Folketinget (Folketingstidende 2003-04,  

 forhandlingerne  

 side 5144 og tillæg A side 2272 og 2277).
Skriftlig fremsættelse Villy Søvndal  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om øget offentlighed om efterretningstjenesterne.
(Beslutningsforslag nr.
B 23).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
