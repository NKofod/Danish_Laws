 Søfartsstyrelsen har i medfør af sømandslovens § 75 givet  

 BornholmsTrafikken dispensation fra sømandslovens § 57 om hviletid.
 Dispensation er meddelt under hensyntagen til færgernes overfartstid  

 samt, at omhandlede personale ikke indgår i færgernes driftsbesætninger.  

 Dispensationen indebærer, at hviletiden på mindst 10 timer kan deles i to  

 perioder af vilkårlig længde, samt at døgnet regnes fra normal arbejdstid  

 begyndelse.
 Ved skrivelse af 7. februar 1991 har BornholmsTraffikken som krævet i  

 Søfartsstyrelsens skrivelse af 7. januar 1991 fremsendt vagtplaner, der viser  

 tjenestetid og hviletid for restaurationsbesætningen i selskabets færger.
 Det fremgår af planerne, at hviletiden i hvert døgn udgør mindst 10 timer.
 Under henvisning til, at dispensationen er ansøgt gennem parternes  

 hovedorganisationer, DSB's forhandlingskontor og Dansk Sø-Restaurations  

 Forening, samt, at disse intet har at indvende mod de fremsendte vagtplaner,  

 skal Styrelsen meddele, at dispensationen herefter kan gøres tidsubegrænset,  

 idet den dog af Styrelsen til en hver tid vil kunne tilbagekaldes.
 Man skal anmode BornholmsTrafikken om at sørge for, at der i færgernes  

 tilsynsbøger under afsnit 2 indføres følgende:
 »Ved skrivelse af 22. februar 1991 har Søfartsstyrelsen meddelt  

 dispensation for bestemmelserne i Sømandslovens § 57, idet hviletiden for  

 færgens ansatte restaurations-, kahyts- og tax free-personale aftales  

 således, at hviletiden i hvert døgn udgør mindst 10 timer, at hviletiden kan  

 deles i 2 perioder af vilkårlig længde samt, at døgnet regnes fra normal  

 arbejdstids 1egyndelse.
Nærværende dispensation er kun gældende under BornholmsTrafikkens drift og  

 bemanding af færgen og bortfalder automatisk, såfremt færgen ved salg eller  

 bareboatchartring afhændes til anden reder, ligesom dispensationen til en  

 hver tid af Søfartsstyrelsen kan tilbagekaldes.« Dispensationen vil endvidere være gældende for færger drevet og bemandet  

 af BornholmsTrafikken, men ejet af anden reder.
I så fald skal kopi af  

 nærværende skrivelse opbevares om bord.Ligelydende skrivelse er sendt til  

 DSB's forhandlingskontor og Dansk Sø-Restaurations Forening.
