Nr BRL 149 Beretning over Forslag til lov om ændring af lov om offentlig sygesikring  

 (Forhøjelse af begravelseshjælp)   

 Nr 149 1990-91, 2. samling Afgivet af Sundhedsudvalget Afgivet: 19910529 Udvalget har behandlet lovforslaget i en række møder og har herunder stillet spørgsmål til sundhedsministeren og socialministeren, som disse har besvaret skriftligt.
 Herefter ønsker et flertal (udvalget med undtagelse af Socialistisk  

 Folkepartis medlem) at udtale følgende:
 Udvalget har gennem svar på spørgsmål til sundhedsministeren konstateret,  

 at udgifterne ved gennemførelse af lovforslaget vil beløbe sig til 150-160  

 mio. kr. i merudgifter for det offentlige.
 Endvidere har socialministeren meddelt, at hun ikke har planer om at ændre  

 bistandsloven i forhold til den offentlige begravelseshjælp.
 Sundhedsministeren har i et svar til udvalget nævnt muligheden af en anden  

 model end den i lovforslag L 149 beskrevne.
 Flertallet opfordrer sundhedsministeren til i næste folketingsår at  

 fremsætte et forslag til ændring af lov om offentlig sygesikring. (Ændring af  

 begravelseshjælp), således at de mennesker, der har brug for et større beløb  

 til gennemførelse af en almindelig begravelse end den nuværende sats, er  

 berettiget hertil uden ansøgning på bistandskontoret.
 P.u.v.
