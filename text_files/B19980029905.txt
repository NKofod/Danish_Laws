 I medfør af § 7, stk. 3, i lov nr. 393 af 22. maj 1996 om Skovskolen  

 fastsættes:
 § 1.  Bekendtgørelsen omfatter klager over prøver  

 eller andre bedømmelser, der indgår i eksamen ved skov- og  

 landskabsingeniøruddannelsen.
 Stk. 2.  En eksamensklage kan vedrøre:
§ 2.  Klagen indgives af den studerende til afdelingen  

 for skov- og landskabsingeniøruddannelsen senest 2 uger efter, at resultatet  

 af prø-ven/eksamen er bekendtgjort.
Klagen skal være skriftlig og begrundet  

 ud fra et eller flere af de i § 1, stk. 2, nævnte forhold.
 Stk. 2.  Hvor eksamen består af delkarakterer, indtræder  

 klageretten og fristen for indgivelse af klage først, når den samlede  

 karakter foreligger.
 § 3.  Afdelingen for skov- og  

 landskabsingeniøruddannelsen forelægger hurtigst muligt klagen for den eller  

 de oprindelige bedømmere (eksaminator og censor).
 § 4.  Bedømmeren(ne) kan:
Stk. 2.  Klagen kan kun afvises, hvis bedømmerne er  

 enige om det.
I tilfælde af uenighed med hensyn til om klagen skal afvises,  

 eller om der skal foretages en ny bedømmelse, foretages ny bedømmelse.
I  

 tilfælde af uenighed med hensyn til om klagen skal afvises, eller om der skal  

 gives tilbud om reeksamination, tilbydes reeksamination.
 Stk. 3.  Er der uenighed med hensyn til, om der skal  

 foretages en ny bedømmelse eller tilbydes reeksamination, er censors eller -  

 hvis flere censorer medvirker - flertallets mening afgørende.
 Stk. 4.  Ny bedømmelse kan ikke resultere i en lavere  

 karakter end den oprindeligt givne.
 Stk. 5.  Ny bedømmelse af praktikrapporter på  

 uddannelsens 2. del skal foretages af en ny eksaminator.
 Stk. 6.  Foretages ny bedømmelse på baggrund af mangler  

 i et eller flere af de forhold, der er nævnt i § 1, stk. 2, skal der  

 gennemføres en ny bedømmelse for alle eksaminander, hvis eksamen lider af  

 samme mangel.
Stk. 7.  Foretages der reeksamination bortfalder  

 resultatet af den første eksamination.
En eventuel klage over reeksamination  

 indgives til afdelingen for skov- og landskabsingeniøruddannelsen i medfør af  

 § 2, stk. 1.
 Stk. 8.  Gives der tilbud om reeksamination, på grund af  

 mangler i et eller flere af de forhold, der er nævnt i § 1, stk. 2, skal  

 tilbudet gives til alle eksaminander, hvis eksamen lider af samme mangel.  

 Afdelingen for skov- og landskabsingeniøruddannelsen kan udpege nye bedømmere  

 til reeksamination.
 Stk. 9.  Ny bedømmelse og reeksamination skal finde sted  

 snarest muligt.
 § 5.  Senest 2 uger efter at bedømmeren(ne) har  

 modtaget klagen, skal klagen være færdigbehandlet og afgørelse meddelt til  

 afdelingen for skov- og landskabsingeniøruddannelsen, der hurtigst muligt  

 giver klageren besked om resultatet.
 Stk. 2.  Foreligger der omstændigheder, der umuliggør  

 klagens behandling inden for fristen i stk. 1, underretter afdelingen for  

 skov- og landskabsingeniøruddannelsen klageren herom og oplyser, hvornår  

 klagen skal være færdigbehandlet.
Klage over afgørelse § 6.  Bedømmernes afgørelse jf. § 4, herunder en  

 eventuel ny bedømmelse, kan af den studerende indbringes for et klagenævn jf.  

 dog § 15.
 § 7.  Den studerende indgiver klagen til Skovskolen.  

 Klagen skal være skriftlig og begrundet.
 Stk. 2.  Klagen skal indgives senest 2 uger efter at  

 klageren er gjort bekendt med bedømmerens(nes) afgørelse.
 § 8.  Til behandling af klagen nedsætter Skovskolen et  

 klagenævn bestående af:
 Stk. 2.  Skovskolen orienterer formanden for  

 uddannelsesudvalget for skov- og landskabsingeniørstuderende om klagenævnets  

 sammensætning.
 § 9.  For at klagenævnet er beslutningsdygtigt, skal  

 alle nævnets medlemmer deltage i afgørelsen.
Stk. 2.  Kan der ikke opnås enighed i klagenævnet,  

 træffes afgørelse ved afstemning.
Ved stemmelighed er formandens stemme  

 udslagsgivende.
 § 10.  Klagenævnet kan:
 Hvis klagenævnet beslutter at drøfte en forhøjelse af karakteren, udtræder  

 den studerende af klagenævnet under den videre behandling heraf.
 Stk. 2.  Ny bedømmelse kan ikke resultere i en lavere  

 karakter end den oprindeligt givne.
 Stk. 3.  Vedtager klagenævnet en forhøjelse af  

 karakteren eller en ny bedømmelse på grund af mangler i et eller flere  

 forhold, der er nævnt i § 1, stk. 2, har afgørelsen virkning for alle  

 eksaminander, hvis eksamen lider af samme mangel.
Stk. 4.  Foretages reeksamination bortfalder resultatet  

 af den første eksamination.
En eventuel klage over reeksaminationen indgives  

 til afdelingen for skov- og landskabsingeniøruddannelsen i medfør af § 2,  

 stk. 1.
 Stk. 5.  Vedtager klagenævnet at tilbyde reeksamination  

 på grund af væsentlige mangler i et eller flere af de forhold, der er nævnt i  

 § 1, stk. 2, skal tilbudet gives til alle eksaminander, hvis eksamen lider af  

 samme mangel.
 Stk. 6.  Ny bedømmelse og reeksamination skal finde sted  

 snarest muligt.
 § 11.  Klagenævnets afgørelse er endelig og kan ikke  

 indbringes for anden administrativ myndighed, jf. dog § 15.
§ 12.  Klagenævnets afgørelse meddeles Skovskolen  

 senest 2 måneder efter at klagen er indgivet.
Skovskolen giver hurtigst  

 muligt klageren meddelelse om afgørelsen.
 Stk. 2.  Kan klagen ikke behandles inden for denne  

 frist, skal skolen snarest underrette klageren herom med angivelse af  

 begrundelse samt oplysning om, hvornår klagen kan forventes færdigbehandlet.
 § 13.  Den studerende kan fortsætte sin uddannelse  

 under klagesagens behandling.
 Stk. 2.  Hvis endelig afgørelse går klageren imod, og  

 den studerende ikke har bestået, må vedkommende enten afbryde sin uddannelse  

 eller gå pågældende studie- eller praktikdel om, såfremt den studerende er  

 berettiget hertil.
 § 14.  Der kan ikke udstedes eksamensbevis, før sagen  

 er afgjort.
 § 15.  Klager over afgørelser, som er truffet i medfør  

 af § 4 eller § 10, kan indbringes for Skovskolen, hvis klagen vedrører  

 retlige spørgsmål.
 Stk. 2.  Klagen indgives til Skovskolen senest 2 uger  

 efter, at afgørelsen er meddelt den pågældende.
 Stk. 3.  Skovskolens afgørelse kan indbringes for Skov-  

 og Naturstyrelsen.
 Stk. 4.  Fristen for indgivelse af klage efter stk. 3 er  

 2 uger fra den dag, afgørelsen er meddelt den pågældende.
 § 16.  Skov- og Naturstyrelsen kan dispensere fra  

 bekendtgørelsen, når det findes begrundet i usædvanlige forhold.
 § 17.  Skov- og Naturstyrelsens afgørelse efter §§  

 15-16 kan ikke indbringes for anden administrativ myndighed.
 § 18.  Bekendtgørelsen træder i kraft den 1. august  

 1998.
 Stk. 2.  Skovskolerådsbeslutning vedrørende  

 klageprocedure ved skovteknikeruddannelsen udarbejdet februar 1996 ophæves.
