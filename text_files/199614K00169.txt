Nr BTL 169 Betænkning over Forslag til lov om ændring af lov om afgift af øl, vin og  

 frugtvin m.m. (Forhøjelse af afgiften af øl, vin og frugtvin m.m.)   

 Nr L 169 1996-97, 1. samling Afgivet af Skatteudvalget Afgivet: 19970319 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og mundtlige henvendelser fra  

 Bryggeriforeningen og Vin og Spiritus Organisationen i Danmark.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse med det stillede  

 ændringsforslag.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

forkastelse ved 3. behandling, men kan stemme for det stillede  

 ændringsforslag.
 Mindretallet kan støtte ændringsforslaget om at udskyde lovforslagets  

 ikrafttræden til 1. maj, således at branchen får en rimelig tid til at  

 indrette sig på afgiftsforhøjelsen, herunder f.eks. tid til at foretage  

 ændringer af prislister.
 ÆndringsforslagAf skatteministeren, tiltrådt af udvalget:
 Til § 2 1) I stk. 1 og 2 ændres »den 1.  

 april« til: »den 1. maj«.
Bemærkninger Til nr. 1 Det foreslås, at loven træder i kraft den 1. maj 1997 i stedet  

 for den 1. april 1997, da lovforslaget først vil blive færdigbehandlet efter  

 påske.
Udsættelse af ikrafttrædelsestidspunktet med 1 måned vil betyde, at  

 provenuet vil blive reduceret med ca. 8 mio. kr. i 1997.
Jacob Buksti (S) nfmd.
Lis Greibe (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kim Behnke (FP) Dansk Folkeparti havde ikke medlemmer i udvalget.
