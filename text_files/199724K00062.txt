Nr BTL 62 Betænkning over Forslag til lov om ændring af færdselsloven, lov om  

 vægtafgift af motorkøretøjer m.v. og lov om afgift efter brændstofforbrug for  

 visse personbiler (Definitioner, parkeringsafgift, lønindeholdelse m.v.)   

 Nr L 62 1997-98. 2. samling Afgivet af Trafikudvalget Afgivet: 19980611 Udvalget har behandlet lovforslaget i nogle møder og har herunder stillet  

 spørgsmål til trafikministeren, som denne har besvaret dels skriftligt, dels  

 mundtligt.
 Endvidere har udvalget modtaget skriftlige henvendelser fra Byggeriets  

 Arbejdsgivere og Håndværksrådet.
 Der er af trafikministeren og to mindretal stillet ændringsforslag, hvorom  

 henvises til de ledsagende bemærkninger.
 Herefter indstiller et mindretal (Socialdemokratiets, Socialistisk  

 Folkepartis, Det Radikale Venstres og Centrum-Demokraternes medlemmer af  

 udvalget) lovforslaget til vedtagelse med de af trafikministeren  

 stillede ændringsforslag.
 Et andet mindretal (Venstres og Det Konservative Folkepartis  

 medlemmer af udvalget) indstiller lovforslaget til vedtagelse med de af  

 trafikministeren og det under nr. 2 stillede ændringsforslag.
 Et tredje mindretal (Dansk Folkepartis medlemmer af udvalget)  

 indstiller lovforslaget til vedtagelse med de stillede  

 ændringsforslag.
 Et fjerde mindretal (Enhedslistens medlem af udvalget) indstiller  

 lovforslaget til forkastelse ved 3. behandling, men vil stemme for de  

 af trafikministeren stillede ændringsforslag.
Enhedslisten kan støtte en øget indsats omkring parkeringskontrollen, da  

 dette kan medvirke til at begrænse antallet af biler i de større byer.
Derfor  

 kan Enhedslisten støtte den del af lovforslaget, som vedrører forhandling om  

 fordelingen af indtægterne fra parkeringskontrol.
Derimod kan Enhedslisten  

 ikke acceptere, at EU skal bestemme, at traktorer skal kunne køre hurtigere,  

 når der ikke er et dansk ønske om at tillade dette.
Enhedslisten støtter heller ikke princippet om at benytte lønindeholdelse  

 ved gæld til det offentlige, herunder ubetalte småbøder.
Når lovforslaget  

 sættes til samlet afstemning, må Enhedslisten derfor stemme imod.
Æ n d r i n g s f o r s l a g Til § 1 Af et mindretal (DF):
 1) Nr. 3 affattes således:
 »3. § 122 a, stk. 2, affattes således:
»Stk. 2. Parkeringsafgift pålagt i medfør af stk. 1 tilfalder  

 den kommune, der udfører kontrollen.
Reglerne i § 121, stk. 2, 1. pkt., og  

 stk. 3-5 finder tilsvarende anvendelse.«» Af et mindretal (KF), tiltrådt af et mindretal (V og DF):
2) I det under nr. 4 foreslåede § 122 b, stk. 1,  

 indsættes efter »Ubetalt parkeringsafgift« ordene: »på mere  

 end 2.000 kr.« Af et mindretal (DF):
 3) Nr. 6 affattes således:
»6. § 134 a ophæves.« Af trafikministeren, tiltrådt af udvalget:
Til § 4 4) I stk. 1 indsættes efter »1998«: », jf.  

 dog stk. 2«.
 5) Efter stk. 1 indsættes som nyt stykke:
»Stk. 2. Trafikministeren fastsætter  

 ikrafttrædelsestidspunktet for § 1, nr. 4.« Stk. 2 og 3 bliver herefter stk. 3 og 4.
B e m æ r k n i n g e r Til nr. 1 Ændringsforslaget betyder, at alle parkeringsafgifter tilfalder kommunen  

 og ikke skal fordeles af trafikministeren mellem staten og kommunen.
Til nr. 2 Ændringsforslaget indebærer, at der indføres en bagatelgrænse for, hvornår  

 der kan anvendes foranstaltninger som lønindeholdelse m.v. ved ubetalte  

 parkeringsafgifter, og begrænser dermed virksomhedernes administrationsbyrde.
Til nr. 3 Ændringsforslaget indebærer, at trafikministerens adgang til at bemyndige  

 en styrelse til at udøve ministerens beføjelser bortfalder.
Til nr. 4 og 5 Ændringsforslagene indebærer, at trafikministeren bemyndiges til at  

 fastsætte ikrafttrædelsestidspunktet for bestemmelserne om lønindeholdelse  

 for skyldige parkeringsafgifter.
Bemyndigelsen vil blive udnyttet til at  

 sikre, at bestemmelserne først træder i kraft, når Det Fælles  

 Lønindeholdelsessystem er i drift.
Systemet forventes idriftsat den 1.  

 september 1998, og intet tyder på nuværende tidspunkt på, at denne tidsplan  

 ikke skulle kunne holde.
Hvis idriftsættelsen imidlertid mod forventning må  

 udsættes af tekniske eller administrative årsager, vil  

 ikrafttrædelsestidspunktet blive udsat tilsvarende.
Ændringsforslagene skal ses i lyset af den væsentlige forenkling af de  

 administrative byrder, som idriftsættelsen af Det Fælles  

 Lønindeholdelsessystem vil betyde for de arbejdsgivere, der anmodes om at  

 foretage lønindeholdelse.
Det undgås herved, at arbejdsgiverne i en  

 overgangsperiode, indtil systemet idriftsættes, skal administrere afgørelser  

 om indeholdelse i løn for skyldige parkeringsafgifter efter de hidtidige  

 procedurer.
Det Fælles Lønindeholdelsessystem vil indebære en koordination af  

 administrationen af de offentlige myndigheders afgørelser om lønindeholdelse  

 i forhold til arbejdsgiverne.
Der vil således blive fremsendt et entydigt  

 restancetrækkort til arbejdsgiverne, uanset hvilken myndighed der har truffet  

 afgørelsen om lønindeholdelse, og uanset at flere forskellige myndigheder har  

 truffet samtidige afgørelser.
Trækkortet skal desuden sikre, at  

 medarbejdernes gældsforhold til det offentlige anonymiseres i så vid  

 udstrækning som muligt.
Herudover etableres en enstrenget kommunikation  

 mellem arbejdsgiverne og de offentlige myndigheder, også på betalingssiden,  

 idet arbejdsgiverne kun skal kommunikere med systemet og ikke med de enkelte  

 myndigheder.
Kommunikationen vil kunne ske elektronisk, og alle gængse  

 betalingsformer vil blive stillet til rådighed for arbejdsgiverne.
 Systemet rummer endvidere mulighed for, at arbejdsgiverne kan anvende et  

 lønservicebureau som »administrator« af afgørelser om  

 lønindeholdelse med den virkning, at al kommunikation finder sted mellem det  

 pågældende bureau og systemet, hvilket også vil gælde pengestrømmene.  

 Arbejdsgiverne vil herved helt kunne frigøre sig for administrationen af  

 afgørelser om lønindeholdelse, og udgiften til lønservicebureauet, som typisk  

 vil ligge på ca. 5-8 kr. pr. løntræk, vil kunne finansieres af den  

 administrationsgodtgørelse på op til 20 kr. pr. løntræk, som arbejdsgiverne  

 kan beregne sig, jf. bekendtgørelse nr. 1128 af 18. december 1997 om  

 administrationsgodtgørelse og beløbsgrænse i forbindelse med lønindeholdelse.  

 Det fremgår endvidere af samme bekendtgørelse, at der er fastsat en  

 beløbsgrænse på 1.000 kr. for iværksættelse af lønindeholdelse.
 Af administrative årsager er ændringsforslaget udformet således, at også  

 bestemmelserne om modregning i overskydende skat m.v. først træder i kraft  

 samtidig med bestemmelserne om lønindeholdelse.
Helge Mortensen (S) Holger Graversen (S) Poul Andersen (S)  nfmd.  

Jytte Wittrock (S) Søren Hansen (S) Margrete Auken (SF) Arne Melchior  

 (CD) fmd.
Vibeke Peschardt (RV) Søren Kolstrup (EL) Svend Heiselberg  

 (V) Kristian Jensen (V) Svend Erik Hovmand (V) Erik Jacobsen (V) Kaj Ikast  

 (KF) Brian Mikkelsen (KF) Ole Donner (DF) Klaus Kjær (DF) Fremskridtspartiet og Kristeligt Folkeparti havde ikke medlemmer i  

 udvalget.
