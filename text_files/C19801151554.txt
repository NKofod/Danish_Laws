 Direktoratet indførte et »opgørelsesskema« for opsynspersonalet  

 i august 1979 (ved brev af 21. august 1979, j.nr. 166-79). Dette skema  

 indsendes hver måned fra anstalterne.
 Skemaet danner grundlag for direktoratets samlede oversigt over  

 opsynspersonalets fordeling samt oplysninger om henstående overtid - sygedage  

 - afløsningsdage m.v.
Direktoratet har nu efter forhandlinger med Dansk fængselsforbund  

 besluttet at indføre et tilsvarende opgørelsesskema for værkpersonalet m.v.  

 Dette skema, der medfølger som bilag, skal indsendes til direktoratet hver  

 måned sammen med skemaet for opsynspersonalet. (* 1) Til skemaet bemærkes følgende:
 Punkt 1. Der ønskes anført antal ansatte værkmestre fordelt på de  

 forskellige lønrammer pr. den 15. i indberetningsmåneden eventuelle  

 deltidsstillinger med tilsvarende lønreduktion sammenlægges til hele.
 For statsfængslet i Ringe skal der kun anføres de egentlige værkmestre,  

 hvorimod enhedsfunktionærerne bliver ført på skemaet for opsynspersonalet.
 Faste afvigelser fra opsynet.
 Såfremt anstalten har nogle i denne rubrik bedes de også anføres i  

 fagområder ved stjernen til højre på skemaet.
 Tariflønnet, her ønskes anført, hvilke fagområder de er ansat til.
 Midlertidigt udlånt fra opsynet, her skal kun anføres dem der er udover de  

 faste afgivelser, som er anført ovenfor.
 Ud- og indstationerede, her skal anføres, hvis en værkmester midlertidigt  

 udstationeres til anden anstalt.
 Værkmestre på grundskole, her skal kun anføres afvigelser til grundkursus  

 I (i ca. 20 uger) og ikke ved kortere kurser.
 Punkt 2.
 Arbejdsmænd:
 Heri indbefattes chauffører m.v., som ikke er indeholdt i opgørelsen  

 ovenfor.
 Punkt 3.
 Kendte afgange, her bedes også oplyst om afgangen skyldes afsked, uden for  

 nummer eller overgang til anden stilling.
 Punkt 4.
 Sygedage, her skal anføres det samlede antal sygedage, heri indgår også  

 sygedage på lørdag, søn- og helligdage.
 Punkt 5.
 Langtidssyge:
 Personer med en sygeperiode på 120 dage, hvorved skal forstås, de personer  

 der har haft 120 sygedage på 12 på hinanden følgende kalendermåneder.
 Punkt 6.
Overtid, her skal anføres antallet af overtimer, der er indberettet til  

 bogholderiet for værkmestre, tariflønnede og arbejdsmænd.
Tallene for  

 værkmestrene har hidtil været ført på samme skema som for opsynspersonalet,  

 hvilket ikke er nødvendigt mere.
 Der ønskes oplyst, hvor mange timer værkmestrene har udført af rent  

 opsynstjeneste i den pågældende indberetningsperiode.
 Punkt 7.
 Værkmestrene fordelt på fagområder.
Har anstalten flere fagområder end der er fortrykt på skemaet skal de  

 anføres på de tomme linier.
Herefter bedes registreret hvor mange værkmestre  

 der den 15. i måneden var placeret ved de forskellige fagområder.
 For afløsningsværkmestrene skal anføres dels hvor mange der er ansat, samt  

 en markering i den specielle lodrette kolonne ud for det/de fagområder den  

 pågældende var beskæftiget med den 15. i måneden.
 Ved indførelsen af dette skema skal de oplysninger vedrørende  

 værkmestrene, der hidtil har været ført på skemaet for opsynspersonalet,  

 overføres til dette.
 Da oplysningerne fra dette skema skal bruges sammen med oplysningerne fra  

 det tilsvarende skema for opsynspersonalet er det vigtigt at skemaerne  

 indsendes samlet, og indsendes til direktoratet senest den 3. hverdag i hver  

 måned.
 Der vedlægges et antal eksemplarer af opgørelsesskemaet, idet man skal  

 anmode anstalterne om at udfylde et skema for september 1980, der bedes  

 fremsendes til direktoratet senest den 6. oktober 1980.
 E.B.
Leif Jørgensen Kriminalforsorgens anstalter.
