Fremsat den 13. april 2007 af  

 Christian Mejdahl (V), Svend Auken (S),  

 Poul Nødgaard (DF),  

 Helge Adam Møller (KF) og Niels Helveg Petersen (RV) Forslag til Lov  

 om ændring af lov om valg til Folketinget (Ændringer som  

 følge af gradvis forhøjelse af efterløns- og folkepensionsalderen m.v. og  

 refusion af udgifter til hotelovernatning) § 1 I lov om valg til Folketinget, jf. lovbekendtgørelse  

 nr. 1292 af 8. december 2006, foretages følgende ændringer:
 1.  

  

 I  

  

 § 108, stk. 8,  

  

 indsættes som  

  

 2. pkt.:
»Udvalget for Forretningsordenen kan endvidere fastsætte regler  

 om, at et medlem i nærmere bestemt omfang kan få dækket udgifter til  

 hotelovernatning ved møder i den storkreds, hvor medlemmet er opstillet, hvis  

 afstanden mellem medlemmets bopæl og storkredsen gør det rimeligt.« 2.  

  

 I  

  

 § 110, stk. 1, 2.  

  

 og  

  

 3. pkt.,  

  

 ændres »er fyldt 60 år« til: »har nået efterlønsalderen,  

 jf. § 74 i lov om arbejdsløshedsforsikring m.v.« 3.  

  

 I  

  

 § 110, stk. 3,  

  

 ændres »indtil det 65. år«  

 til: », indtil den pågældende når folkepensionsalderen, jf. §  

 1 a  

 i lov om social pension,«.
 4.  

  

 I  

  

 § 111, stk. 4,  

  

 ændres »indtil det 65. år«  

 til: », indtil den pågældende når folkepensionsalderen, jf. §  

 1 a  

 i lov om social pension,«.
§ 2 Stk. 1.  

  

 Loven træder i  

 kraft den 1. juli 2009, jf. dog stk. 2.
 Stk. 2.  

  

 § 1, nr. 1,  

 træder i kraft den 1. juli 2007.
 Stk. 3.  

  

 § 1, nr. 2, har  

 virkning for folketingsmedlemmer, der første gang bliver medlem af  

 Folketinget  

 den 1. juli 2007 eller senere.
Bemærkninger til lovforslaget Almindelige bemærkninger 1. Baggrunden for lovforslaget Ad reguleringen af pensionsalderen Denne del af lovforslaget er en opfølgning på udmøntningen af  

 den del af aftalen af 20. juni 2006 mellem regeringen (Venstre og Det  

 Konservative Folkeparti), Socialdemokraterne, Dansk Folkeparti og Det  

 Radikale  

 Venstre om initiativer til sikring af fremtidens velstand og velfærd og  

 investeringer i fremtiden (velfærdsreformen), der vedrører senere  

 tilbagetrækning fra arbejdsmarkedet.
 Denne del af aftalen er primært udmøntet ved lov nr. 1586 af  

 20. december 2006 om ændring af lov om social pension, der vedrørte en  

 gradvis  

 forhøjelse af folkepensionsalderen til 67 år, og ved lov nr. 1540 af 20.  

 december 2006 om ændring af bl.a. lov om arbejdsløshedsforsikring m.v., der  

 vedrørte en gradvis forhøjelse af efterlønsalderen.
Som en konsekvens af den gradvise forhøjelse af folkepensions-  

 og efterlønsalderen blev der ved lov nr. 1587 af 20. december 2006 om ændring  

 af en række love, herunder tjenestemandspensionsloven og lov om vederlag og  

 pension m.v. for ministre, gennemført konsekvensændringer, således at der i  

 de  

 love, hvor der var refereret til den konkrete folkepensionsalder (65 år)  

 eller  

 efterlønsalder (60 år), i stedet refereres til henholdsvis  

 folkepensionsalderen  

 som fastsat i §  

 1 a  

 i lov om social pension og efterlønsalderen som fastsat i § 74 i lov om  

 arbejdsløshedsforsikring m.v.
Aldersgrænserne i de enkelte love vil hermed  

 automatisk blive ændret, når folkepensions- og efterlønsalderen gradvis  

 forhøjes, og i forbindelse med en eventuel indeksering.
Nærværende lovforslag har til formål at foretage tilsvarende  

 konsekvensændringer i §§ 110 og 111 i lov om valg til Folketinget om pension  

 for folketingsmedlemmer.
De foreslåede ændringer svarer til de ændringer, der  

 ved  

 lov nr. 1587 af 20. december 2006 blev gennemført i  

 tjenestemandspensionsloven,  

 idet reglerne om pension til folketingsmedlemmer i princippet er afledt af  

 tjenestemandspensionsloven.
Vedrørende det nærmere indhold af de foreslåede  

 konsekvensændringer henvises til bemærkningerne til lovforslagets enkelte  

 bestemmelser.
Ad mulighed for dækning af udgifter til  

 hotelovernatning Der er ikke i valgloven hjemmel til, at Folketinget kan dække  

 udgifter til hotelovernatning uden for Københavnsområdet.
Valglovens § 108,  

 stk. 7, vedrører alene boliggodtgørelsesordningen og lyder således:
»Medlemmer, der ikke får godtgørelse for boligudgifter m.v.  

 efter stk. 4, kan i nærmere bestemt omfang få dækket udgifter til  

 hotelovernatning i Københavnsområdet i forbindelse med møder som led i  

 folketingsarbejdet.« I overensstemmelse med  

 bemærkningerne til lovforslag nr.
L 142 fra folketingsåret 1999-2000 om  

 ændring  

 af lov om valg til Folketinget (indførelse af boliggodtgørelsesordningen pr.  

 1.  

 januar 2000) har Udvalget for Forretningsordenen i medfør af valglovens §  

 108,  

 stk. 8, fastsat de nærmere regler for hotelovernatningsordningen i § 6 i  

 boliggodtgørelsesbekendtgørelsen, jf. senest bekendtgørelse nr. 170 af 7.  

 februar 2007 om godtgørelse for boligudgifter m.v. for medlemmer af  

 Folketinget.
Heraf fremgår det, at såvel ordinære som midlertidige medlemmer,  

 der ikke modtager godtgørelse for boligudgifter m.v., i nærmere bestemt  

 omfang  

 kan få dækket udgifter til hotelovernatning i forbindelse med møder som led i  

 folketingsarbejdet, hvorved forstås møder i Folketingssalen, i udvalgene, i  

 delegationerne og i øvrigt i Folketingets regi.
Medlemmer med bopæl i  

 provinsen, der modtager boliggodtgørelse til en supplerende bolig i  

 København,  

 og som er valgt i København, har med indførelse af boliggodtgørelsesordningen  

 fået mulighed for at overnatte i forbindelse med møder i Københavnsområdet;  

 en  

 mulighed, som de øvrige medlemmer ikke har.
P.t. er der ét medlem, som har  

 bopæl i Jylland, og som er valgt i København.
Ved indførelse af  

 omkostningstillægget i 1954 fremgår det af forhandlingerne under forslagets  

 1.  

 behandling, jf.
Folketingstidende 1953-54, sp. 5779-5781, at  

 omkostningstillægget skulle dække almindelige repræsentationsudgifter, som  

 hvervet som medlem af Folketinget medfører, samt udgifter til porto og  

 telefonsamtaler m.v.
Dertil kom omkostninger ved rejser til møder i  

 valgkredsen  

 og udgifter i forbindelse med modtagelse af vælgere i København.
Endelig  

 skulle  

 omkostningstillægget også dække udgifter under rejser til og ophold i  

 København  

 under møder i folketingssamlingerne og udgifter i forbindelse med møder i  

 Folketinget uden for folketingssamlingerne, f.eks. møder i udvalgene og  

 gruppemøder.
Bl.a.
Folketingets vedtagelse af boliggodtgørelsesordningen i 2000 indebar  

 dog, at de nævnte udtalelser blev fraveget.
På den baggrund foreslås det, at Udvalget for Forretningsordenen bemyndiges  

 til at fastsætte regler, hvorefter medlemmer får mulighed for at få dækket  

 udgifter til hotelovernatning ved møder i den storkreds, hvor medlemmet er  

 opstillet.
Denne mulighed er primært tiltænkt medlemmer med bopæl på Sjælland  

 m.v., der skal krydse Storebælt for at komme til møde i den storkreds, hvor  

 de er opstillet.
Det drejer sig med Folketingets nuværende sammensætning om  

 16 medlemmer.
Det kan ikke dog udelukkes, at der også for andre medlemmer kan  

 være en betydelig afstand mellem medlemmets bopæl og den storkreds, hvor  

 medlemmet er opstillet, og hvor det vil være rimeligt, at medlemmet får  

 dækket udgifter til hotelovernatning, f.eks. hvis et medlem har bopæl på  

 Sydfyn, men er valgt i Nordjyllands Storkreds.
 2. Økonomiske og administrative konsekvenser for det offentlige m.v.
 Lovforslagets ændring af folketingsmedlemmernes pensionsalder  

 m.v. skønnes ikke at have økonomiske og administrative konsekvenser af  

 betydning for det offentlige.  

 De  

 økonomiske konsekvenser af forslaget om at give mulighed for dækning af  

 medlemmernes udgifter til hotelovernatning ved møder i den storkreds, hvor  

 medlemmet er opstillet, er opgjort til ca. 125.000 kr. årligt og er beregnet  

 ud  

 fra en forudsætning om, at ordningen som udgangspunkt kun kommer til at gælde  

 for medlemmer med bopæl på Sjælland og opstillet på Fyn eller i Jylland.  

 Beløbet vil kunne variere fra valgperiode til valgperiode, afhængigt af hvor  

 mange medlemmer af et nyt Folketing, der måtte opfylde kriterierne for at få  

 dækket  

 udgifter til hotelovernatning.
 Lovforslaget har ikke økonomiske eller administrative konsekvenser  

 for erhvervslivet.
 Lovforslaget har ingen miljømæssige konsekvenser og indeholder  

 ikke EU-retlige aspekter.
3. Sammenfattende skema Positive konsekvenser/mindreudgifter (hvis ja, angiv  

 omfang) Negative konsekvenser/merudgifter (hvis ja, angiv  

 omfang) Økonomiske og administrative konsekvenser for det  

 offentlige Ingen af betydning.
 Ingen af betydning.
Økonomiske og administrative konsekvenser for erhvervslivet Ingen.
 Ingen.
Miljømæssige konsekvenser Ingen.
 Ingen.
Administrative konsekvenser for borgerne Ingen.
 Ingen.
Forholdet til EU-retten Forslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Den foreslåede bestemmelse indebærer, at Udvalget for  

 Forretningsordenen bemyndiges til at fastsætte regler om, at medlemmer i  

 nærmere bestemt omfang kan få dækket udgifter til hotelovernatning ved møder  

 i  

 den storkreds, hvor medlemmet er opstillet, hvis afstanden mellem medlemmets  

 bopæl og storkredsen gør det rimeligt.
Det fremgår af den foreslåede bestemmelse, at dækningen af  

 udgifter til hotelovernatning kan ske »i nærmere bestemt omfang«.
Ved  

 fastsættelsen af grænsen for adgangen til at få hotelovernatningsudgifter  

 godtgjort  

 vil det indgå, at det antal hotelovernatninger, som medlemmer, der ikke er  

 berettiget til boliggodtgørelse, kan opnå med godtgørelse af udgifterne ved  

 møder i Folketinget, er fastsat til ti overnatninger pr. kalenderår, jf. § 6  

 i  

 bekendtgørelse nr. 170 af 7. februar 2007 om godtgørelse for boligudgifter  

 m.v.  

 Det er endvidere hensigten, at den  

 maksimale godtgørelse pr. hotelovernatning vil blive fastsat i henhold til  

 Finansministeriets satser for hoteldispositionsbeløb, som pr. 1. januar 2007  

 er  

 fastsat til 765 kr. pr. overnatning uden for hovedstadsområdet.
Den foreslåede bestemmelse indebærer endvidere, at der kun vil  

 kunne gives mulighed for at få dækket udgifterne til hotelovernatning, hvis  

 »afstanden mellem medlemmets bopæl og storkredsen gør det rimeligt«.
Det er  

 hensigten at fastsætte de nærmere regler for dette afstandskriterium ud fra  

 en  

 hovedregel om, at godtgørelse primært vil kunne opnås af medlemmer med bopæl  

 på  

 Sjælland og Øerne, som er opstillet i en storkreds vest for Storebælt, men  

 med  

 mulighed for at gøre undtagelser herfra i de formentlig ganske få tilfælde,  

 hvor et medlem uden at skulle krydse Storebælt har en meget lang afstand  

 mellem  

 bopælen og den storkreds, hvor medlemmet er valgt.
 Om baggrunden for den  

 foreslåede bestemmelse henvises endvidere til forslagets almindelige  

 bemærkninger.
Til nr. 2 Efter den gældende bestemmelse i § 110, stk. 1, 2. pkt., kan  

 egenpension udbetales til et folketingsmedlem fra udløbet af det tidsrum, for  

 hvilket der er udbetalt grundvederlag, såfremt den pågældende på dette  

 tidspunkt  

 er fyldt 60 år, og ellers fra den dag, hvor den pågældende opnår denne alder.  

 I  

 medfør af § 110, stk. 1, 3. pkt., kan Folketingets Præsidium i ganske særlige  

 tilfælde bevilge pension til et tidligere medlem, der ikke er fyldt 60 år.
Den foreslåede ændring indebærer, at de nævnte aldersgrænser  

 hæves parallelt med efterlønsalderen, jf. § 74 i lov om  

 arbejdsløshedsforsikring m.v.
Dette indebærer, at aldersgrænsen hæves gradvis  

 fra 60 til 62 år i perioden 2019-2022, og at aldersgrænsen fra 2025 eventuelt  

 vil blive hævet yderligere som følge af indekseringen af efterlønsalderen.
Til nr. 3 Efter den gældende bestemmelse i § 110, stk. 3, udbetales der  

 til folketingspensionister indtil det fyldte 65. år et tillæg til pensionen  

 (det såkaldte under 65 års-tillæg), der for hvert medlemsår udgør en 1/20 af  

 det i tjenestemandspensionslovens § 6, stk. 3, til enhver tid gældende  

 tillæg.
Tillægget  

 udgør i 1. april 1996-niveau 37.946,47 kr. årligt.
 Den foreslåede ændring indebærer, at den nævnte aldersgrænse  

 hæves parallelt med folkepensionsalderen, jf. §  

 1 a  

 i lov om social pension, således at  

 tillægget vil kunne udbetales, indtil folkepensionsalderen er nået.
Til nr. 4 Folketingsvalglovens § 111, stk. 4, omhandler »under 65  

 års-tillægget« for ægtefællepensionister.
Den foreslåede ændring svarer til  

 den  

 ændring, der foretages i lovforslagets § 1, nr. 3.
Til § 2 Det foreslås i stk. 1, at loven træder i kraft den 1. juli 2009  

 ligesom de øvrige love, der udmønter den del af velfærdsreformen, der  

 vedrører  

 en senere tilbagetrækning fra arbejdsmarkedet.
Loven vil hermed først træde i  

 kraft, efter at der har været valg til Folketinget.
 Det foreslås i stk. 2, at bemyndigelsen til at udstede regler  

 om dækning for udgifter til hotelovernatning træder i kraft den 1. juli 2007.
Det foreslås i stk. 3, at de aldersgrænser i lov om valg til Folketinget,  

 der efter lovforslaget hæves parallelt med efterlønsalderen, har virkning for  

 personer, der første gang bliver medlemmer af Folketinget den 1. juli 2007  

 eller senere.
Herved følges principperne i de ændringer, der ved § 19, stk.  

 4,  

 i lov nr. 1587 af 20. december 2006 blev gennemført i lov om  

 tjenestemandspension, hvorefter de nye regler har virkning for tjenestemænd,  

 der ansættes den 1. januar 2007 eller senere.
 Ændringen af de aldersgrænser i lov om valg til Folketinget,  

 der efter lovforslaget hæves parallelt med folkepensionsalderen, dvs.  

 aldersgrænsen for det hidtidige »under 65 års-tillæg«, gælder derimod også  

 for  

 personer, der er eller har været medlemmer af Folketinget før den 1. juli  

 2007.
Skriftlig fremsættelse Christian  

 Mejdahl  

  

 (V):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af lov om valg til Folketinget. (Ændringer som følge af gradvis  

 forhøjelse  

 af efterløns- og folkepensionsalderen m.v. og refusion af udgifter til  

 hotelovernatning).
(Lovforslag nr.
L 210).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
Bilag 1 Lovforslaget sammenholdt med gældende lov Gældende formulering Lovforslaget § 108, stk. 8.  

  

 Udvalget for Forretningsordenen  

 fastsætter nærmere regler om medlemmers ret til at modtage godtgørelse for  

 boligudgifter m.v. efter stk. 4, retningslinjer for krav til  

 dokumentation  

 for egentlige boligudgifter og beregning af godtgørelse for udgifter til  

 ejerbolig og lign., jf. stk. 4, 2. pkt., regler om godtgørelse for  

 egentlige boligudgifter efter medlemskabets ophør efter stk. 4, sidste  

 pkt., samt nærmere regler om dækning af medlemmernes udgifter til  

 hotelovernatning i Københavnsområdet efter stk. 7.
§ 110, stk. 1.  

  

 Et folketingsmedlem er  

 berettiget til egenpension, når han i én eller flere perioder har været  

 medlem af Folketinget i mindst 1 år.
Pensionen ydes fra udløbet af det  

 tidsrum, for hvilket der er udbetalt grundvederlag, såfremt den pågældende på  

 dette tidspunkt er fyldt 60 år, og ellers fra den dag, da han opnår denne  

 alder.
I ganske særlige tilfælde, hvor den pågældendes helbredsmæssige,  

 økonomiske eller sociale forhold i øvrigt taler derfor, kan der dog ved  

 beslutning af Folketingets præsidium bevilges et tidligere medlem, der ikke  

 er fyldt 60 år, en pension, hvis størrelse fastsættes i det enkelte tilfælde.
 § 110, stk. 3.  

  

 Til egenpensionister ydes indtil det  

 65. år et tillæg, der for hvert medlemsår udgør 1/20 af det i  

 tjenestemandspensionslovens § 6, stk. 3, til enhver tid gældende  

 tillæg.
 § 111, stk. 4.  

  

 Til  

 ægtefællepensionister ydes indtil det 65. år et tillæg, der for hvert  

 medlemsår udgør 1/20 af det i tjenestemandspensionslovens § 6,  

 stk. 3, til enhver tid gældende tillæg.
§ 1 I lov om valg til Folketinget, jf. lovbekendtgørelse  

 nr. 1292 af 8. december 2006, foretages følgende ændringer:
 1.  

  

 I  

  

 § 108, stk. 8,  

  

 indsættes som  

  

 2. pkt.:
»Udvalget for Forretningsordenen kan endvidere fastsætte  

 regler om, at et medlem i nærmere bestemt omfang kan få dækket udgifter til  

 hotelovernatning ved møder i den storkreds, hvor medlemmet er opstillet, hvis  

 afstanden mellem medlemmets bopæl og storkredsen gør det rimeligt.« 2.  

  

 I  

  

 § 110, stk. 1, 2.  

  

 og  

  

 3. pkt.,  

  

 ændres »er fyldt 60 år« til:  

 »har nået efterlønsalderen, jf. § 74 i lov om arbejdsløshedsforsikring m.v.« 3.  

  

 I  

  

 § 110, stk. 3,  

  

 ændres »indtil det 65.  

 år« til: », indtil den pågældende når folkepensionsalderen, jf. §  

 1 a  

 i lov om social pension,«.
 4.  

  

 I  

  

 § 111, stk. 4,  

  

 ændres »indtil det 65.  

 år« til: », indtil den pågældende når folkepensionsalderen, jf. §  

 1 a  

 i lov om social pension,«.
