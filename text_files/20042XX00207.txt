Skriftlig fremsættelse (23. februar 2005) Forsvarsministeren  

  

 (Søren Gade):
 Herved tillader jeg mig for Folketinget at fremsætte:
 Forslag til militær  

 straffelov.
(Lovforslag nr.
L 54).
 Forslag til militær  

 retsplejelov.
(Lovforslag nr.
L 55).
 Forslag til militær  

 disciplinarlov.
(Lovforslag nr.
L 56).
 Formålet med lovforslagene er at afløse den nuværende  

 militære straffe- og retsplejelov fra 1973. Lovforslagene bygger på  

 betænkning  

 nr. 1435/2004 om den militære straffelov, retsplejelov og disciplinarlov.  

 Lovforslagene indebærer en gennemgribende revision af det militære straffe-  

 og  

 disciplinarsystem.
I sommeren 1999 nedsatte den daværende forsvarsminister,  

 Hans Hækkerup, udvalget til revision af den militære straffe- og  

 retsplejelovgivning.
Udvalget fik til opgave at underkaste denne lovgivning  

 samt de dertil knyttede administrative bestemmelser en vurdering med henblik  

 på  

 en mulig revision.
I den forbindelse har udvalget skulle vurdere behovet for  

 en  

 særlig straffe- og retsplejelovgivning, herunder de eksisterende regler om  

 disciplinarmidler.
Udvalget har været bredt sammensat og blandt andet  

 omfattet  

 såvel en række eksperter i straffe- og retsplejeforhold og folkeret som  

 repræsentanter for værnepligtige og personelorganisationer.
 I januar 2004 afgav udvalget ovennævnte betænkning nr.  

 1435/2004.
 Regeringen lægger stor vægt på, at udvalget har vurderet, at  

 der fortsat er behov for en særlig militær straffe- og retsplejelov for  

 pligtforsømmelser begået i fredstid af såvel militært ansatte som værnepligt  

 personel.
 Der er endvidere tale om en ikke ubetydelig  

 afkriminalisering i forhold til gældende bestemmelser, idet strafansvaret  

 foreslås begrænset til de mere grove forhold og forhold, der skyldes grov  

 uagtsomhed.
 Lovforslagene bygger i alt væsentligt på udvalgets lovforslag  

 og indebærer efter regeringens opfattelse en tiltrængt revision af den  

 militære  

 straffe- og retsplejelovgivning.
 Forslaget til militær straffelov indeholder dels  

 bestemmelser, som supplerer eller fraviger reglerne i straffelovens  

 almindelige  

 del, dels bestemmelser om strafansvar for pligtforsømmelser under tjeneste i  

 forsvaret i fredstid og under væbnet konflikt samt forbrydelser mod det  

 militære forsvar.
 Forslaget til militær retsplejelov indeholder bestemmelser  

 for militære straffesager, som supplerer eller fraviger reglerne i  

 retsplejeloven om behandlingen af straffesager.
Forslaget til militær disciplinarlov afløser de nuværende  

 regler i militær retsplejelov kapitel 15 om disciplinarmidler og indeholder  

 bestemmelser om formål og anvendelsesområde, hvornår der kan pålægges  

 disciplinaransvar, hvilke disciplinarmidler, der kan anvendes, samt regler  

 for  

 behandlingen af disciplinarsager.
I øvrigt vil forvaltningslovens regler være  

 gældende for behandlingen af disciplinarsager.
 Forslagene indeholder følgende hovedelementer:
   

 	  

 Der skal fortsat gælde  

 bestemmelser, der beskriver centrale militære pligter og tilsidesættelse af  

 disse pligter skal kunne sanktioneres, herunder med straf, også under  

 fredsforhold i Danmark.
  

 	  

 Der sker en klar  

 adskillelse af strafansvar og disciplinaransvar, hvilket blandt andet kommer  

 til udtryk gennem forslaget til en selvstændig militær disciplinarlov.  

 Samtidig  

 foreslås en begrænsning af strafansvaret i militær straffelov, således at  

 dette  

 kun omfatter overtrædelser begået forsætligt eller groft uagtsomt og som  

 udgangspunkt vil kun grovere overtrædelser være strafbare.
Mindre alvorlige  

 overtrædelser behandles som disciplinarsager, herunder overtrædelser som er  

 begået ved simpelt uagtsomhed.
Der sker herved en ikke ubetydelig  

 afkriminalisering i forhold til gældende ret.
  

 	  

 En række  

 pligtforsømmelser, som efter gældende ret henføres under den generelle  

 bestemmelse om pligtforsømmelse i militær straffelov § 15, udskilles fra  

 bestemmelsens anvendelsesområde og optages i stedet i selvstændige  

 strafbestemmelser.
Det omfatter eksempelvis en bestemmelse, der  

 kriminaliserer  

 den overordnedes undladelse af at gribe ind over for underordnedes  

 pligtstridige adfærd over for deres underordnede (undertiden betegnet  

  

 myndigheds ikke-brug  

  

 ), forbud mod at  

 besidde eller indtage euforiserende stoffer i tjenesten og på militært område  

 samt en bestemmelse, som selvstændigt kriminaliserer særligt krænkende  

 handlinger blandt sideordnet personel, herunder visse former for  

 optagelsesritualer.
Endvidere foreslås forsvarsministeren bemyndiget til at  

 fastsætte strafsanktionerede, bestemte  

  

 promillegrænser  

  

 på særlige områder for tjeneste i forsvaret, navnlig når sikkerhedsmæssige  

 forhold kan begrunde det.
I forbindelse hermed er i militær retsplejelov  

 foreslået optaget en bestemmelse, der giver mulighed for at kræve  

 udåndingsprøve af militært personel og til under visse betingelser at kunne  

 udtage blodprøve.
   

 	  

 De øvrige  

 strafbestemmelser om pligtforsømmelser, herunder den generelt gældende  

 bestemmelse om pligtforsømmelse opretholdes, idet gerningsbeskrivelsen i  

 flere  

 bestemmelser dog justeres eller tydeliggøres.
   

 	  

 Bestemmelsen i militær  

 straffelov § 29 om forsvarsministerens mulighed for under ekstraordinære  

 forhold at forbyde militært tjenstgørende personels deltagelse i politiske  

 foreninger og offentlige forsamlinger afskaffes.
   

 	  

 Begrebet krig og  

 krigstid ændres til  

  

 væbnet konflikt.  

  

 De gældende bestemmelser i militær straffelov, der vedrører krigstid/væbnet  

 konflikt, opretholdes i al væsentlighed med visse mindre ændringer.
   

 	  

 I forbindelse med  

 udsendelse af danske styrker uden for rigets grænser gives der  

 forsvarsministeren hjemmel til at kunne bemyndige chefen for den udsendte  

 styrke til under truende udsigt til væbnet konflikt at meddele, at reglerne  

 for  

 væbnet konflikt finder anvendelse.
   

 	  

 Hvad angår  

 strafferammer, forhøjes disse for flere af bestemmelserne om forbrydelser mod  

 det militære forsvar under væbnet konflikt, dels som følge af disse  

 forbrydelsers meget alvorlige karakter, dels under hensyn til de gældende  

 strafferammer i parallelle bestemmelser i straffelovens kapitel 12.
   

 	  

 I relation til militær  

 retsplejelov er der ikke fundet grundlag for at bevare de gældende regler om  

 militære chefers adgang til at pålægge straf, hvorfor disse regler ophæves.
   

 	  

 Der skabes herved  

 yderligere parallelitet med det civile sanktionssystem, idet straffesager i  

 fremtiden kun kan afgøres af den militære anklagemyndighed, hvorimod  

 behandlingen af disciplinarsager henlægges til de militære chefer.  

 Behandlingen  

 af disciplinarsager vil som udgangspunkt skulle foregå efter  

 forvaltningsloven.  

 Dog er der i  

 forslaget til militær disciplinarlov visse særlige sagsbehandlingsregler, som  

 har til formål at sikre den fornødne hurtighed i sagsbehandlingen.
   

 	  

 Den gældende  

 bestemmelse i militær retsplejelov § 14 om adgangen til at foretage  

 ransagning  

 i militære straffesager  

  

 (kollektiv  

 ransagning)  

  

 , opretholdes.
   

 	  

 Denne form for  

 ransagning suppleres med hjemmel til at kunne gennemføre  

  

 adgangskontrol  

  

 til og fra militært område.
   

 	  

 Adgangen til  

 varetægtsfængsling i militære straffesager af disciplinære grunde i den  

 gældende retsplejelov § 18 opretholdes ligeledes med enkelte skærpende  

 betingelser.
  

 	  

 Nogle af de gældende  

 særregler i militær retsplejelov, navnlig vedrørende efterforskning af  

 militære  

 straffesager og om sagernes behandling, ophæves.
Dette skyldes dels at hele  

 påtalekompetencen i disse sager henlægges til den militære anklagemyndighed,  

 dels  

 de nye regler om behandlingen af disciplinarsager i disciplinarloven.
Endelig  

 er en række særregler ikke medtaget, da der ikke længere kan påvises  

 tilstrækkelig begrundelse for at opretholde dem.
Det gælder f.eks.  

 særbestemmelser om domsmænds medvirken i sager om overtrædelse af militær  

 straffelov, om forsvarerbeskikkelse og om adgangen til at nedsætte  

 forhørsretter.
  

 	  

 De gældende  

 disciplinarmidler belæring og tilrettevisning erstattes af ét  

 disciplinarmiddel  

 kaldet tilrettevisning.
Straffen irettesættelse, som er den eneste  

 tilbageværende militære strafart, ophæves.
Tilbageholdelse på tjenestestedet,  

 som kan anvendes som disciplinarmiddel i indtil 14 dage, og overflytning til  

 anden tjeneste, ophæves ligeledes.
Lovforslaget indeholder samtidig adgang  

 til  

 at anvende disciplinarbøder i de disciplinære sager.
  

 	  

 Adgangen efter de  

 gældende regler til at indbringe en disciplinarafgørelse for et  

 disciplinarnævn  

 opretholdes.
Forslaget til militær disciplinarlov indebærer endvidere, at  

 nævnets afgørelse  i modsætning til, hvad der gælder i dag  kan  

 indbringes  

 for domstolene til prøvelse efter grundlovens § 63.
  

 	  

 Personellovens § 14  

 ophæves, således at en militær straffesag ikke vil være til hinder for at  

 anvende tjenestemandslovens disciplinarregler, herunder degradation.
Der  

 optages imidlertid en regel stort set svarende til nævnte § 14 i den militære  

 disciplinarlov, således at tjenestemandslovens regler på dette område ikke  

 kan  

 finde anvendelse, hvis sagen kan behandles efter den militære disciplinarlov.
 Idet jeg i øvrigt henviser til lovforslagene og de  

 ledsagende bemærkninger, skal jeg herved anbefale forslaget til Det Høje  

 Tings  

 velvillige behandling.
