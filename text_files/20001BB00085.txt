Fremsat den 16. januar 2001 af  

 Hans Christian Schmidt (V), Kim Andersen (V), Helga Moos  

 (V), Bodil Thrane (V), Jens Vibjerg (V), Jørgen Winther  

 (V), Henriette Kjær (KF), Eva Møller (KF),  

 Gitte Seeberg (KF), Svend Aage Fauerholdt (DF),  

 Aase D.
Madsen (DF), Ebbe Kalnæs (CD) og  

 Thorkild B.  Fransgaard (FRI) Forslag til folketingsbeslutning om nedsættelse af sagsbehandlingstiden i  

 Naturklagenævnet Folketinget pålægger regeringen at tage  

 initiativer til at forkorte sagsbehandlingstiden i Naturklagenævnet.
Bemærkninger til forslaget Det er alment kendt, at sagsbehandlingstiden  

 i Naturklagenævnet er vokset betragteligt de senere år.
Årsagen til den øgede sagsbehandlingstid skal  

 tilsyneladende findes blandt flere faktorer.
Blandt andet er antallet af  

 sager vokset støt.
I 1997 modtog Naturklagenævnet 1.671  

 klagesager, i 1998 1.742 og i 1999 1.935 klagesager.
I 2000 forventer man  

 2.050 klagesager, og der er i finansloven for 2001 kalkuleret med ca. 2.300  

 klagesager.
Altså en stigning på knap 38 pct. på blot fem  

 år.
Antallet af indkomne sager har med andre ord været  

 stærkt stigende og forventes fortsat at stige.
Hertil kommer, at flere  

 og flere sager synes at være komplicerede at behandle, og at dansk  

 lovgivning også medfører flere sager, jf. implementeringen af  

 VVM-direktivet og Naturklagenævnets høringssvar hertil  

 (1998-99) L 134   bilag 1.
Sagsbehandlingstiden varierede i 1999 fra knap 5 til 7  

 måneder afhængig af sagstypen (gennemsnitstider). I 1997 var  

 cirka 50 pct. af sagerne afsluttet inden 3 måneder, og efter 8  

 måneder manglede man 10 pct. af sagerne.
I 1998 var kun 40 pct. af  

 sagerne afsluttet inden for 3 måneder, mens man efter 8 måneder  

 manglede at behandle hele 25 pct.
I 1999 var 40 pct. af sagerne afsluttet  

 inden for 3 måneder, mens man efter 8 måneder manglede at  

 behandle 22 pct. af sagerne.
I 2000 forventer man, at 40 pct. af sagerne er  

 afsluttet inden for 3 måneder, mens man efter 8 måneder mangler  

 at behandle hele 26 pct.
Såvel antallet af sager som sagsbehandlingstiden er  

 altså støt stigende.
Udviklingen er utilfredsstillende for  

 såvel borger som Naturklagenævn og for alle andre parter, der  

 gør brug af klagemuligheden.
 Derfor er det forslagsstillernes hensigt med forslaget at  

 sikre, at sagsbehandlingstiden i Naturklagenævnet forkortes.
Skriftlig fremsættelse Hans Christian Schmidt (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om nedsættelse  

 af sagsbehandlingstiden i Naturklagenævnet.
(Beslutningsforslag nr.
B 85).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
