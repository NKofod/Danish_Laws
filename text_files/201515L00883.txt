Tillægsbetænkning afgivet af Skatteudvalget den 26. maj 2016 Tillægsbetænkning over Forslag til lov om ændring af registreringsafgiftsloven, brændstofforbrugsafgiftsloven, lov om registrering af køretøjer og lov om spil (Ændring af reglerne om forholdsmæssig registreringsafgift for leasingkøretøjer, ændring af reglerne om udbetaling af eksportgodtgørelse, fastsættelse af brændstofforbruget for særlig store personbiler, nedsættelse af pristillægget for ønskenummerplader m.v.) [af skatteministeren (Karsten Lauritzen)]:
1. Udvalgsarbejdet Lovforslaget blev fremsat den 30. marts 2016 og var til 1. behandling den 5. april 2016. Lovforslaget blev efter 1. behandling henvist til behandling i Skatteudvalget.
Udvalget afgav betænkning den 12. maj 2016. Lovforslaget var til 2. behandling den 19. maj 2016, hvorefter det blev henvist til fornyet behandling i Skatteudvalget.
Møder Udvalget har, efter lovforslaget blev henvist til fornyet udvalgsbehandling, behandlet lovforslaget i 2 møder.
Skriftlige henvendelser Udvalget har under den fornyede behandling af lovforslaget modtaget skriftlige henvendelser fra Camping Branchen og Finans og Leasing.
 Skatteministeren har over for udvalget kommenteret de skriftlige henvendelser.
Deputationer Endvidere har Finans og Leasing mundtligt over for udvalget redegjort for deres holdning til lovforslaget.
Spørgsmål Udvalget har under den fornyede behandling af lovforslaget stillet spørgsmål nr. 15-18 til skatteministeren til skriftlig besvarelse, hvoraf skatteministeren har besvaret spørgsmål nr. 15-17. Udvalget forventer spørgsmål nr. 18 besvaret inden 3. behandling.
Spørgsmål nr. 4 til lovforslaget og skatteministerens svar herpå er optrykt som bilag 2 til tillægsbetænkningen.
2. Indstillinger og politiske bemærkninger Et flertal i udvalget (udvalget med undtagelse af EL) indstiller lovforslaget til vedtagelse uændret.
Socialdemokratiets medlemmer af udvalget bemærker, at de støtter lovforslaget, men bemærker samtidig, at behovet for at føre tilsyn med brugen af storkundeordningen, herunder fra udenlandske leasingselskaber, øges med lovforslaget.
Socialdemokratiet opfordrer i den forbindelse skatteministeren til at sikre dette og overvåge, om der sker utilsigtet brug af ordningen.
 Et mindretal i udvalget (EL) indstiller lovforslaget til forkastelse ved 3. behandling.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for tillægsbetænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i tillægsbetænkningen.
 En oversigt over Folketingets sammensætning er optrykt i tillægsbetænkningen.
Dennis Flydtkjær (DF) Jan Rytkjær Callesen (DF) Hans Kristian Skibby (DF) Kim Christiansen (DF) Morten Marinus (DF) René Christensen (DF) Louise Schack Elholm (V) Jan E.
Jørgensen (V) Kristian Pihl Lorentzen (V) Erling Bonnesen (V) Torsten Schack Pedersen (V) Jakob Engel-Schmidt (V) Merete Riisager (LA) nfmd.
Ole Birk Olesen (LA) Brian Mikkelsen (KF) Ane Halsboe-Jørgensen (S) Jens Joel (S) fmd.
Jeppe Bruus (S) Jesper Petersen (S) Mattias Tesfaye (S) Peter Hummelgaard Thomsen (S) Anne Paulin (S) Rune Lund (EL) Pelle Dragsted (EL) Josephine Fock (ALT) René Gade (ALT) Martin Lidegaard (RV) Lisbeth Bech Poulsen (SF) Jonas Dahl (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 150 Oversigt over spørgsmål og svar vedrørende L 150 Bilag 2 Spørgsmål til skatteministeren og dennes svar herpå Spørgsmål 4 og skatteministerens svar herpå er optrykt efter ønske fra S.
 Spørgsmål 4:
 Ministeren bedes redegøre for, hvordan SKAT kan kontrollere udenlandske leasingselskaber.
 Svar på spørgmål 4:
 Jeg kan henholde mig til følgende, som jeg har modtaget fra SKAT:
 »SKATs muligheder for at kontrollere selskaber, der er registreret for afgift fx leasingselskaber, der er hjemhørende og beliggende i udlandet, er hjemlet i Rådets direktiv 2011/16/EU, hvor der er adgang til at indhente kontroloplysninger fra udenlandske virksomheder.
 I praksis vil SKAT via udenlandske myndigheders mellemkomst kunne rekvirere de ønskede og nødvendige kontroloplysninger (regnskaber, dokumentation mv).
Ved kontroller, hvor det skønnes nødvendigt med udgående kontrol, skal der etableres et samarbejde med den udenlandske myndighed, der skal forestå al det formelle og praktiske i forbindelse med dansk deltagelse.« Jeg kan tilføje, at det i sagens natur er vanskeligere for de danske skattemyndigheder at kontrollere udenlandske leasingselskaber end danske leasingselskaber.
