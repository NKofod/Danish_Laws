 Til samtlige til eksport af fersk kød autoriserede virksomheder og  

 dyrlægerne ved disse.
 USA - artsbestemmelse af udbenet kød (species testing program) .
USDA, Washington, har som forudsætning for opretholdelsen af tilladelsen  

 til eksport af udbenet kød til USA forlangt, at der iværksættes et species  

 testing program med 95% sikkerhed for højst 1% fejl.
Herudover skal der som  

 hidtil foretages overvågning af, at arten af udbenet kød er i  

 overensstemmelse med det på etiketten og certifikatet angivne.
 Programmet omfatter alle virksomheder, som har autorisation til  

 opskæring/udbening og emballering eller til opbevaring af udbenet fersk kød i  

 kartoner.
 Undtaget herfra er dog virksomheder med autorisation til opskæring af  

 udenlandsk kød og virksomheder, som alene opskærer kød af en dyreart, og som  

 agter at vedblive hermed.
Samtlige USA-godkendte opskæringsvirksomheder skal derfor sammen med  

 embedsdyrlægen senest den 28. december 1987 indsende meddelelse til  

 Veterinærdirektoratet gennem vedkommende veterinærinspektør om enten Tilsvarende skal samtlige autoriserede frysehuse indsende meddelelse om  

 mængden af kartonneret fersk kød eksporteret til USA i 1987, fordelt på  

 dyrearter.
 på grundlag af disse oplysninger vil Veterinærdirektoratet fastlægge  

 antallet af og tidspunktet for undersøgelser på den enkelte virksomhed,  

 således at veterinærkontrollen fra Veterinærdirektoratets Laboratorium vil få  

 meddelelse, når undersøgelse skal ske.
 Undersøgelsen skal på opskæringsvirksomheder omfatte indholdet i mindst 2  

 kartoner fra den senest forud afsluttede dagsproduktion, og på frysehuse  

 omfatte indholdet i mindst 2 kartoner fra det senest forud modtagne parti  

 udbenet, kartonneret kød uanset oprindelsen, men egnet til eksport til USA.
Indholdet skal underkastes en visuel undersøgelse og bedømmelse af kødets  

 art.
Herudover skal foretages en artsbestemmelse efter ORBIT (okse)- eller  

 PRIME (svin)-metoden i henhold til vedlagte beskrivelse af 24. november 1987,  

 der er gældende for begge metoder.
De pågældende tests bestilles af  

 embedsdyrlægen for virksomhedens regning ved henvendelse til  

 Veterinærdirektoratets Laboratorium.
Prisen for disse tests (til 10 prøver)  

 er p.t. kr. 210,00, incl. forsendelsesomkostninger.
Eventuelle spørgsmål  

 vedrørende anvendelsen m.v. bedes rettet til Veterinærdirektoratets  

 Laboratorium.
Resultatet af undersøgelsen opgøres på vedlagte formular (Form.  

 2075-1985), der skal opbevares i mindst 2 år.
Kopi indsendes årligt senest  

 den følgende 10. januar til Veterinærdirektoratets Laboratorium.
Ved mistanke om, at arten af det undersøgte kød ikke er i overensstemmelse  

 med det af virksomheden anførte, skal det pågældende parti tilbageholdes og  

 prøver indsendes for virksomhedens regning til nærmere undersøgelse på  

 Veterinærdirektoratets Laboratorium.
Udgiften hertil er 20 points, svarende  

 til kr. 370,00 pr. 1. januar 1988.
 Da metoderne alene kan anvendes på kødstykker af en vis størrelse (minimum  

 5x5x5 cm), skal der fra partier, der består af mindre stykker, tilsvarende  

 indsendes 200 g prøve til undersøgelse på Veterinærdirektoratets  

 Laboratorium.
 P.V.V.
K.
Hermansen VETERINÆRDIREKTORATET J.nr.
K.K. 2075-1985 24. november 1987 ORBIT-testen til artsbestemmelse på kød.
 Formål .
 1. Udføre ORBIT præcist og fuldstændigt.
 2. Tolke ORBIT resultater præcist.
 3. Træffe passende forholdsregler vedrørende det  

 undersøgte partis anvendelse.
 Begrænsninger og særlige forhold .
 1. Vejledningen skal følges gennem hele undersøgelsen.
 2. Vejledningen skal benyttes ved hver undersøgelse,  

 indtil brugeren kan den udenad.
 Forbehold .
 Anvendelsen af ORBIT som beskrevet i denne vejledning er begrænset til  

 hele, rå kødstykker.
 ORBIT gælder ikke for hakket eller på anden måde findelt kød eller for  

 varmebehandlede kødprodukter.
O.R.B.I.T.
KIT .
 Hvert sæt indeholder:
5 0.R.B.I.T. agarplader 1 glas med 5 skiver med antistof mod oksekød -A 1 glas med 5 skiver med oksekødsantigen som reference -B 1 glas med 10 rene skiver -S 1 stykke sort papir 3 stykker hvidt papir 1 filtpen 10 polyethylen-prøveposer 3 pincetter Hvert sæt rækker til 10 undersøgelser.
 Det videnskabelige grundlag for ORBIT .
ORBIT er et eksempel på en højspecifik antigen-antistof reaktion.
Når  

 ganske bestemte antigen-antistof par reagerer, dannes en hvid udfældning i  

 reaktionszonen.
I ORBIT er en -A-skive imprægneret med antistof mod oksekød.
Dette  

 antistof afgør ORBIT's specificitet.
Antistoffet mod oksekød kan kun reagere  

 og danne synlig udfældning med antigener fra oksekød.
I ORBIT er en -B-skive imprægneret med en referenceprøve af  

 oksekødsantigen.
Dette antigen reagerer med antistoffet i -A-skiven, så der  

 dannes en synlig udfældning i form af en linie mellem -A- og - B-skiverne.  

 Dette stykke af linien kaldes oksekøds-referencelinien.
I ORBIT imprægneres -S-skiverne med saft fra en vævsprøve.
Hvis prøven  

 faktisk er oksekød, vil saften indeholde oksekødsantigen, og der vil ske en  

 synlig udfældning i form af en linie mellem -A- og -S- skiverne, når  

 oksekødsantigenet fra -S-skiven reagerer med oksekødsantistoffet fra  

 -A-skiven.
Hvis prøven ikke er oksekød, vil saften ikke indeholde  

 oksekødsantigen, og der vil ikke ske synlig udfældning.
Agarlaget i ORBIT agarpladerne fungerer som diffusionsmedium for  

 antigenerne og antistofferne og som fikseringsmedium for eventuelle  

 udfældninger.
Hvis agarlaget skades, kan dette øve afgørende indflydelse på  

 diffusionen af antigener og antistoffer gennem agaren og gøre tolkningen af  

 resultaterne vanskelig eller umulig.
Man må altid være meget omhyggelig med  

 ikke at beskadige agaren, når skiverne lægges på.
 Således benyttes vejledningen.
 Slå op på TRIN 1.
Læs TRINENE i rækkefølge 1, 2, 3, o.s.v. indtil vejledningen anviser  

 andet.
I så fald følges disse anvisninger.
 Vejledningen anvendes, indtil man er fuldt fortrolig med materialerne og  

 rækkefølgen i undersøgelsen.
 ORBIT kan kun anvendes til artsidentifikation på hele, rå kødstykker.
 ORBIT kan ikke anvendes til hakket eller på anden måde findelt kød eller  

 til kogte kødprodukter.
 Kontrol med kryds-kontamination.
Sørg altid for Skyl og tør kniv og S-pincet omhyggeligt mellem hver prøve.
 Kølig opbevaring.
Sørg altid for At opbevare glassene med -A- og -B-skiver og ORBIT agarpladerne i  

 køleskabet, og kun have dem fremme kortest mulig tid ved brug.
TRIN 1 Udvælg et parti til undersøgelse med ORBIT.
TRIN 2 Tag en ren, skarp kniv, filtpen, en klar plastikprøvepose og et par rene  

 papirhåndklæder.
TRIN 3 Skriv med filtpennen partiets identifikationskode på plastposen.
TRIN 4 Tag kniven, pennen, prøveposen og papirhåndklæderne med hen til partiet.  

 Vælg den karton, der skal tages prøve fra og skriv med pennen  

 identifikationskoden for partiet på kartonen.
TRIN 5 Udvælg et stykke kød med så lidt fedt og bindevæv som muligt.
Tag dette  

 stykke op fra kartonen og læg det på et rent sted.
TRIN 6 Udskær fra dette stykke en prøve magert kød ca. 5x5x5 cm og læg denne  

 prøve i den mærkede pose.
TRIN 7 Læg resten af kødet tilbage i kartonen.
OBS Hvis der skal udtages flere prøver, skal kniv og hænder skylles og tørres  

 omhyggeligt mellem hver prøve.
TRIN 8 Tag prøven i posen og alle de andre remedier med tilbage til arbejdsbordet  

 og anbring dem på en ren flade.
TRIN 9 Er den udtagne prøve fuldstændigt optøet? Hvis JA - gå til TRIN 11 Hvis NEJ - gå til TRIN 10 TRIN 10 Lad prøven forblive i posen, indtil den er fuldstændigt optøet, enten ved  

 at ligge ved stuetemperatur, ved nedsænkning i vand eller på en anden måde,  

 blot der sørges for, at prøven ikke koges eller udtørres.
 Lige så snart prøven er optøet, fortsættes med TRIN 11.
TRIN 11 Tag glassene med -A- og -B-skiver og en ORBIT agarplade fra køleskabet.
 Anbring disse nær prøven på den rene flade og lad dem stå, indtil de har  

 stuetemperatur (normalt 10-20 minutter).
TRIN 12 Find glasset med -S-skiver, de tre mærkede pincetter og et stykke hvidt  

 papir frem og anbring dem nær prøven på den rene flade.
TRIN 13 Anbring ORBIT agarpladen på det hvide stykke papir og drej den således at  

 -A-ringen er nederst, -B-ringen øverst og de to -Sringe til venstre og højre.  

 Tag låget af skålen og læg det ved siden af.
TRIN 14 Tag glasset med -A-skiver og den A-mærkede pincet. Åbn glasset og tag med  

 Pincetten en -A-skive.
OBS Hæld ikke skiver fra glasset ud på bordet.
Dette kan krydskontaminere  

 skiverne og sløre undersøgelsesresultaterne.
TRIN 15 Brug pincetten til at anbringe -A-skiven på agarens overflade direkte over  

 A-ringen.
OBS Hvis -A-skiven ikke ligger præcist over A-ringen, skal skiven straks  

 flyttes.
Forsøg ikke at få skiven til at glide henover agarfladen, da dette  

 kan ødelægge agaren og således give fejl i undersøgelsesresultaterne.
 Løft altid skiven med pincetten og læg den på den korrekte plads.
TRIN 16 Tryk let på -A-skiven med pincetten for at sikre god kontakt til agaren.
OBS Pres ikke så hårdt, at agaroverfladen ødelægges, da dette kan give  

 fejlagtige resultater.
TRIN 17 Luk atter glasset med -A-skiver og læg glasset og den A-mærkede pincet til  

 side.
TRIN 18 Tag glasset med -B-skiver og den B-mærkede pincet. Åben glasset og tag med  

 pincetten en -B-skive fra glasset.
OBS Hæld ikke skiver fra glasset ud på bordet.
Dette kan krydskontaminere  

 skiverne og sløre undersøgelsesresultaterne.
TRIN 19 Brug pincetten til at anbringe -B-skiven på agarens overflade direkte over  

 B-ringen.
OBS Hvis -B-skiven ikke ligger præcist over B-ringen, skal skiven straks  

 flyttes.
Forsøg ikke at få skiven til at glide henover agarfladen, da dette  

 kan ødelægge agaren og således give fejl i undersøgelsesresultaterne.
 Løft altid skiven med pincetten og læg den på den korrekte plads.
TRIN 20 Tryk let på -B-skiven med pincetten for at sikre god kontakt til agaren.
OBS Pres ikke så hårdt, at agaroverfladen ødelægges, da dette kan give  

 fejlagtige resultater.
TRIN 21 Luk atter glasset med -B-skiver og læg glasset og den B-mærkede pincet til  

 side.
TRIN 22 Tag prøven ud af posen.
Bred posen ud og anbring stykket herpå.
Skær med  

 kniven et snit tværs over og omtrent 3/4 gennem stykket.
TRIN 23 Tag glasset med -S-skiver og den S-mærkede pincet. Åbn glasset og tag med  

 pincetten en -S-skive fra glasset.
OBS Hæld ikke skiver fra glasset ud på bordet.
Dette kan krydskontaminere  

 skiverne og sløre undersøgelsesresultaterne.
TRIN 24 Åben snittet i kødstykket og anbring ved hjælp af pincetten -S-skiven ca.  

 midt på den ene snitflade.
Skiven må ikke røre fedt- eller bindevæv.
 Læg pincetten ved kniven.
OBS Lad ikke skiven falde ned i bunden af snittet.
Dette kan overmætte skiven  

 og give unøjagtige undersøgelsesresultater.
TRIN 25 Pres prøvens to snitflader forsigtigt sammen, således at begge sider af  

 -S-skiven er i kontakt med kødet.
 Lad -S-skiven være i kontakt med prøven i præcis 10 sekunder.
OBS Pres ikke for hårdt på prøvens sider, medens -S-skiven er anbragt  

 derimellem, da dette kan overmætte skiven og give unøjagtige  

 undersøgelsesresultater.
TRIN 26 Tag den S-mærkede pincet. Åben snittet i prøven og tag med Pincetten  

 -S-skiven ud.
TRIN 27 Læg med pincetten -S-skiven på agaroverfladen direkte over -S-ringen til  

 højre.
OBS Hvis -S-skiven ikke ligger præcist over S-ringen, skal skiven straks  

 flyttes.
Forsøg ikke at få skiven til at glide henover agarfladen, da dette  

 kan ødelægge agaren og således give fejl i undersøgelsesresultaterne.
 Løft altid skiven med pincetten og læg den på den korrekte plads.
TRIN 28 Tryk let på -S-skiven med pincetten for at sikre god kontakt til agaren.
OBS Pres ikke så hårdt, at agaroverfladen ødelægges, da dette kan give  

 fejlagtige resultater.
TRIN 29 Luk atter glasset med -S-skiver og læg glasset og den S-mærkede pincet til  

 side.
TRIN 30 Vend forsigtigt petriskålen om på det hvide papir.
 Aflæs identifikationskoden fra prøveposen og skriv med filtpennen denne  

 kode på bunden af skålen mellem kanten af -S-skiven og skålens rand.
OBS Skriv ikke i området mellem -A-, -B- og -S-ringene.
Dette vil forstyrre  

 aflæsningen af undersøgelsesresultaterne.
TRIN 31 Vend atter forsigtigt ORBIT agarpladen om og stil den, som den stod før.
BEMÆRK Hvis der er endnu en optøet prøve klar til undersøgelse, skal hænder, kniv  

 og S-mærket pincet skylles og tørres grundigt, inden man begynder på denne.  

 Start derefter atter fra TRIN 22 og gentag proceduren.
Ved TRIN 27 lægges  

 -S-skiven nu på den venstre -S-ring.
TRIN 32 Sæt låget godt fast på ORBIT agarpladen og anbring den ved stuetemperatur  

 et sted, hvor den kan stå uforstyrret til næste dag.
 Læg ubrugte ORBIT plader i en tæt tillukket plastpose og anbring denne og  

 glassene med -A- og -B- skiver i køleskab.
 Opbevar øvrige ORBIT materialer tørt.
TRIN 33 ORBIT inkuberer nu.
TRIN 34 Udvælg en egnet bordlampe til brug ved aflæsningen, helst med lysstofrør.  

 Tag det sorte stykke papir og fastgør dets ene side med tape til  

 lampeskærmens bagkant, således at det hænger lodret ned herfra.
Gå videre til  

 TRIN 35.
TRIN 35 Når ORBIT pladen har inkuberet mindst 15 timer, fjernes låget.
BEMÆRK Aflæsningstidspunktet kan tilpasses efter arbejdstiden.
TRIN 36 Tænd for lampen og hold ORBIT pladen langs lampeskærmens forkant i samme  

 plan som det sorte papir på bagkanten.
 Drej skålen så -A-skiven er nederst, -B-skiven øverst, og -S-skiverne til  

 hver sin side.
TRIN 37 Studer nøje agarlaget mellem -A- og -B-skiverne.
Er der dannet en hvid linie i agaren omtrent midtvejs mellem -A-og -  

 B-skiverne? Hvis JA, gå til TRIN 41.
 Hvis NEJ, gå til TRIN 38.
TRIN 38 Er der gået 30 timer siden ORBIT skålen blev sat til inkubation? Hvis JA, gå til TRIN 39.
 Hvis NEJ, gå til TRIN 40.
TRIN 39 En linie udviklet i området mellem -A- og -B-skiverne kaldes  

 oksekøds-referencelinien.
Hvis der ikke er udviklet en referencelinie i  

 agarpladen, tyder det på alvorlige problemer med enten -A-  

 antioksekøds-antistof-skiverne eller -B-oksekøds-referenceantigen- skiverne.
TRIN 40 Sæt låget godt fast på ORBIT agarpladen igen og stil den tilbage til  

 videre inkubation.
 Når der er gået nogen tid, prøver man igen fra TRIN 37.
TRIN 41 Den dannede linie mellem -A- og -B-skiverne kaldes oksekødsreferencelinien  

 og er et udtryk for normal aktivitet i både - A- og -B- skiverne.
 Denne linie er ORBIT's positive kontrol.
TRIN 42 Undersøg nu grundigt agarlaget i området mellem -A-skiven og den højre  

 -S-skive.
Er der dannet en linie fra oksekøds-referencelinien i en vinkel ned  

 omtrent midtvejs mellem -A-skiven og den højre - S-skive og/eller mellem  

 -A-skiven og den venstre -S-skive? Hvis JA, gå til TRIN 43.
 Hvis NEJ, er prøven ikke oksekød.
BEMÆRK SPECIELT Hvis der dannes andre linier nær skiven, og disse linier ikke er  

 fortsættelser af oksekøds-referencelinien, besvares med et NEJ.
TRIN 43 Betragt ORBIT resultatet som positivt og dermed, at undersøgelsen har  

 vist, at prøven repræsenteret ved -S-skiven er oksekød.
