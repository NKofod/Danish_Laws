Meddelelse om dispensation fra kravet om håndlister på begge sider af  

 bussers ind- og udstigningsdøre, da kun en håndliste må antages at give en  

 rimelig komfortmæssig sikring og da der tidligere er meddelt dispensation til  

 tilsvarende bustyper I et gennem Justitsministeriets færdselssikkerhedsafdeling modtaget brev  

 af 6. april 1988 har selskabet ansøgt om dispensation fra bestemmelsen i § 3,  

 stk. 3, i bekendtgørelse om erhvervsmæssig buskørsel om montering af  

 håndlister på begge sider af ind- og udstigningsdøre i busser.
 Senere har selskabet med brev af 7. juni 1988 indsendt en fotoserie til  

 yderligere belysning af ind- og udstigningsforholdene.
 Det fremgår herefter af sagen, at ansøgningen omfatter andre busser end  

 busser til rutekørsel af følgende mærke, model og type:
 Ansøgningen er begrundet med, at ovennævnte bustyper, der er udstyret med  

 rejselederstol, toilet, køleskab m.v., ikke levner plads til de krævede  

 håndlister i begge sider.
 Det er endvidere af selskabet oplyst, at der for de ovennævnte bustyper i  

 udstyrsmæssig henseende forekommer samme forhold omkring ud- og  

 indstigningsdøre, som det er tilfældet i de typer Kassbohrer Setra busser,  

 som er omfattet af ministeriets dispensation af 11. december 1987 til  

 selskabet fra kravet om håndlister i begge sider af ind- og udstigningsdøre.
På det foreliggende grundlag er det på samme måde som for ovennævnte  

 Kassbohrer busser ministeriets opfattelse, at kun een håndliste i døråbningen  

 under de foreliggende omstændigheder må antages at udgøre en rimelig  

 komfortmæssig sikring ved passagerers ind- og udstigning.
Også i denne sag  

 har ministeriet hermed lagt vægt på, at montering af de foreskrevne  

 håndlister i begge sider af bussens døråbninger alene vil kunne udføres ved  

 ændring af bussens øvrige komfortmæssige udstyr.
Det bemærkes, at dispensationen angår forhold, der kontrolleres ved syn  

 hos Statens Bilinspektion.
Dispensationen eller kopi heraf skal derfor  

 medbringes ved ethvert syn hos Statens Bilinspektion.
 Ministeriet beklager den sene besvarelse af selskabets henvendelse.
