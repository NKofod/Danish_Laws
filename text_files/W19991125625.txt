Behandling af karies og klager over  

 efterfølgende smerter Patientklagenævnet fandt ikke grundlag for kritik  

 af, at der ikke blev suppleret med en røntgenundersøgelse ved  

 mandens første henvendelse.
Med hensyn til klagerne over smerter fandt nævnet,  

 at efter de regler, der gælder for nævnets virksomhed, havde  

 nævnet ikke grundlag for at fastslå, at en overtrædelse af  

 tandlægeloven havde fundet sted, idet der var modstridende oplysninger,  

 og eftersom der ikke var yderligere oplysninger i sagen som kunne  

 understøtte den ene forklaring fremfor den anden.
Nævnet havde  

 ikke mulighed for at få sagen yderligere belyst, og kunne således  

 ikke vurdere, hvad der var foregået.
I et sådant tilfælde  

 gælder der et almindeligt retsprincip om, at tvivlen skal komme den  

 indklagede til gode.
Da det ikke fremgik, hvor smerteplaget manden reelt var,  

 og hvilke tænder, der gav kraftigst tandpine, fandt nævnet ikke  

 grundlag for at kritisere, at der gik en måned, fra årsagen til  

 tandpinen i højre side af underkæben blev erkendt, og til  

 rodbehandlingen blev påbegyndt.
Ligeledes fandt nævnet ikke  

 grundlag for at kritisere, at tænderne i venstre side af  

 overkæben blev lavet 4 dage før, behandlingen af 7- blev  

 påbegyndt.
