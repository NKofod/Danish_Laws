 I medfør af § 24, stk. 3, i lov nr. 311 af 24. april 1996 om selvejende  

 institutioner for videregående uddannelser m.v. og efter aftale med  

 rigsrevisor i henhold til bestemmelsen i § 9 om etablering af interne  

 revisioner i lov om revisionen af statens regnskaber m.m. (rigsrevisorloven),  

 jf. lovbekendtgørelse nr. 489 af 24. juni 1991 med senere ændringer,  

 fastsættes:
 § 1.  Institutionens regnskaber revideres af  

 rigsrevisor i henhold til § 2, stk. 1, i lov om revisionen af statens  

 regnskaber m.m.
§ 2.  Til styrkelse af institutionens overordnede  

 styring udpeger institutionen en institutionsrevision.
Institutionsrevisionen  

 varetager revisionen i henhold til § 24, stk. 3, i lov om selvejende  

 institutioner for videregående uddannelser m.v.
Hovedopgaven er herefter at  

 opfylde institutionens behov for revision og revisionsmæssig bistand.
 Stk. 2.  Institutionsrevisionen varetages af en  

 statsautoriseret eller registreret revisor valgt af institutionens  

 bestyrelse.
 Stk. 3.  Institutionens bestyrelse underretter  

 Undervisningsministeriet og Rigsrevisionen ved revisorskift.
 Stk. 4.  Institutionsrevisionen rapporterer til  

 institutionens bestyrelse om den udførte revision og har over for denne  

 ansvaret for den revision, der er udført i henhold til denne bekendtgørelse.
 § 3.  Institutionsrevisionen skal udføre sin  

 virksomhed under iagttagelse af principperne for god offentlig revisionsskik,  

 jf. § 3 i lov om revisionen af statens regnskaber m.m.
 Stk. 2.  Medarbejdere i institutionsrevisionen må ikke  

 deltage i arbejde, der er uforeneligt med varetagelsen af revisionsmæssige  

 opgaver.
 Stk. 3.  Institutionsrevisionen udfører den finansielle  

 revision og forvaltningsrevisionen af institutionens regnskab.
Stk. 4.  Institutionsrevisionen omfatter regnskabet for  

 den selvejende institutions samlede virksomhed og skal ved revisionen  

 efterprøve, om regnskabet er rigtigt, og om de dispositioner, der er omfattet  

 af regnskabsaflæggelsen, er i overensstemmelse med tilskuds- og lånevilkår,  

 love og andre forskrifter, institutionens vedtægter samt indgåede aftaler og  

 sædvanlig praksis.
Der foretages endvidere en vurdering af, hvorvidt der er  

 taget skyldige økonomiske hensyn ved forvaltningen af de midler, der er  

 omfattet af regnskabet.
 Stk. 5.  Institutionsrevisionen kontrollerer og  

 attesterer, at de oplysninger, som institutionen afgiver til  

 Undervisningsministeriet til brug ved fastlæggelse af tilskud, er korrekte.
 Stk. 6.  Institutionsrevisionen foretager anden særskilt  

 kontrol og attesterer herom, når det i øvrigt er fastsat eller forlanges af  

 Undervisningsministeriet.
§ 4.  Revisionen kan udføres ved stikprøvevise  

 undersøgelser og tilrettelægges efter de retningslinier, der er angivet i  

 bilag til bekendtgørelsen.
Revisionens omfang afhænger af institutionens  

 administrative struktur og forretningsgange, herunder den interne kontrol og  

 andre forhold af betydning for regnskabsaflæggelsen.
§ 5.  Der foretages sædvanlig revision i årets løb.  

 Revisor foretager mindst en gang årligt et uanmeldt kasse- og  

 beholdningseftersyn.
Som led i revisionen, jf. § 3, undersøger  

 institutionsrevisionen de eksisterende forretningsgange, herunder  

 forretningsgangene vedrørende registrering af tilskudsudløsende faktorer, med  

 henblik på at påse, om den interne kontrol er betryggende.
§ 6.  Institutionen skal give institutionsrevisionen  

 adgang til at gennemgå institutionens regnskabsmateriale og bestyrelsens  

 forhandlingsprotokol samt adgang til alle oplysninger, dokumenter,  

 registreringer, beholdninger m.v., som efter institutionsrevisionens skøn er  

 af betydning for løsning af dens opgaver, og adgang til at foretage de  

 undersøgelser, institutionsrevisionen finder nødvendige.
Institutionen skal  

 sørge for, at institutionsrevisionen får den bistand og de oplysninger, som  

 institutionsrevisionen finder nødvendig for udførelsen af sit hverv.
Stk. 2.  Institutionen skal holde institutionsrevisionen  

 underrettet om alle bestemmelser vedrørende regnskabsforhold og andre  

 forhold, der har betydning for revisionens gennemførelse, herunder love,  

 bekendtgørelser, cirkulærer, Undervisningsministeriets regnskabsinstruks  

 m.v., overenskomster om løn- og ansættelsesforhold og vejledninger af  

 betydning for forståelsen af regler og overenskomster samt institutionens  

 interne instruks for regnskabets førelse m.v.
Institutionsrevisionen  

 kontrollerer, at materialet er fyldestgørende.
 Stk. 3.  Institutionsrevisionen skal på det tidligst  

 mulige tidspunkt inddrages i institutionens planlægning og ændring af  

 regnskabssystemer samt ved tilrettelæggelse af forretningsgange, der må  

 skønnes at have betydning for revisionsarbejdet.
§ 7.  Bliver institutionsrevisionen opmærksom på  

 lovovertrædelser eller tilsidesættelse af forskrifter af væsentlig betydning  

 i forbindelse med forvaltningen af institutionens midler, påhviler det  

 institutionsrevisionen straks at give institutionens bestyrelse meddelelse  

 derom og påse, at bestyrelsen inden 3 uger sender indberetning til  

 Undervisningsministeriet og Rigsrevisionen sammen med institutionsrevisionens  

 meddelelse.
I modsat fald er det institutionsrevisionens pligt at orientere  

 Rigsrevisionen og Undervisningsministeriet.
Stk. 2.  Bliver institutionsrevisionen under sin  

 revision eller på anden måde opmærksom på, at fortsættelse af institutionens  

 drift er usikker af økonomiske grunde, påhviler det institutionsrevisionen  

 straks at underrette institutionens bestyrelse derom.
Bestyrelsen indsender  

 institutionsrevisionens underretning til Undervisningsministeriet og  

 Rigsrevisionen sammen med bestyrelsens redegørelse inden 3 uger.
§ 8.  Institutionsrevisionen fører en  

 revisionsprotokol.
I revisionsprotokollen indføres beretning om, hvilke  

 revisionsarbejde der er udført, samt om alle væsentlige forhold, der har  

 givet anledning til bemærkninger.
 Stk. 2.  I beretningen oplyses specielt om  

 institutionsrevisionens undersøgelse af samt vurdering og konklusioner  

 vedrørende institutionens interne kontrol og registreringssystemer,  

 institutionens sparsommelighed, produktivitet og effektivitet samt  

 institutionens opfyldelse af sit formål, herunder især vedrørende eventuelle  

 dispositioner uden for formålet.
Stk. 3.  Ved revisionen af årsregnskabet indfører  

 institutionsrevisionen endvidere beretning om den udførte revision, og de  

 konklusioner, der kan drages på grundlag heraf, samt erklæring, Stk. 4.  I revisionsprotokollen indføres endvidere  

 oplysninger om foretagne uanmeldte kasse- og beholdningseftersyn, særlige  

 kontrolarbejder, afgivelse af særlig beretninger, rådgivning eller  

 assistance.
Stk. 5.  Institutionsrevisionen forsyner det reviderede  

 regnskab med påtegning, hvoraf det skal fremgå, at regnskabet er revideret i  

 overensstemmelse med reglerne i denne bekendtgørelse.
Forbehold skal fremgå  

 af påtegningen.
 Stk. 6.  Bestyrelsen indsender det af bestyrelsen  

 godkendte og af revisor påtegnede årsregnskab sammen med bestyrelsens  

 bemærkninger til institutionsrevisionens anmærkninger til  

 Undervisningsministeriet og Rigsrevisionen inden 3 måneder efter  

 regnskabsårets afslutning.
§ 9.  Det påhviler institutionsrevisionen at medvirke  

 til en koordinering af Rigsrevisionens og institutionsrevisionens samlede  

 revisionsindsats.
Samarbejdet mellem Rigsrevisionen og institutionsrevisionen  

 tilrettelægges ved møder efter behov.
Rigsrevisionen har adgang til  

 institutionsrevisionens revisionsplaner og arbejdspapirer.
Kopi af  

 institutionsrevisionens bemærkninger, notater m.v. med de dertil hørende  

 besvarelser og afgørelser samt rapporter om eftersyn indsendes til  

 Rigsrevisionen efter anmodning.
Efter revisionen af hvert regnskabsår  

 indsender institutionsrevisionen inden tre måneder efter regnskabsårets  

 afslutning genpart af revisionsprotokollaterne og herunder  

 institutionsrevisionens beretning til Rigsrevisionen og  

 Undervisningsministeriet.
 § 10.  Bekendtgørelsen træder i kraft den 1. januar  

 1997.
Undervisningsministeriet, den 16.  

 december 1996 P.M.V.
Torben Kornbech Rasmussen / Erik A.
Larsen Bilag Retningslinier for institutionsrevisionen 1. Revisionen tilrettelægges under hensyntagen til  

 institutionens kasse- og regnskabsmæssige forretningsgange, jf. i øvrigt § 4  

 i bekendtgørelsen.
 Som grundlag for revisionens gennemførelse udarbejder  

 institutionsrevisionen en revisionsplan, hvori der redegøres for revisionens  

 indhold og omfang såvel i årets løb som i forbindelse med årsregnskabet.
 Institutionsrevisionen skal ved erklæringen om sin habilitet afgive  

 erklæring om egne og nære pårørendes interesser i institutionen og  

 institutionens medkontrahenter i de kontrakter, som er omfattet af  

 revisionsarbejdet, herunder om opgaver som revisor for væsentlige  

 medkontrahenter.
 Institutionsrevisionen påser, at institutionen har udleveret et  

 fuldstændigt og opdateret regelsæt til brug ved revisionen, herunder  

 institutions- og uddannelseslove, institutions- og  

 uddannelsesbekendtgørelser, overenskomster om løn- og ansættelsesforhold,  

 cirkulærer, vejledninger, regnskabsinstruks, brugervejledninger til  

 administrative systemer, vedtægt, institutionsinstruks, tilskuds- og  

 lånetilsagn m.v.
 2. Institutionsrevisionen påser, at institutionens  

 dispositioner, registreringer og regnskabsaflæggelse sker i overensstemmelse  

 med:
a.
Bestemmelserne i love, bekendtgørelser, lønoverenskomster, cirkulærer  

 m.v. samt institutionens vedtægter.
Herunder kontrollerer  

 institutionsrevisionen, om der ud over løn til personale og honorar for  

 sædvanlige udførte opgaver er ydet honorar el.lign. til bestyrelsesmedlemmer  

 eller andre eller støtte til klubber, foreninger m.v. uden udtrykkelig  

 hjemmel i regler eller vedtægt.
I protokollen oplyser institutionsrevisionen  

 i givet fald særskilt om sådanne ydelser og revisors bedømmelse af ydelserne  

 i relation til regler og vedtægt.
Tilsvarende gælder øvrige dispositioner,  

 hvorom der kan rejses spørgsmål om bedømmelsen i relation til regler og  

 vedtægt.
b.
Undervisningsministeriets regnskabsinstruks for institutionen og  

 brugervejledninger for de løn- og regnskabssystemer og eventuelle andre  

 administrative systemer, som institutionen skal anvende.
c.
Institutionens interne regnskabs- og disponeringsinstruks,  

 institutionsinstruksen.
d.
De af Undervisningsministeriet udsendte tilskudsmeddelelser og  

 lånetilsagn med de heri indeholdte vilkår for bevillingerne.
 3.1. Institutionsrevisionen påser, at de af institutionen etablerede  

 forretningsgange er betryggende, herunder:
a.
Om institutionen følger de gældende interne disponerings- og  

 godkendelsesregler.
b.
Om der er den fornødne personelle adskillelse mellem kasse-,  

 registrerings-, frigivelses- og systemadministratorfunktioner.
c.
Om indtægts- og udgiftsposter er behørigt dokumenteret ved bilag,  

 kontrakter m.v. og registreret på de rigtige konti respektivt henført til de  

 rigtige formål.
d.
Om institutionens registreringer er tilstrækkeligt systematiseret til  

 at sikre, at alle indtægter bogføres.
e.
Om institutionen har etableret betryggende arbejdsgange for  

 registrering af antallet af årsstuderende, herunder forretningsgange, der  

 sikrer, at årsstuderende i åben uddannelse er studerende i kurser, der  

 opfylder betingelserne for tilskud, og at varigheden af kurserne er korrekt  

 angivet.
f.
Om institutionen har etableret betryggende forretningsgange vedrørende  

 foreskrevet rapportering.
g.
Om de budgetansvarlige på institutionen har et tilstrækkeligt grundlag  

 for den løbende budgetkontrol.
h.
Om der er etableret tilstrækkelige kontrolforanstaltninger ved  

 anvendelsen af edb-systemer.
3.2. Revisionen af, at korrekt anvendelse af de statslige, centrale,  

 administrative systemer, (SCL og SCR) som institutionen efter  

 regnskabsinstruksen skal anvende, får den korrekte virkning for opgaver  

 udført i systemerne, påhviler Rigsrevisionen.
Rigsrevisionen kan dog  

 bestemme, at opgaver i forbindelse hermed påhviler institutionsrevisionen.  

 Regnskabsinstruksen kan indeholde oplysning herom.
Den tilsvarende revision  

 for lokale systemer påhviler institutionsrevisionen.
 4. Institutionsrevisionen kontrollerer, at  

 institutionens oplysninger til brug ved beregningen af tilskud er rigtige,  

 herunder at institutionens registrering af antallet af årsstuderende er i  

 overensstemmelse med reglerne i Undervisningsministeriets regnskabsinstruks  

 for institutionen sammenholdt med reglerne om de pågældende uddannelser og  

 reglerne om uddannelser udbudt som åben uddannelse.
 Institutionsrevisionen attesterer oplysningerne i overensstemmelse med  

 Undervisningsministeriets regnskabsinstruks for den pågældende institution,  

 før de indsendes til Undervisningsministeriet.
I forbindelse med attestationen af oplysninger vedrørende  

 tilskudsudbetaling og -beregning påser institutionsrevisionen, at opgørelsen  

 af institutionens antal af årsstuderende på de enkelte uddannelser, herunder  

 registrering af forhold vedrørende de enkelte studerende og deres uddannelse  

 med relevans for tilskuddet, er korrekt, jf.
Undervisningsministeriets  

 regnskabsinstruks for den pågældende institution.
For åben uddannelse kontrollerer institutionsrevisionen bl.a., at kurserne  

 er annonceret offentligt efter de gældende regler.
For heltidsuddannelser  

 udbudt som enkeltfag under åben uddannelse kontrolleres bl.a., at kurset  

 indberettes med den faktiske varighed, og at varigheden ikke overstiger  

 fagets varighed ifølge institutionens undervisningsplaner for  

 heltidsuddannelsen.
For korte kurser kontrolleres bl.a., at institutionen er  

 berettiget til at udbyde korte kurser, at institutionens udvælgelseskriterier  

 ved overtegning af kurser er fastsat ved annonceringen, offentligt  

 tilgængelige og lovlige, at der ikke fastsættes egentlige adgangsbetingelser,  

 at indholdet er et erhvervsrettet og supplerende undervisningsforløb med  

 korrekt angivet varighed inden for den fastsatte ramme, herunder at der ikke  

 etableres en kursusrække med samlet varighed, der overstiger den maksimale  

 varighed af et kort kursus, at kurset ligger inden for institutionens formål  

 og faglige kompetenceområde og er udviklet og gennemført af institutionens  

 eget personale, at institutionens eget personale ikke indberettes som  

 årsstuderende i tilskudsgrundlaget, at fjernundervisning er særligt godkendt  

 og indberettet som fjernundervisning, at institutionen, hvis den stiller  

 udstyr til rådighed for kursister, følger reglerne herom, og at institutionen  

 gennemfører procedurer med henblik på at sikre overholdelse af reglen om, at  

 kurserne ikke må påføre private kursusudbydere ny konkurrence.
Institutionsrevisionens attestation skal afgives inden for frister fastsat  

 i regnskabsinstruksen.
Det kan i regnskabsinstruksen være foreskrevet, at  

 institutionsrevisionens attestation til Undervisningsministeriet skal afgives  

 ved en erklæring på en særlig blanket.
 5. Institutionsrevisionen kontrollerer ved revisionen  

 af årsregnskabet, om institutionens foreskrevne rapportering (det særlige  

 virksomhedsregnskab) for regnskabsåret er rigtig og giver et dækkende billede  

 af institutionens samlede aktivitet.
 6.1. På lønområdet skal institutionsrevisionen omfatte kontrol af, at  

 institutionens dispositioner sker i overensstemmelse med de af  

 Finansministeriet fastsatte eller aftalte bestemmelser om løn- og  

 ansættelsesvilkår for det ved institutionen ansatte personale, d.v.s. at  

 institutionens personale aflønnes i henhold til gældende overenskomster,  

 aftaler m.m.
 Institutionsrevisionen skal i forbindelse med revisionen på lønområdet  

 endvidere kontrollere, om institutionen anvender foreliggende  

 brugervejledninger og vejledninger vedrørende anvendelsen af SCL-systemet  

 korrekt.
 Institutionsrevisionen skal ved gennemgangen af institutionens  

 forretningsgange på lønområdet samt efterfølgende revision af enkeltsager  

 påse:
a.
At ansættelsen, herunder indplacering, afsked, andre statusændringer,  

 ydelse af tillæg samt registrering af fravær foretages af dertil bemyndigede.
b.
At institutionens opgørelse af lærernes aldersbetingede tillæg er  

 korrekt.
c.
At institutionens opgørelse af lærernes anciennitets- og  

 stedtillægsindplacering er korrekt, og at der på personalesagerne er  

 dokumentation for fornøden forudgående uddannelse, herunder beviser for  

 beståede eksamener og prøver, pædagogisk uddannelse krævet ved ansættelsen og  

 tidligere beskæftigelse af relevans for lønanciennitetsfastsættelsen.
d.
At variable ydelser i form af over- og merarbejdsbetaling, timeløn samt  

 særlige ydelser m.v. er korrekt opgjort og dokumenteret ved specifikation af  

 præstationerne og attesteret af dertil bemyndigede personer samt - om overtid er korrekt behandlet i forhold til arbejdsforpligtelsen, og  

 om de øvrige regler for overarbejde er overholdt, herunder at overtid  

 indberettes efter gældende regler, - om tillæg, vederlag m.m. er ydet i overensstemmelse med fastlagte  

 regler, herunder regler for anvendelsen af lokallønsmidler, - om ydelser til time- og kvotalønnede er givet i overensstemmelse med  

 institutionens undervisningsplanlægning, og - om arbejdsforpligtelsen er opfyldt.
e.
At data, som den enkelte institution indrapporterer til lønsystemet, er  

 fuldstændige, nøjagtige, autoriserede og korrekt konteret via de respektive  

 løndelskoder (inddatabehandling).
f.
At institutionens indrapporteringer har fået den tilsigtede virkning og  

 har givet sig udslag i korrekt lønberegning (uddatakontrol).
g.
At oprettelse og klassificering af stillinger følger gældende regler og  

 aftaler.
6.2. Det revisionsmæssige ansvar for, at korrekt indrapportering til  

 SCL-systemet får den korrekte virkning i lønsystemet (SCL-systemets funktion  

 og virkemåde), påhviler Rigsrevisionen.
Det revisionsmæssige ansvar for  

 korrekt indberetning til skattemyndighederne af SCL-anvist løn påhviler  

 institutionsrevisionen.
 7. Under revision af institutionens beholdninger m.v.  

 påses bl.a.:
a.
At institutionen periodisk vurderer de udestående fordringer med  

 henblik på undgåelse af tab.
b.
At institutionen foretager korrekte, rettidige registreringer og  

 afregninger af merværdiafgift og andre indeholdte beløb.
c.
At institutionen registrerer og værdiansætter udstyrs- og  

 inventargenstande m.v. i overensstemmelse med reglerne i  

 Undervisningsministeriets regnskabsinstruks for den pågældende institution  

 eller gruppe af institutioner.
Herunder påses stikprøvevis, at registreret  

 udstyr og inventar forefindes.
d.
At varebeholdninger er registreret og værdiansat i overensstemmelse med  

 reglerne, jf.
Undervisningsministeriets regnskabsinstruks for den pågældende  

 institution eller gruppe af institutioner.
Herunder påses stikprøvevis, at  

 registreret lagerbeholdning forefindes.
e.
At institutionens anbringelser af likvide midler er sket i  

 overensstemmelse med institutionens vedtægt og § 23, stk. 4, i lov om  

 selvejende institutioner for videregående uddannelser m.v.
 8. Institutionsrevisionen skal foretage en vurdering  

 af, om der ved midlernes forvaltning er taget skyldige økonomiske hensyn, jf.  

 bekendtgørelsens § 3, stk. 4.
A.
Institutionsrevisor kan under hensyntagen til sparsommelighedsaspektet  

 bl.a. undersøge:
a.
Om institutionen afholder lønudgifter til et for rigeligt eller  

 overkvalificeret personale eller til personer, der ikke opfylder  

 betingelserne for den pågældende stilling.
b.
Om der er indhentet alternative tilbud ved køb af varer og  

 tjenesteydelser.
c.
Om foreliggende rabatmuligheder er udnyttet.
d.
Om likvide midler er anbragt fordelagtigt.
e.
Om fakturering sker umiddelbart efter præstationen af ydelser, samt at  

 unødig kreditgivning undgås.
f.
Om vedligeholdelses- og reparationsudgifter vedrørende ejendomme og  

 materiel er så betydelige, at nyanskaffelser må overvejes.
g.
Om institutionens lokaler, inventar, materiel m.v. udnyttes på en  

 hensigtsmæssig måde.
h.
For institutioner med bygningstaxameter, om lejekontrakter er indgået  

 og handel med og finansiering af fast ejendom er sket på vilkår, der ikke er  

 mere byrdefulde for institutionen end tilsvarende retshandler.
B.
Institutionsrevisionen kan under hensyntagen til produktivitetsaspektet  

 bl.a. undersøge, om institutionens præstationsmål gennem en årrække har  

 udviklet sig tilfredsstillende, eksempelvis ved udregning af nøgletal som  

 f.eks. lærerårsværksforbrug pr. årsstuderende, udgifter pr. årsstuderende til  

 lærerløn, materialer og udstyr.
 9. Institutionsrevisionen påser, at dispositioner  

 vedr. fast ejendom er i overensstemmelse med institutionens formål og de  

 gældende regler.
