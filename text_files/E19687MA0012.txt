I tilfælde, hvor varer går tabt under forsendelse fra en registreret  

 virksomhed, og forsendelsen er sket på sælgerens risiko, skal sælgeren ikke  

 svare afgift af varen.
Det tab, der eventuelt skal erstattes af fragtføreren,  

 er derfor vareprisen uden afgift.
I tilfælde, hvor varer går tabt under forsendelse mellem to registrerede  

 virksomheder, og forsendelsen er sket på køberens risiko, vil køberen kunne  

 medregne afgiften af varen til sin indgående afgift.
Det tab, der eventuelt  

 skal erstattes, er derfor vareprisen uden afgift.
Hvis varer går tabt under forsendelse fra en privat eller en ikke  

 registreret virksomhed, er det tab, der eventuelt skal erstattes, varernes  

 værdi indbefattet afgift.
Det samme gælder, hvis varerne går tabt under  

 forsendelse fra en registreret virksomhed til en privat person eller til en  

 ikke registreret virksomhed, og forsendelsen sker på modtagerens risiko.
 For varer, der beskadiges under forsendelsen, gælder tilsvarende regler  

 som for varer, der går tabt under forsendelsen.
 Den i udbetalte erstatninger indregnede afgift vil ikke kunne medregnes  

 til den indgående afgift.
