(De erhvervsfaglige grunduddannelser.  

 Servicefagene) Opbygning og varighed K= Kursus på teknisk skole, varighed angivet i uger V= Virksomhedsuddannelse, varighed angivet i uger Der gøres opmærksom på, at der efter tilladelse fra  

 undervisningsministeriet kun må indgås uddannelsesaftaler den 1. i hver  

 måned, hvorfor ovennævnte fordeling af skoleophold/praktikophold i  

 virksomhederne kan forrykkes.
Uddannelsestiden er under alle omstændigheder 2 år og 11 måneder.  

 Adgangsbetingelser Gennemført basisuddannelse (med basisbevis) indenfor servicefagenes  

 hovederhvervsområde eller anden uddannelse og/eller beskæftigelse der kan  

 sidestilles hermed i henhold til de regler, undervisningsministeriet og  

 frisørfaget har fastsat herom.
Uddannelsens mål Eleven skal uddannelsestiden opnå erhvervskompetence som frisør i  

 overensstemmelse med nedenstående uddannelsesregler og de for uddannelsen  

 gældende kursusplaner.
Uddannelsens tilrettelæggelse De krævede praktiske og teoretiske færdigheder indlæres på teknisk  

 skole/fagskole.
 Uddannelsen på virksomheden tilrettelægges således, at eleven beskæftiges  

 ved og opnår praktiske færdigheder i de arbejdsdiscipliner, der er gennemført  

 under det/de forudgående skoleophold.
 Vejledning ved uddannelsens tilrettelæggelse fås hos:
Frisørfagets Fællesudvalg om Erhvervsfaglige Grunduddannelser Dragebakken 544 5250 Odense SV.
Tlf.: 09 17 40 82 Erhvervsuddannelsesudvalget for Servicefagene Amagertorv 14 1160 København K.
Tlf.: 01 92 56 01 Teknisk skole/fagskole Undervisningen på teknisk skole/fagskole omfatter praktik og teori med  

 hovedvægt på:
- erhvervsinformation - hårvask og hårbundsmassage - frisering - klipning - kemiske behandlinger - parykarbejde - ansigts/skønhedspleje og manicure Endvidere undervises der i teoretiske discipliner f.eks. permanent- og  

 farveteori, materialelære og faglig tegning herunder frisuretegning.
 Pensum er opdelt således:
1. skoleophold = 10 uger = 50 dage Hårvask og hårbundsmassage herunder shampoovask.
 Frisering, herunder materialelære, vandondulation, brushing,  

 jernondulation, fønbølgning og formtørring.
 Klipning, herunder klippeteknik, herre- og dame.
 Kemiske behandlinger, herunder hårfarvning og permanent af herre- og  

 damehår.
 Parykarbejde, herunder modur til dagparyk.
 Faglig tegning, herunder frisuretegning.
 Teori, herunder permanent og farveteori.
2. skoleophold = 10 uger = 50 dage Frisering, herunder vandondulation, brushing, fønbølgning og formtørring.
 Klipning, herunder dame- og herreklipning samt skægklipning.
 Kemiske behandlinger, herunder permanent og hårfarvning af dame- og  

 herrehår.
 Ansigtets- og skønhedspleje, herunder ansigtsmassage og manicure.
 Parykarbejde, herunder tambourering af modur til dagparyk.
 Teori, herunder permanent og farveteori, materialelære og  

 ansigtsplejeteori.
3. skoleophold = 10 uger = 50 dage Frisering, herunder vandondulation, brushing, jernondulation,  

 specialfrisering, fønbølgning og formtørring.
 Klipning, herre- og dameklipning.
 kemiske behandlinger, herunder permanent, hårfarvning og  

 specialbehandlinger.
 Ansigts- og skønhedspleje.
 Parykarbejde, herunder tambourering af modur til dagparyk.
 Faglig tegning, herunder frisuretegning.
4. skoleophold = 10 uger = 50 dage Frisering, herunder vandondulation, brushing, specialfrisering,  

 fønbølgning og formtørring.
 Klipning, herunder herre- og dameklipning, tilklipning af herretoupe og  

 skægklipning.
 Kemiske behandlinger, herunder permanent, hårfarvning samt  

 specielbehandlinger.
 Ansigts- og skønhedspleje, herunder manicure.
 Parykarbejde, herunder tambourering, tilklipning og frisering af dagparyk.
 Under samtlige skoleophold meddeles undervisningen blandt andet i følgende  

 obligatoriske fællesfag:
 Samtidsorientering, virksomhedslære, samarbejdslære og dansk.
 Ligeledes meddeles undervisningen i valgfrie fag i henhold til  

 Direktoratet for Erhvervsuddannelsernes udsendte katalog over valgfrie fag.
Uddannelsesregler Fastsat af undervisningsministeren i henhold til lov nr. 289 af 8. juni  

 1977 om erhvervsfaglige grunduddannelser.
 I Uddannelsen på virksomhederne skal der fortrinsvis rutineres i de  

 arbejdsdiscipliner, der er gennemgået under det/de forudgående skoleophold,  

 ud fra den enkelte virksomheds aktuelle produktion og arbejdsforhold.
 Der lægges vægt på miljø, sikkerhed, hygiejne, samarbejde og orden samt at  

 beskæftigelsen foregår under faglig vejledning og tilsyn, og sigter mod at  

 give eleven rutine i den indlærte viden.
 Endvidere at eleven beskæftiges ved andet på virksomheden forekommende  

 fagligt og for uddannelsen værdifuldt arbejde.
