Bekendtgørelse om diplomuddannelsen til  

 turistfører I medfør af § 11, stk. 2, § 13, stk. 4,  

 § 15, stk. 5 og 6, § 19, nr. 1, litra a, § 20 og  

 § 30, stk. 2, i lov nr. 488 af 31. maj 2000 om erhvervsrettet  

 grunduddannelse og videregående uddannelse (videreuddannelsessystemet)  

 for voksne, som ændret ved lov nr. 343 af 16. maj 2001,  

 fastsættes:
Kapitel 1 Formål og struktur m.v.
§ 1. Diplomuddannelsen til turistfører har  

 til formål at forbedre voksnes erhvervskompetence og personlige  

 kompetence inden for dansk erhvervs- og ferieturisme.
Uddannelsen skal gennem  

 udvikling af faglige og personlige kompetencer kvalificere de studerende til  

 at kunne varetage højt kvalificerede funktioner i virksomheder,  

 institutioner m.v.
Uddannelsen skal herunder sætte de studerende i  

 stand til at 1)	tilegne sig international kulturforståelse og teoretisk viden  

 om Danmark som turistland, dansk historie, kunst og kultur og danske  

 samfundsforhold samt metoder til at forny denne viden, 2)	opnå interkulturel kompetence i mundtlig formidling og  

 præsentationsteknik og 3)	få metoder til at udvikle og designe turprodukter i det danske  

 kulturlandskab, målrettet specifikke grupper.
 Stk. 2. Uddannelsen gennemføres på et niveau, der  

 svarer til en mellemlang videregående uddannelse eller en  

 bacheloruddannelse.
 Stk. 3. Uddannelsen udgør et selvstændigt  

 afrundet uddannelsesforløb.
 § 2. Uddannelsen er en erhvervsrettet  

 videregående deltidsuddannelse, der udbydes som åben uddannelse,  

 jf. dog § 20.
 Stk. 2. Uddannelsen tilrettelægges som  

 deltidsundervisning inden for en tidsramme på indtil 3 år, men  

 kan tilrettelægges som heltidsundervisning, jf. § 2, stk. 7,  

 i lov om åben uddannelse.
 Stk. 3. De studerende har krav på at kunne  

 gennemføre uddannelsen som enkeltfag, jf. § 2, stk. 3, i lov  

 om åben uddannelse.
 § 3. Uddannelsen er normeret til 1  

 studenterårsværk.
 Stk. 2. 1 studenterårsværk er en  

 heltidsstuderendes arbejde i 1 år og svarer til 60 point i European  

 Credit Transfer System (ECTS-point).
§ 4. Uddannelsen giver ret til at anvende  

 betegnelsen Turistfører med Diplom.
På engelsk: Tourist Guide  

 Diploma.
 § 5. Undervisningsministeriet godkender, hvilke  

 institutioner der kan udbyde uddannelsen.
 § 6. Institutionen bestemmer selv, hvor mange  

 studerende den vil optage, medmindre ministeriet fastsætter et  

 årligt minimums- eller maksimumstal for optagelseskapaciteten.
 Stk. 2. Udbud af uddannelsen skal annonceres offentligt.
Kapitel 2 Adgang § 7. Adgangskravet til diplomuddannelsen  

 til turistfører er mindst en kort relevant videregående  

 uddannelse eller mindst en videregående voksenuddannelse  

 gennemført som et reguleret forløb.
Institutionen kan  

 fastsætte regler om, hvilke uddannelser der giver adgang til optagelse  

 på diplomuddannelsen.
 Stk. 2. Institutionen kan optage ansøgere, der ikke  

 opfylder betingelserne i stk. 1, men som ud fra en konkret vurdering  

 skønnes at have uddannelsesmæssige forudsætninger, der kan  

 sidestilles hermed, herunder ansøgere der har gennemført en  

 videregående uddannelse som fleksibelt forløb.
 § 8. Ansøgere skal have mindst 2
års relevant erhvervserfaring efter gennemført  

 adgangsgivende uddannelse og have sproglige færdigheder i et  

 fremmedsprog mundtligt.
Kapitel 3 Indhold m.v.
 § 9. Uddannelsen omfatter efter regler fastsat af  

 institutionen:
 1)	Kernefag: International kulturforståelse, turisme,  

 kommunikation og formidlingsteknik, svarende til mindst 20 ECTS-point, der er  

 konstituerende for uddannelsens identitet og kompetenceprofil.
 2)	Andre obligatoriske fag: Mundtlig formidling, dansk historie, kunst  

 og kultur, geografi og samfundsfag, svarende til mindst 15 ECTS-point.
 3)	Et afgangsprojekt svarende til 15 ECTS-point, der inden for et af  

 institutionen godkendt emne i tilknytning til uddannelsens kernefag og  

 obligatoriske fag dokumenterer, at niveauet for uddannelsen er opnået.  

 Afgangsprojektet afslutter uddannelsesforløbet.
 § 10. I uddannelsen indgår i det omfang, det  

 er relevant, undervisning i miljømæssige problemstillinger og i  

 samspillet mellem forskellige kulturformer.
 Stk. 2. Uddannelsen skal bidrage til at fremme de studerendes  

 personlige udvikling samt til at udvikle deres interesse for og evne til  

 aktiv medvirken i et demokratisk samfund.
Kapitel 4 Eksamen § 11. For eksamen gælder:
 1)	Bekendtgørelse om eksamen ved visse videregående  

 uddannelser under Undervisningsministeriet  

 (eksamensbekendtgørelsen).
 2)	Bekendtgørelse om censorinstitutionen for visse  

 videregående uddannelser under Undervisningsministeriet  

 (censorbekendtgørelsen).
 3)	Bekendtgørelse om karakterskala og anden  

 bedømmelse.
Kapitel 5 Studieordning § 12. Studieordningen indeholder de regler, som  

 institutionen i henhold til denne bekendtgørelse fastsætter  

 om:
 1)	Adgangsgivende uddannelser, jf. § 7.
 2)	De enkelte fag, jf. § 9, nr. 1-3, jf. § 10:
a)	mål, b)	indhold, c)	omfang, angivet i ECTS-point, d)	undervisnings- og arbejdsformer, e)	tidsmæssig placering og f)	forudsætninger for deltagelse.
 3)	Udarbejdelse af afgangsprojekt, jf. § 9, nr. 3.
 4)	Merit, jf. § 15.
 5)	Overgangsordninger, jf. § 13, stk. 3.
 Stk. 2. Ud over regler fastsat i henhold til denne  

 bekendtgørelse indeholder studieordningen regler fastsat i henhold til  

 eksamensbekendtgørelsen.
 Stk. 3. Det skal af studieordningen fremgå, at  

 institutionen, når det er begrundet i usædvanlige forhold, kan  

 dispensere fra de regler i studieordningen, der alene er fastsat af  

 institutionen.
 § 13. Ved udarbejdelse af studieordninger og  

 væsentlige ændringer heraf tager institutionen kontakt til  

 aftagerrepræsentanter og andre institutioner, der udbyder uddannelsen,  

 og indhenter udtalelse fra censorformandskabet, jf.  

 censorbekendtgørelsen.
 Stk. 2. Studieordninger og væsentlige ændringer  

 heraf træder i kraft ved et studieårs begyndelse.
 Stk. 3. Studieordninger og væsentlige ændringer  

 heraf skal indeholde de fornødne overgangsordninger.
 Stk. 4. Gældende studieordninger skal være  

 offentligt tilgængelige på institutionens hjemmeside.
Kapitel 6 Andre regler § 14. Beståede uddannelseselementer i  

 henhold til denne bekendtgørelse ækvivalerer tilsvarende  

 uddannelseselementer ved andre institutioner, der udbyder uddannelsen.
 § 15. Beståede uddannelseselementer fra en  

 anden dansk eller udenlandsk videregående uddannelse kan efter  

 institutionens afgørelse i det enkelte tilfælde eller efter  

 regler fastsat af institutionen træde i stedet for  

 uddannelseselementer, der er omfattet af denne bekendtgørelse (merit).  

 Afgørelsen træffes på grundlag af en faglig vurdering af  

 ækvivalensen mellem de berørte uddannelseselementer.
§ 16. Undervisningsministeriet kan tillade  

 fravigelse af denne bekendtgørelse som led i forsøg.
Samtidig  

 fastsætter ministeriet forsøgets varighed og  

 rapporteringsformen.
 § 17. Undervisningsministeriet træffer  

 afgørelse om at dispensere fra denne bekendtgørelse, når  

 det er begrundet i usædvanlige forhold, bortset fra de tilfælde,  

 der er nævnt i § 7, stk. 3, og § 15.
§ 18. Institutionens afgørelser i henhold  

 til denne bekendtgørelse kan indbringes for Undervisningsministeriet,  

 når klagen vedrører retlige spørgsmål.
Klagen  

 indgives til institutionen, der afgiver en udtalelse, som klageren skal have  

 lejlighed til at kommentere inden for en frist af mindst 1 uge.
Institutionen  

 sender klagen til ministeriet vedlagt udtalelsen og klagerens eventuelle  

 kommentarer hertil.
 Stk. 2. Fristen for at indgive klage efter stk. 1 er 2  

 uger fra den dag, afgørelsen er meddelt klageren.
 § 19. Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
Kapitel 7 Ikrafttræden § 20. Bekendtgørelsen træder i kraft  

 den 30. januar 2002 og omfatter studerende, der er påbegyndt  

 uddannelsen den 1. september 2001 eller senere.
 Stk. 2. Uddannelsen udbydes først som deltidsuddannelse  

 fra 1. september 2002.
