Ændringsforslag stillet den 26. februar  

 1999 uden for betænkningen Ændringsforslag til 2. behandling af Forslag til lov om ændring af straffeloven (Afkriminalisering af prostitution m.v. samt  

 kriminalisering af kunder til prostituerede under 18 år) Af	Jann Sjursen (KRF):
Til § 1 2) Den under nr. 2 foreslåede § 223 a  

affattes således:
» Bemærkninger Til nr. 2 Ændringsforslaget indebærer, at det bliver  

 strafbart at købe seksuelle ydelser hos en anden person uanset denne  

 anden persons alder, og uanset om denne anden person kun prostituerer sig  

 på denne måde i enkeltstående tilfælde.
Det er  

 Kristeligt Folkepartis opfattelse, at Danmark bør følge efter  

 Sverige, som pr. 1. januar 1999 har gjort det generelt strafbart at  

 være kunde til en prostitueret uanset den prostitueredes alder.
Kristeligt Folkeparti opfatter alle, der prostituerer sig,  

 som ofre.
Prostitution er en løsningsstrategi for den enkelte  

 prostituerede på grund af økonomiske problemer, tidligere  

 seksuelt misbrug i barndommen, lav selvværdsfølelse m.v.  

 Samfundet må ikke svigte disse mennesker ved at acceptere, at andre  

 (kunderne) udnytter den sårbare situation, de er havnet i.
Det  

 fremgår endvidere af CEDAW-konventionens afsnit 1, artikel 6, at  

 staterne skal anvende alle nødvendige midler for at stoppe alle former  

 for udnyttelse af kvinders prostitution.
Der er tale om en konvention, som  

 Danmark har ratificeret.
Af disse grunde er det nødvendigt at straffe alle  

 kunder uanset den prostitueredes alder.
Ellers signalerer man, at det er i  

 orden at gå til en prostitueret, når bare vedkommende er over 18  

 år.
Denne blåstempling af prostitutionskunder kan Kristeligt  

 Folkeparti ikke gå med til.
Alle prostituerede har brug for beskyttelse  

 mod den seksuelle, fysiske og psykiske udnyttelse og fornedrelse, der er  

 forbundet med prostitutionen.
Det er endvidere nødvendigt at straffe dem, der  

 betaler for seksuelle ydelser fra en anden, hvor denne anden kun i  

 enkeltstående tilfælde tager imod betaling for seksuelle ydelser.  

 Den enkelte prostituerede kan let blive skubbet ud i et mere jævnligt  

 prostitutionsforløb senere, selv om man kun én gang eller i  

 enkeltstående tilfælde tager imod betaling for seksuelle ydelser.  

 Kundens motiver er ikke mere tilforladelige, alene fordi den prostituerede  

 kun i enkeltstående tilfælde har taget imod betaling for  

 seksuelle ydelser.
Afgrænsningen af det kriminelle område er  

 søgt sikret ved, at det udelukkende er »kunder «, der straffes efter  

 bestemmelsen.
Domstolene må som på andre områder afklare  

 den nøjagtige afgrænsning ved deres praksis.
 I øvrigt mener Kristeligt Folkeparti, at Danmark  

 bør indlede forsøg som i England, hvor kunder til prostituerede  

 får valget mellem straf eller specialpræventivt kursus om  

 prostitutionens skadevirkninger.
