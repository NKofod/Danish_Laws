Nr LSF 198 Forslag til Lov om Københavns Lufthavne A/S Fremsat af trafikministeren (Knud Østergaard) den 7. marts 1990 Vedtaget ved tredjebehandling den 1. juni 1990 Lov nr. 428 af 13/06/1990 § 1. Trafikministeren opretter et aktieselskab, hvis aktiekapital indskydes af staten.
 Stk. 2. Selskabets navn skal være Københavns Lufthavne A/S.
 Stk. 3. Aktiekapitalens størrelse fastsættes ved stiftelsen til  

 900 mio. kr.
 § 2. Selskabet overtager driften af Københavns Lufthavn, Kastrup,  

 og Københavns Lufthavn, Roskilde.
 Stk. 2. Selskabet overtager lufthavnenes faste ejendomme med  

 tilhørende bygninger og andre faste anlæg samt løsøre.
 Stk. 3. Selskabet indtræder ved overtagelsen af de to lufthavne i  

 samtlige statsvirksomheden Københavns Lufthavnsvæsens rettigheder og  

 forpligtelser.
Stk. 4. Selskabet indbetaler kontant 1.200 mio. kr. til  

 statskassen.
Beløbet reguleres med de på finansloven for 1990 ikke afholdte  

 anlægsinvesteringer samt den ændring i driftsresultatet, som kan konstateres  

 pr. 1. oktober 1990.
§ 3. Trafikministeren bemyndiges til på statens vegne at afhænde  

 aktier i selskabet.
Der kan tegnes medarbejderaktier.
§ 4. Selskabets formål er at drive og udbygge de offentlige  

 lufthavne i Kastrup og Roskilde.
Selskabet skal gennemføre den udbygning af  

 lufthavnene, som er nødvendig for at fremme og sikre afviklingen af  

 lufttrafikken til og fra København.
 Stk. 2. Selskabet kan herudover etablere, erhverve og drive sådan  

 virksomhed, som har en forretningsmæssig sammenhæng med lufthavnenes drift.
 Stk. 3. Selskabets udbygning af de to lufthavne og selskabets  

 drift skal ske på forretningsmæssigt grundlag.
 Stk. 4. Selskabet skal i sin virksomhed respektere alle  

 internationale aftaler, som er indgået eller indgås af den danske regering  

 med henblik på regulering af civil lufttrafik, der berører Danmark.
 Stk. 5. Trafikministeren kan for at tilgodese samfundsmæssige  

 eller overordnede trafikale hensyn give selskabet direktiver for udøvelsen af  

 dets virksomhed.
 § 5. Selskabets vedtægter og ændringer i disse skal godkendes af  

 trafikministeren.
 § 6. For selskabet gælder lovgivningen om aktieselskaber med de  

 ændringer, der følger af denne lov.
§ 7. De statstjenestemænd, der ved selskabets overtagelse af  

 driften gør tjeneste ved Københavns Lufthavnsvæsen, bevarer deres  

 ansættelsesforhold til staten.
Tjenestemændene er i dette ansættelsesforhold  

 forpligtet til fortsat at gøre tjeneste ved lufthavnene.
 Stk. 2. Selskabet tilbyder de i stk. 1 nævnte tjenestemænd  

 overgang til ansættelse i selskabet.
 Stk. 3. Til de tjenestemænd, som ikke ønsker at overgå til  

 ansættelse efter stk. 2, udbetaler staten løn m.v. og afholder udgifter til  

 pension i overensstemmelse med reglerne i tjenestemandspensionslovgivningen.
Stk. 4. Selskabet refunderer fra overtagelsen af driften staten de  

 lønninger m.v., der udbetales i henhold til stk. 3, og indbetaler løbende  

 pensionsbidrag til staten for den pensionsalder, tjenestemændene optjener fra  

 overtagelsen.
Pensionsbidrag fastsættes af finansministeren.
 § 8. Lov nr. 109 af 11. marts 1981 om Københavns Lufthavnsvæsen  

 ophæves.
 § 9. Loven træder i kraft ved bekendtgørelsen i Lovtidende, dog  

 fastsætter trafikministeren tidspunktet for ikrafttræden af §§ 2 og 8.
Oprindeligt fremsat forslag § 1. Trafikministeren opretter et aktieselskab, hvis aktiekapital indskydes af staten.
 Stk. 2. Selskabets navn skal være Københavns Lufthavne A/S.
 Stk. 3. Aktiekapitalens størrelse fastsættes ved stiftelsen til  

 900 mio. kr.
 § 2. Selskabet overtager driften af Københavns Lufthavn, Kastrup,  

 og Københavns Lufthavn, Roskilde.
 Stk. 2. Selskabet overtager lufthavnenes faste ejendomme med  

 tilhørende bygninger og andre faste anlæg samt løsøre.
 Stk. 3. Selskabet indtræder ved overtagelsen af de to lufthavne i  

 samtlige statsvirksomheden Københavns Lufthavnsvæsens rettigheder og  

 forpligtelser.
 Stk. 4. Selskabet indbetaler kontant 1.200 mio.kr. til  

 statskassen.
§ 3. Trafikministeren bemyndiges til på statens vegne at afhænde  

 aktier i selskabet.
Der kan tegnes medarbejderaktier.
§ 4. Selskabets formål er at drive og udbygge de offentlige  

 lufthavne i Kastrup og Roskilde.
Selskabet skal gennemføre den udbygning af  

 lufthavnene, som er nødvendig for at fremme og sikre afviklingen af  

 lufttrafikken til og fra København.
 Stk. 2. Selskabet kan herudover etablere, erhverve og drive sådan  

 virksomhed, som har en forretningsmæssig sammenhæng med lufthavnenes drift.
 Stk. 3. Selskabets udbygning af de to lufthavne og selskabets  

 drift skal ske på forretningsmæssigt grundlag.
 Stk. 4. Selskabet skal i sin virksomhed respektere alle  

 internationale aftaler, som er indgået eller indgås af den danske regering  

 med henblik på regulering af civil lufttrafik, der berører Danmark.
 Stk. 5. Trafikministeren kan for at tilgodese samfundsmæssige  

 eller overordnede trafikale hensyn give selskabet direktiver for udøvelsen af  

 dets virksomhed.
 § 5. Selskabets vedtægter og ændringer i disse skal godkendes af  

 trafikministeren.
 § 6. For selskabet gælder lovgivningen om aktieselskaber med de  

 ændringer, der følger af denne lov.
§ 7. De statstjenestemænd, der ved selskabets overtagelse af  

 driften gør tjeneste ved Københavns Lufthavnsvæsen, bevarer deres  

 ansættelsesforhold til staten.
Tjenestemændene er i dette ansættelsesforhold  

 forpligtet til fortsat at gøre tjeneste ved lufthavnene.
 Stk. 2. Selskabet tilbyder de i stk. 1 nævnte tjenestemænd  

 overgang til ansættelse i selskabet.
 Stk. 3. Til de tjenestemænd, som ikke ønsker at overgå til  

 ansættelse efter stk. 2, udbetaler staten løn m.v. og afholder udgifter til  

 pension i overensstemmelse med reglerne i tjenestemandspensionslovgivningen.
Stk. 4. Selskabet refunderer fra overtagelsen af driften staten de  

 lønninger m.v., der udbetales i henhold til stk. 3, og indbetaler løbende  

 pensionsbidrag til staten for den pensionsalder, tjenestemændene optjener fra  

 overtagelsen.
Pensionsbidrag fastsættes af finansministeren.
 § 8. Lov nr. 109 af 11. marts 1981 om Københavns Lufthavnsvæsen  

 ophæves.
 § 9. Loven træder i kraft ved bekendtgørelsen i Lovtidende, dog  

 fastsætter trafikministeren tidspunktet for ikrafttræden af §§ 2 og 8.
Bemærkninger til lovforslaget Almindelige bemærkninger.
 Spørgsmålet om en omdannelse af Københavns Lufthavnsvæsen, der i dag er  

 en statsvirksomhed under finanslovens § 2, til et aktieselskab er taget op i  

 forbindelse med handlingsplanen for afbureaukratisering af den offentlige  

 sektor.
Efter regeringens opfattelse er det vigtigt, at der i denne  

 moderniseringsproces gives de statslige virksomheder mere frihed til inden  

 for politisk fastsatte mål og rammer at tilrettelægge opgaveløsningen  

 effektivt.
Den offentlige sektors mere driftsprægede opgaver bør således i  

 højere grad løses på et forretningsmæssigt grundlag samtidig med, at der  

 gives virksomhederne tilstrækkelig store frihedsgrader til at tilpasse sig  

 ændrede markedsvilkår og skabe grundlag for en rationel drift.
Derfor foreslås Københavns Lufthavnsvæsen omdannet til et aktieselskab.  

 Statens betaling består dels af aktier, dels af en kontant sum.
Der bliver i  

 første omgang tale om et rent statsligt aktieselskab.
 Efter en overgangsperiode er det hensigten at udbyde en mindre del af  

 aktierne i selskabet til salg på det frie marked, idet det fremtidige  

 forretningsmæssige grundlag for lufthavnsvirksomheden gør det naturligt at  

 sikre en vis privat indflydelse på selskabets drift.
 Aktiesalget vil kunne omfatte indtil 25% af aktiekapitalen.
Det statslige aktieselskab, der skal oprettes så snart det er praktisk  

 muligt, vil få status nogenlunde som A/S Storebæltsforbindelsen og DONG.  

 Herved vil virksomheden blive etableret som en organisation med friere  

 økonomisk status end tilfældet er i dag, hvor Københavns Lufthavnsvæsen er  

 underlagt den centrale bevillingsstyring som et led i statens almindelige  

 finanspolitik.
Dette har i stigende grad bevirket udskydelser af en række  

 påkrævede udvidelser i lufthavnen og resulteret i en udbygningstakt, som er  

 for lav i forhold til trafikudviklingen.
 Selskabsdannelsen indebærer, at virksomheden som en økonomisk enhed  

 fremover kan tilrettelægge sine aktiviteter på grundlag af kommercielle  

 vurderinger og dække sit lånebehov på det private lånemarked.
 Styrelsesreglerne for statsvirksomheden Københavns Lufthavnsvæsen er  

 fastsat ved lov nr. 109 af 11. marts 1981 om Københavns Lufthavnsvæsen.
Grundlaget for dannelsen af et aktieselskab må derfor tilvejebringes ved  

 en ny lov, hvorefter selskabet indtræder i lufthavnsvæsenets rettigheder og  

 forpligtelser.
Herved fastlægges selskabets formål, vilkårene for dets  

 overtagelse af statsvirksomheden og retningslinier, som kan danne grundlag  

 for en overordnet styring af og indsigt med lufthavnsselskabet.
Efter lovforslaget bemyndiges trafikministeren ved lovens ikrafttræden til  

 at iværksætte oprettelse af et aktieselskab, som kan overtage driften af  

 statsvirksomheden Københavns Lufthavnsvæsens to lufthavne henholdsvis i  

 Kastrup og i Roskilde.
Aktiekapitalen i selskabet, 900 mio.kr., ejes i første  

 omgang fuldt ud af staten.
Det nystiftede selskab, hvis navn skal være Københavns Lufthavne A/S, skal  

 snarest muligt overtage driften af de to lufthavne.
Selskabet overtager  

 samtidig lufthavnenes faste ejendomme med tilhørende bygninger, anlæg samt  

 løsøre.
Ved overtagelsen indtræder selskabet endvidere i samtlige  

 statsvirksomheden Københavns Lufthavnsvæsens rettigheder og forpligtelser.
Efter lovforslaget indbetaler selskabet i forbindelse med overtagelsen af  

 lufthavnene et kontant beløb på 1.200 mio.kr. til statskassen.
Summen af  

 dette beløb, der forudsættes tilvejebragt ved låneoptagelse, og den  

 ovennævnte aktiekapital udgør 2,1 mia. kr., hvilket svarer til den bogførte  

 anlægsværdi for lufthavnsanlæggene i Kastrup og Roskilde.
 Dette indebærer en finansieringsstruktur for selskabet ved dettes start  

 dels med aktier, tilhørende staten, dels med langfristet fremmedfinansiering.  

 Det vurderes, at en åbningsbalance for det nye selskab med den nævnte  

 kapitalstruktur vil muliggøre, at selskabet kan drives forretningsmæssigt, og  

 at det vil kunne give et fornuftigt afkast af aktiekapitalen.
Der knytter sig sådanne samfundsmæssige interesser og forpligtelser til  

 den internationale lufthavn i Kastrup, at det ikke kan accepteres, at  

 selskabet udelukkende drives ud fra forretningsmæssige målsætninger.  

 Lovforslaget indeholder derfor bestemmelser om, at selskabet skal respektere  

 alle nuværende og kommende internationale aftaler vedrørende regulering af  

 civil lufttrafik og om, at trafikministeren kan give selskabet direktiver for  

 udøvelsen af dets virksomhed for at tilgodese samfundsmæssige eller  

 overordnede trafikale hensyn.
I konsekvens af foranstående er det endvidere i  

 lovforslaget fastslået, at selskabets vedtægter og ændringer i disse skal  

 godkendes af trafikministeren.
 Et meget centralt spørgsmål i forbindelse med det nystiftede selskabs  

 overtagelse af de to lufthavne er hensynet til det personale, som indtil  

 ovcrtagelsen har ansættelse i statsvirksomheden Københavns Lufthavnsvæsen,  

 men som forudsættes at fortsætte deres funktioner i lufthavnene også efter  

 selskabets ovcrtagelse af disse.
 Der er ved lovforslagets udarbejdelse lagt afgørende vægt på, at det  

 eksisterende personales rettigheder og vilkår ikke forringes i forbindelse  

 med overgangen til det nye selskab.
 De nuværende tjenestemænd i Københavns Lufthavnsvæsen, ialt ca. 550 ud af  

 en samlet medarbejderskare på ca. 1250, bevarer ved selskabets overtagelse af  

 driften deres ansættelsesforhold til staten, idet de i dette  

 ansættelsesforhold samtidig forpligtes til fortsat at gøre tjeneste ved  

 lufthavnene.
Selskabet skal tilbyde de pågældende tjenestemænd overgang til ansættelse  

 i selskabet.
I tilfælde, hvor ansættelsestilbuddet ikke accepteres, udbetaler  

 staten fortsat løn m.v. og afholder udgifter til pension til de pågældende,  

 dog mod refusion fra selskabet efter nærmere i lovforslaget fastsatte regler.
 Ordningen svarer i princippet til pcrsonalemæssige bestemmelser i  

 tidligere gennemført lovgivning om opgaveomlægninger mellem staten og  

 kommunerne.
Som allerede nævnt er det regeringens hensigt, at der efter en  

 overgangsperiode skal ske udbud af indtil 25% af aktierne i selskabet på det  

 frie marked.
Der bør i det videre arbejde med omstilling og modernisering af  

 den offentlige sektor findes en ny balance mellem det offentlige og det  

 private opgaveområde, og en række opgaver, bl.a. på de mere teknisk betonede  

 serviceområder, kan med fordel løses under privat medvirken.
Regeringen vil  

 tage spørgsmålet om eventuelt yderligere salg op til overvejelse, efter at de  

 25% af aktierne er solgt.
Et sådant yderligere salg skal i givet fald  

 forelægges for Folketinget.
 Der vil kunne tegnes medarbejderaktier i selskabet.
 Det er lagt til grund, at afhændelse af aktier i selskabet først vil kunne  

 ske om nogle år, når der kan udarbejdes prospektmateriale omfattende de  

 første års regnskaber for selskabet og budgetter for de kommende år, og  

 potentielle investorer dermed får et grundlag for at vurdere virksomhedens  

 forventede afkast.
 Afhændelse af indtil 25% af aktierne i selskabet vil forudsætte  

 forudgående godkendelse af Folketingets finansudvalg.
 Mens loven som sådan efter forslaget træder i kraft ved bekendtgørelsen i  

 Lovtidende, fører praktiske hensyn til, at tidspunktet for selskabets  

 faktiske overtagelse af lufthavnsdriften og for den kontante indbetaling til  

 statskassen fastsættes af trafikministeren snarest efter lovens  

 ikrafttrædelsestidspunkt.
 På samme måde vil det først på overtagelsestidspunktet være muligt at  

 ophæve den gældende styrelseslov for Københavns Lufthavnsvæsen, der indtil da  

 fortsat er ansvarlig for lufthavnsdriften.
 Bemærkninger til lovforslagets enkelte bestemmelser.
Til § 1 Som det fremgår af de almindelige bemærkninger til lovforslaget, har  

 regeringen i forbindelse med planerne for afbureaukratisering af den  

 offentlige sektor truffet beslutning om, at Københavns Lufthavnsvæsen skal  

 søges omdannet til et aktieselskab.
Beslutningen om oprettelsen af et aktieselskab til at forestå de to  

 lufthavnes drift og udbygning er et led i regeringens bestræbelser på en  

 modernisering og effektivisering af den offentlige sektor.
Samtidig må  

 forslaget ses i lyset af de generelle overvejelser om en begrænsning af  

 statens opgaver.
Det er baggrunden for forslaget om, at der efter en  

 overgangsperiode udbydes aktier til salg på det private kapitalmarked.
I første omgang foreslås virksomheden imidlertid omdannet til et statsligt  

 aktieselskab.
Herved etableres virksomheden fremover som en organisation med  

 en friere økonomisk status, der ikke er underlagt den centrale  

 bevillingsstyring, som tilfældet er i dag, og som ikke belaster de statslige  

 udgiftsrammer.
Allerede dette vil indebære, at virksomheden kan tilrettelægge sine  

 aktiviteter på et forretningsmæssigt grundlag, og at den får mulighed for en  

 mere fleksibel tilpasning til de konkurrencemæssige vilkår.
Et centralt  

 formål med selskabsdannelsen er således, at virksomhedens overskud  

 umiddelbart kan anvendes til finansiering af selskabets virksomhed, og at  

 selskabet herudover kan gå ud på lånemarkedet og dække sit lånebehov.
Herved  

 anses det for muligt at sikre en udbygningstakt i Københavns Lufthavn, som er  

 tilstrækkelig i forhold til trafikudviklingen, som fremmer lufthavnens  

 konkurrenceevne, og som afværger forstyrrelser i lufthavnens planlægning og  

 drift.
 Hensynet til at fastholde lufthavnen i Kastrup som en af landets største  

 arbejdspladser taler også for, at lufthavnens drift og udbygning fremover i  

 højere grad foregår på grundlag af forretningsmæssige vurderinger, ligesom  

 den fortsatte udvikling i flytrafikken til og fra København er af afgørende  

 betydning for danske erhvervsvirksomheder og dermed for landets  

 valutaindtjening.
 Styrelsesreglerne for statsvirksomheden Københavns Lufthavnsvæsen er  

 fastsat ved lov nr. 109 af 11. marts 1981. Samtidig med dette lovforslag om  

 lufthavnsvæsenets omdannelse til et aktieselskab er der derfor i forslagets §  

 8 indsat en bestemmelse om ophævelse af den gældende lov om Københavns  

 Lufthavnsvæsen.
 I bestemmelsens stk. 2 fastslås navnet på det nye selskab, og i stk. 3  

 bestemmes det, at selskabets kapitalgrundlag ved stiftelsen tilvejebringes  

 ved en aktiekapital på 900 mio.kr., jfr. herved bemærkningerne til  

 bestemmelsen i § 2, stk. 4.
 Til § 2.
 Driften og udbygningen af de to lufthavne i den storkøbenhavnske region,  

 Københavns Lufthavn, Kastrup, og Københavns Lufthavn, Roskilde, henhører i  

 dag under Københavns Lufthavnsvæsens ansvarsområde.
Lufthavnen i Roskilde blev opført i 1973 med henblik på en aflastning af  

 lufthavnen i Kastrup.
Hensigten var at undgå en unødig belastning af denne  

 med trafik med mindre fly, fortrinsvis inden for trafikkategorien  

 almenflyvning, som lige så godt kan afvikles fra den mindre lufthavn, og som  

 ikke tilfører lufthavnsvæsenet nævneværdige indtægter.
 Denne anvendelse af aflastningslufthavnen har været tillagt vægt i de  

 kapacitetsvurderinger, som i 1980 førte til beslutningen om at opretholde og  

 udbygge den internationale lufthavn i Kastrup, og ved en takstpolitik, der  

 tilskynder almenflyvningen til at anvende lufthavnen i Roskilde, er det  

 lykkedes i betydelig grad at friholde hovedlufthavnen for den slags trafik.
 Samspillet mellem de to lufthavne tilsiger, at disse også fremover  

 administreres under eet i det nydannede selskabs regi.
 Som anført i bestemmelsens stk. 2 skal det nystiftede selskab overtage  

 samtlige Københavns Lufthavnsvæsens ejendomme, bygninger, anlæg og løsøre på  

 de to lufthavne.
Selskabet skal indtræde i samtlige rettigheder og forpligtelser, som  

 tilkommer respektive påhviler statsvirksomheden Københavns Lufthavnsvæsen.  

 Her skal frem for alt fremhæves bestemmelserne i lov om luftfart  

 (lovbekendtgørelse nr. 108 af 11. september 1985). Københavns Lufthavnsvæsens  

 nuværende virksomhed udøves på grundlag af en tilladelse i henhold til  

 luftfartsloven og under iagttagelse af de betingelser for lufthavnsdrift, som  

 er fastsat i denne lov.
Dette indebærer tillige, at selskabets lufthavne vil  

 være underkastet Statens Luftfartsvæsens tilsyn, ligesom lufthavnene i  

 Kastrup og Roskilde også fremtidig skal være berettiget til mod betaling at  

 benytte Statens Luftfartsvæsens sikringstjenesteydelser.
 Endvidere skal det nystiftede selskab fuldtud respektere alle vilkår i  

 kontrakter, overenskomster, lejeaftaler m.v., som er indgået af  

 statsvirksomheden Københavns Lufthavnsvæsen, ligesom selskabet på den anden  

 side ved overtagelsen af de to lufthavne indtræder i samtlige  

 lufthavnsvæsenets kontraktlige rettigheder.
Bestemmelsen i stk. 3 indebærer også, at det nystiftede selskab indtræder  

 i rettigheder og forpligtelser i forhold til det personale, der på  

 overtagelsestidspunktet er ansat i Københavns Lufthavnsvæsen, jfr. herved  

 loven om lønmodtageres retsstilling ved virksomhedsoverdragelse.
For så vidt  

 angår tjenestemandsansat personale henvises til lovforslagets § 7.
 Det nystiftede selskab indtræder endvidere i forpligtelser og rettigheder,  

 som følger af Danmarks medlemskab af internationale organisationer, eller som  

 er fastslået i Danmarks overenskomster og aftaler med andre lande, jfr. i  

 øvrigt bemærkningerne til lovforslagets § 4, stk. 4.
 Ved selskabets overtagelse af driften af de to lufthavne vil staten få et  

 tilgodehavende på 2,1 mia. kr., svarende til den bogførte anlægsværdi af  

 lufthavnsanlæggene.
Af dette beløb medgår 900 mio.kr. til selskabets aktiekapital, mens  

 resten, 1.200 mio.kr., indbetales kontant til staten.
Denne kontante  

 indbetaling tilvejebringes ved selskabets optagelse af langfristede lån.
 Indbetaling til statskassen forudsættes at ske i løbet af finansåret 1990,  

 når det nystiftede selskab ved låneoptagelse har tilvejebragt beløbet.
 Af praktiske grunde er det i lovforslagets § 9 forudsat, at  

 trafikministeren fastsætter tidspunktet for ikrafttræden af § 2 og dermed  

 også tidspunktet for, hvornår indbetalingen til statskassen forfalder, jfr. i  

 øvrigt bemærkningerne til den pågældende bestemmelse.
 Til § 3.
 Som det fremgår af de almindelige bemærkninger til lovforslaget er det  

 regeringens hensigt, at der efter en overgangsperiode skal ske udbud af  

 indtil 25% af aktierne i det nydannede selskab på det private kapitalmarked.
 Først ved vedtagelsen af denne lov og stiftelsen af det nye selskab  

 foreligger det formelle grundlag for den tilpasning af lufthavnsvirksomhedens  

 organisation, som er påkrævet, når virksomheden ikke længere er underlagt den  

 statslige bevillings- og lønstyring, og når det nye selskab derfor selv skal  

 forhandle og træffe aftale om spørgsmål vedrørende låneoptagelse, løn- og  

 pensionsvilkår for personalet, forsikring m.m.
 Overvejelser om og forberedelser til gennemførelse af de nødvendige  

 organisatoriske og strukturelle ændringer er allerede, sideløbende med  

 fremsættelsen af dette lovforslag, påbegyndt i Københavns Lufthavnsvæsen, men  

 ændringer har selvsagt ikke kunnet iværksættes før lovens ikrafttræden.
For et eventuelt senere udbud af indtil 25% af aktierne på Børsen vil det  

 være nødvendigt, at det nystiftede selskab lader udarbejde et prospekt, der  

 kan danne det bedst mulige grundlag for at opnå realistiske købstilbud på de  

 udbudte aktier.
Et sådant prospekt må omfatte de seneste års regnskaber og  

 budgetter for de kommende år, opstillet i den for aktieselskaber gældende  

 form og baseret på realistiske forudsætninger vedrørende skattemæssige  

 afskrivninger, låne- og afdragsvilkår for finansiering over lånemarkedet og  

 selskabsbeskatning m.m., således at potentielle investorer kan vurdere  

 virksomhedens forventede afkast.
 Folketinget vil forud for dette udbud af aktier få indflydelse på  

 tidspunktet og vilkårene for aktiesalget, idet dette i overensstemmelse med  

 gældende bevillingsretlige regler vil forudsætte forudgående tilslutning fra  

 Folketingets finansudvalg.
 Det fastslås i bestemmelsen, at der skal kunne tegnes medarbejderaktier.  

 Hensigten hermed er dels at sikre en bredere kreds af købere, dels at skabe  

 større motivation hos selskabets medarbejdere og fremme disses opbakning af  

 selskabet.
 Tegning af medarbejderaktier, der tidligst forventes at skulle ske, når  

 der sker udbud af en del af selskabets aktier på det private lånemarked, vil  

 også forudsætte forudgående tilslutning fra Folketingets finansudvalg.
 Til § 4.
Den primære opgave for det nye selskab skal fortsat være den samme, som  

 hidtil har påhvilet statsvirksomheden Københavns Lufthavnsvæsen, nemlig at  

 drive og udbygge de to lufthavne i Kastrup og i Roskilde, som selskabet  

 overtager.
Herunder hører naturligvis opgaven med at vedligeholde og renovere  

 de bestående lufthavnsanlæg, således at disse stedse er i stand til at danne  

 grundlag for en forsvarlig afvikling af flytrafikken.
 Med hensyn til udbygningen af den internationale lufthavn i Kastrup skal  

 denne ske i overensstemmelse med de retningslinier og principper, der er  

 indeholdt i lov nr. 271 af 16. juni 1980 om udbygning af Københavns lufthavn,  

 Kastrup.
 Som bekendt blev der ved Folketingets behandling af denne lov lagt  

 afgørende vægt på, at planerne for lufthavnens udbygning blev fastlagt klart  

 og utvetydigt af Folketinget.
 Disse planer, som har dannet grundlag for den i løbet af 1980'erne  

 gennemførte udbygning, og som også er basis for den planlægning af kommende  

 investeringer i lufthavnen, som løbende pågår, vil også være gældende for den  

 udbygning, som skal foretages af det nye selskab.
 Princippet i udbygningslovens § 2, hvorefter udbygningen skal foretages  

 inden for lufthavnens nuværende grænser, bortset fra en mindre  

 arealinddragelse til vejanlæg umiddelbart nord for lufthavnen samt en mindre  

 opfyldning af søterritoriet ved lufthavnens nordøstlige hjørne, fastholdes.
 Det ligger samtidig klart, at de miljømæssige forudsætninger for  

 lufthavnens fortsatte placering i Kastrup, herunder specielt dennes  

 tilpasning til omgivelserne, fortsat vil være gældende også efter Københavns  

 Lufthavns overdragelse til det nye selskab.
 Herved fastholdes også resultatet af den samfundsmæssige afvejning mellem  

 på den ene side hensynet til miljøet i lufthavnens omgivelser og på den anden  

 side hensynet til mulighederne for den fremtidige afvikling af lufttrafikken,  

 som lå til grund for udbygningsloven og de i bemærkningerne hertil forudsatte  

 miljømæssige tiltag.
 Mens det foreliggende lovforslag således ikke tilsigter nogen ændring med  

 hensyn til den fysiske afgrænsning og den miljømæssige tilpasning af  

 lufthavnen, er det på den anden side klart, at det nye selskab, der skal  

 drive sin virksomhed på rent forretningsmæssigt grundlag og under ansvar  

 efter aktieselskabs- og skattelovgivningen, ikke kan være bundet af  

 økonomiske beløbsrammer, hverken for de investeringer selskabet selv  

 beslutter at foretage eller for investeringer, som fremtidig foretages af  

 lufthavnens brugere.
Med den kommercielle interesse, som selskabet vil have i at indrette og  

 udnytte lufthavnsanlæggene optimalt og i at skabe det bedst mulige grundlag  

 for at konkurrere med de øvrige større lufthavne i Europa, må der være fri  

 mulighed for selskabet til at fastlægge omfanget af sine investeringer.  

 Hertil kommer også de endnu uafklarede forhold omkring de bygningsmæssige  

 konsekvenser af en gennemførelse af EF's indre marked, som specielt for  

 lufthavnes vedkommende må forudses at blive af ganske betydeligt og  

 bekosteligt omfang.
Også muligheden for på et senere tidspunkt at udvide  

 lufthavnsvirksomhedens virkefelt, jfr. herved bestemmelsens stk. 2, taler  

 afgørende imod opretholdelse af en økonomisk overgrænse for omfanget af  

 selskabets udbygningsinvesteringer.
Lovforslaget indeholder ikke specielle retningslinier for udbygningen af  

 lufthavnen i Roskilde.
Denne lufthavn forudsættes som nævnt fortsat at skulle  

 fungere som aflastningslufthavn for Københavns Lufthavn i Kastrup, og  

 omfanget af den nødvendige udbygning i Roskilde vil derfor afhænge af de krav  

 til bygninger, anlæg m.v., som dette formål tilsiger.
 Baggrunden for, at det - som anført i bestemmelsens stk. 2 - anses for  

 rimeligt at give selskabet mulighed for at udvide sit virkefelt ud over den  

 egentlige lufthavnsvirksomhed, er at andre kommercielle aktiviteter kan  

 medvirke til at gøre selskabet mindre afhængig af de af trafikudviklingen  

 styrede primære lufthavnsindtægter og dermed give grundlag for en  

 risikospredning.
Således kunne f.eks. hotel- og forretningsvirksomhed samt drift af  

 konferencefaciliteter komme på tale, ligesom kommercielle hensyn vil kunne  

 føre til, at selskabet selv foretager investeringer, som tidligere - i  

 henhold til bemærkningerne til udbygningsloven - har været forudsat foretaget  

 af lufthavnens brugere.
Endvidere tænkes på salg af den ekspertviden, som  

 lufthavnsvirksomheden råder over, til andre nationale og specielt  

 internationale lufthavne.
Det er dog regeringens vurdering, at en udvidelse af aktieselskabets  

 virkefelt, som denne bestemmelse åbner mulighed for, ikke kan forventes at  

 ville blive af større omfang i de første par år, hvor arbejdet med indkøring  

 af det nye selskabs organisation og med den fortsatte udbygning af  

 lufthavnene må forudses at ville beslaglægge store ressourcer.
Det må i det  

 hele antages, at en eventuel udvidelse af selskabets virkeområder først for  

 alvor vil blive aktuel i forbindelse med et senere salg af aktier til  

 private.
Det er - som sket i bestemmelsens stk. 3 - væsentligt at fastslå, at  

 selskabets drift skal ske på et forretningsmæssigt grundlag.
Det helt  

 centrale heri er, at selskabet på eget ansvar og egen risiko ud fra  

 forretningsmæssige overvejelser skal tilvejebringe den nødvendige  

 fremmedkapital til finansiering af investeringer m. v., der kan skabe det  

 fornødne grundlag for selskabets indtjening.
Heri ligger tillige, at  

 selskabets driftsresultater stedse skal søges fastholdt i en sådan størrelse,  

 at de giver det bedst mulige grundlag for den nødvendige låneoptagelse og  

 sikrer den potentielle interesse hos private investorer.
 Som det fremgår af de almindelige bemærkninger til lovforslaget er det en  

 væsentlig begrundelse for at overdrage Københavns Lufthavnsvæsens lufthavne  

 til et aktieselskab, at investeringsniveauet kan fastlægges ud fra  

 forretningsmæssige hensyn, og at de een gang besluttede dispositioner skal  

 kunne gennemføres i overensstemmelse med selskabets langsigtede planlægning,  

 uden at statslige besparelseskrav stiller sig hindrende i vejen herfor.
 Kun herved er det muligt at sikre, at den til opretholdelse af Københavns  

 Lufthavns internationale konkurrenceevne nødvendige planlægning kan  

 realiseres med et for lufthavnsvirksomheden optimalt resultat.
 Den finansiering af lufthavnens udbygning, som hidtil er sket gennem  

 optagelse af bevillinger på de årlige bevillingslove, vil ophøre.  

 Lufthavnsvirksomheden som sådan vil herefter alene optræde på de årlige  

 bevillingslove med det udbytte, som forudsættes betalt af selskabets  

 overskud.
Der gives ikke statsgaranti for de lån, selskabet optager.
Selskabets  

 egenkapital og forretningsgrundlag skønnes at være tilstrækkelig sikkerhed  

 for låntagningen.
En statsgaranti ville desuden være i modstrid med kravet om, at  

 lufthavnsdriften skal ske på et rent forretningsmæssigt grundlag, og at  

 selskabet kan etablere og drive anden virksomhed, som har en  

 forretningsmæssig sammenhæng med lufthavnenes drift.
Hvis disse krav skal  

 opfyldes, skal selskabets låneoptagelse ske på lige fod med andre  

 virksomheder, det vil sige uden statsgaranti.
 Selskabets indtægtsgrundlag vil iøvrigt fortsat først og fremmest bestå af  

 det provenu, som opnås gennem opkrævning af trafikafgifter (start- og  

 passagerafgifter) hos de luftfartsselskaber, der opererer på selskabets  

 lufthavne.
 Sådanne afgifter skal i dag i henhold til § 71 i luftfartsloven godkendes  

 af Folketingets finansudvalg efter indstilling fra trafikministeren.
Når det nye selskab ikke vil være omfattet af den statslige  

 bevillingsstyring, bør dets takstfastsættelse heller ikke være underlagt krav  

 om finansudvalgsgodkendelse.
Føromtalte bestemmelse i luftfartsloven vil  

 derfor blive foreslået ændret som en konsekvens af dette lovforslag.
Forslaget indebærer, at selskabets takstfastsættelse fremover stadig skal  

 godkendes af trafikministeren.
Når lufthavnsvirksomhedens drift og udbygning  

 af lufthavnene for fremtiden skal foregå på et forretningsmæssigt grundlag,  

 bør konsekvenserne imidlertid være, at der levnes selskabet en ikke ringe  

 grad af frihed til at fastlægge niveauet for trafikafgifterne.
Det bør derfor lægges til grund i de regler om benyttelsesafgifterne, som  

 efter bestemmelsen i luftfartsloven § 71 skal fastsættes af trafikministeren,  

 at selskabet uden videre kan foretage omkostningsbestemte justeringer af  

 afgifterne.
Endvidere skal selskabet automatisk kunne indregne forøgede  

 driftsomkostninger, herunder afskrivning og forrentning af fremmedkapital som  

 følge af udbygning og vedligeholdelse af lufthavnsanlæggene.
Det er imidlertid klart, at der til den internationale lufthavn i Kastrup  

 knytter sig sådanne samfundsmæssige interesser og forpligtelser, at det ikke  

 kan accepteres, at selskabet udelukkende drives ud fra kommercielle  

 målsætninger.
Endvidere spiller her det flere gange omtalte hensyn til  

 internationale forpligtelser ind.
 Lovforslagets § 4, stk. 4 og 5, indeholder derfor visse begrænsninger med  

 hensyn til selskabets frihed til at prioritere rent forretningsmæssige hensyn  

 højest i enhver situation.
 Det er tidligere omtalt, at selskabet skal respektere alle for  

 lufthavnsdrift i Danmark til enhver tid gældende bestemmelser, jfr. herved  

 især lov om luftfart og forskrifter udfærdiget med hjemmel i denne lov.
Lufttrafik, der berører dansk område, reguleres tillige af forskellige  

 internationale overenskomster, som Danmark har tilsluttet sig, og endvidere  

 af en række aftaler med fremmede stater vedrørende flyvning til og fra  

 Danmark.
Det må derfor - som sket ved bestemmelsen i § 4, stk. 4 - sikres, at  

 driften af selskabets lufthavnsvirksomhed til enhver tid foregår med respekt  

 af disse overenskomster og aftaler, og at Danmarks internationale  

 forpligtelser ikke tilsidesættes i forbindelse med selskabets kommercielle  

 vurderinger.
 Herved kan først og fremmest henvises til den den 7. december 1944  

 undertegnede luftfartskonvention angående civil luftfart  

 (»Chicago-konventionen«) samt den i tillæg hertil udfærdigede  

 overenskomst om transitrettigheder for internationale luftruter  

 (»Transitoverenskomsten«).
I Chicago-konventionen fastlægges en række principper, der skal sikre en  

 betryggende og velordnet udvikling af den internationale civile luftfart.
Ved  

 transitoverenskomsten gives der medlemslandenes luftfartsselskaber ret til  

 overflyvning af og teknisk mellemlanding på de andre medlemslandes  

 territorier.
 Til konventionen er yderligere knyttet et antal tillæg (annekser), der  

 regulerer en række tekniske forhold omkring udøvelse af civil international  

 lufttrafik og drift af lufthavne, der står åbne for sådan trafik.
For så vidt angår lufthavnsdrift er der tale om regelsæt vedrørende  

 indretningen af internationale lufthavne og procedurer, der skal lette  

 ekspeditionen af luftfartøjer, passagerer og disses bagage, fragt og post.  

 Endvidere foreskrives foranstaltninger til afværgelse af terrorhandlinger mod  

 civilluftfarten.
De pågældende regelsæt ajourføres og opdateres løbende i  

 luftfartsmyndighedernes internationale samarbejdsorganisation ICAO  

 (International Civil Aviation Organisation).
 Endvidere har Danmark tilsluttet sig en række overenskomster og  

 resolutioner som et resultat af det løbende samarbejde i ICAO og i  

 organisationen ECAC (European Civil Aviation Conference), der er de  

 europæiske luftfartsmyndigheders samarbejdsorgan.
 I sammenhængen skal fremhæves sådanne regulerende bestemmelser i form af  

 forordninger og direktiver, som er et resultat af Danmarks medlemskab af EF.
 De pågældende regelsæt m.v. vil blive nærmere omtalt i lufthavnsselskabets  

 vedtægter, hvori selskabets pligt til at respektere alle gældende og  

 fremtidige reguleringer af den pågældende karakter samtidig vil blive  

 fastslået.
Endelig er der anledning til at pege på det omfattende kompleks af  

 to-sidede aftaler mellem Danmark og fremmede stater, som indeholder  

 grundlaget for, at aftalepartnernes luftfartsselskaber kan udføre flyvninger  

 med passagerer, post og fragt til og fra danske lufthavne.
Der vil typisk  

 være tale om aftaler som led i det skandinaviske luftfartspolitiske  

 samarbejde, og det er for Danmarks vedkommende i helt overvejende grad  

 Københavns internationale lufthavn i Kastrup, som beflyves af  

 luftfartsselskaberne i forbindelse med udnyttelsen af deres aftalemæssigt  

 fastlagte beflyvningsrettigheder.
Til driften af Danmarks centrale internationale lufthavn, der blandt andet  

 tjener som trafikknudepunkt for SAS' flyvninger til og fra Skandinavien,  

 knytter sig iøvrigt vitale overordnede interesser, som selskabet ikke må  

 kunne sætte sig ud over.
Bestemmelsens stk. 5 indeholder derfor en  

 bemyndigelse for trafikministeren til at give selskabet direktiver, som skal  

 tilgodese samfundsmæssige eller overordnede trafikale hensyn.
 Bestemmelser om disse begrænsninger i lufthavnsselskabets  

 dispositionsfrihed vil blive optaget i selskabets vedtægter, der tillige skal  

 indeholde bestemmelser om bestyrelsens pligt til i nærmere angivne  

 situationer at indhente ministerens godkendelse og om ministerens beføjelser  

 til at give direktiver for driften af selskabets lufthavnsvirksomhed.
 Eventuelle planer om opløsning af lufthavnsselskabet eller om afhændelse  

 af selskabets lufthavne er evidente eksempler på dispositioner, som skal  

 indberettes til trafikministeren, således at denne kan tage forholdsregler  

 med henblik på varetagelse af samfundets interesser i lufthavnsdriftens  

 opretholdelse og videreførsel.
 Samme overordnede hensyn gør sig gældende, og samme procedure må følges  

 med hensyn til planer om væsentlige indskrænkninger i eller omlægninger af  

 trafikken på selskabets lufthavne, som har til følge, at disse ikke længere  

 på tilfredsstillende måde kan opfylde deres funktioner i samfundets  

 trafiksystem.
 Dette vil eksempelvis gøre sig gældende, såfremt selskabet ønsker at  

 overføre væsentlige dele af indenrigsflyvningen til lufthavnen i Roskilde,  

 eller hvis der foretages ændringer med hensyn til driften af lufthavnen i  

 Kastrup, som resulterer i, at denne ikke længere på tilfredsstillende måde  

 kan fungere som et internationalt trafikknudepunkt.
 Endelig må vedtægterne indeholde hjemmel for trafikministeren til at give  

 sådanne direktiver for lufthavnsvirksomheden, som har til formål at tilgodese  

 nationale sikkerhedsinteresser.
 Til § 5.
 Henset til Københavns Lufthavns samfundsmæssige betydning er det fundet  

 rigtigt at fastslå, at selskabets vedtægter og ændringer i disse skal  

 godkendes af trafikministeren.
 Til § 6.
 Såvel i den periode, hvor staten ejer alle aktierne i selskabet, som  

 efter salg af aktier anses det for hensigtsmæssigt, at selskabet i størst  

 muligt omfang underlægges den lovgivning, som er gældende for private  

 forretningsdrivende selskaber.
 Der tænkes her blandt andet på bestemmelser om ledelse og ansvar, om  

 regnskabsføring, om afskrivningsprincipper og om skattemæssige forhold.
 Det følger imidlertid blandt andet af bestemmelserne i lovforslagets § 4,  

 stk. 4 og 5, om pligten til respekt af internationale aftaler og overordnede  

 samfundsmæssige eller trafikale hensyn, at en fuldstændig ligestilling med  

 andre private forretningsdrivende selskaber ikke fuldtud vil være mulig, idet  

 det vil være nødvendigt i selskabets vedtægter at begrænse råderetten for  

 aktionærer og ledelse i selskabet vedrørende de nævnte forhold.
I henseende til ledelse af det nye selskab følger det af lov om  

 aktieselskaber, at selskabet skal have en bestyrelse bestående af mindst tre  

 medlemmer.
Det er regeringens opfattelse, at antallet af bestyrelsesmedlemmer  

 i det nystiftede selskab skal fastsættes til 6, således at der gives  

 trafikministeren mulighed for at udpege både personer med indsigt og erfaring  

 i lufthavnsdrift og personer med en høj grad af forretningsmæssig ekspertise.  

 Både trafikministeren og finansministeren repræsenteres i selskabets  

 bestyrelse.
Herudover vil naturligvis tilkomme medarbejderrepræsentanter i  

 bestyrelsen i overensstemmelse med aktieselskabslovens regler herom.
 Der vil i vedtægterne blive indsat en bestemmelse om, at staten skal have  

 flertal i selskabets bestyrelse.
 Til § 7.
 I Københavns Lufthavnsvæsen er for tiden ansat ca. 550 statstjenestemænd.
I forbindelse med selskabets overtagelse af driften af Københavns  

 Lufthavne bevarer de statstjenestemænd, der gør tjeneste ved Københavns  

 Lufthavnsvæsen, deres hidtidige ansættelsesmæssige status som  

 statstjenestemænd.
De pågældende stillinger opføres fortsat som årsværk i  

 anmærkningerne til finansloven.
Forfremmelser vil dog i intet tilfælde ske på  

 tjenestemandsvilkår, idet tjenestemandsstillingerne nedlægges ved ledighed.
 De pågældende statstjenestemænd er forpligtet til fortsat at gøre tjeneste  

 ved lufthavnene, og de har under denne tjeneste som hidtil pligt til at tåle  

 forandringer i stillingen, jfr. herved tjenestemandslovens § 12.
 Bestemmelsen i § 7 svarer i princippet til de personalemæssige  

 bestemmelser i tidligere gennemførte love om opgaveomlægninger mellem staten  

 og amtskommuner/kommuner, jfr. f.eks. § 3 i lov nr. 309 af 26. juni 1975 om  

 overførelse af fødselsanstalten i Jylland til Århus amtskommune.  

 Bestemmelserne indebærer, at de i Københavns Lufthavnsvæsen tjenstgørende  

 statstjenestemænd ikke vil have krav på ventepenge/rådighedsløn eller pension  

 som følge af det nystiftede selskabs overtagelse af lufthavnen.
 Som det fremgår af bestemmelsens stk. 2, vil det nye selskab snarest  

 muligt efter overtagelsen fremkomme med et tilbud til de pågældende  

 statstjenestemænd om disses overgang til ansættelse i selskabet.
 Accept af dette tilbud vil indebære, at de pågældende herefter med det  

 efter tjenestemandsloven gældende varsel bringer deres ansættelse som  

 statstjenestemænd til ophør og indtræder i ansættelsesforhold til Københavns  

 Lufthavne A/S.
 Indtil et ansættelsestilbud fra selskabet måtte være accepteret og  

 tjenestemandsansættelsen bragt til ophør, eller hvis ansættelsestilbuddet  

 ikke accepteres, opretholder de pågældende statstjenestemænd  

 ansættelsesforholdet til staten, og staten udbetaler i tiden fra selskabets  

 overtagelse af lufthavnene fortsat løn m.v. og afholder udgifter til pension  

 til de pågældende i overensstemmelse med reglerne i  

 tjenestemandspensionslovgivningen.
 Selskabet refunderer fra overtagelsestidspunktet udgifter til løn og  

 eventuelle senere opståede udgifter til rådighedsløn/ventepenge til de nævnte  

 statstjenestemænd samt betaler et af finansministeren fastsat pensionsbidrag  

 til staten for den pensionsalder, som optjenes i tiden fra overtagelsen og  

 fremefter.
 Til § 8.
Det følger af lovforslaget, at det nystiftede selskabs overtagelse af  

 Københavns Lufthavne fjerner grundlaget for en fortsat opretholdelse af  

 statsvirksomheden Københavns Lufthavnsvæsen.
Styrelsesloven for denne  

 virksomhed må derfor ophæves samtidig med vedtagelsen af det foreliggende  

 lovforslag.
 Til § 9.
I henhold til denne bestemmelse træder loven som sådan i kraft ved  

 bekendtgørelsen i Lovtidende.
Hermed bemyndiges og forpligtes  

 trafikministeren til at iværksætte oprettelse af aktieselskabet Københavns  

 Lufthavne A/S.
 Når bestemmelsen samtidig bemyndiger trafikministeren til at fastsætte  

 tidspunktet for ikrafttræden af lovforslagets § 2 om selskabets faktiske  

 overtagelse af driften af Københavns Lufthavne og af § 8 om ophævelse af den  

 gældende styrelseslov for Københavns Lufthavnsvæsen, skyldes dette som  

 allerede nævnt rent praktiske hensyn.
Det vil således være nødvendigt, at der på tidspunktet for overtagelsen af  

 de to lufthavne er etableret det selskabsretlige grundlag, som efter  

 aktieselskabslovgivningen skal være til stede, for at det nye selskab kan  

 varetage sine forpligtelser under det fulde selskabsansvar.
Dette forudsætter  

 blandt andet oprettelse af en stiftelsesoverenskomst, udfærdigelse af  

 selskabets vedtægter, afholdelse af en konstituerende generalforsamling, valg  

 af bestyrelse og direktion, ligesom det for den faktiske overtagelse af  

 driften af de to lufthavne vil være nødvendigt, at det nystiftede selskab får  

 tilvejebragt det fornødne grundlag for låneoptagelse med henblik på  

 indbetaling af det i lovforslagets § 2, stk. 4, fastsatte kontante beløb til  

 statskassen.
 Endvidere skal der forud for overtagelsen være tilvejebragt den fornødne  

 forsikringsdækning til afløsning af den statslige selvforsikringsordning, som  

 Københavns Lufthavnsvæsen har været omfattet af, og endelig skal det nye  

 selskab forud for overtagelsen have tilvejebragt det nødvendige grundlag for  

 fremsættelse af ansættelsestilbud til de i lovforslagets § 7 omtalte  

 statstjenestemænd.
 Forberedelse af selskabets oprettelse vil i videst muligt omfang foregå  

 sideløbende med behandlingen af lovforslaget, således at selskabets faktiske  

 overtagelse af driften af de to lufthavne kan effektueres snarest efter  

 lovens ikrafttræden.
Indtil det tidspunkt, hvor overtagelsen kan finde sted, vil det fortsat  

 være statsvirksomheden Københavns Lufthavnsvæsen, der står som ansvarlig for  

 lufthavnsdriften.
Det vil derfor være nødvendigt at opretholde lov nr. 109 af  

 11. marts 1981 om Københavns Lufthavnsvæsen, indtil lufthavnsvirksomheden  

 overtages af selskabet, og da tidspunktet herfor fastsættes af  

 trafikministeren, bør denne også bemyndiges til samtidig at sætte ophævelsen  

 af styrelsesloven i kraft.
Efter 2. behandling den 29. maj 1990 § 1. Trafikministeren opretter et aktieselskab, hvis aktiekapital indskydes af staten.
 Stk. 2. Selskabets navn skal være Københavns Lufthavne A/S.
 Stk. 3. Aktiekapitalens størrelse fastsættes ved stiftelsen til  

 900 mio. kr.
 § 2. Selskabet overtager driften af Københavns Lufthavn, Kastrup,  

 og Københavns Lufthavn, Roskilde.
 Stk. 2. Selskabet overtager lufthavnenes faste ejendomme med  

 tilhørende bygninger og andre faste anlæg samt løsøre.
 Stk. 3. Selskabet indtræder ved overtagelsen af de to lufthavne i  

 samtlige statsvirksomheden Københavns Lufthavnsvæsens rettigheder og  

 forpligtelser.
Stk. 4. Selskabet indbetaler kontant 1.200 mio. kr. til  

 statskassen.
Beløbet reguleres med de på finansloven for 1990 ikke afholdte  

 anlægsinvesteringer samt den ændring i driftsresultatet, som kan konstateres  

 pr. 1. oktober 1990.
§ 3. Trafikministeren bemyndiges til på statens vegne at afhænde  

 aktier i selskabet.
Der kan tegnes medarbejderaktier.
§ 4. Selskabets formål er at drive og udbygge de offentlige  

 lufthavne i Kastrup og Roskilde.
Selskabet skal gennemføre den udbygning af  

 lufthavnene, som er nødvendig for at fremme og sikre afviklingen af  

 lufttrafikken til og fra København.
 Stk. 2. Selskabet kan herudover etablere, erhverve og drive sådan  

 virksomhed, som har en forretningsmæssig sammenhæng med lufthavnenes drift.
 Stk. 3. Selskabets udbygning af de to lufthavne og selskabets  

 drift skal ske på forretningsmæssigt grundlag.
 Stk. 4. Selskabet skal i sin virksomhed respektere alle  

 internationale aftaler, som er indgået eller indgås af den danske regering  

 med henblik på regulering af civil lufttrafik, der berører Danmark.
 Stk. 5. Trafikministeren kan for at tilgodese samfundsmæssige  

 eller overordnede trafikale hensyn give selskabet direktiver for udøvelsen af  

 dets virksomhed.
 § 5. Selskabets vedtægter og ændringer i disse skal godkendes af  

 trafikministeren.
 § 6. For selskabet gælder lovgivningen om aktieselskaber med de  

 ændringer, der følger af denne lov.
§ 7. De statstjenestemænd, der ved selskabets overtagelse af  

 driften gør tjeneste ved Københavns Lufthavnsvæsen, bevarer deres  

 ansættelsesforhold til staten.
Tjenestemændene er i dette ansættelsesforhold  

 forpligtet til fortsat at gøre tjeneste ved lufthavnene.
 Stk. 2. Selskabet tilbyder de i stk. 1 nævnte tjenestemænd  

 overgang til ansættelse i selskabet.
 Stk. 3. Til de tjenestemænd, som ikke ønsker at overgå til  

 ansættelse efter stk. 2, udbetaler staten løn m.v. og afholder udgifter til  

 pension i overensstemmelse med reglerne i tjenestemandspensionslovgivningen.
Stk. 4. Selskabet refunderer fra overtagelsen af driften staten de  

 lønninger m.v., der udbetales i henhold til stk. 3, og indbetaler løbende  

 pensionsbidrag til staten for den pensionsalder, tjenestemændene optjener fra  

 overtagelsen.
Pensionsbidrag fastsættes af finansministeren.
 § 8. Lov nr. 109 af 11. marts 1981 om Københavns Lufthavnsvæsen  

 ophæves.
 § 9. Loven træder i kraft ved bekendtgørelsen i Lovtidende, dog  

 fastsætter trafikministeren tidspunktet for ikrafttræden af §§ 2 og 8.
