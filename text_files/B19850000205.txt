 I henhold til § 82, stk. 5, og § 118, stk. 3, i færdselslov nr. 287 af 10.  

 juni 1976 og § 40 i brandloven, jfr. lovbekendtgørelse nr. 365 af 28. juli  

 1983, fastsættes:
Definitioner § 1.  Ved anvendelse af bestemmelserne i denne  

 bekendtgørelse skal følgende definitioner lægges til grund:
 ADR-konventionen: Den europæiske konvention om international transport af  

 farligt gods ad vej, jfr. herom justitsministeriets bekendtgørelse nr. 96 af  

 21. marts 1984.
 Farligt gods: De stoffer og genstande af følgende klasser, som er omfattet  

 af de af Statens brandinspektion fastsatte tekniske forskrifter, jfr. § 3,  

 stk. 1:
 National vejtransport: Transport ad vej med et køretøj, når transporten  

 enten udelukkende finder sted på dansk område eller er grænseoverskridende  

 uden at være omfattet af ADR-konventionen.
Container: Transportindretning, der er beregnet til gentagen anvendelse og  

 således konstrueret, at den kan løftes fra et transportmiddel til et andet i  

 fyldt stand, og som har et rumindhold på mindst 1 kubikmeter.
Begrebet  

 container omfatter ikke almindelig emballage, tankcontainer m.v.
 Lille container: Container med rumindhold på højst 3 kubikmeter.
 Stor container: Container med rumindhold på over 3 kubikmeter.
 Tankcontainer: Transportindretning, der svarer til definitionen på  

 container og er konstrueret til flydende, luftformige, pulverformige og  

 kornede stoffer, og som har en kapacitet på over 0,45 kubikmeter.
Beholderbatteri: Enhed, bestående af flere beholdere, der hver især eller  

 gennemsnitligt har en kapacitet på over 150 liter.
Beholderne er indbyrdes  

 forbundet med et samlerør og holdes fast sammen af en ramme.
 Aftagelig tank: Tank, der har en kapacitet på over 1000 liter, bortset fra  

 faste tanke, tankcontainere og beholderbatterier, og som ikke er konstrueret  

 til transport af gods uden omladning, og som normalt kun kan håndteres i tom  

 tilstand.
 Fast tank: Tank, som er sammenbygget med et køretøj (kaldet tankvogn),  

 eller som udgør en del af køretøjets karrosseri.
 Tank: Når ordet anvendes alene: tankcontainer eller tank med en kapacitet  

 på over 1 kubikmeter, som kan være fast tank, en aftagelig tank eller  

 beholderbatteri.
 Tankvogn: Køretøj, der er konstrueret til transport af væsker, luftarter,  

 pulverformige eller kornede stoffer, og som er forsynet med en eller flere  

 faste tanke.
 Skrøbelige kolli: Kolli, der indeholder skrøbelige beholdere (dvs. af  

 glas, porcelæn, stentøj eller lignende materiale), der ikke er anbragt i en  

 emballage med hele sider, som effektivt beskytter dem mod stød.
 Transport i bulk: Transport af fast, ikke emballeret gods.
 Vognladningsgods: En fra en afsender hidrørende ladning for hvilken et  

 køretøj eller en container er stillet udelukkende til rådighed, og som alene  

 læsses på et sted og aflæsses på et sted.
 RID: Internationalt reglement for befordring af farligt gods på jernbaner  

 (Bilag 1 til International konvention om befordring af gods på jernbaner  

 (CIM)).
 IMDG-koden: De af den internationale maritime organisation (IMO)  

 udarbejdede retningslinier for international søtransport af farligt gods.
 ICAO-bestemmelserne: Annex 18 til konventionen om international civil  

 luftfart med tilhørende tekniske forskrifter om forsvarlig lufttransport af  

 farligt gods.
Generelle bestemmelser § 2.  National vejtransport af farligt gods må kun ske  

 i overensstemmelse enten med denne bekendtgørelse og de i § 3 nævnte tekniske  

 forskrifter, eller med forskrifterne i ADR-konventionen.
Også i sidstnævnte  

 tilfælde skal køretøjer opfylde bestemmelserne i bekendtgørelse om  

 detailforskrifter for køretøjer, ligesom tryktanke til brug ved transport af  

 antændelige luftarter kan kræves forsynet med sikkerhedsventiler efter  

 nærmere bestemmelse af Statens brandinspektion.
 Stk. 2.  National vejtransport af farligt gods antages  

 at ske efter reglerne i denne bekendtgørelse med tilhørende tekniske  

 forskrifter, medmindre det fremgår af transportdokumentet, at transporten  

 finder sted efter forskrifterne i ADR-konventionen.
§ 3.  Statens brandinspektion fastsætter tekniske  

 forskrifter for national vejtransport af de i § 1 nævnte klasser af farligt  

 gods, indeholdende detaljerede regler for køretøjer, tanke, emballage og  

 mærkning samt for transportens gennemførelse m.v.
De tekniske forskrifter  

 indføres ikke i Lovtidende, men nærmere oplysninger kan fås hos Statens  

 brandinspektion og hos politiet.
Stk. 2.  I de tekniske forskrifter foretages en  

 opregning af det gods inden for klassen, som skal transporteres i  

 overensstemmelse med forskrifterne.
Der findes lukkede klasser og åbne  

 klasser:
 Stk. 3.  Det kan i de tekniske forskrifter fastsættes,  

 at enkelte særligt angivne stoffer eller genstande, tom emballage eller gods  

 under en vis mængde eller vægt kan transporteres under lempeligere  

 betingelser.
 Stk. 4.  Farligt gods, som i henhold til de tekniske  

 forskrifter er udelukket fra transport, eller som ikke kan transporteres på  

 de betingelser, som er angivet i de tekniske forskrifter, må kun  

 transporteres, hvis Statens brandinspektion skriftligt meddeler særlig  

 tilladelse hertil.
Køretøjer, tanke, tankcontainere og  

 beholderbatterier § 4.  Tankvogne og køretøjer til aftagelige tanke  

 eller beholderbatterier til transport af farligt gods skal, forinden de  

 benyttes dertil, godkendes af Statens bilinspektion.
Tankene skal forinden  

 godkendes af Statens brandinspektion og være mærket i overensstemmelse med de  

 tekniske forskrifter.
Ved vogntog skal også det trækkende køretøj godkendes.
 Stk. 2.  Andre køretøjer til transport af farligt gods  

 skal, forinden de benyttes dertil, godkendes af Statens brandinspektion og  

 Statens bilinspektion, såfremt det kræves i de tekniske forskrifter.
Stk. 3.  For tankvogne og køretøjer til aftagelige tanke  

 eller beholderbatterier udfærdiger Statens brandinspektion en særlig  

 godkendelsesattest med tankdata og angivelse af, hvilke stoffer køretøjet må  

 medbringe samt oplysning om de randnumre, køretøjet skal opfylde.
Endvidere  

 angives i attesten tidspunktet for periodisk prøvning af tanken.
Statens  

 bilinspektion påtegner den særlige godkendelsesattest med køretøjsdata og  

 dato for godkendelse.
For andre køretøjer udsteder Statens bilinspektion en  

 særlig godkendelsesattest.
Godkendelsesattesterne har en gyldighedstid på et  

 år.
 Stk. 4.  Bestemmelserne i stk. 1, 1. og 3. pkt., stk. 2  

 samt stk. 3, 3. og 4. pkt., finder ikke anvendelse på traktorer, der i medfør  

 af færdselslovens §§ 74-75 er fritaget for registrering, samt  

 påhængskøretøjer til disse.
§ 5.  Tankcontainere til transport af farligt gods  

 skal være godkendt af Statens brandinspektion, tankcontainere med tryktanke  

 dog af direktoratet for arbejdstilsynet.
Tankcontainere skal være mærket og  

 skal prøves periodisk i overensstemmelse med de tekniske forskrifter.
 Stk. 2.  Tankcontainere med farligt gods, som er  

 konstrueret, mærket og afprøvet i overensstemmelse med ADR-konventionen, RID  

 eller IMDG-koden, kan transporteres, når transporten i øvrigt udføres i  

 overensstemmelse med denne bekendtgørelse samt de tekniske forskrifter eller  

 ADR-konventionen.
Transportens gennemførelse § 6.  Når det kræves i de tekniske forskrifter, skal  

 afsenderen eller fragtføreren udfærdige et transportdokument for hvert  

 køretøj eller vogntog med angivelse af godsets klasse, navn og nummer i  

 stofopregningen i de tekniske forskrifter.
Findes godset ikke i  

 stofopregningen, skal det anføres med dets kemiske navn eller internationale  

 handelsnavn i overensstemmelse med de tekniske forskrifter.
 Stk. 2.  Udfærdiges transportdokumentet af fragtføreren,  

 skal afsenderen skriftligt meddele fragtføreren de i stk. 1 nævnte  

 oplysninger til brug herfor.
 § 7.  Når det kræves i de tekniske forskrifter, skal  

 føreren til brug ved eventuelle ulykker eller uheld under transporten være  

 forsynet med skriftlige anvisninger (sikkerhedskort), der skal være affattet  

 på dansk, og som kort og tydeligt oplyser om:
Stk. 2.  Anvisningerne skal udarbejdes for hvert enkelt  

 farligt stof, genstand eller klasse af farligt gods.
Anvisningerne skal være  

 anbragt i førerkabinen på et let tilgængeligt og iøjnefaldende sted.  

 Anvisninger, der ikke vedrører det transporterede gods, må ikke opbevares  

 frit fremme i førerkabinen.
Stk. 3.  Anvisningerne skal afleveres af afsenderen til  

 fragtføreren ved afgivelsen af transportordren eller, såfremt dette ikke er  

 praktisk muligt, i god tid inden transporten påbegyndes.
Fragtføreren skal  

 træffe alle nødvendige forholdsregler, for at føreren og det personale, der i  

 øvrigt berøres af transporten, får kendskab til anvisningerne og bliver i  

 stand til at bruge dem hensigtsmæssigt.
 § 8.  Når det kræves i de tekniske forskrifter, skal  

 afsenderen enten i transportdokumentet eller i en særskilt erklæring  

 attestere, at transport af det pågældende gods er tilladt, og at godset er  

 emballeret og mærket i henhold til de tekniske forskrifter.
 § 9.  Særlig tilladelse fra Statens brandinspektion,  

 jfr. § 3, den særlige godkendelsesattest, jfr. § 4, transportdokument, jfr. §  

 6, de skriftlige anvisninger, jfr. § 7, samt førerens kursusbevis, jfr. § 19,  

 skal medbringes under kørslen og på forlangende forevises politiet.
§ 10.  Når det kræves i de tekniske forskrifter, skal  

 køretøj eller vogntog med farligt gods føre to rektangulære orangefarvede  

 reflekterende skilte med en grundflade på 40 cm og en højde på mindst 30 cm.  

 Skiltene skal have en 1,5 cm bred, sort kantlinie.
Det ene skilt skal  

 fastgøres foran og det andet bagpå køretøjet eller vogntoget.
Skiltene skal  

 være anbragt lodretsiddende og vinkelret på køretøjets længdeakse og skal  

 være let synlige.
 Stk. 2.  Ved transport i tank eller tankcontainer med en  

 kapacitet større end 3 kubikmeter, gælder ud over reglerne i stk. 1 følgende:
Stk. 3.  Skiltene må kun anvendes, når det er  

 foreskrevet.
I andre tilfælde - herunder når køretøjet er aflæsset og  

 eventuelle tanke tømt og behørigt renset - skal skiltene være aftaget eller  

 tildækket.
Stk. 4.  Når det kræves i de tekniske forskrifter, skal  

 aftagelige tanke, tankcontainere og beholderbatterier være forsynet med de  

 faresedler, der er angivet i bilag 2. Faresedlerne skal anbringes på de  

 sider, som er parallelle med køretøjets eller vogntogets længdeakse.
Hvis  

 faresedlerne ikke kan ses udefra, skal de fastgøres på køretøjets side- og  

 bagvægge.
 Stk. 5.  Når det kræves i de tekniske forskrifter, skal  

 tankvogne på begge sider samt på bageste endeflade være forsynet med de  

 faresedler, der er angivet i bilag 2.
 Stk. 6.  Afsenderen skal sikre, at de i stk. 4 og 5  

 påbudte faresedler anbringes.
§ 11.  Sammenlæsning af kolli med farligt gods  

 tilhørende forskellige klasser på eet køretøj skal ske i overensstemmelse med  

 reglerne i de tekniske forskrifter.
En vejledende skematisk oversigt er  

 optaget som bilag 3.
 § 12.  De forskellige enheder i en last, der omfatter  

 farligt gods, skal være forsvarligt stuvet på køretøjet, således at de  

 enkelte enheder ikke kan forskubbe sig.
 Stk. 2.  Hvis lasten omfatter gods af forskellig art,  

 skal kolli, der indeholder farligt gods, holdes samlet og adskilt fra andre  

 kolli.
 Stk. 3.  Læsning, stuvning og aflæsning skal ske i  

 overensstemmelse med reglerne i de tekniske forskrifter.
 Stk. 4.  Alle forskrifter vedrørende læsning og  

 aflæsning af køretøjer samt stuvning og håndtering af farligt gods finder  

 ligeledes anvendelse på læsning, stuvning og aflæsning af containere på  

 køretøjer.
 Stk. 5.  Det er forbudt at læsse noget oven på  

 skrøbelige kolli.
 § 13.  Hvor der i henhold til de tekniske forskrifter  

 skal medføres nødudstyr, skal dette mindst omfatte:
 Stk. 2.  Hvor der i henhold til de tekniske forskrifter  

 skal medføres brandslukningsmateriel, skal dette bestå af håndildslukkere af  

 mindst klasse 13 A, 89 B efter DS 2120.
 § 14.  Ved spild af farligt gods skal brandvæsenet  

 omgående alarmeres ved opkald til alarmeringscentralen (000), medmindre  

 spildet umiddelbart kan fjernes eller uskadeliggøres.
 § 15.  Ved standsning og parkering af et køretøj med  

 farligt gods skal parkeringsbremsen være aktiveret.
 Stk. 2.  Svigter lygterne på køretøjet, og standses  

 eller parkeres dette i lygtetændingstiden på kørebane, der ikke er  

 tilstrækkeligt oplyst, eller hvor der er dårlig sigtbarhed, skal de i § 13,  

 stk. 1, nævnte lygter anbringes på vejen henholdsvis ca. 10 meter foran og  

 ca. 10 meter bagved køretøjet.
Emballage og mærkning § 16.  Emballage til farligt gods skal opfylde  

 følgende generelle krav:
 Stk. 2.  Emballering af farligt gods skal ske i  

 overensstemmelse med bestemmelserne i de tekniske forskrifter.
 § 17.  Afsenderen skal sikre, at containere og  

 emballage til farligt gods forsynes med påskrifter, faresedler eller  

 faresymboler i overensstemmelse med bestemmelserne i de tekniske forskrifter.
 § 18.  Er farligt gods emballeret og mærket i  

 overensstemmelse med ADR-konventionen, RID, IMDG-koden eller  

 ICAO-bestemmelserne, kræves med henblik på vejtransport ikke yderligere  

 emballering og mærkning.
Særlige uddannelseskrav til føreren § 19.  Førere af tankvogne eller køretøjer og vogntog,  

 der medfører tanke eller tankcontainere, som indeholder farligt gods, og som  

 har en samlet kapacitet større end 3.000 liter, skal være i besiddelse af et  

 bevis, der godtgør, at den pågældende har deltaget i og bestået et kursus i  

 de særlige krav, der skal overholdes under transport af farligt gods.
Stk. 2.  Førere af de i stk. 1 nævnte køretøjer skal  

 hvert 5. år deltage i og bestå et genoptræningskursus.
Statens  

 brandinspektion kan fritage førere af de nævnte køretøjer for at deltage i  

 genoptræningskurset under forudsætning af, at den pågældende jævnligt har  

 været beskæftiget med transport af farligt gods inden for de sidste 5 år.
Stk. 3.  De i stk. 1 og 2 nævnte kurser skal godkendes  

 af Statens brandinspektion.
Statens brandinspektion kan fastsætte nærmere  

 regler om udstedelse og fornyelse m.v. af kursusbeviserne.
 Stk. 4.  Førere af traktorer, der i medfør af  

 færdselslovens §§ 74-75 er fritaget for registrering, er undtaget fra de i  

 stk. 1-3 nævnte uddannelseskrav.
Tvangsruter § 20.  Politiet kan bestemme, at farligt gods skal  

 føres ad bestemte ruter (tvangsruter) i tættere bebygget område.
I de i § 3  

 nævnte tekniske forskrifter fastsættes, i hvilket omfang farligt gods af den  

 pågældende klasse skal følge de fastsatte tvangsruter.
 Stk. 2.  Bestemmelser om tvangsruter fastsættes og  

 offentliggøres i en lokal bekendtgørelse.
Stk. 3.  Politiet sender et eksemplar af en lokal  

 bekendtgørelse om tvangsruter til rigspolitichefen, der årligt udarbejder en  

 oversigt over de fastsatte tvangsruter.
Et eksemplar af oversigten ligger til  

 gennemsyn hos politiet og ved grænseovergangene.
 Stk. 4.  Hvor kørsel med farligt gods efter stk. 1 skal  

 ske ad de fastsatte tvangsruter, må disse kun fraviges med forudgående  

 tilladelse fra politiet.
 Stk. 5.  Såfremt der uden for tættere bebygget område  

 foreligger et særligt behov for at regulere vejtransport af farligt gods, kan  

 politiet efter forudgående forelæggelse for justitsministeriet træffe  

 afgørelse herom.
 Kontrol, straf og ikrafttræden m.v.
 § 21.  Politiet kan standse et køretøj, der udfører  

 kørsel omfattet af reglerne i denne bekendtgørelse, og lade det undersøge med  

 henblik på at kontrollere, om forskrifterne for transport af farligt gods,  

 herunder forskrifter om mærkning, emballering, sammenpakning,  

 sikkerhedsudstyr og angivelser i transportdokumenter, er opfyldt.
 § 22.  Overtrædelse af bekendtgørelsens § 2, stk. 1, §  

 3, stk. 4, §§ 4-13, §§ 15-17 og § 19, straffes med bøde, medmindre højere  

 straf er forskyldt efter anden lovgivning.
 Stk. 2.  Overtrædelse af de af politiet fastsatte  

 bestemmelser om tvangsruter straffes i henhold til færdselslovens § 118, stk.  

 1, nr. 3, med bøde.
 § 23.  Bekendtgørelsen træder, bortset fra § 19, stk.  

 1, i kraft den 1. maj 1985 med virkning for transport af farligt gods, der er  

 omfattet af de i § 1 nævnte klasser 2, 6.1 og 8.
 Stk. 2.  Bekendtgørelsens § 19, stk. 1, træder i kraft  

 den 1. januar 1986.
 Stk. 3.  Justitsministeriets bekendtgørelse nr. 94 af 5.  

 marts 1974 om vejtransport af giftige stoffer, justitsministeriets  

 bekendtgørelse nr. 591 af 10. december 1976 om vejtransport af ammoniak og  

 kap. 6 i justitsministeriets bekendtgørelse nr. 520 af 17. oktober 1978 om  

 F-gas (Flaskegas) ophæves.
Justitsministeriet, den 2. januar 1985 Erik Ninn-Hansen /Fr.
Chr.
Schydt Bilag 1 Fortegnelse over stoffer og advarselsnumre for visse farlige stoffer, jfr.  

 bekendtgørelsens § 10, stk. 2 De advarselsnumre for visse farlige stoffer, som er angivet i nedenstående  

 oversigt, stammer fra ADR-konventionen, supplement B. 5.
 I oversigtens spalter (a) og (b) er angivet de pågældende farlige stoffers  

 navne, klasse og punkter i stofopregningen.
 De i spalte (c) angivne tal (farenumre) oplyser om de enkelte stoffers  

 farlige egenskaber.
I spalte (d) er anført stofidentifikationsnumre for de stoffer, som har  

 fået tildelt et sådant.
Selve cifrene i dette nummer har - i modsætning til  

 cifrene i farenummeret i spalte (c) - ikke i sig selv nogen betydning.
 I spalte (e) er anført, hvilke faresedler der i givet fald skal benyttes.
 I henhold til ADR-konventionen har farenumrene følgende betydning:
 Cifrene angiver i almindelighed følgende former for fare:
 2 Afgivelse af luftarter på grund af tryk eller kemisk reaktion.
 3 Væskers (dampes) eller luftarters brandfarlighed.
 4 Faste stoffers brandfarlighed.
 5 Oxiderende (antændende) virkning.
 6 Giftighed.
 8 Ætsende virkning.
 9 Risiko for spontan og voldsom reaktion.
 Hvis et ciffer gentages, betyder dette, at den angivne fare er særlig  

 stor.
 Hvis den risiko, der er knyttet til et stof, kan angives tilstrækkeligt  

 med eet ciffer, følges dette af et nul.
 Følgende kombinationer af cifre har dog en særlig betydning: 22, 333, 423,  

 44 og 539, jfr. nedenfor under (2).
 Bogstavet »X« foran et farenummer betyder, at stoffet reagerer  

 farligt, hvis det kommer i berøring med vand.
Anm. 1: Søg først i tabel I efter de identifikationsnumre, der skal bruges  

 på de orange skilte.
Hvis der skal transporteres et stof, der henhører under  

 klasse 3, 6.1 eller 8 eller den fælles overskrift til en af disse klasser, og  

 dette ikke er opregnet i tabel I, skal identifikationsnummeret findes i tabel  

 II.
Tabel I Stoffer, der er opregnet under deres kemiske betegnelser eller under  

 fælles overskrifter, og som har fået tildelt et særligt  

 »stofidentifikationsnummer« (spalte (d)).
Denne tabel omfatter tillige stoffer, der ikke er opregnet i  

 klassefortegnelserne over stoffer, men som dog henhører under de klasse- og  

 punktnumre, der står i spalte (b). Vedrørende stoffer i klasse 3, 6.1 og 8,  

 der ikke står i denne tabel, henvises til tabel II.
Stofferne er opført i  

 alfabetisk orden.
 Tegnet »++» i spalte (e) betyder: Mærkning af tankcontainere og  

 beholderbatterier skal opfylde bestemmelserne i randnr. 21 130, og mærkning  

 af køretøjer med faste eller aftagelige tanke skal opfylde bestemmelserne i  

 randnr. 21 500 (begge randnumre er fra de tekniske forskrifter for klasse 2).
 Tegnet »-» i spalte (e) betyder: Mærkning ikke foreskrevet.
Tabel II Tabellen indeholder stoffer hørende til klasse 3, 6.1 og 8, som ikke er  

 anført med navn i Tabel I og som ikke falder ind under en samlebetegnelse i  

 denne tabel, men som imidlertid henhører under disse klasser uden at have  

 fået tildelt et specifikt stofidentifikationsnummer.
 Stofferne er opdelt efter klasse og tildelt farenummer i overensstemmelse  

 med den fare som transporten indebærer.
Anm.
Denne tabel er kun gyldig for stoffer hørende til klasserne 3, 6.1 og  

 8, som ikke er anført i tabel nr.
I.
Farenummeret (c) og stofidentifikationsnummeret (d) skal anbringes på  

 henholdsvis øverste og nederste halvdel af skiltene på køretøjet eller dets  

 tanke, adskilt af en vandret sort streg, således som det er vist på  

 nedenstående illustration.
Tallene skal forblive læselige selv efter i 15  

 minutter at have været udsat for ild.
I stedet for de nævnte skilte kan advarselsnumre på tankcontainere  

 anbringes med selvklæbende skilte eller med maling.
Der skal anvendes  

 vejrbestandige materialer, der sikrer holdbar mærkning.
Bilag 2 1. Forskrifter vedrørende de i bekendtgørelsens § 10,  

 stk. 4 og 5, nævnte faresedler A.
Fareseddel nr. 1, 3, 4.1, 4.2, 4.3, 5, 6.1, 6.1A, 7A, 7B, 7C og 8 skal  

 have form som et kvadrat stillet på spidsen med en sidelængde på 10 cm.
De  

 skal i hele omkredsen have en sort linie 5 mm fra kanten.
Sedler, der  

 anvendes til køretøjer med faste eller aftagelige tanke, skal have en  

 sidelængde på mindst 30 cm.
Fareseddel nr. 10, 11 og 12 skal have form som et  

 rektangel og være af standardformat A5 (148 x 210 mm). Til kolli kan der  

 anvendes mindre faresedler, ned til standardformat A7 (74 x 105 mm). På den  

 nederste del af faresedlen kan farens art angives med tal eller bogstaver.
B.
Når anvendelse af faresedler er foreskrevet i de tekniske forskrifter,  

 skal disse klæbes eller på anden egnet måde fastgøres på kolli og faste  

 tanke.
Kun når dette på grund af et kollis udvendige beskaffenhed ikke er  

 muligt, kan sedlerne klæbes på papskilte eller tavler, der skal være solidt  

 fastgjort til kolliene.
Faresedlerne kan på ydre emballage og faste tanke  

 erstattes af uudslettelige faremærker, der nøje svarer til de foreskrevne  

 modeller.
Når et kolli skal være forsynet med to eksemplarer af den samme  

 fareseddel, skal disse anbringes som vist nedenfor:
2. Forklaring af symboler De for stoffer og genstande hørende til klasse 1 til 8 foreskrevne  

 faresedler, der er gengivet nedenfor, betyder:
