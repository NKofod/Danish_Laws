Ændringsforslag stillet den 18. december 2019 Ændringsforslag til 3. behandling af Forslag til lov om ændring af lov om aktiv socialpolitik, integrationsloven og forskellige andre love (Enklere og skærpede sanktioner, styrket kontrol med snyd og færre fejludbetalinger m.v.) [af beskæftigelsesministeren (Peter Hummelgaard)]:
Til § 1 Af beskæftigelsesministeren:
 1) Nr. 65-67 udgår.
[Lovteknisk ændring, som følge af at bestemmelserne indgår i ændringsforslag til nyaffattelse af § 109 i L 54] Ny paragraf 2) Efter § 18 indsættes som ny paragraf:
»§ 01 I det af Folketinget den 20. december 2019 vedtagne forslag til lov om et midlertidigt børnetilskud til visse forsørgere foretages følgende ændring:
1. § 21, nr. 5, ophæves.« [Lovteknisk ændring som følge af § 1, nr. 34, i L 66] Bemærkninger Til nr. 1 § 109 i lov om aktiv socialpolitik foreslås ændret både ved L 54, forslag til lov om ændring af lov om en aktiv beskæftigelsesindsats og forskellige andre love, og ved § 1, nr. 65-67, i dette lovforslag.
Af hensyn til gennemskuelighed foreslås det at sammenskrive ændringerne af § 109 i lov om aktiv socialpolitik ved at affatte bestemmelsen på ny i ændringsforslag til L 54, forslag til lov om ændring af lov om en aktiv beskæftigelsesindsats og forskellige andre love.
Som konsekvens heraf udgår de med § 1, nr. 65-67, foreslåede ændringer i § 109 af dette lovforslag.
Til nr. 2 Som konsekvens af lovforslagets § 1, nr. 34, foreslås det endvidere at ophæve § 21, nr. 5, i lov om et midlertidigt børnetilskud (L 45), hvorved »integrationsydelse« to steder i § 43, stk. 1, ændres til: »selvforsørgelses- og hjemrejseydelse eller overgangsydelse«.
Efter den foreslåede ændring i lovforslagets § 1, nr. 34, indgår ordet »integrationsydelse« ikke længere i bestemmelsen.
 Der er tale om en lovteknisk ændring, idet lov om et midlertidigt børnetilskud til visse forsørgere (L 45) forventes vedtaget ved 3. behandling i Folketinget den 20. december 2019, hvorefter lov om ændring af lov om aktiv socialpolitik, integrationsloven og forskellige andre love (L 66) forventes vedtaget i forbindelse med den efterfølgende 3. behandling samme dag.
