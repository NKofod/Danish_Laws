Fremsat den 11. februar 2000 af Søren Kolstrup&  

 nbsp;(EL) og Jette Gottlieb (EL) Forslag til folketingsbeslutning om landplacerede vindmøller Folketinget opfordrer regeringen til at foretage  

 følgende ændringer i regelsættet vedrørende  

 landplacerede vindmøller:
 1)	Der fastsættes en maksimal højde og  

 produktionsstørrelse for landplacerede vindmøller svarende til  

 en 750 kW-vindmølle, dog med mulighed for dispensation, såfremt  

 der er lokal opbakning hertil.
 2)	Der indføres mulighed for, at kommuner kan ekspropriere  

 arealer udpeget til vindmølleplacering, såfremt kommuner eller  

 vindmøllelav ønsker at etablere vindmøller på  

 arealet.
 3)	Der indføres mulighed for, at kommuner kan ekspropriere  

 eksisterende ældre og ineffektive møller med henblik på at  

 erstatte dem med nye moderne møller.
 4)	Hvis en vindmølle opstilles på en ejendom, som ejes og  

 bebos af vindmøllens ejer, og møllen har en produktion på  

 mere end 100.000 kWh årligt, skal halvdelen af vindmøllens  

 produktion udbydes som andele til lokalbefolkningen.
Bemærkninger til forslaget Den danske vindmølleudbygning er  

 historisk forankret i et folkeligt engagement båret frem af danske  

 energibevægelser.
Da vindmølleudbygningen tog fart i  

 første halvdel af 1990'erne, stod der  fællesejede  

 vindmøllelav bag de fleste vindmølleprojekter.  

 Efterhånden som investeringer i vindmøller blev en god  

 forretning, tog banker og andre investorer over, hvorved langt hovedparten af  

 vindmølleprojekterne de seneste 5 år er gennemført som  

 enkeltmandsejede vindmøller i takt med, at møllerne er blevet  

 stadig større.
Dette har betydet en voksende konflikt mellem disse ejere  

 og lokalbefolkningen, især hvor investorerne ikke bor samme sted, som  

 vindmøllerne er blevet placeret.
De færreste bryder sig om at se  

 andre menneskers rene investeringsprojekter smækket op i deres  

 baghave.
 Udviklingen af antallet af enkeltmandsejede  

 vindmøller i forhold til fællesejede vindmøller samt den  

 gennemsnitligt installerede effekt har ifølge  

 Vindmølleindustriens statistik været således  

 (www.windpower.dk):
År Enkeltmandsejede Fællesejede Genemsnitlig effekt (kW) for nye møller 1992 39 119 215 1993 35 68 248 1994 31 57 365 1995 90 17 493 1996 368 17 532 1997 439 33 562 1998 370 50 689 Denne udvikling har medført, at den  

 oprindelige folkelige opbakning til vindmøller er vendt til en  

  øget folkelig mobilisering imod vindmølleprojekter, hvilket  

 igen har medført en meget restriktiv lokal planlægning for nye  

 vindmølleplaceringer.
 Med beslutningsforslaget ønskes gennemført  

 en række tiltag, som kan vende denne udvikling tilbage mod en mere  

 folkelig forankret udbygning af vindkraften.
Bemærkninger til forslagets enkelte punkter Ad 1 Forslaget skal ses i lyset af, at vindmøller  

 størrelsesmæssigt er i voldsom vækst i disse år.  

 Generationen af 2 MW-møller nærmer sig med hastige skridt, og  

 der er her tale om møller på 3-4 gange Rundetårns  

 højde.
Med forslaget fastsættes en maksimal  

 størrelse for landplacerede vindmøller svarende til  

 produktionen fra en 750 kW-vindmølle, dvs. af størrelsesordenen  

 1,5 GWh årligt, samt en maksimal højde svarende til en  

 tårnhøjde på 50-60 meter.
Ved at kombinere kravet om en  

 maksimal højde med en maksimal produktionsstørrelse  

 undgås uhensigtsmæssigheder i form af spekulation i høje  

 møller med lille rotor eller lave møller med stor rotor.
Der indføres en dispensationsmulighed, hvorefter  

 der kan tillades større møller, såfremt der er lokal  

 opbakning hertil.
I praksis bør dette være udtrykt i, at der  

 står et lokalt forankret vindmøllelav bag projektet, og at der  

 gennemføres en høring i en omkreds på f.eks. 2,5 km  

 omkring møllerne   alternativt en afstand relateret til møllens  

 højde.
Det vil herefter være de lokale myndigheder (kommune og  

 amt), som på baggrund af en samlet vurdering af projektet og eventuelle  

 klager tager stilling til dispensationsmuligheden.
 En sådan dispensationsordning vil betyde, at  

 udbygning med store møller kan fortsætte på land, men i  

 praksis alene, hvor den lokale befolkning bakker op.
Ad 2 I det omfang udpegede vindmølleplaceringer ikke  

 udnyttes af ejeren af det pågældende areal, skal det være  

 muligt for den lokale myndighed at ekspropriere arealet til brug for  

 kommunale eller fællesejede vindmølleprojekter.
Ifølge planloven kan kommuner i dag benytte  

 ekspropriation til at sikre byudvikling og til at virkeliggøre  

 lokalplaner, herunder også etablering af f.eks. elmaster på  

 landbrugsjord.
Det er denne ekspropriationsret, som foreslås anvendt  

 eller udvidet til også at omfatte ekspropriation af  

 vindmøllearealer, der er udpeget hertil i lokalplanlægningen,  

 under henvisning til, at udbygning af vedvarende energi-anlæg  

 udgør et nødvendigt hensyn til almenvellet og opfyldelse af  

 nationale målsætninger for samfundsudviklingen.
Forslaget hænger sammen med ønsket om at  

 fremme fælles og/eller offentligt ejede vindmøller frem for  

 enkeltmandsejede møller, hvor tilfældet afgør, om en  

 jordejer besidder et stykke jord udpeget til vindmølleplacering.
Det  

 skal således ikke være op til den konkrete jordejer at  

 træffe beslutning om, hvorvidt der skal etableres en vindmølle  

 på arealet.
I tilknytning til ekspropriationen bør ejeren  

 så vidt muligt alene have en erstatning, som svarer til områdets  

 normale jordværdi, så der undgås spekulation i udpegede  

 vindmøllearealer på land.
Såfremt dette ikke kan  

 undgås via eksisterende ekspropriationsbestemmelser, bør der i  

 stedet gennemføres en beskatning svarende til merværdien af den  

 eksproprierede jord.
Ad 3 En metode til at sikre en fortsat udbygning af vindkraft  

 på landjorden er at udskifte ældre, ineffektive  

 vindmøller.
Der kan være flere hindringer for, at dette sker i  

 praksis, herunder at der ikke kan opnås fuld enighed i den eksisterende  

 ejerkreds om at udskifte de gamle møller.
Gennem en  

 ekspropriationsbestemmelse kan der skabes mulighed for, at kommunen i  

 sådanne tilfælde kan skære igennem af hensyn til behovet  

 for den pågældende plads til nye vindmøller, samtidig med  

 at de gamle ejere sikres en erstatning.
Ad 4 Udbygning af vindmøller er et samfundsanliggende,  

 som bl.a. indebærer, at det offentlige udpeger de jordarealer, hvor der  

 mest hensigtsmæssigt kan etableres vindmøller.
I det omfang  

 ejeren af det pågældende areal ønsker at udnytte denne  

 mulighed for placering af en vindmølle, anses det for rimeligt, at de  

 lokale borgere, dvs. beboere i kommunen og i nabokommuner, jf. de  

 gængse regler for tegning af vindmølleanparter, får  

 tilbudt at deltage i projektet.
Derfor foreslås, at når  

 møllens størrelse overstiger en planlagt årlig produktion  

 på f.eks. 100.000 kWh   svarende til produktionen fra en ca. 50  

 kW-mølle   skal en del af møllen udbydes som anparter.
I  

 praksis bør mindst halvdelen af vindmølleproduktionen udbydes  

 som anparter til et selvstændigt vindmøllelav.
 Dette forslag vil i kombination med forslaget under punkt  

 3 sikre, at den lokale befolkning får mulighed for at deltage i  

 vindmølleudbygningen, uanset om den konkrete jordbesidder selv  

 ønsker at bygge en vindmølle eller ej.
Skriftlig fremsættelse Søren Kolstrup (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om landplacerede  

 vindmøller.
(Beslutningsforslag nr.
B 96).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
