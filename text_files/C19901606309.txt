§ 1 Kulturfonden er en institution, der er oprettet i henhold til lov som led  

 i gennemførelsen af det kulturpolitiske ideprogram.
§ 2 Kulturfonden har sit hjemsted i Københavns kommune.
§ 3 Kulturfonden har til formål i den 3-årige periode 1990-92 at yde økonomisk  

 støtte til:
- Nye tværgående kulturinitiativer, der iværksættes i et samarbejde mellem  

 den folkelige og den etablerede kultur, herunder en eller flere  

 kulturinstitutioner, og - Gennemførelse af nye ideer inden for de etablerede kulturinstitutioners  

 formidlingsvirksomhed og den skabende kunst.
§ 4 Kulturfondens midler tilvejebringes gennem en 3-årig statslig bevilling på  

 finansloven, der påregnes at udgøre i alt 120 mill. kr. fordelt med 30 mill.  

 kr. i finansåret 1990, 40 mill. kr. i finansåret 1991 og 50 mill. kr. i  

 finansåret 1992.
§ 5 Af Kulturfondens årlige bevilling med fradrag af driftsudgifter anvendes  

 mindst 2/3 til delfinansiering med indtil 50 pct. af initiativer, hvortil der  

 kræves medfinansiering fra ikke-statslig side, som f.eks. private fonde,  

 erhvervsvirksomheder, kommuner, amtskommuner mv.
§ 6 Kulturfondens midler anvendes til opfyldelse af fondens formål i perioden  

 1990-1992.
§ 7 Kulturfonden ledes af en bestyrelse på 7 medlemmer, der udpeges af  

 kulturministeren.
 Bestyrelsens formand udpeges blandt medlemmerne af kulturministeren.
§ 8 Kulturministeren kan efter forudgående høring af bestyrelsen ændre  

 vedtægterne for Kulturfonden.
Kulturministeren fastsætter retningslinier for bestyrelsens virksomhed,  

 godkender fondens årlige budget og regnskab samt fører tilsyn med fondens  

 administration.
Kulturministeren kan til enhver tid forlange alle dokumenter  

 og oplysninger, som skønnes af betydning for varetagelsen af dette tilsyn.
§ 9 Kulturfondens bestyrelse foretager uddeling af fondens midler.
 Støtte fra fonden ydes normalt efter ansøgning.
 Afgørelser om fordeling af støtte træffes af fondens bestyrelse og kan  

 ikke indbringes for kulturministeren eller anden administrativ myndighed.
Det er en betingelse for at opnå tilskud, at projekterne ligger inden for  

 fondens formål, og at der til tværgående projekter på forhånd foreligger en  

 aftale om samarbejde mellem parterne.
I de tilfælde, hvor tilskuddet er  

 betinget af medfinansiering, skal der foreligge tilsagn herom for at udløse  

 tilskud af Kulturfondens midler, jfr. § 5.
§ 10 Kulturfondens bestyrelse bistås af et sekretariat, hvis leder udpeges af  

 kulturministeren.
Udgifterne til sekretariatets drift afholdes af  

 Kulturfondens årlige finanslovbevilling.
§ 11 Kulturfondens bestyrelse har adgang til at rådføre sig med sagkyndige  

 organer og institutioner vedrørende Kulturfondens virksomhed.
§ 12 Kulturfondens bestyrelse afgiver en årlig beretning til kulturministeren,  

 hvoraf det fremgår, til hvilke initiativer der er søgt midler, hvem der har  

 modtaget støtte, og hvem der har ydet støtte til projekterne.
 Efter det kulturpolitiske ideprograms udløb afgiver bestyrelsen en samlet  

 redegørelse til kulturministeren vedrørende Kulturfondens virksomhed i den  

 3-årige periode.
§ 13 Kulturfondens regnskabsår følger finansåret.
Det årlige regnskab revideres  

 af Rigsrevisionen.
§ 14 Kulturfondens bestyrelse samarbejder med Udviklingscentret for  

 folkeoplysning og voksenundervisning om indsamlingen af erfaringer fra det  

 kulturpolitiske ideprogram.
