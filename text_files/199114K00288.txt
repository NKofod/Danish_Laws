Nr BTL 288 Betænkning over Forslag til lov om ændring af lov om kommunal  

 beskæftigelsesindsats (Oplæringsydelse)   

 Nr L 288 1991-92, 1. samling Afgivet af Arbejdsmarkedsudvalget Afgivet: 19920612 Udvalget har behandlet lovforslaget i nogle møder og har herunder stillet spørgsmål til arbejdsministeren, som denne har besvaret skriftligt.
 Herefter indstiller et flertal (udvalget med undtagelse af  

 Socialdemokratiets og Socialistisk Folkepartis medlemmer) lovforslaget til  

vedtagelse uændret .
Et mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til forkastelse ved 3.  

 behandling.
Mindretallet finder, at lovforslaget er et direkte indgreb i den  

 frie forhandlingsret arbejdsmarkedets organisationer imellem.  

 Arbejdsministerens besvarelse af spørgsmål 11 bekræfter denne kendsgerning,  

 idet ministeren i sit svar erkender, at de kommunale arbejdsgivere har ret  

 til at forny den såkaldte projektlønsaftale med modparten, men ministeren  

 forudsætter, at unge under 25 år vil være omfattet af loven om  

 oplæringsydelse.
Ministeren tilsidesætter således de faglige organisationers  

 ret til at aftale en løn for et medlem under 25 år.
 Mindretallet stiller sig tvivlende over for de konklusioner,  

 arbejdsministeren har tilstillet udvalget for så vidt angår de fagretlige  

 aspekter vedrørende lovforslaget.
 Mindretallet er endvidere af den opfattelse, at lovforslagets  

 formuleringer om oplæringsbevis udelukkende tjener det formål at dække over,  

 at man nu indfører differentieret løn.
Under udvalgets arbejde har man med svigtende held forsøgt at få klarlagt,  

 hvad det er for en form for oplæring, der skal finde sted.
Efter ministerens  

 svar på spørgsmål 5 står dette hen i det uvisse.
Formålet med udstedelse af oplæringsbeviser er også søgt afklaret.
Ifølge  

 ministerens svar på spørgsmål 6 og 7 står dette også hen i det uvisse,  

 hvilket må føre til den konklusion, at oplæringsbeviserne indføres med det  

 formål at dække over den kendsgerning, at der med lovforslaget indføres  

 differentieret løn.
 I det samlede billede af udvalgsarbejdet og 1. behandling ses det klart,  

 at der er tale om en række tiltag uden fremtid, indhold og perspektiv for de  

 unge under 25 år, hvilket da også fremgår af ministerens svar på spørgsmål 8,  

 idet ministeren fastslår, at aktiveringsindsatsen ikke giver den unge det,  

 man sædvanligvis forstår ved kompetence.
Udvalgsarbejdet har bekræftet, hvad mindretallet sagde under 1. behandling  

 af lovforslaget, at det er svært at få øje på en saglig begrundelse for at  

 gennemføre dette lovforslag.
Det er umuligt at se, hvor i lovforslaget det  

 fremgår, at indførelsen af oplæringsydelsen bedre kvalificerer de unge til  

 fremtidens arbejdsmarked.
 Lovforslaget vil ikke højne kvalifikationerne hos de unge i forhold til  

 det, vi kender i dag.
Det er mindretallets opfattelse, at regeringen med dette lovforslag vil  

 bilde befolkningen ind, at ved at skabe større ulighed via nedskæringer af  

 dagpenge, kontanthjælp og lavere mindstelønninger på arbejdsmarkedet skaber  

 man de nødvendige forudsætninger for større beskæftigelse.
Dette er aldrig  

 bevist.
Disse krav om større ulighed er både usympatiske og helt unyttige set  

 i sammenhæng med at styrke beskæftigelsen af de unge.
Jytte Andersen (S) Bakholt (S) Ole Vagn Christensen (S) Poul Erik Dyrlund  

 (S) Hans Jørgen Jensen (S) fmd.
Lone Møller (S) Taanquist (S) Lilli  

 Gyldenkilde (SF) nfmd.
Duetoft (CD) Pia Christmas-Møller (KF) Kai Dige  

 Bach (KF) Charlotte Antonsen (V) Helge Sander (V) Jørgen Winther (V) Poul  

 Nødgaard (FP) Lone Dybkjær (RV) Kofod-Svendsen (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Herefter indstiller et flertal (udvalget med undtagelse af  

 Socialdemokratiets og Socialistisk Folkepartis medlemmer) lovforslaget til  

vedtagelse uændret .
Et mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til forkastelse .  

 Mindretallet finder, at lovforslaget er et direkte indgreb i den frie  

 forhandlingsret arbejdsmarkedets organisationer imellem.
Arbejdsministerens  

 besvarelse af spørgsmål 11 bekræfter denne kendsgerning, idet ministeren i  

 sit svar erkender, at de kommunale arbejdsgivere har ret til at forny den  

 såkaldte projektlønsaftale med modparten, men ministeren forudsætter, at unge  

 under 25 år vil være omfattet af loven om oplæringsydelse.
Ministeren  

 tilsidesætter således de faglige organisationers ret til at aftale en løn for  

 et medlem under 25 år.
 Mindretallet stiller sig tvivlende over for de konklusioner,  

 arbejdsministeren har tilstillet udvalget for så vidt angår de fagretlige  

 aspekter vedrørende lovforslaget.
 Mindretallet er endvidere af den opfattelse, at lovforslagets  

 formuleringer om oplæringsbevis udelukkende tjener det formål at dække over,  

 at man nu indfører differentieret løn.
Under udvalgets arbejde har man med svigtende held forsøgt at få klarlagt,  

 hvad det er for en form for oplæring, der skal finde sted.
Efter ministerens  

 svar på spørgsmål 5 står dette hen i det uvisse.
Formålet med udstedelse af oplæringsbeviser er også søgt afklaret.
Ifølge  

 ministerens svar på spørgsmål 6 og 7 står dette også hen i det uvisse,  

 hvilket må føre til den konklusion, at oplæringsbeviserne indføres med det  

 formål at dække over den kendsgerning, at der med lovforslaget indføres  

 differentieret løn.
 I det samlede billede af udvalgsarbejdet og 1. behandling ses det klart,  

 at der er tale om en række tiltag uden fremtid, indhold og perspektiv for de  

 unge under 25 år, hvilket da også fremgår af ministerens svar på spørgsmål 8,  

 idet ministeren fastslår, at aktiveringsindsatsen ikke giver den unge det,  

 man sædvanligvis forstår ved kompetence.
Udvalgsarbejdet har bekræftet, hvad mindretallet sagde under 1. behandling  

 af lovforslaget: at det er svært at få øje på en saglig begrundelse for at  

 gennemføre dette lovforslag.
Det er umuligt at se, hvor i lovforslaget det  

 fremgår, at indførelsen af oplæringsydelsen bedre kvalificerer de unge til  

 fremtidens arbejdsmarked.
 Lovforslaget vil ikke højne kvalifikationerne hos de unge i forhold til  

 det, vi kender i dag.
Det er mindretallets opfattelse, at regeringen med dette lovforslag vil  

 bilde befolkningen ind, at ved at skabe større ulighed via nedskæringer af  

 dagpenge og kontanthjælp og lavere mindstelønninger på arbejdsmarkedet skaber  

 man de nødvendige forudsætninger for større beskæftigelse.
Dette er aldrig  

 bevist.
Disse krav om større ulighed er både usympatiske og helt unyttige set  

 i sammenhæng med at styrke beskæftigelsen af de unge.
Mindretallet indstiller  

 derfor lovforslaget til forkastelse.
