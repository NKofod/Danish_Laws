INDHOLD CIRKULÆRE Generelle bemærkninger RAMMEAFTALE Bilag Hermed følger rammeaftale af 16. juni 1993 om effektivisering og  

 udvikling.
 En løbende udvikling og omstilling er en nødvendig forudsætning for, at  

 den offentlige sektor til stadighed kan levere en service, som lever op til  

 brugernes og samfundets krav.
 Fortsat forbedring af den offentlige sektors produktivitet og effektivitet  

 er nøgleord i udviklings- og omstillingsprocessen, og i den forbindelse er  

 kvalitetsudvikling og kvalitetsstyring redskaber, der i større grad vil vinde  

 indpas.
 Medarbejdernes engagement, motivation og aktive medvirken er af stor  

 betydning for et godt resultat.
 Med dette udgangspunkt har parterne indgået denne nedenstående rammeaftale  

 om effektivisering, udvikling og resultatløn.
 Det er forudsat, at der om det enkelte projekt skal indgås særskilt  

 aftale, jf. § 6.
 Finansministeriet meddeler herved i en 2-årig forsøgsperiode ministerierne  

 bemyndigelse til at indgå særskilte aftaler i overensstemmelse med  

 rammeaftalens bestemmelser uden forudgående godkendelse i Finansministeriet.
 Opmærksomheden henledes i øvrigt på følgende:
 Ved opgørelsen af effektiviseringsoverskud skal der bl.a. foretages en  

 vurdering af:
- omkostninger i forbindelse med effektiviseringen, - om kapaciteten i forvejen er fuldt udnyttet.
 Finansministeriet anmoder om at få tilsendt indgåede aftaler med en  

 nærmere redegørelse for de økonomiske konsekvenser.
Finansministeriet Administrations- og Personaledepartementet Den 25. juni 1993 P.M.V.
 E.B.
Elisabeth Møller RAMMEAFTALE OM EFFEKTIVISERING OG UDVIKLING § 1.  Formål Formålet med rammeaftalen er at skabe incitamenter for medarbejdere og  

 ledere til aktivt at deltage i effektiviserings- og omstillingsprocessen i  

 statens institutioner og virksomheder.
For at sikre fortsat udvikling og  

 forbedring i denne proces kan resultatbaserede lønformer anvendes som  

 supplement til de gældende lønformer.
 Stk. 2. Inden for de i rammeaftalen afstukne grænser kan der indgås  

 lokalaftaler dækkende virksomheder og institutioner eller dele heraf.
§ 2.  Område Rammeaftalen gælder for tjenestemænd, tjenestemandslignende og  

 overenskomstansatte i staten, folkekirken og tilskudsområder.
Stk. 2. Rammeaftalen giver adgang til udlodning af andele af  

 effektiviseringsoverskud og/eller etablering af resultatbaserede  

 lønordninger.
Det forudsættes, at der lokalt indgås særskilt aftale om de  

 enkelte effektiviseringsfremmende lønordninger eller resultatlønsordninger,  

 jf. § 5.
§ 3.  Definitioner Ved effektivisering forstås i denne rammeaftale initiativer, der øger  

 relationen mellem nytte og indsats.
Det er en forudsætning, at initiativerne  

 bidrager til institutionens mål.
 Stk. 2. Et effektiviseringsoverskud/et relevant resultat foreligger, når  

 der gennem en bevidst indsats opnås en økonomisk besparelse ved at forbedre  

 produktiviteten, effektiviteten, kvaliteten eller miljøet, jf. de i bilag 1  

 indeholdte betingelser.
§ 4.  Betingelser for udlodning Det er en betingelse for udlodning af andele af effektiviseringsoverskud  

 eller udbetaling i form af resultatløn, at:
1. effektiviseringen/resultatet er måleligt,  

 konstaterbart og væsentligt, 2. at medarbejderen/medarbejderne ved deres indsats  

 har haft væsentlig betydning for effektiviseringen/resultatet, 3. effektiviteten/resultatet i forvejen er på niveau  

 med sammenlignelige områder, 4. effektivitetsforøgelsen/de opnåede resultater  

 overstiger den almindelige effektiviseringsstigning/resultatopnåelse, der er  

 forudsat i den offentlige sektor.
 Stk. 2. Specielt for så vidt angår aftaler om resultatløn gælder, at  

 udgangspunktet for resultatmålingen skal fastlægges.
 I normbelagte områder måles effektiviseringsforbedringer med udgangspunkt  

 i anerkendte standardnormer.
 Stk. 3. Udlodning af andele af effektiviseringsoverskud/betaling af  

 resultatløn kan tidligst ske, når forbedringen/resultatet er konstateret.
 Etapevis udlodning kan dog ske i takt med opnåelse af konstaterede  

 delmål/delresultater.
§ 5.  Former for udlodning/udbetaling Udlodning af andele af effektiviseringsoverskud og resultatløn kan ske i  

 form af engangsbeløb eller midlertidige lønforbedringer.
 Stk. 2. For så vidt angår effektiviseringsoverskud kan udlodning også ske  

 i form af:
- varige lønforbedringer (herunder omklassificeringer) under forudsætning  

 af, at den af effektiviseringen følgende ændring af stillingsindholdet er  

 varig, - (med)finansiering af relevant efteruddannelse mv.
 Stk. 3. For perioder, hvor der er konstateret et resultat, der ligger  

 over udgangspunktet for resultatmålingen, udbetales resultatlønnen sammen med  

 en efterfølgende lønudbetaling.
 For perioder, hvor der er konstateret et resultat, der ligger under  

 udgangspunktet for resultatmålingen, modregnes i den efterfølgende  

 resultatløn.
 Der kan ikke modregnes i »den faste løn« i henhold til  

 overenskomst eller anden aftale.
De timer, den ansatte er fraværende, f.eks. på grund af sygdom,  

 uddannelse, tjenestefri og ferie mv., medregnes ikke ved opgørelse af  

 resultatlønnen.
Den ansatte får udbetalt sin sædvanlige løn for sådanne  

 timer, men ikke andel i en evt. resultatløn.
§ 6.  Procedure Det enkelte projekts målsætning, indhold, udformning og gennemførelse  

 drøftes på forhånd mellem ministeriet/styrelsen og de forhandlingsberettigede  

 organisationer.
 Udlodning af andele af effektiviseringsoverskud og resultatløn, herunder  

 udlodningens form og størrelse, sker ved aftale eller i henhold til på  

 forhånd aftalte principper.
 Stk. 2. De lokale aftaler kan f.eks. indeholde nærmere afgrænsning eller  

 beskrivelse af følgende:
 1. De resultater, der skal nås.
 2. Området.
 3. Enheder og medarbejdere.
 4. Parametre, der indgår i beregningen.
 5. Målesystemer for beregningen.
 6. Bonusfaktorens størrelse.
 7. Hyppighed for udbetaling.
 8. Udgangspunktet for målingen.
 9. Aftaleperiodens længde/opsigelsesbestemmelse.
§ 7.  Ikrafttræden og opsigelse Denne aftale træder i kraft den 1. april 1993. Samtidig ophæves:
 - aftale af 5. februar 1988 mellem Finansministeriet og henholdsvis  

 Statstjenestemændenes Centralorganisation I, Statstjenestemændenes  

 Centralorganisation II og Akademikernes Centralorganisation  

 (tjenestemandsudvalget) samt aftale af samme dato mellem Finansministeriet og  

 CO/STAT om udlodning af andele af rationaliserings- og  

 effektiviseringsoverskud.
 - aftale af 22. marts 1988 mellem Finansministeriet og Akademikernes  

 Centralorganisation om udlodning af andele af rationaliserings- og  

 effektiviseringsoverskud (overenskomstansatte akademikere).
 Stk. 2. Rammeaftalen bortfalder uden opsigelse pr. 31. marts 1995. Hvis  

 aftalen ikke fornys, træder de i stk. 1 nævnte aftale i kraft.
 Stk. 3. Der sker ikke med denne aftale en begrænsning af protokollat af  

 6. december 1991 for fristyrelser, som er godkendt af Finansministeriet.
Bilag Produktivitet 1. Samme aktivitet/serviceniveau/produktion ved anvendelse af  

 færre ressourcer.
 2. Forøget aktivitet/serviceniveau/produktion ved anvendelse af  

 samme, færre eller en relativt mindre øgning af ressourcer.
Effektivitet 3. Samme opfyldelse af mål eller alternativ opgaveløsning med  

 ændret sammensætning af de anvendte ressourcer, herunder nye ressourcer, der  

 giver anledning til samlet mindre ressourceanvendelse.
 4. Bedre opfyldelse af mål eller alternativ opgaveløsning med  

 ændret sammensætning af ressourcer, herunder nye ressourcer, der giver  

 anledning til samme, mindre eller en relativ mindre samlet  

 ressourceanvendelse.
Kvalitet 5. En kvalitativ forbedring af  

 aktiviteten/serviceniveauet/produktionen ved anvendelse af samme, færre eller  

 relativ mindre øgning af ressourcer.
Miljø 6, Et målrettet bedre arbejdsmiljø eller bedre nært ydre miljø ved  

 realisering af miljøforanstaltninger, som samlet betyder en  

 ressourcebesparelse.
