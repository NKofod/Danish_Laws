Cirkulæreskrivelse om gadehvervning på offentlig  

 gade og vej Til politi og anklagemyndighed Efter indsamlingslovens  

1)  

  § 2, må offentlig  

 gade- og husindsamling ved personlig henvendelse ikke finde sted.
På baggrund  

 af en række henvendelser om den nærmere forståelse af dette forbud i forhold  

 til gadehvervning, også kaldet Face2Face, skal Justitsministeriet hermed  

 oplyse  

 følgende:
Gadehvervning er karakteriseret ved, at personer ansat af  

 hjælpeorganisationer personligt retter henvendelse til folk på gaden og  

 opfordrer dem til at udfylde en blanket med navn, adresse og kontonummer samt  

 om at oplyse, hvilket beløb de fremover ønsker at bidrage med til den  

 pågældende organisation.
På grundlag af den udfyldte blanket med oplysning om  

 kontonummer kan organisationen hæve beløbet på den pågældende bidragsyders  

 konto via BetalingsService.
 Denne form for gadehvervning indebærer personlig henvendelse til  

 folk på gaden med opfordring til at udlevere deres kontonummer og at angive,  

 hvilket beløb de ønsker at bidrage med til den pågældende organisation.
Efter Justitsministeriets opfattelse må denne form for  

 gadehvervning anses som en omgåelse af indsamlingslovens forbud mod  

 offentlige  

 gade- og husindsamling ved personlig eller telefonisk henvendelse, jf.  

 indsamlingslovens  

 § 2. Der må lægges afgørende vægt på, at det primære formål med indsamlernes  

 personlige  

 henvendelse til folk må antages at være at formå folk til at yde bidrag til  

 den  

 pågældende organisation.
Justitsministeriet finder i den forbindelse, at det  

 er  

 uden betydning, at indsamlerne ikke i forbindelse med den personlige  

 henvendelse til folk på gaden straks modtager bidrag fra folk, idet det  

 afgørende er, at organisationen på grundlag af den aftale, der indgås i  

 forbindelse  

 med den personlige henvendelse, får umiddelbar adgang til at trække et beløb  

 fra den pågældendes konto.
 I tilfælde, hvor bidragyderen selv bestemmer størrelsen af det  

 bidrag, han eller hun vil yde, er det uden betydning, at organisationen som  

 følge af modtagelse af bidraget yder visse fordele, f.eks. i form af  

 udsendelse  

 af et nyhedsbrev.
Indsamlingsloven er imidlertid ikke til hinder for, at der ved  

 personlig henvendelse hverves medlemmer til en hjælpeorganisation, såfremt  

 der  

 er tale om et reelt medlemskab, hvor medlemmet modtager en modydelse fra  

 organisationen, f.eks. i form af adgang til organisationens generalforsamling  

 eller andre medlemsydelser.
Desuden skal medlemskabet være kendetegnet ved,  

 at  

 medlemsbidraget udgør et fast beløb, som dog kan være lavere for visse  

 grupper  

 af personer, f.eks. studerende og pensionister.
Det bemærkes, at det efter  

 Justitsministeriets opfattelse vil være en omgåelse af indsamlingsloven, hvis  

 hjælpeorganisationerne samtidig med medlemshvervningen opfordrer den  

 pågældende  

 til at give yderligere bidrag til organisationen.
Det vil ligeledes være en  

 omgåelse  

 af indsamlingsloven, hvis der er fastsat et særligt medlemskontingent for  

 medlemmer i tilfælde, hvor medlemskabet er indgået ved personlig henvendelse  

 på  

 gaden mv.
Det bemærkes, at forbuddet i indsamlingslovens § 2 alene gælder  

 gade- og husindsamling, som er forbundet med personlige eller telefoniske  

 henvendelser.
Der er således fri adgang til efter anmeldelse til politiet at  

 iværksætte indsamlinger til ethvert lovligt formål, f.eks. i form af  

 opfordringer  

 til at yde bidrag gennem pressen, via internettet eller ved henstilling af  

 indsamlingsbøsser på gader eller i butikker mv.
 Endelig bemærkes det, at visse foreninger mv.  uanset  

 bestemmelsen i § 2  en gang om året kan foretage offentlig gade- og  

 husindsamling i et nærmere bestemt omfang, jf. indsamlingslovens § 7, stk.  

 3-5.
Justitsministeriet, den 7. september  

 2007 Lene Espersen /Birgit Thostrup Christensen 1)  

 Lovbekendtgørelse nr. 555 af 6. juni 2006 om offentlige indsamlinger og  

 pyramidespil.
