Ankestyrelsens principafgørelse D-58-91 om beskæftigelseskrav Resume:
 Beskæftigelseskravet var ikke opfyldt, da tilknytningen til arbejdsmarkedet i de13 sidste uger før sygdommens indtræden var blevet afbrudt af et ophold på højskole.
 Kassation:
Principafgørelsen har ikke længere vejledningsværdi Kassationsdato:
14-06-2009 Love:
Lov om dagpenge ved sygdom eller fødsel - lov nr. 852 af 20. december 1989 - § 9, stk. 6 og § 18 Sagsfremstilling:
Kommunen traf afgørelse om, at lønmodtageren ikke havde ret til dagpenge for sygedagen den 28. juni 1991, da han ikke havde opfyldt kravet om tilknytning til arbejdsmarkedet de forudgående 13 uger før sygefraværet.
Det er oplyst, at den pågældende blev ansat hos arbejdsgiveren den 17. maj 1991, at han forud herfor havde haft ophold på en højskole fra 10. januar til 1. maj 1991, samt at han ikke er dagpengeberettiget medlem af en arbejdsløshedskasse.
 Lønmodtageren har i sin klage anført, at han tidligere havde været ansat hos samme arbejdsgiver i en kortere periode, at han efter det afsluttede højskoleophold henvendte sig til arbejdsgiveren og fik tilbud om ansættelse som ferieafløser fra 17. maj 1991. Indtil lønudbetalingen 31. maj 1991 har han levet af udbetalt feriegodtgørelse, som var optjent i 1990.
 Afgørelse:
 Dagpengeudvalget har på sit møde den 2. august 1991 truffet den afgørelse, at lønmodtageren ikke har ret til dagpenge for fraværet den 28. juni 1991, idet han ikke har været tilknyttet arbejdsmarkedet i fulde 13 uger før sygdommens indtræden, jf. dagpengelovens § 4, stk. 1, nr. 1, og heller ikke har været dagpengeberettiget medlem af en arbejdsløshedskasse.
 Da den pågældende i 13 ugers-perioden regnet fra 25. marts 1991 har haft ophold på højskole, har beskæftigelseskravet ikke kunnetopfyldes, selv om perioden fra 1. maj til 16. maj 1991 med feriegodt gørelse kan medregnes.
 Dagpengeudvalget tiltræder således afgørelsen.
