I medfør af § 1, stk. 1 og 2, § 4, §§ 20-22 og § 24, i Lov om  

 administration af Det Europæiske Fællesskabs forordninger om markedsordninger  

 for landbrugsvarer m.v., jf.
Lovbekendtgørelse nr. 65 af 9. februar 1996,  

 fastsættes:
Indledende bestemmelser § 1.  Denne bekendtgørelse vedrører anvendelse af den  

 i Rådets forordning (EØF) nr. 3950/92 fastsatte tillægsafgift for mælk og  

 mejeriprodukter.
 § 2.  Hver bedrift tildeles en indviduel  

 referencemængde (mælkekvote) i overensstemmelse med reglerne i stk. 3.
 Stk. 2.  Mælkekvoten udgør den mængde mælk justeret i  

 henhold til § 23, stk. 1, 2 og 3, 1. pkt., af egen produktion, som  

 producenten har ret til at levere til en opkøber uden afgift.
 Stk. 3.  Mælkekvoten er den individuelle  

 referencenmængde, der var til rådighed på bedriften den 31. marts 1993, dog  

 eksklusive den foretagne justering med henblik på forlængelse af afgiftsåret  

 1992/93, multipliceret med koefficienten 1,006, tillagt evt. yderligere  

 individuelle tildelinger.
 § 3.  Ved opkøber forstås Danske Mejeriers  

 Mælkeudvalg, Frederiks Alle 22, 8000 Århus C.
 Stk. 2.  Danske Mejeriers Mælkeudvalg bemyndiges til at  

 varetage tildeling og omfordeling af mælkekvoter i Danmark og til at træffe  

 afgørelse i første instans i henhold til de for mælkekvoteordningen gældende  

 regler, jf. dog § 24.
Overdragelse af mælkekvote § 4.  Enhver overdragelse af mælkekvote uden samtidig  

 overdragelse af landbrugsareal er ikke tilladt, jf. dog §§ 8 og 18. Ved  

 beregning af landbrugsarealet fradrages arealer uden dyrkningsmæssig værdi,  

 jf. § 13, stk. 6 i Lov om landbrugsejendomme (landbrugsloven).
 Stk. 2.  Ved gensidig forpagtning af landbrugsareal  

 mellem bedrifter med mælkekvote skal der ved begge arealoverdragelser  

 overdrages samme mængde mælkekvote pr. ha landbrugsareal.
 § 5.  Ved salg, bortforpagtning, arv eller anden  

 overdragelse i sin helhed af en bedrift, hvortil der er tildelt en  

 mælkekvote, overføres kvoten til erhververen, jf. dog stk. 6.
 Stk. 2.  Forpagtningsaftaler vedrørende en del af eller  

 en hel bedrift skal, for at kunne danne grundlag for overdragelse af  

 mælkekvote mellem bedrifter, have en varighed af mindst et helt afgiftsår.  

 Ved ophør af forpagtningsaftaler indgået efter 1. april 1984 skal den ved  

 forpagtning overdragne mælkekvote tilbageføres.
 Stk. 3.  Ved salg, bortforpagtning, arv eller anden  

 overdragelse af en del af en bedrift, hvortil der er tildelt en mælkekvote,  

 registrerer opkøber efter ansøgning fra parterne, hvilken del af kvoten, der  

 skal anses for overført til erhververen.
Stk. 4.  Ved forpagtning af en hel bedrift eller en del  

 heraf kan mælkekvote ikke overdrages, hvis vejafstanden mellem bedriften og  

 det tilforpagtede areal overstiger 10 km, medmindre der er tale om  

 forlængelse af forpagtningsaftaler indgået før den 26. juli 1995, og  

 mælkekvoteoverdragelsen ikke øges.
Vejafstanden beregnes efter reglerne i §  

 9, stk. 1, nr. 1, i landbrugsloven.
Stk. 5.  Ved overdragelse inden for to år af tilkøbte  

 arealer med mælkekvote, skal de i § 6 nævnte betingelser overholdes for det  

 tilkøbte areal ved særskilt beregning af dette.
Landbrugsarealer op til 5 ha  

 kan ved salg sammen med bygninger eller i henhold til landbrugslovens regler  

 om suppleringsjord overdrages uden kvote, hvis kvoten på den samlede bedrift  

 ikke forøges ud over 10.000 kg mælkekvote pr. ha eller ud over den  

 forholdsmæssige mælkekvote, hvis gennemsnittet er større end 10.000 kg pr.  

 ha.
Stk. 6.  I tilfælde af ekspropriation af en del af eller  

 en hel bedrift, afståelse heraf som led i jordfordeling i henhold til Lov om  

 jordfordeling mellem landejendomme, eller efter udløb af en  

 forpagtningskontrakt indgået før 1. april 1984 uden mulighed for at  

 videreføre forpagtningen på tilsvarende betingelser, kan den mælkekvote, der  

 er tilknyttet bedriften eller den del af bedriften, som afstås, helt eller  

 delvis stilles til rådighed for den producent, som afstår jorden, hvis denne  

 har til hensigt af fortsætte mælkeproduktionen på en anden bedrift.
Ansøgning  

 herom skal indsendes til opkøber.
§ 6.  Der kan ved overdragelse af en del af en bedrift  

 ikke overdrages mere end 10.000 kg mælkekvote pr. ha.
Der kan dog afgives en  

 forholdsmæssig mælkekvote, hvis gennemsnittet er større end 10.000 kg pr. ha.  

 Hvis mælkekvoten på det tilbageblevne landbrugsareal efter overdragelsen  

 forøges ud over 10.000 kg mælkekvote pr. ha eller ud over den forholdsmæssige  

 mælkekvote, vil forøgelsen blive inddraget og overført til den nationale  

 reserve.
 § 7.  Ansøgning om overdragelse, som nævnt i § 5, stk.  

 1 og 3, skal inden 4 uger efter overdragelsestidspunktet indsendes til  

 opkøber af overdrager og erhverver på en formular, der rekvireres hos  

 opkøber.
Stk. 2.  Ansøgning om overførsel af mælkekvote mellem  

 bedrifter skal være opkøber i hænde senest to uger efter udgangen af et  

 afgiftsår for at have virkning for dette.
Overførslen har virkning fra  

 overdragelsestidsdpunktet, dog tidligst fra tidspunktet for indgåelse af  

 aftale om overdragelse.
Hvis overdragelsestidspunktet ligger efter  

 begyndelsen af et afgiftsår, kan der for dette afgiftsår kun overføres en  

 forholdsmæssig andel af mælkekvoten, dog maksimalt den ikke udnyttede del af  

 kvoten.
Parterne kan afkræves dokumentation for den faktiske iværksættelse af  

 aftalen om overdragelse.
Stk. 3.  Der overføres ikke mælkekvote, hvis der ikke  

 foreligger dokumentation for aftale om overdragelse.
Hvis parterne ikke er  

 enige om størrelsen af den mængde, der i henhold til aftale skal overdrages,  

 overføres en forholdsmæssig andel af mælkekvoten.
Godtgørelse for ophør § 8.  Godtgørelsen for helt eller delvis ophør med  

 levering af mælk senest den sidste søndag i marts i afgiftsåret svarer til  

 prisen ved køb og udgør 1,60 kr. pr. kg mælkekvote.
Ved delvis ophør skal der  

 restere mindst 50.000 kg mælkekvote på bedriften.
Stk. 2.  Ansøgning om godtgørelse for ophør skal være  

 opkøber i hænde senest den 26. februar i ansøgningsåret.
Er den 26. februar  

 en søn- eller helligdag, er fristen den førstkommende hverdag.
Ansøgningen,  

 der er bindende, når den er kommet opkøber i hænde, indsendes på en formular,  

 der rekvireres hos opkøber.
Stk. 3.  Mælkekvoten kan ikke uden samtykke og afkald på  

 retablering fra samtlige panthavere sælges fra en bedrift, hvor der er eller  

 inden 6 måneder efter ansøgningsfristens udløb bliver begæret tvangsauktion  

 eller anmeldt betalingsstandsning.
Bedriften må ikke i samme periode være  

 under behandling som offentligt gældsfragåelsesbo eller under  

 konkursbehandling, taget i brugeligt pant eller på anden måde være under  

 administration.
 Stk. 4.  Godtgørelse for ophør, der udbetales i juli  

 kvartal, ydes for den mælkekvote, der er tildelt bedriften ved begyndelsen af  

 afgiftsåret, jf. dog § 10, stk. 4. Mælkekvoter tildelt bortforpagtede  

 arealer, hvor bortforpagtning ophører senest 31. marts i ansøgningsåret og  

 tilforpagtede arealer, hvor bortforpagter giver samtykke til salg, tillægges.
Tildeling af mælkekvote § 9.  I afgiftsåret 1996-97 kan uudnyttede mælkekvoter  

 i den nationale reserve anvendes uden betaling til retablering og  

 genuddeling.
 Stk. 2.  I samme afgiftsår kan mælkekvoter, der er  

 tilgået omfordelingspuljen, sælges med henblik på anvendelse til følgende  

 formål i prioritet rækkefølge:
Retablering og genuddeling af mælkekvote § 10.  Retablering af mælkekvote kan ske på bedrifter,  

 hvorfra mælkekvoten helt eller delvis er solgt inden for en periode af tre år  

 før tvangsauktion, og hvor der ikke efter salg af mælkekvoten og inden  

 tvangsauktionen er sket ejerskifte.
En bedrift med en retableret mælkekvote  

 kan sammenlægges med en anden bedrift, hvis den samlede mælkekvote ikke  

 svarer til mere end 75 køer, jf. bilag 1.
Stk. 2.  Ansøgning om retablering skal indsendes i  

 afgiftsåret efter det afgiftsår, hvor bedriften overtages.
Mælkeleverancen  

 skal genoptages senest tolv måneder efter opkøbers godkendelse af  

 ansøgningen.
Stk. 3.  Tildeling kan ske til ansøgere, der har  

 landbrug som hovederhverv, og som har erhvervet ejendommen fra en panthaver,  

 der har overtaget ejendommen på tvangsauktion som ufyldestgjort panthaver.
En  

 ansøger eller dennes nærtstående, jf. konkurslovens § 2, der har solgt  

 mælkekvoten, kan ikke komme i betragtning.
Tildeling kan ikke ske, hvis den  

 ufyldestgjorte panthaver tidligere har meddelt accept af mælkekvotens  

 frasalg.
Ved ansøgning om større mængder, end der er til rådighed,  

 imødekommes ansøgningerne i den rækkefølge, de indkommer.
 Stk. 4.  En retableret mælkekvote kan ikke sælges under  

 en opkøbsordning i de tre første år efter tildelingen.
Stk. 5.  Hvis mælkekvoten er overgået til den nationale  

 reserve efter 1. april 1993 som følge af produktionsophør, jf. den i § 1  

 nævnte forordnings artikel 5, 2. led, kan mælkekvoten genuddeles til  

 producenten eller dennes arvinger senest tre år efter overførslen.
Ved  

 tvangsauktion inden for tre år efter inddragelsen til den nationale reserve  

 kan genuddeling i øvrigt ske, hvis betingelserne i stk. 1 er opfyldt.  

 Mælkeproduktionen skal genoptages på bedriften inden tolv måneder efter  

 genuddelingen.
Ansøgning om genuddeling skal indsendes til opkøber senest den  

 1. februar forud for afgiftsårets begyndelse.
Tildeling af mælkekvote ved brand § 11.  Tildeling på grundlag af brand kan ske, hvis  

 der foreligger en total beskadigelse af kostalden.
Ansøgning indsendes til  

 opkøber senest seks måneder efter, at branden har fundet sted.
Ansøgningerne  

 imødekommes i den rækkefølge, de indkommer.
Tildelingen sker i øvrigt efter  

 reglerne om tildeling på grundlag af etablering.
Tildeling af mælkekvote ved etablering og supplerende mælkekvote § 12.  Tildeling af økologisk mælkekvote på grundlag  

 af etablering kan finde sted på bedrifter, som ikke på ansøgningstidspunktet  

 er tildelt en mælkekvote.
Inden udløbet af tre hele afgiftsår efter  

 tildelingen skal der opnås tilladelse til salg af økologisk mælk fra  

 bedriften, jf.
Plantedirektoratets bekendtgørelse om økologisk  

 jordbrugsproduktion.
 Stk. 2.  Tildeling af supplerende mælkekvote på grundlag  

 af etablering kan finde sted på bedrifter, som på ansøgningstidspunktet er  

 tildelt en mælkekvote.
 Stk. 3.  Ved tildeling af supplerende mælkekvote til  

 økologisk mælkeproduktion skal reglerne for salg af økologisk mælk være  

 opfyldt på ansøgningstidspunktet og i to år efter tildelingen, jf.  

 Plantedirektoratets bekendtgørelse om økologisk jordbrugsproduktion.
Stk. 4.  Tildeling kan ske trinsvis, og ansøger kan  

 tildeles en mælkekvote svarende til 75 køer multipliceret med  

 standardleverancen, jf. bilag 1, fratrukket bedriftens hidtidige mælkekvote.  

 Ved tildeling efter stk. 1, anvendes den basisfedtprocent, der svarer til det  

 gennemsnitlige fedtindhold i den mælk, der leveres de første 52 uger.
Der kan  

 kun søges trinvis tildeling, hvis en tidligere ansøgning om etablering er  

 godkendt i afgiftsåret 1994-1995 eller senere.
 Stk. 5.  Der kan højst tildeles mælkekvote op til 10.000  

 kg mælkekvote pr. ha ejet landbrugsareal, jf. § 4, stk. 1. Ved økologisk  

 mælkeproduktion og ved supplerende tildeling til økologisk mælkeproduktion  

 dog maksimalt op til 6.000 kg mælkekvote pr. ha.
§ 13.  Ansøgning om tildeling af supplerende  

 mælkekvote ved etablering og om etablering af økologisk mælkeproduktion  

 prioriteres efter ansøgerens alder.
Således foretrækkes den yngre ansøger  

 frem for den ældre.
Kun ansøgere, der er fyldt 26 år inden afgiftsårets  

 begyndelse, og som på bedriften får en jordbrugsmæssig produktion, der kræver  

 en arbejdsindsats af ansøger på mindst 1.200 timer årligt, jf. bilag 2, eller  

 som tager landbrug som hovederhverv, kan komme i betragtning.
Ansøgning  

 vedrørende det følgende afgiftsår indsendes til opkøber på en formular, der  

 rekvireres hos denne og skal være opkøber i hænde senest den 15. september i  

 ansøgningsåret.
Er den 15. september en søn- eller helligdag, er  

 ansøgningsfristen den førstkommende hverdag.
Stk. 2.  Ansøgning om supplerende mælkekvote til  

 økologisk mælkeproduktion vedrørende det følgende afgiftsår indsendes til  

 opkøber på en formular, der rekvireres hos denne og skal være opkøber i hænde  

 senest den 15. december i ansøgningsåret.
Er den 15. december en søn- eller  

 helligdag, er ansøgningsfristen den førstkommende hverdag.
 § 14.  Overdragelse til ægtefælle eller samlever anses  

 som etablering, hvis den overtagende ægtefælle eller samlever ikke har ejet  

 eller forpagtet nogen del af bedriften, og i mindst to kalenderår forud for  

 ansøgningsfristen ikke har haft over halvdelen af sin arbejdsindtægt fra  

 bedriften.
 Stk. 2.  I tilfælde af dødsfald vil overdragelse til  

 ægtefælle, samlever, børn, børnebørn, søskende eller søskendes børn over 18  

 år, men under 26 år, anses som etablering som 26-årig, jf. §§ 12 og 13.
§ 15.  Tildeling af supplerende mælkekvote på grundlag  

 af etablering, jf. § 12, stk. 2, kan ske ved køb eller forpagtning af en  

 bedrift eller ved deltagelse i et fællesskab.
Hele bedriftens mælkekvote skal  

 overtages.
Mælkekvoten kan være overdraget fra en anden bedrift.
Denne og det  

 tilhørende landbrugsareal skal være overtaget senest den 1. april i det  

 foregående afgiftsår.
Stk. 2.  Hvis etableringen sker ved køb af en bedrift  

 eller andel heraf jf. § 17, stk. 3, skal hele bedriftens mælkekvote  

 overtages.
Overdragelsen skal være sket efter 1. april 1984 og inden den 31.  

 marts i det afgiftsår, hvor etableringen finder sted.
Stk. 3.  Hvis etableringen sker ved forpagtning, skal  

 hele bedriften være omfattet.
Forpagtningen skal være påbegyndt senest den  

 31. marts i det afgiftsår, hvor etableringen finder sted, og skal have en  

 varighed af mindst fem hele afgiftsår.
 Stk. 4.  Etableringen kan ske ved flytning af en  

 mælkekvote, jf. § 20.
 Stk. 5.  Der kan ikke tildeles mælkekvote ved etablering  

 på en bedrift, hvor der inden for de seneste to hele afgiftsår er accepteret  

 godtgørelse for ophør med levering af mælk, eller hvortil samme producent  

 tidligere er tildelt en supplerende mælkekvote på grundlag af etablering.
 Stk. 6.  Der kan ikke tildeles mælkekvote efter §§ 10 og  

 12 til ansøgere, der modtager eller har modtaget godtgørelse for ophør.  

 Deltagelse i et fællesskab er dog ikke til hinder for, at andre deltagere i  

 fællesskabet kan få tildelt mælkekvote efter §§ 10 og 12, jf. § 17.
Fællesskaber § 16.  Et fællesskab med økonomisk ansvar for  

 mælkeproduktionen kan etableres, uden at fællesskabet overtager de  

 landbrugsarealer, på baggrund af hvilke fællesskabets mælkekvote er tildelt.  

 Ejer eller forpagter af disse arealer skal være medejer af eller medarbejder  

 i fællesskabet.
Aftaler om et fællesskab skal have en varighed af mindst et  

 helt afgiftsår.
Stk. 2.  Et driftsfællesskab med økonomisk ansvar for  

 drift af arealer med tildelt mælkekvote kan etableres, hvis ejeren eller  

 forpagteren fortsat har det økonomiske ansvar for mælkeproduktionen.
Et  

 fællesskab kan forpagte arealer i overensstemmelse med reglerne i Landbrugs-  

 og Fiskeriministeriets bekendtgørelse om landbrugsfællesskaber.  

 Afstandskravet, jf. § 5, stk. 4, skal dog overholdes af den enkelte deltager  

 i fællesskabet.
§ 17.  Ved etablering i et fællesskab, der opfylder  

 landbrugslovens regler, kan deltagere, der har landbrug som hovederhverv i  

 tilknytning til fællesskabet, søge om tildeling af mælkekvote.
Etablering kan  

 ikke ske ved indskud af en bedrift, hvortil ansøger tidligere har fået  

 tildelt mælkekvote.
Stk. 2.  Ved aftaler om helt eller delvis at drive  

 bedrifter i fællesskab kan den enkelte deltager søge om etablering på  

 baggrund af egen bedrift.
Dette gælder dog ikke for fællesskaber dannet af  

 forældre, børn og svigerbørn.
Tildelingen beregnes på grundlag af  

 suppleringstal, der er forskellen mellem 75 køer multipliceret med  

 standardleverancen, jf. bilag 1, og ansøgers hidtidige mælkekvote.
Stk. 3.  Ved sameje af en eller flere bedrifter kan  

 ansøger få tildelt en forhøjelse af mælkekvoten, der svarer til forskellen  

 mellem 75 køer multipliceret med standardleverancen jf. bilag 1, og andelen  

 af bedriftens eller fællesskabets hidtidige mælkekvote.
Fællesskabets samlede  

 hidtidige mælkekvote kan fordeles ligeligt mellem deltagerne ved beregning af  

 deres hidtidige mælkekvote.
Dette gælder dog ikke for fællesskaber dannet af  

 forældre, børn og svigerbørn på grundlag af en enkelt mælkeproducerende  

 bedrift, eller for ansøgers ægtefælle, samlever og børn under 18 år.
Stk. 4.  Hvis ansøgeren ejer mindst samme andel af  

 bedriftens samlede aktiver eller af fællesskabet som de øvrige deltagere,  

 tildeles hele den beregnede forhøjelse.
Ved en lavere ejerandel, dog mindst  

 20 pct., multipliceres forhøjelsen med denne.
 Stk. 5.  Ved etablering i et fællesskab ved forpagtning  

 hvor ingen af forpagterne er ejere eller medejere af det forpagtede, beregnes  

 forhøjelsen på baggrund af ansøgers tegningsandel af forpagtningen efter  

 reglerne i stk. 2 og 3.
Generelt salg § 18.  Ansøgning om køb af mælkekvote ved genelt salg  

 skal være opkøber i hænde senest den 26. februar i ansøgningsåret.
Er den 26.  

 en søn- eller helligdag, er fristen den førstkommende hverdag.
Ansøgningen,  

 der er bindende, når den er kommet opkøber i hænde, indsendes på en formular,  

 der rekvireres hos opkøber.
 Stk. 2.  Ansøgningsberettigede er ejere eller forpagtere  

 af bedrifter, hvor der var mælkekvote den 1. april forud for  

 ansøgningstidspunktet samt ved begyndelsen af det efterfølgende afgiftsår.
 Stk. 3.  Mælkekvoter, der er til rådighed for  

 prioteringsgruppen generelt køb og salg, jf. § 9, tildeles med 50 pct. som en  

 fast forhøjelse og med 50 pct. som en procentvis forhøjelse af den  

 mælkekvote, der var tildelt bedriften den 1. april forud for  

 ansøgningsfristen.
 Stk. 4.  Den købte mælkekvote er til rådighed for  

 producenten den 1. april i afgiftsåret efter ansøgningsfristens udløb.
Øerne § 19.  Mælkekvote opkøbt på en øerne: Agersø,  

 Avernakø, Barsø, Bornholm, Endelave, Fanø, Femø, Fur, Hjarnø, Lyø, Læsø, Omø,  

 Orø, Samsø, Sejerø, Skarø, Strynø, Ærø og Åsø, tilbydes solgt på øen dog  

 fratrukket den mængde, der er solgt til de prioriterede grupper, jf. § 9.  

 Ansøgere kan på disse øer tildeles større procentvis mængde end i andre  

 områder.
Flytning af mælkekvote § 20.  En producent, der i mindst tre hele afgiftsår  

 har været ejer eller forpagter af en bedrift og som stiller sin mælkekvote  

 til rådighed for den nationale reserve med samtykke fra panthavere i den  

 pågældende bedrift, kan få tildelt en tilsvarende mælkekvote til en anden  

 senere erhvervet eller forpagtet bedrift.
Hvis ansøger er forpagter, skal  

 bortforpagters samtykke foreligge.
Stk. 2.  Ved opløsning af et fællesskab kan en  

 mælkekvote flyttes fra en bedrift til en anden bedrift.
Bedrifterne skal i  

 mindst tre hele afgiftsår være indgået i samme fællesskab med både mælkekvote  

 og mælkekvotebærende landbrugsarealer.
Flytningen kan kun ske inden for en  

 afstandsgrænse på 10 km jf. § 5, stk. 4.
 Stk. 3.  Der kan maksimalt tildeles op til 10.000 kg  

 mælkekvote pr. ha ved flytning af en mælkekvote.
Krav til udnyttelse af mælkekvoten § 21.  En tildelt mælkekvote efter § 10, stk. 1-4, §  

 11, § 12, §§ 14-15 og § 17 kan ikke sælges efter § 8, medmindre mælkekvoten  

 udnyttes med mindst 95 pct. i et af de tre første hele afgiftsår efter  

 overførslen af hele tildelingen.
Udnyttelsen beregnes som forholdet mellem  

 bedriftens totale mælkekvote eksklusive mælkekvote, der er tilført bedriften  

 ved forpagtning af landbrugsareal eller ved køb af et tilsvarende areal efter  

 indsendelse af ansøgningen, og bedriftens mælkelevance efter regulering for  

 fedtindhold.
Udnyttelse skal ske på bedriftens eller fællesskabets  

 staldanlæg.
Ansøger eller fællesskabet skal være økonomisk ansvarlig for  

 mælkeproduktionen.
 Stk. 2.  Ved ansøgning om trinvis tildeling efter § 12,  

 stk. 4, skal den i stk. 1 nævnte udnyttelsesgrad være opnået for tidligere  

 tildelinger.
 Stk. 3.  Hvis bedriften eller en del af denne sælges  

 eller bortforpagtes, før den i stk. 1 nævnte udnyttelsesgrad er opnået,  

 inddrages maksimalt den ikke udnyttede del af den tildelte mælkekvote jf.  

 stk. 4.
Stk. 4.  Den i stk. 1 nævnte udnyttelsesgrad skal ved  

 overdragelse til et fællesskab, hvor ansøger er deltager opnås for hele  

 fællesskabets mælkekvote.
Ved overdragelse efter ansøgers død eller ved  

 tvangsauktion kan udnyttelsesgraden dokumenteres af erhverver, hvis  

 eventuelle tidligere mælkekvote omfattes af udnyttelsen.
Ved overdragelse ved  

 tvangsauktion skal hele tildelingen være overført til bedriften før begæring  

 om afholdelse af tvangsauktion.
Erhververen må ikke være nærtstående til  

 ansøger, jf. konkurslovens § 2.
 Stk. 5.  Den i stk. 1 nævnte frist kan forlænges i de  

 stk. 4, 1. og 2. pkt. nævnte tilfælde samt ved betydelig brandskade på  

 bedriftens kostald.
Indberetning og betaling af tillægsafgift § 22.  Indberetning om de mængder mælk eller  

 mælkeækvivalenter, som opkøbes, skal af opkøber indsendes til  

 EU-direktoratet, Kampmannsgade 3, 1780 København V.
 Stk. 2.  Afgiftspligtige opkøbere skal indbetale det  

 skyldige tillægsafgiftsbeløb ved overførsel til EU-direktoratets konto i  

 Danmarks Nationalbank, reg.nr. 1005, konto-nr. 8313-7, inden 1. september i  

 det følgende afgiftsår.
 Stk. 3.  Hvis fristen for betaling overskrides,  

 tillægges rente i overensstemmelse med § 20 i lov om administration af Det  

 Europæiske Fællesskabs forordninger om markedsordninger for landbrugsvarer  

 m.v.
§ 23.  Beregningsgrundlaget for afgiftsbeløbet, som  

 producenten er pligtig at betale, er den af producenten til opkøber i et  

 afgiftsår leverede mængde mælk, eventuelt justeret under hensyntagen til  

 mælkefedtindholdet og med tillæg af mælkeækvivalenter for de til opkøber  

 leverede mængder af andre mejeriprodukter.
Leverer producenten til opkøber  

 mælk og mejeriprodukter, som ikke er af egen produktion, skal dette samtidig  

 skriftligt meddeles til opkøber med angivelse af mængde.
Hvis producenten har  

 modtaget produkter, som kan være indgået i leverancerne til opkøber, anses  

 produkterne for leveret til opkøber, medmindre andet godtgøres.
Leverede  

 mængder mælk og mælkeækvivalenter, som ikke er af egen produktion, medregnes  

 ikke i beregningsgrundlaget og belægges forlods med afgift.
 Stk. 2.  Hvis der i bedriftens leverance indgår mælk fra  

 køer, der ikke er producentens egne, anses denne del af leverancen ikke for  

 at være af egen produktion.
Stk. 3.  Producenten skal betale afgift af den del af  

 beregningsgrundlaget, som overstiger mælkekvoten med tillæg af den i stk. 5  

 nævnte frimængde.
Afgiftsbetaling påhviler den producent, som havde seneste  

 leverance af mælk fra bedriften inden udløbet af afgiftsåret.
 Stk. 4.  Hvis producenten inden afgiftsårets udløb  

 leverer mængder, der overstiger den i § 2, stk. 2, tildelte mælkekvote, kan  

 opkøber fra tidspunktet for overskridelsens konstatering trække et beløb fra  

 betalingen for mælken svarende til tillægsafgiften som forskud på betaling af  

 denne.
 Stk. 5.  Den frimængde, som i et afgiftsår er til  

 rådighed under opkøber, svarer til summen af de ikke udnyttede dele af  

 producenternes mælkekvoter samt en af EU-direktoratet fastsat andel af den  

 nationale reserve.
 Stk. 6.  Hvis en producent har leverance fra flere  

 produktionsenheder, er der mulighed for at få en samlet afgiftsopgørelse.  

 Producenten er ansvarlig for, at opkøber får meddelelse om, hvilke bedrifter  

 opgørelsen skal omfatte.
 Stk. 7.  Den i stk. 5 nævnte frimængde anvendes således,  

 at hver enkelt producent tildeles en frimængde svarende til en fast  

 procentdel af producentens mælkekvote.
Salg direkte til forbrug § 24.  EU-direktoratet varetager administrationen af  

 afgiftsordningen for producenter, som sælger mælk eller mejeriprodukter  

 direkte til forbrug.
Stk. 2.  Producenter, som sælger mælk eller  

 mejeriprodukter direkte til forbrug, skal lade sig registrere hos  

 EU-direktoratet.
EU-direktoratet tildeler efter ansøgning nævnte producenter  

 en mælkekvote, hvis der er ledige mængder til rådighed.
Stk. 3.  Producenter, der i henhold til den i § 1 nævnte  

 forordnings artikel 4, stk. 2, ønsker omflytning mellem de to typer kvoter,  

 skal meddele dette til EU-direktoratet senest den 31. december i det  

 afgiftsår, hvor omflytningen skal have virkning.
Der kan ikke foretages mere  

 end en omflytnning mellem de to typer kvoter pr. afgiftsår.
Stk. 4.  EU-direktoratet opkræver tillægsafgift hos  

 producenter, hvis salg af mælk eller mejeriprodukter direkte til forbrug i  

 det pågældende afgiftsår overstiger vedkommende mælkekvote med tillæg af  

 eventuel frimængde.
Afgiftsbeløb skal indbetales til EU-direktoratets konto i  

 Danmarks Nationalbank, reg.nr. 1005, konto-nr. 8313-7, inden 1. september i  

 det følgende afgiftsår.
Hvis fristen for indbetaling overskrides, tillægges  

 rente i overensstemmelse med § 20 i lov om administration af Det Europæiske  

 Fællesskabs forordninger om markedsordninger for landbrugsvarer m.v.
Stk. 5.  For producenter, som sælger mælk eller  

 mejeriprodukter direkte til forbrug, finder reglerne i kapitel 2, kapitel 3  

 og kapitel 4, tilsvarende anvendelse, idet de pågældende meddelelser og  

 ansøgninger indsendes til EU-direktoratet.
Alle leverancer, som ikke sker til  

 opkøber, og som ikke anses for viderereleveret til opkøber i medfør af § 2,  

 stk. 2, anses for leverancer til direkte forbrug.
Almindelige bestemmelser § 25.  Plantedirektoratet, Skovbrynet 20, 2800 Lyngby,  

 fører kontrol med overholdelsen af bestemmelserne vedrørende ordningen om  

 tillægsafgift for mælk og mejeriprodukter.
 § 26.  Afgørelser efter denne bekendtgørelse eller den  

 i § 1 nævnte forordning, som er meddelt på grundlag af ansøgers urigtige  

 eller vildlendende oplysninger eller fortielser af betydning for afgørelsen,  

 kan tilbagekaldes.
Stk. 2.  En tildelt mælkekvote efter § 10, stk. 1-4, §  

 11, § 12, §§ 14-15 og § 17, inddrages, hvis mælkekvoten ikke udnyttes med  

 mindst 95 pct. i et af de tre første hele afgiftsår efter, at hele  

 tildelingen er overført.
Inddragelsen udgør maksimalt den ikke udnyttede del  

 af den tildelte mælkekvote.
 Stk. 3.  En tildelt mælkekvote kan i øvrigt inddrages,  

 hvis vilkårene fastsat ved tildelingen ikke er opfyldt.
 Stk. 4.  En mælkekvote kan tilbageføres til  

 overdrageren, hvis vilkårene for overførsel af kvoten ikke er opfyldt.
 Stk. 5.  Ved inddragelse af mælkekvote tilbagebetales  

 købsprisen for denne, når opkøber har solgt den inddragne mælkekvote.
 § 27.  Afgørelser truffet af opkøber i henhold til  

 denne bekendtgørelse kan af vedkommende producent indbringes for  

 EU-direktoratet inden 4 uger efter, afgørelsen er meddelt klageren.  

 EU-direktoratets afgørelser i klagesager kan ikke indbringes for anden  

 administrativ myndighed.
 Stk. 2.  Andre afgørelser truffet af EU-direktoratet i  

 henhold til denne bekendtgørelse kan af vedkommende producent indbringes for  

 Landbrugs- og Fiskeriministeriet, Departementet, Holbergsgade 2-4, 1057  

 København K, inden 4 uger efter, at afgørelse er meddelt klageren.
 § 28.  Ved imødekommelse af en ansøgning om  

 godtgørelse for ophør, jf. § 8, eller om køb ved generelt salg, jf. § 18,  

 efter en klage får producenten første prioritet ved en eventuel omfordeling i  

 det følgende afgiftsår, hvis opkøber ikke har mælkekvote til rådighed i det  

 indeværende afgiftsår.
 § 29.  Overtrædelse af § 4, § 7, stk. 1, § 22, stk. 1  

 og 2, § 23, stk. 3, 1. pkt. og § 24, stk. 2, 1. pkt. straffes med bøde,  

 medmindre højere straf er forskyldt i henhold til § 23 i Lov om  

 administration af Det Europæiske Fællesskabs forordninger om markedsordninger  

 for landbrugsvarer m.v., jf. lovbekendtgørelse nr. 65 af 9. februar 1996. For  

 overtrædelser, der begås af aktieselskaber, andelsselskaber el. lign., kan  

 der pålægges selskabet som sådant bødeansvar, jf. § 27, stk. 1, i loven.
 Stk. 2.  Den, der til brug for afgørelser, der træffes i  

 henhold til denne bekendtgørelse eller den i § 1 nævnte forordninger, afgiver  

 urigtige eller vildledende oplysninger eller fortier oplysninger af betydning  

 for sagens afgørelse, straffes med bøde, medmindre højere straf er forskyldt  

 efter straffeloven.
 § 30.  Bekendtgørelsen træder i kraft den 31. juli  

 1996.
 Stk. 2.  § 10. stk. 1, har virkning fra afgiftsåret  

 1995-1996, for så vidt angår delvis salg af mælkekvote i henhold til § 8,  

 stk. 1.
 Stk. 3.  § 15, stk. 1, 4. pkt. har virkning for  

 bedrifter med tilhørende landbrugsareal, der overtages efter den 31. marts  

 1998.
 Stk. 4.  Bekendtgørelse nr. 665 af 3. august 1995 om  

 tillægsafgift for mælk og mejeriprodukter, ophæves.
