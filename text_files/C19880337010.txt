I.
Orientering.
 I brev af 8. oktober 1986 gav direktoratet Mejeribrugets  

 Arbejdsgiverforening dispensation fra reglerne om hvileperiodens beliggenhed  

 for mejerilærlinge/elever med godkendt lærekontrakt, jfr. arbejdsministeriets  

 bekendtgørelse nr. 465 af 25. oktober 1985 om unges aften- og natarbejde §  

 10.
 Dispensationen medfører, at hvileperioden kan placeres enten i tidsrummet  

 mellem kl. 17.00 og 03.00 eller i tidsrummet mellem kl. 23.00 og 09.00, på  

 betingelse af, at beskæftigelsen i perioderne kl. 03.00 og 06.00 og kl. 20.00  

 til 23.00 sker under følgende forhold:
 1. Beskæftigelse skal have uddannelsesmæssigt sigte.
 2. Lærlinge skal være fyldt 17 år.
 3. Lærlingen må maksimalt arbejde 3 måneder af  

 læretiden i nævnte tidsrum.
II.
Instruktion.
 Såfremt kredsene konstaterer, at mejerilærlinge/elever med godkendt  

 lærekontrakt beskæftiges i perioderne kl. 03.00 og 06.00 og kl. 20.00 til  

 23.00 skal det undersøges, om de 3 ovennævnte betingelser er opfyldt.
Hvis dette er tilfældet skal kredsene ikke gribe ind.
Hvis betingelserne  

 overtrædes indberettes dette til direktoratet.
III.
Ikrafttræden Straks.
11. august 1988 Erik Andersen (* 1) At-cirkulæreskrivelse Nr. 19/1988.
 (* 2) Bekendtgørelse nr. 465 af 25. oktober 1985 om unges aften- og  

 natarbejde § 10.
