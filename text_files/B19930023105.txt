 I medfør af § 69 a, stk. 6, i lov om byfornyelse og boligforbedring, jf.  

 lovbekendtgørelse nr. 498 af 28. juni 1990 med senere ændringer, fastsættes:
Reglernes anvendelsesområde § 1.  Bekendtgørelsen finder med de i stk. 2 og 3  

 nævnte undtagelser anvendelse på bygninger eller bygningsdele, som er  

 ombygget eller udbedret med støtte efter reglerne i byfornyelseslovens kap.  

 VII eller kap.
VII a, jf. lovens § 69 a, stk. 2. Bekendtgørelsen finder også  

 anvendelse på de i forbindelse med ombygningen eller udbedringen installerede  

 faste installationer, som er nødvendige, for at ombygningen eller den  

 ombyggede del kan fungere efter sit formål og hvortil, der er givet støtte,  

 jf. 1. pkt.
Stk. 2.  Bekendtgørelsen gælder ikke for ombygninger og  

 udbedringer, der på grund af deres begrænsede omfang ikke er omfattet af  

 gældende bestemmelser om kvalitetssikring, jf.
Byggestyrelsens cirkulære af  

 12. november 1986 om kvalitetssikring af byggearbejder samt Bygge- og  

 Boligstyrelsens cirkulære af 26. juni 1990 om kvalitetssikring og teknisk  

 rådgivning og bistand m.v.
 Stk. 3.  Bekendtgørelsen gælder ikke for ombygninger og  

 udbedringer i følgende bygninger eller bygningsdele:
 § 2.  Ved byggeskade forstås i denne bekendtgørelse  

 brud, lækage, deformering, ødelæggelse eller svækkelse, som har årsag i  

 forhold ved gennemførelsen af ombygningen eller udbedringen.
 Stk. 2.  Andre fysiske forhold, som har årsag i forhold  

 ved gennemførelsen af ombygningen eller udbedringen, anses som byggeskade,  

 når disse forhold på afgørende måde nedsætter bygningens brugbarhed efter  

 dens formål.
 Stk. 3.  Byggeskadefonden vedrørende  

 Byfornyelsesforanstaltninger (fonden) kan i særlige tilfælde bestemme, at  

 forhold, der erfaringsmæssigt udvikler sig til eller medfører skade som nævnt  

 i stk. 1 og 2, hvis forholdet ikke afhjælpes, kan anses som byggeskade.
Anmeldelse og behandling af byggeskade § 3.  Bygningsejeren skal uden ugrundet ophold efter  

 opdagelsen af skade eller tegn på skade anmelde skaden til fonden jf. § 12,  

 stk. 1, nr. 1.
 Stk. 2.  I mangelafhjælpningsperioden skal  

 bygningsejeren dog først søge byggeskaden udbedret efter reglerne i  

 Almindelige Betingelser for Arbejder og Leverancer i Bygge- og  

 Anlægsvirksomhed.
 § 4.  Bygningsejeren kan indgå sædvanlige aftaler med  

 en entreprenør eller sælger med henblik på at få byggeskaden udbedret efter §  

 3, stk. 2.
 Stk. 2.  Bygningsejeren kan dog ikke uden fondens  

 godkendelse med retsvirkning for denne indgå aftaler med sine aftaleparter  

 eller disses forsikringsselskaber om erstatning eller anden kompensation.
 Stk. 3.  Bygningsejeren kan endvidere ikke uden fondens  

 godkendelse med retsvirkning for denne udtage stævning eller anlægge  

 voldgiftssag om udbedring af byggeskader.
 § 5.  Anmeldelse skal ske på et særligt  

 anmeldelsesskema, som udarbejdes af fonden.
§ 6.  Anmeldelse af byggeskade, herunder skade på  

 udbedringer, som er udført med støtte fra fonden, skal være kommet frem til  

 fonden inden 20 år fra ombygnings- eller udbedringsarbejdets aflevering.
For  

 ombygnings- eller udbedringsarbejde gennemført i bygherrens eget regi skal  

 anmeldelse være kommet frem inden 20 år fra ombygnings- eller  

 udbedringsarbejdets skæringsdato.
Fondens dækning § 7.  Fonden afgør på baggrund af anmeldelsen, om den  

 anmeldte byggeskade dækkes helt eller delvist af fonden.
Bygningsejeren  

 underrettes om afgørelsen.
§ 8.  Fonden dækker 95 pct. af udgifterne til  

 udbedring af byggeskader, herunder udgifter til § 9.  Fonden dækker kun udgifter, som er nævnt i § 8,  

 i det omfang ydelserne er bestilt af eller udføres efter aftale med fonden  

 eller som efter fondens skøn har været nødvendige for at konstatere skaden.
§ 10.  Fonden dækker kun i det omfang, det er påkrævet  

 for skadens nødvendige og forsvarlige udbedring.
Fonden kan herunder stille  

 krav om ændringer i den skadede bygningsdels konstruktion.
 Stk. 2.  Fonden kan gøre dækning betinget af vilkår, der  

 tilsigter at sikre, at udbedringsarbejderne bliver udført for det lavest  

 mulige beløb og i en tilfredsstillende kvalitet.
 § 11.  Fonden dækker ikke udgifter til  

 udbedringsarbejder, som er igangsat, inden bygningsejeren har modtaget  

 fondens afgørelse om dækning i henhold til § 7.
Stk. 2.  Fonden dækker dog udgifter til  

 afhjælpningsforanstaltninger, der har været uopsættelige af sikkerhedsmæssige  

 grunde eller har været nødvendige for at afværge eller begrænse skader, og er  

 igangsat umiddelbart inden skaden anmeldes eller afgørelse om dækning  

 meddeles.
Fonden underrettes straks herom.
§ 12.  Fonden dækker ikke i det omfang, den godtgør, Stk. 2.  Fonden dækker ikke driftstab eller andet  

 indirekte tab.
 § 13.  Har fonden overfor bygningsejeren påpeget  

 nødvendigheden af øget vedligehold af nærmere angivne bygningsdele for at  

 modvirke byggeskader, dækker fonden ikke senere opståede byggeskader i samme  

 bygningsdele, i det omfang fonden godtgør, at skaden skyldes, at vedligehold  

 ikke er sket i overensstemmelse med fondens påpegninger.
 Udbedringsarbejdernes udførelse m.v.
§ 14.  Fonden kan efter modtagelse af anmeldelse om  

 skade besigtige byggeriet.
Bygningsejeren skal sikre, at fonden eller dennes  

 repræsentant har adgang til byggeriet og har mulighed for at udtage prøver og  

 gennemføre målinger i nødvendigt omfang.
Fonden afholder de hermed forbundne  

 udgifter, herunder udgifter til efterreparationer.
 § 15.  Bygningsejeren gennemfører udbedringsarbejderne  

 i overensstemmelse med de vilkår, fonden har fastsat, jf. § 10. Fonden kan i  

 særlige tilfælde selv stå for udbedringsarbejdernes gennemførelse.
§ 16.  Udbetaling fra fonden til dækning af  

 udbedringsudgifter sker på grundlag af et byggeregnskab, som bygningsejeren  

 indsender til fonden.
Fonden kan stille krav om dokumentation, herunder ved  

 bilag.
Fondens regresret § 17.  I det omfang fonden dækker udbedring af  

 byggeskader, indtræder fonden i bygningsejerens ret til erstatning eller  

 anden kompensation, herunder forsikringsdækning, over for bygningsejerens  

 aftaleparter eller forsikringsselskaber.
 Stk. 2.  Fonden kan dog ikke gøre krav gældende mod  

 tidligere ejere, såfremt der ikke kan gøres ansvar gældende mod  

 entreprenøren, leverandøren eller den tekniske rådgiver, fordi der er  

 forløbet mere end 5 år fra afleveringen af ombygningsarbejdet, eller såfremt  

 der efter byggeskadefondens vurdering inden udløbet af 5-års-ansvarsperioden  

 ikke kan gennemføres krav mod den ansvarlige entreprenør, leverandør eller  

 tekniske rådgiver, jf. dog stk. 3.
 Stk. 3.  Fonden er dog ikke afskåret fra at gøre krav  

 gældende mod de tidligere ejere i tilfælde, hvor disse groft har tilsidesat  

 deres forpligtelser i forbindelse med kvalitetssikringen eller, hvor der  

 foreligger svig eller grov uagtsomhed.
 Stk. 4.  Fonden må ikke overlade fremsættelse af krav om  

 forhold indenfor fondens dækningsområde til erhververen, således at  

 begrænsningen i stk. 2 bliver uden virkning.
 Stk. 5.  Stk. 2 gælder ikke for krav fra erhververen mod  

 tidligere ejere for beløb, som erhververen efter byfornyelseslovens § 69 a,  

 stk. 4, selv skal afholde.
 Stk. 6.  Såfremt fonden ved at indtræde i  

 bygningsejerens rettigheder efter stk. 1, gennem erstatning eller anden  

 kompensation indvinder et større beløb end udbetalt til bygningsejeren til  

 skadesdækning, udbetales det overskydende beløb til bygningsejeren.
Klageadgang og tvister § 18.  Fondens afgørelser efter denne bekendtgørelse  

 kan ikke indbringes for anden administrativ myndighed.
 § 19.  Tvister mellem fonden og bygningsejeren om  

 afgørelser, fonden træffer i henhold til denne bekendtgørelse, kan afgøres af  

 Voldgiftsretten for bygge- og anlægsvirksomhed, hvis afgørelser er endelige  

 og bindende.
Ikrafttrædelse § 20.  Bekendtgørelsen træder i kraft den 14. maj  

 1993.
