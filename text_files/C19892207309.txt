(Til rektorerne for samtlige  

 uddannelsesinstitutioner med gynmnasiale suppleringskursus) Faget er en supplering af matematisk og sproglig studentereksamen.  

 Undervisningen tilrettelægges over 3 semestre hver af 20 uger med 5 timer pr.  

 uge og afslutes med en prøve.
Dog kan undervisningen afsluttes efter 2.  

 semester med en prøve.
Formål Formålet med undervisningen er, at kursisterne opnår et kundskabsniveau i  

 græsk, således at de på nogenlunde lige fod med klassisk sproglige studenter  

 kan påbegynde videregående uddannelser, hvori græsk indgår.
 Kursisterne skal opnå færdighed i at læse og oversætte græske tekster,  

 forbinde den praktiske sprogtilegnelse med forståelsen af sammenhængen mellem  

 oldtidens græske sprog og kultur og udføre en præcis sproglig analyse til  

 fremme af præcisionen i deres egen sproglige udtryksform, således at arbejdet  

 med kultursproget græsk kan medvirke til at styrke deres danske sprogkultur.
Undervisningen Undervisningen foregår på grundlag af græske originaltekster.
 I 1. semester (græsk 1) læses 20 normalsider originaltelster eller det  

 dobbelte sidetal tillempede tekster.
 I 2. semester (græsk 2) læses yderligere 40 normalsider originaltekster.
 I 3. semester (græsk 3) læses yderligere 40 normalsider originaltekster.
 Både poesi og prosa skal indgå i pensum med mindst 1/3. Pensum  

 sammensættes, således at mindst halvdelen udgøres af forfattere, der er  

 centrale for forståelsen af den græske oldtids liv og forestillingsverden i  

 perioden fra Homer til og med Aristoteles.
 Indtil halvdelen af pensum vil således kunne sammensættes af koine-græske  

 tekster, der indgår i kursisternes sideløbende videreuddannelse.
 Undervisningen omfatter:
- morfologi, syntaks, semantik og sproghistoriske iagttagelser; - brug af fagets hjælpemidler: ordbøger, grammatikker, kommentarer,  

 håndbøger,EDB m.v.; - tolkning, der lader den enkelte tekst fremstå i dens historiske  

 betingethed og gør den forståelig for kursisterne ud fra deres  

 forudsætninger.
 Undervisningen tilrettelægges, således at arbejdet med teksterne sigter  

 mod en helhedsforståelse.
 Elever der kun har fulgt undervisningen i græsk 1, kan efter anmodning få  

 udstedt attestation herfor.
Eksamen Der afholdes mundtlige prøver efter græsk 2 for de elever, der afslutter  

 undervisningen h er, og efter græsk 3.
Græsk 2 Prøven er mundtlig.
 Forberedelsestiden er ca. 20 minutter (heri indregnet trækning af  

 eksamensspørgsmål m.m.).
 Eksaminiationstid: der eksaminieres 3 eksaminander i timen.
 Til prøven opgives 40 normalsider af de originaltekster, der er læst i 1.  

 og 2. semester.
Der prøves i oplæsning, oversættelse, sproglig analyse og  

 indholdsforståelse af et tekststykke på ca. 1/3 normalside, udtaget  

 nogenlunde ligeligt af det opgivne.
Tekstforklaringen tager sit udgangspunkt  

 i det forelagte sted; der redegøres også for teksten som helhed samt dens  

 baggrund og sammenhæng med det øvrige pensum.
Græsk 3 Prøven er mundtlig.
 Forberedelsestiden er ca. 30 minutter (heri indregnet trækning af  

 eksamensspørgsmål m.m.).
 Eksaminationstid: der eksamineres 2 eksaminander i timen.
Til prøven opgives 55 normalsider originaltekster, hvoraf 40 normalsider  

 skal være læst i 3. semester og 15 normalsider i 1. og/eller 2. semester.
Der  

 prøves i oplæsning, oversættelse, sproglig analyse og indholdsforståelse af  

 et tekststykke på ca. 1/2 normalside, udtaget nogenlunde ligeligt af det  

 opgivne.
Tekstforklaringen tager sit udgangspunkt i det forelagte sted; der  

 redegøres også for teksten som helhed samt den baggrund og sammenhæng med det  

 øvrige pensum.
 Dette cirkulære træder i kraft den 1. september 1989 og gælder for  

 studerende, der optages på vidergående uddannelser i 1989 og 1990.
 P.m.v.
 e. b.
