Arbejdsformidlingskontorerne De statsanerkendte arbejdsløshedskasser I medfør af § 4 c i arbejdsdirektoratets cirkulære af 30. januar 1969  

 vedrørende reglement for ledige arbejdsløshedskassemedlemmers kontakt med de  

 offentlige arbejdsformidlingskontorer skal man meddele, at  

 arbejdsløshedsforsikrede personer, der bliver ledige som følge af  

 virksomheders lukning omkring jul og nytår,  og som i øvrigt opfylder  

  betingelserne for at få udbetalt dagpenge, fritages for pligten til at give  

 personligt fremmøde på arbejdsformidlingskontorerne, når der er tale om  

 midlertidigt arbejdsophør med angivelse af en bestemt dato for arbejdets  

 genoptagelse.
 Fritagelse for fremmøde kan højst omfatte tiden fra og med onsdag den 24.  

 december til og med fredag den 2. januar 1987.
Fritagelsen gælder ledige medlemmer, det vil sige medlemmer, der ønsker at  

 få udbetalt dagpenge.
Medlemmer, der omfattes af en ferielukning, og som har  

 krav på feriegodtgørelse og/eller feriedagpenge (for hele perioden), er ikke  

 undergivet fremmødepligt.
De pågældende ledige arbejdsløshedskassemedlemmer må efter de sædvanlige  

 regler, inden dagpengeudbetaling kan ske, udfylde og underskrive  

 dagpengekort, ligesom gyldig ledighedserklæring må foreligge.
Dagpengekort og  

 ledighedserklæring udleveres til medlemmerne i god tid før  

 dagpengeudbetalingen af den arbejdsløshedskasseafdeling eller af det  

 arbejdsformidlingskontor, hvortil de hører.
 Det må klart af dagpengekortet fremgå, hos hvilken arbejdsgiver medlemmet  

 har været beskæftiget, ligesom der ud for den enkelte dag skal markeres  

 »j«, således at afdelingen og arbejdsformidlingskontoret kan se, at  

 ledigheden er en følge af julelukning.
 Såfremt medlemmet i den omhandlede periode har været syg eller af andre  

 årsager ikke har været til rådighed for arbejdsmarkedet, skal dette markeres  

 på sædvanlig måde.
 Af hensyn til kassens muligheder for at beregne i hvilket omfang  

 medlemmer, der er omfattet af en ferielukning, er berettiget til dagpenge,  

 herunder eventuelt dagpenge under ferie i henhold til bestemmelserne i  

 arbejdsløshedslovens § 75 h og direktoratets bekendtgørelse nr. 55 af 25.  

 februar 1982 med senere tilføjelser, skal medlemmerne - såfremt sådan  

 erklæring ikke er udfyldt tidligere på året - udfylde »Erklæring  

 vedrørende feriedagpengeberegning«.
 Medlemmer, der bliver ledige, uden at der er fastsat nogen dato for  

 arbejdets genoptagelse, og medlemmer, for hvilke arbejdets genoptagelse er  

 fastsat til et tidspunkt senere end mandag den 5. januar 1987, skal på  

 sædvanlig måde henvende sig til arbejdsformidlingskontoret ved ledighedens  

 indtræden.
 Opmærksomheden henledes i øvrigt på ferielovens § 17 b:
 »Holdes en virksomhed lukket på hverdage mellem jul og nytår, skal  

 arbejdsgiveren bestemme, at lønmodtageren holder ferie disse dage i det  

 omfang, lønmodtageren er berettiget til mere end 18 feriedage efter reglerne  

 i § 6. Træffer arbejdsgiveren ikke sådan bestemmelse, skal arbejdsgiveren  

 betale lønmodtageren løn for de pågældende dage.
Lønnen beregnes på grundlag af lønmodtagerens løn i de sidste 4 uger før  

 jul.« Vedrørende dagpenge for søgnehelligdage henvises til direktoratets  

 bekendtgørelse nr. 646 af 21. december 1983 om retten til dagpenge for et  

 medlem, som opnår arbejde af kortere varighed end fuld tid eller er ledig på  

 grund af vejrlig eller som følge af arbejdsfordeling.
 P.D.V.
