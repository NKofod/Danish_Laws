 En her begrænset skattepligtig, der var bosat i England, men ejede  

 udlejningsejendomme her i landet, blev anset skattepligtig af renteindtægter  

 fra henlæggelse til investeringsfond, idet der forelå fast driftssted i  

 Danmark og beskatningsretten derfor tilkom Danmark.
 For afdøde A klagedes over, at de stedlige skattemyndigheder for  

 indkomståret 1984 havde anset renteindtægter af indestående på  

 investeringsfondskonti på i alt 178.904 kr. for omfattet af afdødes  

 begrænsede skattepligt til Danmark.
Det fremgik af sagens oplysninger, at afdøde, der siden 1978 havde været  

 bosiddende i England, i 1981 havde foretaget henlæggelse til investeringsfond  

 på 1.080.000 kr.
Henlæggelsen var foretaget på baggrund af overskud af nogle  

 her i landet beliggende udlejningsejendomme.
 De stedlige skattemyndigheder havde henvist til, at renter af  

 investeringsfondskonti måtte undergives begrænset skattepligt sammen med den  

 virksomhed her i landet, som kontiene havde tilknytning til.  

 Skattemyndighederne havde ydermere henvist til Statsskattedirektoratets  

 ligningsvejledning afsnit A 2.5, samt til en landsskatteretskendelse af 23.  

 januar 1986, offentliggjort i'»skat«» 1986, side 225.
Afdødes advokat nedlagde over for Landsskatteretten påstand om, at renter  

 af investeringsfondskonti ikke skulle medregnes til den skattepligtige  

 indkomst for de personer, der var begrænset skattepligtige i henhold til  

 kildeskattelovens § 2, stk. 1, litra e.
Det var advokatens opfattelse, at den  

 begrænsede skattepligt i nærværende tilfælde havde støtte i den nævnte  

 bestemmelse, og advokaten anførte, at beskatning af renteindtægter i sådanne  

 tilfælde kun kunne ske, såfremt renterne havde nær tilknytning til  

 ejendommens drift, f.eks. som forrentning af vedligeholdelseskonti eller  

 indestående hos administrator.
Advokaten anførte endvidere, at han fandt, at  

 Landsskatterettens kendelse af 23. januar 1986 var urigtigt begrundet.
Efter de meddelte oplysninger fandt Landsskatteretten, at afdøde måtte  

 anses for begrænset skattepligtig af de omhandlede renter af  

 investeringsfondskonti, jf. kildeskattelovens § 2, stk. 1, litra d og e, idet  

 det bemærkedes, at det var Landsskatterettens opfattelse, at der forelå fast  

 driftssted her i landet.
I medfør af den mellem Storbritannien og Danmark  

 indgåede dobbeltbeskatningsoverenskomst, artikel 11, stk. 3, tilkom  

 beskatningsretten til de omhancdlede renter herefter Danmark, og den  

 påklagede ansættelse blev herefter stadfæstet.
 LV 1987, A 2.12.1.
