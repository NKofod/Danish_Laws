 I medfør af § 9 i lov nr. 58 af 4. marts 1964 om veterinærvæsenet samt om  

 udøvelse af dyrlægegerning fastsættes herved følgende bestemmelser.
 § 1.  Ved statslige eller kommunale ledende  

 dyrlægestillinger forstås i denne bekendtgørelse stillinger som  

 institutionschef, afdelingsforstander, afdelingsleder, veterinærinspektør,  

 kredsdyrlæge, stadsdyrlæge, overdyrlæge og andre med hensyn til ansvar og  

 betydning dermed ligestillede selvstændige stillinger, som i henhold til  

 lovgivningen kun må bestrides af autoriserede dyrlæger.
 Stk. 2.  Forinden besættelsen af en af stk. 1 omfattet  

 stillinger skal den ansættende myndighed indhente en sagkyndig vurdering af  

 ansøgernes faglige kvalifikationer i overensstemmelse med bestemmelserne i  

 denne bekendtgørelse, og stillingen må kun besættes med en dyrlæge, der ved  

 denne vurdering er blevet anset for kvalificeret.
 § 2.  Undtaget fra bestemmelserne i § 1, stk. 2, er  

 stillingen ved den kgl. veterinær- og landbohøjskole og under  

 forsvarsministeriet.
 Stk. 2.  Ved besættelse af dyrlægestillinger, der ikke  

 er omfattet af § 1, stk. 2, som f.eks. stillinger, der ikke er ledende, og  

 som alene kræver godkendelse til udførelse af mælkekontrol på  

 produktionsstedet eller til udførelse af kødkontrol i private slagtehuse, kan  

 den godkendende eller ansættende myndighed anmode om sagkyndig vurdering af  

 ansøgeres faglige kvalifikationer i overensstemmelse med bestemmelserne i  

 denne bekendtgørelse.
§ 3.  Til at foretage den i § 1, stk. 2, omhandlede  

 sagkyndige vurdering nedsætter den danske dyrlægeforening 2 udvalg med hvert  

 3 medlemmer.
Medlemmerne af udvalgene vælges for 3 år ad gangen.
 Stk. 2.  Medlemmerne af det ene udvalg skal have særlig  

 indsigt i veterinær levnedsmiddelkontrol og veterinært levnedsmiddeltilsyn.  

 Medlemmerne af det andet udvalg skal have særlig indsigt i  

 bekæmpelsesforanstaltninger eller laboratoriediagnostik vedrørende  

 husdyrsygdomme.
 Stk. 3.  Hvert af udvalgene vælger selv sin formand  

 blandt udvalgets medlemmer og udøver sin virksomhed i overensstemmelse med en  

 af landbrugsministeriet godkendt forretningsorden.
 § 4.  Samtlige ansøgninger til en af § 1, stk. 1,  

 omfattet kommunal dyrlægestilling skal af den ansættende myndighed tilsendes  

 veterinærdirektoratet, der videresender ansøgningerne til vedkommende  

 kvalifikationsudvalg, jfr. § 3, stk. 2. Når udvalget har foretaget vurdering  

 af ansøgernes kvalifikationer, giver udvalget veterinærdirektoratet skriftlig  

 meddelelse om resultatet af vurderingen, og direktoratet underrettet derefter  

 snarest den ansættende myndighed herom.
Stk. 2.  Samtlige ansøgninger til en af § 1, stk. 1,  

 omfattet statslig dyrlægestilling skal af chefen for vedkommende institution  

 tilsendes vedkommende kvalifikationsudvalg, jfr. § 3, stk. 2, eventuelt med  

 angivelse af, hvilke ansøgere der af institutionschefen anses for  

 kvalificeret til stillingen.
Når udvalget har foretaget vurdering af  

 ansøgernes kvalifikationer, giver udvalget institutionschefen skriftlig  

 meddelelse om resultatet af vurderingen, og institutionschefen afgiver  

 derefter under vedlæggelse af kvalifikationsudvalgets meddelelse indstilling  

 til den ansættende myndighed om besættelse af den ledige stilling.
§ 5.  Ved besættelse af stillingerne som  

 veterinærdirektør, direktør for statens veterinære serumlaboratorium og  

 forstander for statens veterinære institut for virusforskning skal sagkyndig  

 vurdering af ansøgernes kvalifikationer uanset foranstående bestemmelser  

 foretages af et af landbrugsministeriet i hvert enkelt tilfælde nedsat  

 udvalg.
De i 1. punktum nævnte institutionschefer, formændene for de i § 3,  

 stk. 2, nævnte udvalg, en repræsentant for det veterinærvidenskabelige fagråd  

 ved den kgl. veterinær- og landbohøjskole og en repræsentant for den danske  

 dyrlægeforening skal have sæde i udvalget.
 § 6.  Denne bekendtgørelse træder i kraft den 1.  

 september 1964.
 Landbrygsministeriet, den 6. august  

 1964.
 Karl Skytte.
/J.
Jensen.
