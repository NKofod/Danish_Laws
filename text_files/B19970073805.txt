I medfør af § 5, § 6, stk. 4, § 7, stk. 2, § 11, stk. 3, § 15 og § 17, stk. 4 i lov nr. 376 af 10. juni 1997 om seniorydelse fastsættes efter forhandling med Landsarbejdsrådet:
Overgang til seniorydelsesordningen § 1.  Et medlem, der opfylder betingelserne i kapitel  

 1 i lov om seniorydelse, kan efter ansøgning overgå til seniorydelse.
 Stk. 2.  I forbindelse med ansøgningen skal medlemmet  

 udfylde og indgive en blanket, der er godkendt af direktøren for  

 arbejdsløshedsforsikringen.
 Stk. 3.  Kassen skal indhente den fornødne dokumentation  

 for, at medlemmet indtil det fyldte 50. år var i ordinær beskæftigelse eller  

 indtil da kunne opfylde de almindelige betingelser for at være  

 dagpengeberettiget.
§ 2.  Medlemmer, der er udtrådt af  

 seniorydelsesordningen, kan ikke på ny overgå til ordningen.
Dog kan et  

 medlem, der udtræder af seniorydelsesordningen på grund af tilbagevenden til  

 en 50/50-stilling, en gang genindtræde i ordningen.
Medlemmet skal ved  

 genindtræden være ansat i en 50/50-stilling samt have bopæl her i riget,  

 bortset fra Færøerne og Grønland.
Arbejde og aktiviteter § 3.  Et medlem må i seniorydelsesperioden arbejde  

 uden fradrag i ydelsen i sammenlagt højst 200 timer inden for et kalenderår,  

 jf. dog stk. 2. I det kalenderår, hvor medlemmet indtræder i  

 seniorydelsesordningen, reduceres de 200 timer forholdsmæssigt, således at et  

 medlem, der overgår i 2. kvartal, har ret til at arbejde i højst 150 timer,  

 et medlem, der overgår i 3. kvartal, har ret til at arbejde i højst 100  

 timer, og et medlem, der overgår i 4. kvartal, har ret til at arbejde i højst  

 50 timer.
 Stk. 2.  Medlemmet må ikke arbejde i de første 5 uger  

 efter overgangen til seniorydelse.
 Stk. 3.  Arbejde inden for de 200 timer kan udføres som:
 Stk. 4.  Det er uden betydning, om arbejdet medfører  

 indtægt.
 Stk. 5.  Arbejdet skal medregnes, selv om det udføres  

 uden for normal arbejdstid eller på søndage eller helligdage.
 Stk. 6.  Arbejde i udlandet sidestilles med arbejde i  

 Danmark.
 Stk. 7.  Perioder, hvor medlemmet modtager løn eller  

 sygedagpenge efter lov om dagpenge ved sygdom eller fødsel, medregnes som  

 arbejdsperioder efter forholdet mellem det gennemsnitlige ugentlige timetal i  

 den periode, der danner grundlag for fastsættelse af sygedagpengene, og en  

 arbejdsperiode med fuld sædvanlig arbejdstid.
 § 4.  Når særlige omstændigheder taler for det, kan  

 der gives forhåndstilladelse til, at et medlem har lønarbejde, selv om der  

 vil blive arbejdet i de første 5 uger, eller arbejdets omfang i mindre grad  

 må antages at overstige 200 timer inden for et kalenderår.
 Stk. 2.  Tilladelse til at arbejde i de første 5 uger  

 kan kun omfatte arbejde, der ikke har været medlemmets hovederhverv før  

 overgangen.
 Stk. 3.  Tilladelse til at arbejde i de første 5 uger og  

 til at arbejde mere end 200 timer kan gives af arbejdsløshedskassen, hvis  

 arbejdets omfang skønnes at omfatte højst 300 timer inden for et kalenderår.  

 I overgangsåret reduceres de 300 timer forholdsmæssigt, således at kassen kan  

 give tilladelse til, at et medlem, der overgår i 2. kvartal, kan arbejde i op  

 til 225 timer, at et medlem, der overgår i 3. kvartal, kan arbejde i op til  

 150 timer, og at et medlem, der overgår i 4. kvartal, kan arbejde i op til 75  

 timer.
Stk. 4.  Arbejdsløshedskassens tilladelse skal gøres  

 betinget af, at medlemmets indtægt ved arbejde ud over 50 timer pr. kvartal i  

 overgangsåret/200 timer inden for et kalenderår, fradrages fuldt ud i  

 seniorydelsen.
Hvis merarbejdet ikke medfører indtægt, beregnes fradraget ved  

 at gange det overskydende timetal med omregningssatsen.
Stk. 5.  Direktøren for arbejdsløshedsforsikringen kan i  

 særlige tilfælde efter indstilling fra arbejdsløshedskassen give tilladelse  

 til arbejde af større omfang end 300 timer inden for et kalenderår.
Der kan  

 knyttes økonomiske vilkår til tilladelsen.
 § 5.  Medlemmet har uanset § 3 ret til at udføre  

 frivillige ulønnede aktiviteter i Danmark, efter de regler, der er fastsat  

 herom i direktoratets bekendtgørelse om fradrag i arbejdsløshedsdagpenge.
 Stk. 2.  Medlemmet skal skriftligt oplyse  

 arbejdsløshedskassen om aktivitetens art og omfang, samt for hvem den  

 udføres.
 § 6.  Udøvelse af borgerligt ombud eller andet hverv i  

 det offentliges tjeneste betragtes ikke som arbejde i seniorydelsesperioden.
 Stk. 2.  Varetagelse af hverv som medlem af bestyrelser  

 og lignende for private selskaber, pengeinstitutter, foreninger mv. betragtes  

 ikke som arbejde i seniorydelsesperioden, medmindre hvervet er forbundet med  

 fast, regelmæssig beskæftigelse i væsentligt omfang.
Selvstændig virksomhed § 7.  Udøvelse af vedvarende selvstændig virksomhed  

 samt arbejde i en virksomhed, der ejes eller drives af medlemmets ægtefælle,  

 er ikke tilladt i seniorydelsesperioden, jf. dog §§ 8-9.
 § 8.  Medlemmet kan videreføre eller påbegynde drift  

 af et mindre jordbrug efter samme regler, som gælder for efterlønsmodtagere.
§ 9.  I særlige tilfælde kan direktøren for  

 arbejdsløshedsforsikringen efter indstilling fra arbejdsløshedskassen give  

 tilladelse til, at et medlem påbegynder eller viderefører bibeskæftigelse ved  

 selvstændig virksomhed.
Det er en betingelse, at virksomheden alene er  

 baseret på medlemmets egen arbejdskraft, og at medlemmet over for  

 arbejdsløshedskassen har sandsynliggjort, at virksomheden ikke nødvendiggør  

 en samlet arbejdsindsats på mere end 200 timer årligt eller det tilladte  

 timetal i overgangsåret.
 Stk. 2.  Et medlem, der har fået tilladelse efter stk.  

 1, må uanset bestemmelsen i § 3, stk. 2, arbejde i de første 5 uger efter  

 overgangen.
Stk. 3.  Medlemmet skal omgående underrette  

 arbejdsløshedskassen, hvis der sker ændringer i beskæftigelsens omfang eller  

 karakter.
Medlemmet skal på ethvert tidspunkt kunne sandsynliggøre over for  

 arbejdsløshedskassen, at forudsætningerne for tilladelsen fortsat er opfyldt.
Beregning af arbejdstiden § 10.  Ved opgørelsen af arbejdstiden medregnes de  

 faktisk anvendte timer.
Stk. 2.  Hvis et medlems faktiske arbejdstid ved  

 lønarbejde ikke eller kun vanskeligt kan kontrolleres ved arbejdsgiverens  

 registreringer, eller hvis indtægten er væsentlig højere end sædvanlig løn  

 for tilsvarende arbejde, beregnes arbejdstiden ved omregning af  

 nettoindtægten til timer med den gældende omregningssats på tidspunktet for  

 arbejdets udførelse.
Det omregnede timetal anvendes ikke, hvis det er mindre  

 end det faktiske timetal.
 Stk. 3.  Medlemmets nettoindtægt ved omregning er  

 indtægten (inklusive arbejdsmarkedsbidraget) med fradrag af de dokumenterede  

 nødvendige udgifter, der godkendes som fradragsberettigede af  

 skattemyndighederne.
Stk. 4.  Ved byggearbejde i eget hus mv., jf. § 3, stk.  

 3, nr. 5, fastsættes arbejdstiden i perioder med personlig medvirken mindst  

 til fuld sædvanlig arbejdstid.
Inden den personlige medvirken påbegyndes,  

 skal arbejdsløshedskassen have skriftlig meddelelse om begyndelsesdato og  

 forventet afslutningsdato.
 Stk. 5.  Ved arbejde, hvor lønnen i henhold til  

 overenskomst eller tilsvarende aftale indeholder betaling for sædvanligt  

 tidsforbrug til forberedelse eller lignende, skal det lønnede tidsforbrug  

 hertil medregnes ved opgørelse af arbejdstiden.
Bortfald af retten til seniorydelse § 11.  Hvis medlemmet har arbejdet i de første 5 uger  

 efter overgangen til seniorydelse, bortfalder retten til seniorydelse med  

 virkning fra overgangstidspunktet.
 Stk. 2.  Hvis medlemmet har arbejdet mere end tilladt,  

 jf. §§ 3-4, bortfalder retten til seniorydelse med virkning fra tidspunktet  

 for overskridelsen, jf. dog stk. 3.
Stk. 3.  Hvis medlemmet vender tilbage til arbejdslivet,  

 bortfalder retten til seniorydelse dog allerede med virkning fra arbejdets  

 begyndelse.
Det samme gælder, hvis medlemmet påbegynder selvstændig  

 virksomhed eller arbejde i ægtefællens selvstændige virksomhed, jf. dog §§  

 8-9.
 Stk. 4.  Retten til seniorydelse bortfalder, hvis  

 medlemmet på grund af arbejde i et andet EØS-land eller på Færøerne skal  

 omfattes af dette lands arbejdsløshedsforsikring.
Dispensationsbestemmelser § 12.  Når særlige omstændigheder taler for det, kan  

 der gives dispensation til, at et medlem, der har overtrådt reglerne i § 3 og  

 §§ 7-9, kan forblive i seniorydelsesordningen.
 Stk. 2.  Dispensationen kan gives af  

 arbejdsløshedskassen, hvis der højst er arbejdet 8 timer ved lønarbejde i de  

 første 5 uger efter overgangen til seniorydelse, eller det tilladte timetal  

 er overskredet med højst 40 timers lønarbejde inden for et kalenderår, og  

 medlemmet ikke tidligere har arbejdet mere end tilladt.
Stk. 3.  Arbejdsløshedskassens dispensation skal gøres  

 betinget af, at indtægten ved arbejdet i 5 ugers perioden eller merarbejdet  

 fradrages fuldt ud i seniorydelsen.
Ved ulønnet arbejde samt ved arbejde,  

 hvor indtægten ikke kan konstateres, beregnes fradraget ved at gange  

 timetallet med omregningssatsen.
Stk. 4.  I andre tilfælde kan dispensationen gives af  

 direktøren for arbejdsløshedsforsikringen efter indstilling fra kassen.
Der  

 kan knyttes økonomiske vilkår til dispensationen.
 Stk. 5.  Direktøren for arbejdsløshedsforsikringen kan,  

 når ganske særlige omstændigheder taler for det, give dispensation til, at et  

 medlem, der har arbejdet mere end tilladt efter § 4, kan forblive i  

 seniorydelsesordningen.
Ydelsens størrelse og udbetaling § 13.  Til medlemmer, der inden for de sidste 10 år  

 sammenlagt har været fuldtidsforsikret i mindst 5 år, deraf mindst 26 uger  

 umiddelbart før overgangen til seniorydelsesordningen, udbetales ydelsen med  

 et fast beløb på 82 pct. af højeste dagpenge, jf. § 47 i lov om  

 arbejdsløshedsforsikring mv.
Beløbet afrundes til det nærmeste hele  

 kronebeløb.
 § 14.  Til deltidsforsikrede medlemmer og til  

 fuldtidsforsikrede medlemmer, der ikke opfylder betingelserne i § 13 ydes  

 seniorydelsen med et beløb, der udgør 2/3 af ydelsen i § 13. Beløbet afrundes  

 til det nærmeste hele kronebeløb.
§ 15.  Seniorydelse udbetales bagud for 4 henholdsvis  

 5 uger, således at hver udbetalingsperiode slutter næstsidste søndag i en  

 måned.
En arbejdsløshedskasse kan dog vælge at udbetale seniorydelsen for en  

 måned ad gangen.
Udbetalingen sker månedsvis bagud og ydes for indtil 160,33  

 timer pr. måned.
 Stk. 2.  Udbetalingen af seniorydelse er omfattet af  

 bestemmelserne i direktoratet for arbejdsløshedsforsikringens bekendtgørelse  

 om udbetaling af forskud og acontorefusion for de statsanerkendte  

 arbejdsløshedskasser.
 § 16.  Seniorydelse kan ikke udbetales til et medlem,  

 som ved domstols- eller administrativ afgørelse er berøvet sin frihed.
Indtægter i seniorydelsesperioden Offentlige og private hverv mv.
 § 17.  Skattepligtige beløb, der modtages for  

 varetagelse af borgerlige ombud og offentlige og private hverv, der efter § 6  

 ikke betragtes som arbejde i seniorydelsesperioden, medfører fradrag ved  

 omregning i seniorydelsen, jf. dog stk. 4 og 5.
Stk. 2.  Beløb, der modtages for varetagelse af hverv  

 som medlem af Folketinget, regeringen eller Europa-Parlamentet, som  

 borgmester eller rådmand, fradrages fuldt ud i seniorydelsen.
Indtægten for  

 disse hverv kan ikke opgøres inden for 200 timers reglen, jf. § 18.
 Stk. 3.  Beløb, der modtages for varetagelse af hverv  

 som udvalgsformand i henhold til de kommunale styrelseslove, fradrages fuldt  

 ud i seniorydelsen.
 Stk. 4.  Beløb, der modtages for varetagelse af andre  

 hverv i henhold til de kommunale styrelseslove, medfører ikke fradrag.
 Stk. 5.  Beløb, der modtages for følgende hverv,  

 medfører ikke fradrag:
§ 18.  Hvis et medlem ikke har udnyttet sin ret til  

 arbejde efter § 3, kan indtægter, jf. § 17, stk. 1 og stk. 3, omregnes til  

 timer og opgøres i den resterende del af de 200 timer, eller i det reducerede  

 timetal i overgangsåret.
Disse indtægter medfører herefter ikke fradrag i  

 seniorydelsen.
Pension § 19.  Løbende udbetaling af pension (inklusive  

 tillæg), som er led i tidligere ansættelsesforhold og er af en sådan  

 karakter, at det er sædvanligt, at arbejdsgiveren bidrager, medfører fradrag  

 efter omregning.
Tilsvarende gælder fast løbende udbetaling af beløb, som  

 faglige organisationer og lignende eller en tidligere arbejdsgiver udbetaler  

 som supplement til seniorydelsen eller i forbindelse med arbejdsophør.
 § 20.  Løbende udbetaling af pension, som hidrører fra  

 en arbejdsperiode i udlandet, medfører fradrag efter omregning.
 § 21.  Et medlem, der modtager udenlandsk pension, som  

 kan sidestilles med ydelser efter lov om social pension, kan ikke samtidig  

 modtage seniorydelse.
 Stk. 2.  Kan en udenlandsk pension ikke direkte  

 sidestilles med ydelser efter lov om social pension, eller er pensionen  

 mindre end dansk folkepensions grundbeløb, kan pensionen dog modtages sammen  

 med seniorydelse mod, at pensionen fradrages fuldt ud i seniorydelsen.
Feriegodtgørelse § 22.  Feriegodtgørelse, der er optjent før overgangen  

 til seniorydelse, medfører fradrag i forhold til det antal feriedage, der er  

 optjent, når udbetalingen sker i seniorydelsesperioden eller umiddelbart før  

 overgangen.
 Stk. 2.  For den feriegodtgørelse, der vedrører det  

 eller de ferieår, der følger efter det ferieår, i hvilket overgang til  

 seniorydelse finder sted, foretages fradrag i ydelsen, jf. stk. 1, fra den  

 første mandag i ferieåret.
Stk. 3.  Antallet af feriedage ganges med 5/6. Der  

 afrundes til hele eller halve feriedage.
For hver feriedag, der er optjent,  

 fratrækkes 7,4 eller 4,93 timer gange den aktuelle timesats i seniorydelsen  

 for henholdsvis fuldtids- eller deltidsforsikrede.
 Stk. 4.  Hvis feriegodtgørelsen udgør et mindre beløb  

 end fradraget i seniorydelsen, kan medlemmet få udbetalt differencen som  

 seniorydelse.
 Stk. 5.  Feriegodtgørelse, der er optjent i  

 seniorydelsesperioden, medfører ikke fradrag.
Andre indtægter § 23.  Får et medlem, efter at have forladt en  

 50/50-stilling, udbetalt løn, rådighedsløn mv. for en periode, hvor der ikke  

 udføres arbejde, eller modtager medlemmet ydelser, der træder i stedet,  

 medfører udbetalingen fradrag i seniorydelsen efter omregning.
 Stk. 2.  Bestemmelsen i stk. 1 finder anvendelse på  

 såvel løbende udbetalinger som udbetalinger af engangsbeløb.
 § 24.  Vederlag for genudsendelse, genopførelse og  

 anden form for genanvendelse af bøger, fotografier, teaterstykker, film mv.  

 medfører fradrag efter omregning, hvis vederlaget stammer fra arbejde inden  

 for medlemmets sædvanlige arbejdsområde, hvor sådanne genanvendelser mv. er  

 normale.
Indtægter, der ikke medfører fradrag § 25.  Der skal ikke ske fradrag for udbetaling af  

 tantieme, gratiale, bonus, opsparet søgnehelligdagsbetaling,  

 dagpengegodtgørelse for 1. og 2. ledighedsdag og lignende.
 Stk. 2.  Udbetaling af licensafgifter,  

 biblioteksafgifter, Koda/Gramexafgifter og lignende medfører ikke fradrag.
§ 26.  Der skal ikke ske fradrag for arbejdsfri  

 indtægter, herunder Oplysningspligt om arbejde og indtægter i seniorydelsesperioden § 27.  Medlemmet har pligt til løbende at kontrollere,  

 at arbejdets omfang ikke overstiger 200 timers grænsen eller det tilladte  

 timetal i overgangsåret.
Stk. 2.  Medlemmet skal omgående underrette  

 arbejdsløshedskassen, hvis der arbejdes i de første 5 uger efter overgangen,  

 samt hvis 200 timers grænsen eller det tilladte timetal i overgangsåret  

 overskrides.
Arbejdsløshedskassen skal endvidere omgående underrettes, hvis  

 medlemmet påbegynder et arbejde, som må forudses at overskride begrænsningen,  

 eller hvis der påbegyndes vedvarende selvstændig virksomhed eller arbejde i  

 ægtefællens selvstændige virksomhed.
 Stk. 3.  Et medlem, der har indtægter, som er omfattet  

 af denne bekendtgørelse, har pligt til løbende at oplyse arbejdsløshedskassen  

 om indtægten.
Stk. 4.  Efter udløbet af hvert kalenderår skal  

 medlemmet senest den 10. januar i det efterfølgende kalenderår indsende en  

 erklæring til arbejdsløshedskassen med angivelse af indtægter og arbejde i  

 kalenderåret.
Kassen har ret til at tilbageholde seniorydelsen, hvis  

 erklæringen ikke er modtaget rettidigt.
 Stk. 5.  Ved udtræden af seniorydelsesordningen skal  

 erklæringen afgives straks.
Fradragsberegning § 28.  Hvis seniorydelsen udbetales for 4 henholdsvis  

 5 uger beregnes fradrag for indtægter i henhold til § 17, stk. 1, § 19 og §  

 20 ved, at indtægten pr. uge omregnes til timer ved brug af omregningssatsen.  

 Der foretages derefter fradrag i forhold til den del, som det beregnede  

 timetal udgør af en hel uges seniorydelse.
For deltidsforsikrede udgør en hel  

 uges seniorydelse 2/3 af en hel uges seniorydelse for fuldtidsforsikrede.
Stk. 2.  Fradrag efter §§ 23 og 24 sker ved, at  

 indtægten omregnes til timer ved brug af omregningssatsen.
Fradraget skal ske  

 på det tidspunkt, hvor beløbet udbetales, og medfører bortfald af ydelsen i  

 et tilsvarende antal timer.
Stk. 3.  Hvis seniorydelsen udbetales for en måned ad  

 gangen, beregnes fradraget ved, at indtægten pr. måned omregnes til timer ved  

 brug af omregningssatsen.
Der foretages derefter fradrag i forhold til den  

 del, som det beregnede timetal udgør af en hel måneds seniorydelse.
For  

 deltidsforsikrede udgør en måneds seniorydelse 2/3 af en hel måneds  

 seniorydelse for fuldtidsforsikrede.
 Stk. 4.  Indtægter i henhold til § 17, stk. 2 og stk. 3,  

 og § 21 fradrages fuldt ud i seniorydelsen.
 Stk. 5.  Ved beregning af fradrag for indtægter i  

 henhold til § 20 og § 21, stk. 2, omregnes den udenlandske pensionsudbetaling  

 med den officielle valutakurs den første hverdag efter udbetalingsperiodens  

 udløb.
Udbetaling under ophold i udlandet § 29.  Et medlem, der modtager seniorydelse, kan få  

 udbetalt ydelsen under midlertidigt ophold i udlandet i op til sammenlagt 3  

 måneder inden for hvert kalenderår.
 Stk. 2.  Ophold på Færøerne eller i Grønland sidestilles  

 med ophold i udlandet.
 Stk. 3.  Overstiger opholdet i udlandet sammenlagt 3  

 måneder, eller tager medlemmet fast ophold i udlandet, standses udbetalingen  

 af seniorsydelse, indtil medlemmet igen tager fast ophold i Danmark.
 Stk. 4.  Hvis et medlem har fået udbetalt seniorydelse  

 under ophold i udlandet umiddelbart op til et årsskifte, kan pågældende få  

 udbetalt ydelsen i en ny 3 måneders periode uden forinden at tage ophold i  

 Danmark.
 § 30.  Et medlem, der tager ophold i udlandet, skal  

 senest ved udrejsen give arbejdsløshedskassen oplysning om opholdets  

 begyndelses- og afslutningstidspunkt.
 § 31.  Det påhviler arbejdsløshedskassen at registrere  

 perioder, hvor et medlem opholder sig i udlandet, og at standse udbetalingen  

 af seniorydelse i overensstemmelse med reglerne i § 29.
 § 32.  Når et medlem tager fast ophold i Danmark efter  

 længere tids ophold i udlandet end nævnt i § 29, genoptages udbetalingen af  

 seniorydelse efter begæring fra medlemmet, hvis betingelserne for ret til  

 ydelsen fortsat er opfyldt.
Ret til seniorydelse efter ophold i  

 udlandet, på Færøerne eller i § 33.  Forsikrings- og beskæftigelsesperioder optjent  

 under ophold i andre lande, på Færøerne eller i Grønland kan medregnes i de  

 perioder, som i medfør af lovens § 2, stk. 1, nr. 2, og § 2, stk. 2, er  

 betingelser for ret til seniorydelse, hvis medlemmets forsikrings- og  

 beskæftigelsesperioder vil kunne medregnes efter de gældende regler ved  

 overgang til efterløn.
Seniorydelsens ophør § 34.  Retten til seniorydelse bortfalder ved udgangen  

 af den måned, hvori medlemmet fylder 67 år, eller hvis medlemmet Vejledningspligt § 35.  Arbejdsløshedskassen har pligt til at vejlede  

 medlemmer over 50 år, der oplyser, at de udmelder sig på grund af overtagelse  

 af en 50/50-stilling efter lov om social bistand, om rettigheder efter lov om  

 seniorydelse.
 Ikrafttrædelsesbestemmelser mv.
 § 36.  Bekendtgørelsen træder i kraft den 1. oktober  

 1997.
§ 37.  En person, der opfylder betingelserne i lovens  

 § 17, stk. 1, kan anmode om at genindtræde som medlem.
Genindtræden skal ske  

 i den arbejdsløshedskasse under hvis faglige område personen hører i kraft af  

 beskæftigelsen i 50/50-stillingen.
Genindtræden sker med virkning fra det  

 tidspunkt, hvor kassen modtager en skriftlig anmodning herom og på baggrund  

 af den tidligere medlemsstatus som fuldtids- eller deltidsforsikret, jf. dog  

 § 38.
 Stk. 2.  Anmodningen skal være modtaget i kassen senest  

 den 30. september 1998.
Stk. 3.  Medlemmet kan efter sin genindtræden medregne  

 forudgående perioder med beskæftigelse i en 50/50-stilling til opfyldelse af  

 betingelserne i lovens § 2, stk. 1, nr. 2, og § 2, stk. 2, mod at efterbetale  

 medlemsbidrag for de perioder, der ønskes medregnet.
Medlemsbidraget opgøres  

 på grundlag af de dagældende satser for indbetaling af bidrag til staten, jf.  

 § 76, stk. 1, i lov om arbejdsløshedsforsikring m.v.
 Stk. 4.  Perioder, hvor medlemmet betaler bidrag efter  

 stk. 3, kan alene medregnes til opfyldelse af medlems- og  

 beskæftigelsesperioder i lov om seniorydelse.
Stk. 5.  Kassen kan godkende en afdragsperiode for  

 beløbet efter stk. 3 på højst 24 måneder.
Direktøren for  

 arbejdsløshedsforsikringen kan i særlige tilfælde efter indstilling fra  

 kassen godkende en længere afdragsperiode.
 § 38.  Hvis beskæftigelsen i 50/50-stillingen efter  

 sit omfang giver mulighed for overflytning fra deltidsforsikring til  

 fuldtidsforsikring vil dette kunne ske.
 Stk. 2.  Overflytning til fuldtidsforsikring har alene  

 virkning til opfyldelse af medlems- og beskæftigelsesperioder i lov om  

 seniorydelse.
