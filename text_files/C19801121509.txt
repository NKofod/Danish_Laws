 For at sikre den bedst mulige standard af kriminalforsorgens bilpark samt  

 for at skabe en ensartet ekspedition af sager vedrørende biler bestemmer  

 direktoratet:
 § 1.  Indenfor 12 måneder efter indregistreringsdatoen  

 skal enhver bil rustbeskyttelsesbehandles (eventuel vedligeholdelse af  

 eksisterende beskyttelse) med rustbeskyttende olie.
 Der skal lægges særlig vægt på sprøjtning indvendig i hulrum m.v. med  

 tyndt beskyttelsesmiddel.
Stk. 2.  Undervognsbehandlingen skal så vidt muligt  

 foretages ved benyttelse af de af direktoratet for statens indkøb indgåede  

 aftaler.
I tilfælde, hvor disse aftaler ikke benyttes, skal det sikres, at  

 rustbeskyttelsen foretages på grundlag af et sprøjteskema, samt at der gives  

 garanti mod gennemtæring.
 Stk. 3.  Efter karrosserireparationer skal  

 rustbeskyttelsen udbedres i nødvendigt omfang.
§ 2.  Alle biler skal en gang årligt til  

 »frivilligt syn« hos statens bilinspektion.
Last- og varevogne, der  

 efter 5 års forløb indkaldes til periodisk syn, skal efter dette tidspunkt  

 kun synes efter indkaldelse fra bilinspektionen.
 Stk. 2.  Bilerne skal ikke klargøres hos mekaniker før  

 fremstillingen, men undervogn skal være rengjort.
Stk. 3.  I forbindelse med synet skal der afleveres en  

 anmeldelsesblanket (form.
M.0.2.A). Blanketterne udleveres af  

 bilinspektionerne eller motorkontorerne.
Anmeldelsesblanketten skal forsynes  

 med stempelmærker.
 § 3.  De ved synet påpegede mangler og defekter skal  

 snarest afhjælpes, selv om der ikke er krævet omstilling (fornyet syn).
 Stk. 2.  Mangellisten fra bilinspektionen skal opbevares  

 til forevisning for politiingeniøren ved den årlige inspektion.
 § 4.  Reparation m.v. af en bil kan iværksættes ved  

 egen foranstaltning til et beløb af indtil 5.000 kr.
 Stk. 2.  Sagen forelægges politiingeniøren, hvis  

 udgiften skønnes at ville overstige forannævnte beløb, eller det skønnes mere  

 hensigtsmæssigt at foretage udskiftning af bilen.
 Stk. 3.  For så vidt udgiften ikke kan afholdes indenfor  

 den ordinære bevilling, forelægges sagen tillige direktoratet.
 § 5.  Enhver bil skal være forsynet med en kontrolbog,  

 hvori indføres tidspunkterne for foretagne eftersyn, smøring m.v.  

 Kontrolbogen skal forevises politiingeniøren ved dennes inspektionsbesøg.
 Stk. 2.  Bilerne skal endvidere være forsynet med en  

 kørselsbog til notering af oplysninger om foretaget kørsel m.v.
 Stk. 3.  Kontrolbog og kørselsbog rekvireres fra  

 Anstalten ved Herstedvester, 2620 Albertslund.
 § 6.  Bilsynsrapporterne og politiingeniørens  

 vurdering af bilernes stand danner grundlag for direktoratets  

 udskiftningsprogram, der normalt udarbejdes for 3-5 års perioder.
 § 7.  Indstilling om biludskiftning bilagt mindst 2  

 tilbud indsendes til direktoratet, der forelægger sagen for politiingeniøren.
 Stk. 2.  De af direktoratet for statens indkøb indgåede  

 aftaler vedrørende bilanskaffelser skal i fornødent omfang indgå i  

 tilbudsmaterialet.
 § 8.  Forvolder en ansat under tjenstlig benyttelse af  

 en af anstalternes biler skade, der er omfattet af færdselsloven, træffer  

 anstaltens leder afgørelse om ydelse af erstatning til en eventuel modpart.
 § 9.  Forvoldes skade ved benyttelse af en bil  

 tilhørende kriminalforsorgen i frihed, skal sagen altid forelægges  

 direktoratet.
 § 10.  Uanset bestemmelsen i § 8 forelægges sagen for  

 direktoratet såfremt:
1. der fremsættes krav om erstatning for personskade, 2. der fremsættes krav om erstatning for tingskade på  

 over 3.000 kr., 3. kørselsuheldet m.v. nødvendiggør udskiftning af  

 kriminalforsorgens bil, 4. skyldsspørgsmålet eller spørgsmålet om  

 skyldsfordelingen mellem flere parter giver rimelig grund til tvivl, 5. afholdelse af reparationsudgifter medfører  

 overskridelse af institutionens bevilling på konto 22.30  

 »Autoreparations-, smede- og maskinværksteder«, 6. den ansatte har udvist grov forsømmelighed eller  

 lignende, som giver grund til fremsættelse af regreskrav.
 § 11.  I alle tilfælde, hvor kriminalforsorgens biler  

 udsættes for færdselsuheld, der giver anledning til optagelse af  

 politirapport, skal der afgives indberetning til direktoratet.
 § 12.  Udgifter i forbindelse med færdselsuheld  

 konteres således:
 Udgifter på egen bil - konto 22.30 »Autoreparations-, smede- og  

 maskinværksteder« (fremmed arbejdskraft) eller konto 21.50  

 »Reservedele m.m. til motorkøretøjer og transportmateriel« (egen  

 arbejdskraft).
 Udgifter på fremmed bil - konto 39.10 »Erstatninger«.
§ 13.  Til opgørelse af modpartens skader i  

 forbindelse med færdselsuheld bør taksator (eventuelt modpartens) normalt  

 medvirke.
Eventuelle tvivlsspørgsmål kan rettes til politiingeniøren.
 § 14.  Sædvanlig kørsel med kriminalforsorgens biler  

 kræver ikke førerbevis til erhvervsmæssig personbefordring.
 Stk. 2.  Bilerne må ikke udlejes til indsatte/klienter.
 § 15.  Det årlige driftsregnskab for hver enkelt bil  

 indsendes i 2 eksemplarer til den tilsynsførende for kriminalforsorgens  

 biler, politiingeniør Peder Krøigaard, Købmagergade 48, 1150 København K.  

 (Telefon (01) 14 36 15, lokal 393).
 Stk. 2.  Regnskaberne indsendes snarest muligt efter  

 finansårets afslutning og senest umiddelbart efter supplementsperiodens  

 udløb.
 Stk. 3.  Regnskabsbilag skal ikke medsendes.
 Stk. 4.  Blanketter til driftsregnskabet (D.f.k. 83)  

 rekvireres fra Statsfængslet i Nyborg, 5800 Nyborg.
 § 16.  Cirkulæret træder i kraft den 1. april 1980.
 Stk. 2.  Direktoratets skrivelse af 9. august 1972 -  

 journal nr. 3.k. 02-23-14 samt cirkulære af 10. oktober 1972 - journal nr.  

 1.k. 35-13-1972 - ophæves.
 E.B.
A.
K.
Jacobsen Til kriminalforsorgens anstalter, afdelinger og pensioner.
