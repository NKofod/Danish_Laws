 I tilslutning til udenrigsministeriets bekendtgørelse nr. 83 af 9.  

 september 1983, Lovtidende C, meddeles det, at yderligere følgende lande med  

 virkning fra de anførte datoer har ratificeret eller tiltrådt den  

 internationale konvention af 18. december 1979 om afskaffelse af alle former  

 for diskrimination imod kvinder:
 Ved ratifikationen eller tiltrædelsen er der taget forbehold og  

 afgivet erklæringer som følger:
 Venezuela tager forbehold over for art. 29, stk. 1 (vedr.  

 bilæggelse af tvister).
 Australien tager forbehold over for art. 11, stk. 2 (b) (vedr.  

 barselsorlov med løn eller med tilsvarende sociale ydelser).
 Den australske regering erklærer endvidere, at konventionen ikke finder  

 anvendelse i tilfælde, hvor dette kræver ændring af landets forsvarsstyrkers  

 politik, idet denne udelukker kvinder fra »kamp« eller  

 »kamp-relaterede« pligter.
 Frankrig tager forbehold over for art. 5 (b) (vedr. undervisning i  

 familiekundskab); art. 7 (vedr. afskaffelse af diskrimination imod kvinder i  

 landets politiske og offentlige liv); art. 14, stk. 2 (c) og (h) (vedr.  

 afskaffelse af diskrimination imod kvinder i landområder); art. 15, stk. 2 og  

 3 (vedr. sikring af, at kvinder og mænd stilles lige for loven); art. 16,  

 stk. 1 (c), (d) , (g) og (h) (vedr. afskaffelse af diskrimination imod  

 kvinder i alle ægteskabs- og familieforhold) samt art. 29, stk. 1 (vedr.  

 bilæggelse af tvister).
 Brasilien tager forbehold over for art. 15, stk. 4 (vedr. retten  

 til at færdes frit og til frit at vælge bopæl og domicil, art. 16, stk. 1  

 (a), (c), (g) og (h) (vedr. afskaffelse af diskrimination imod kvinder i alle  

 ægteskabs- og familieforhold) samt art. 29, stk. 1 (vedr. bilæggelse af  

 tvister).
 Den demokratiske Folkerepublik Yemen tager forbehold over for art.  

 29, stk. 1 (vedr. bilæggelse af tvister).
 Mauritius tager forbehold over for art. 11, stk. 1 (b) og (d)  

 (vedr. afskaffelse af diskrimination imod kvinder på arbejdsmarkedet), art.  

 16, stk. 1 (g) (vedr. afskaffelse af diskrimination imod kvinder i alle  

 ægteskabs- og familieforhold) samt art. 29, stk. 1 (vedr. bilæggelse af  

 tvister).
 Indonesien tager forbehold over for art. 29, stk. 1 (vedr.  

 bilæggelse af tvister).
 Jamaica tager forbehold over for art. 9, stk. 2 (vedr. børns  

 statsborgerret) og art. 29, stk. 1 (vedr. bilæggelse af tvister).
 Bangladesh tager forbehold over for art. 2 (vedr. forpligtelse til  

 at føre en politik, der går ud på at afskaffe diskrimination imod kvinder),  

 art. 13 (a) (vedr. afskaffelse af diskrimination imod kvinder på andre  

 områder af det økonomiske og sociale liv) samt art. 16, stk. 1 (c) og (f)  

 (vedr. afskaffelse af diskrimination imod kvinder i alle ægteskabs- og  

 familieforhold).
 Republikken Korea tager forbehold over for art. 9 (vedr. børns  

 statsborgerret) og art. 16, stk. 1 (c), (d), (f) og (g) (vedr. afskaffelse af  

 diskrimination imod kvinder i alle ægteskabs- og familieforhold).
 New Zealand, Cook Islands og Niue tager forbehold over for art.  

 11, stk. 2 (b) (vedr. barselsorlov med løn).
 Regeringen i New Zealand, Cook Islands og Niue erklærer endvidere, at  

 konventionens bestemmelser ikke finder anvendelse i det omfang, de er  

 uforenelige med nationale bestemmelser om rekruttering til og tjeneste i:
 Regeringen i New Zealand, Cook Islands og Niue forbeholder sig ret til i  

 den udstrækning, konventionen er uforenelig med bestemmelser i konventionen  

 vedrørende beskæftigelse af kvinder i undergrundsminer af enhver art (ILO  

 Konventionen nr. 45), som blev ratificeret af regeringen i New Zealand den  

 29. marts 1938, at tilføje bestemmelser fra sidstnævnte konvention.
 Regeringen i Cook Islands tager forbehold over for art. 2 (f) (vedr.  

 forpligtelse til at føre en politik, der går ud på at afskaffe alle former  

 for diskrimination imod kvinder) og art. 5 (a) (vedr. afskaffelse af fordomme  

 og sædvane).
 Forbundsrepublikken Tyskland tager forbehold med hensyn til  

 anvendelse af art. 7 (b) for så vidt angår ansættelse af kvinder i offentlige  

 stillinger, der indebærer brug af våben.
 Belgien tager forbehold over for art. 7 (vedr. afskaffelse af  

 diskrimination imod kvinder i landets politiske og offentlige liv), samt art.  

 15, stk. 2 og 3 (vedr. borgelige retsforhold samt kontrakter og alle andre  

 private dokumenter).
 Cypern tager forbehold over for art. 9, stk. 2 (vedr. børns  

 statsborgerret).
 Thailand tager forbehold over for art. 7 (vedr. afskaffelse af  

 diskrimination imod kvinder i landets politiske og offentlige liv); art. 9,  

 stk. 2 (vedr. børns statsborgerret); art. 10 (vedr. afskaffelse af  

 diskrimination imod kvinder på uddannelsesområdet), art. 11, stk. 1 (b)  

 (vedr. afskaffelse af diskrimination imod kvinder på arbejdsmarkedet); art.  

 15, stk. 3 (vedr. kontrakter og alle andre private dokumenter); art. 16  

 (vedr. afskaffelse af diskrimination imod kvinder i alle ægteskabs- og  

 familieforhold) samt art. 29, stk. 1 (vedr. bilæggelse af tvister).
 Tunesien tager forbehold over for art. 9, stk. 2 (vedr. børns  

 statsborgerret), art. 16, stk. 1 (c), (d), (f), (g) og (h) (vedr. afskaffelse  

 af diskrimination imod kvinder i alle ægteskabs- og familieforhold) samt art.  

 29, stk. 1 (vedr. bilæggelse af tvister).
Udenrigsministeriet, den 20. februar  

 1986 F.M.
