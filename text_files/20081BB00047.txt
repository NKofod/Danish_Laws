Fremsat den 14. november 2008 af Mogens Jensen (S), Yildiz Akdogan (S), Leif Lahn Jensen (S), Flemming Møller Mortensen (S), Rasmus Prehn (S) og Lise von Seelen (S) Forslag til folketingsbeslutning om ny lovovervågning og eventuelt lovrevision om børneattest Folketinget pålægger regeringen i 2009 at foretage lovovervågning af lov om indhentelse af børneattest i forbindelse med ansættelse af personale m.v., og fremsende en lovovervågningsredegørelse til Folketinget.
 Lovovervågningen skal bl.a. omfatte en landsdækkende undersøgelse af, hvor mange foreninger og institutioner der ikke indhenter lovpligtige børneattester.
 På baggrund af lovevalueringen skal en efterfølgende lovrevision overvejes.
Bemærkninger til forslaget Børneattesterne har til formål at sikre, at bl.a. pædofile ikke ansættes i stillinger eller betros arbejde, hvor man er i tæt kontakt med børn og unge.
Kulturministeriet fandt, at loven fungerer Lov om indhentelse af børneattest i forbindelse med ansættelse af personale m.v. blev i foråret 2008 evalueret af Kulturministeriet (jf. folketingsåret 2007-08, 2. samling, L 88  bilag 2), og konklusionen var dengang, at loven fungerer efter hensigten.
Hver femte fynske idrætsforening fejler En undersøgelse fra sommeren 2008 har vist (jf. bacheloropgave af Stine Sørensen m.fl., Syddansk Universitet, Odense, 2008), at hver femte fynske idrætsforening ikke indhenter lovpligtige børneattester. 257 fynske idrætsforeninger deltog i undersøgelsen.
 Det er naturligvis uacceptabelt, hvis børneattestloven ikke overholdes af bl.a. et stort antal foreninger, da det udsætter børn og unge for en unødig risiko for overgreb.
Undersøgelse på landsplan Såfremt denne undersøgelse også kan overføres på landsplan, er der behov for, at loven hurtigst muligt revurderes, bl.a. med hensyn til, hvordan det sikres, at foreninger og institutioner rent faktisk overholder loven.
Sanktionsmuligheder Det skal endvidere bl.a. vurderes, om der er tilstrækkelige sanktionsmuligheder indbygget i loven.
Loven giver allerede hjemmel til, at de relevante myndigheder kan fastsætte regler om, at det er strafbart ikke at indhente en børneattest.
I tilfælde af forsætlig overtrædelse af reglerne om indhentelse af børneattest kan der således blive tale om bødestraf.
Men hvis loven i stort omfang ikke overholdes, må det overvejes at skærpe lovens sanktionsbestemmelser.
 Daværende kulturminister Brian Mikkelsen skrev i et svar til Kulturudvalget den 29. august 2008 (folketingsåret 2007-08, 2. samling, KUU alm. del  svar på spm. 185), at der skal foretages en praksisevaluering om 2-3 år.
 Set i lyset af de nye oplysninger, der er fremkommet i forbindelse med undersøgelsen fra Syddansk Universitet, ønsker Socialdemokratiet, at kulturministeren allerede i 2009 gennemfører denne evaluering.
Øget information til bl.a. foreninger Allerede inden praksisevalueringen er der behov for, at kulturministeren tager initiativ til at øge informa-tionsindsatsen, så foreninger er klar over, hvor vigtigt der er at indhente børneattester.
 Det er vigtigt at understrege, at loven om indhentning af børneattester allerede har forhindret en lang række pædofile i at blive ansat i idrætsforeninger, hvorfor det er bydende nødvendigt, at det sikres, at alle berørte foreninger rent faktisk også indhenter attesterne.
Skriftlig fremsættelse Mogens Jensen (S):
 Forslag til folketingsbeslutning om ny lovovervågning og eventuelt lovrevision om børneattest.
(Beslutningsforslag nr.
B 47).
