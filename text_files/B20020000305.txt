Bekendtgørelse om revision og  

 tilskudskontrol m.m.  

 ved folkehøjskoler, efterskoler, husholdningsskoler og  

 håndarbejdsskoler (frie kostskoler) I medfør af § 39, stk. 1 og 2, i lov om  

 folkehøjskoler, efterskoler, husholdningsskoler og  

 håndarbejdsskoler (frie kostskoler), jf. lovbekendtgørelse nr.  

 508 af 30. maj 2001, fastsættes:
 § 1. Revisionen omfatter:
1)	skolens årsregnskab, jf. bekendtgørelse om regnskab for  

 højskoler, efterskoler, husholdningsskoler og håndarbejdsskoler  

 (frie kostskoler), 2)	kontrol med skolens tilskudsgrundlag, jf. bekendtgørelse om  

 tilskud m.v. til højskoler, efterskoler, husholdningsskoler og  

 håndarbejdsskoler (frie kostskoler) og 3)	revisors attestation af indberetninger, hvor  

 Undervisningsministeriet har krævet særskilt  

 revisorerklæring.
 Stk. 2. I tilfælde af revisorskifte skal  

 tiltrædende revisor rette henvendelse til den fratrædende  

 revisor, der har pligt til at oplyse grundene til fratrædelsen.
 § 2. Revisionen foretages i overensstemmelse med  

 god offentlig revisionsskik, således som dette begreb er fastlagt i  

 § 3 i lov om revisionen af statens regnskaber m.m. og nærmere  

 præciseret i stk. 2 og §§ 3 - 7 og bilag 1.
Stk. 2. Ved revisionen efterprøves, om regnskabet er  

 rigtigt, og om de dispositioner, der er omfattet af  

 regnskabsaflæggelsen, er i overensstemmelse med forudsætningerne  

 for de givne tilskud, love og andre forskrifter samt med indgåede  

 aftaler og sædvanlig praksis.
Der foretages endvidere en vurdering af,  

 om der er taget skyldige økonomiske hensyn ved forvaltningen af de  

 midler, og ved driften af den skole, der er omfattet af regnskabet.
 § 3. Revisionens omfang afhænger af skolens  

 administrative struktur og forretningsgange, herunder den interne kontrol og  

 andre forhold af betydning for regnskabsaflæggelsen.
§ 4. Der foretages revision i årets  

 løb samt i forbindelse med årsregnskabet.
Som led i revisionen  

 undersøger revisor de eksisterende forretningsgange, herunder  

 forretningsgangene vedrørende registrering af tilskudsudløsende  

 faktorer, med henblik på at påse, om den interne kontrol er  

 betryggende.
Ud over systemrevision udfører revisor i  

 nødvendigt omfang substansrevision.
Revisionen, herunder kontrollen af  

 tilskudsgrundlaget, udføres som udgangspunkt ved stikprøvevise  

 undersøgelser.
Uanmeldt kasse- og beholdningseftersyn indgår i  

 revisionen og foretages mindst 1 gang om året.
 Stk. 2. Ved den afsluttende revision påses det, at  

 regnskabet er opstillet i overensstemmelse med de regler, der er fastsat  

 herfor i bekendtgørelse om regnskaber for frie kostskoler, at det ikke  

 indeholder væsentlige fejl og mangler, og at de dispositioner, der er  

 omfattet af regnskabsaflæggelsen, er i overensstemmelse med  

 forudsætningerne for de givne tilskud, love og andre forskrifter samt  

 med indgåede aftaler, sædvanlig praksis og skolens  

 vedtægter.
 Stk. 3. Ved forvaltningsrevisionen undersøges det, om  

 der er taget skyldige økonomiske hensyn ved skolens forvaltning.  

 Revisionen udføres med udgangspunkt i regnskabets rapportering om  

 skolens drift og resultater, jf. bekendtgørelse om regnskab for frie  

 kostskoler samt om sparsommelighed, produktivitet og effektivitet.
§ 5. Skolens ledelse skal give revisor de  

 oplysninger, som må anses af betydning for bedømmelsen af  

 skolens regnskab samt for revisors vurdering af forvaltningen, herunder  

 mål og opnåede resultater.
Skolen skal give revisor adgang til at  

 foretage de undersøgelser, denne finder nødvendige, og skal  

 sørge for, at revisor får de oplysninger og den bistand, som  

 revisor finder nødvendig for udførelsen af sit hverv.
§ 6. Bliver revisor opmærksom på  

 lovovertrædelser eller tilsidesættelse af forskrifter af  

 væsentlig betydning i forbindelse med midlernes forvaltning,  

 påhviler det revisor straks skriftligt at give skolens bestyrelse  

 meddelelse derom, samt påse, at bestyrelsen inden 3 uger giver  

 meddelelse herom til ministeriet.
I modsat fald er det revisors pligt at  

 orientere ministeriet.
Revisors skriftlige bemærkninger indsendes  

 sammen med meddelelsen.
Stk. 2. Bliver revisor under sin revision eller på anden  

 måde opmærksom på, at der er risiko for, at skolens  

 virksomhed må indstilles, påhviler det revisor straks skriftligt  

 at give skolens bestyrelse meddelelse derom samt påse, at bestyrelsen  

 inden 3 hverdage orienterer ministeriet om risikoen for, at skolens  

 virksomhed må indstilles.
Hvis bestyrelsen ikke har orienteret  

 ministeriet, er det revisors pligt straks at orientere ministeriet.
Revisors  

 skriftlige bemærkninger indsendes sammen med meddelelsen.
§ 7. Det reviderede regnskab forsynes med en  

 revisionspåtegning efter den for revisor gældende  

 erklæringsbekendtgørelse, og det skal fremgå, at  

 revisionen er foretaget i overensstemmelse med reglerne i  

 bekendtgørelse om revision og tilskudskontrol m.m. ved frie  

 kostskoler.
Forbehold og evt. supplerende oplysninger skal fremgå af  

 påtegningen.
 Stk. 2. Revisor fører en revisionsprotokol.
 Stk. 3. I revisionsprotokollen skal der indføres  

 oplysning om:
1)	hvilke revisionsarbejder der er udført og resultatet  

 heraf, 2)	væsentlig usikkerhed, fejl eller mangler vedrørende  

 skolens bogholderi, regnskabsvæsen eller interne kontrol, 3)	redegørelse for den udførte forvaltningsrevision.  

 Specielt oplyses om revisors undersøgelse af samt vurdering og  

 konklusioner vedrørende sparsommelighed, produktivitet og effektivitet  

 samt om dispositioner uden for skolens formål, samt 4)	om særlige rapporter eller erklæringer, afgivelse af  

 særlige beretninger, rådgivning og assistance.
 Stk. 4. I protokollen til årsregnskabet skal det  

 oplyses:
1)	hvorvidt revisor opfylder lovgivningens habilitetsbestemmelser, 2)	hvorvidt revisor under revisionen har modtaget alle de oplysninger,  

 der er anmodet om, 3)	hvorvidt revisionen har givet anledning til bemærkninger med  

 hensyn til, om tilskuddene er anvendt i overensstemmelse med de givne  

 vilkår, samt 4)	hvorvidt revisionen har givet anledning til bemærkninger med  

 hensyn til, om tilskudsgrundlaget er opgjort i overensstemmelse med  

 gældende regler.
 Stk. 5. Revisionsprotokollerne for det pågældende  

 regnskabsår underskrives af alle medlemmer af bestyrelsen.
 § 8. Bekendtgørelsen træder i  

 kraft den 19. januar 2002 og har virkning for revision af skolernes  

 årsregnskaber fra og med regnskabsåret 2002 og for kontrol af  

 skolens oplysninger til brug for fastsættelse af tilskud fra og med  

 2002.
 Stk. 2. Bekendtgørelse nr. 342 af 11. juni 1998 om  

 revision m.v. ved folkehøjskoler, efterskoler, husholdningsskoler og  

 håndarbejdsskoler (Frie kostskoler) ophæves, men finder dog  

 anvendelse for revision af regnskaber for 2001 og tidligere år og for  

 kontrol af skolernes oplysninger til brug for fastsættelse af tilskud  

 til og med finansåret 2001.
Undervisningsministeriet, den 4. januar  

 2002 P.M.V.Berrit HansenStyrelseschef /Henning Kraiberg Knudsen Bilag 1 Revisors opgaver 1. Indledning 1.1. Som grundlag for revisionens gennemførelse  

 udarbejder revisor en revisionsplan, hvori der redegøres for  

 revisionens indhold og omfang såvel i årets løb som i  

 forbindelse med årsregnskabet.
 1.2. Revisor skal efterprøve skolens  

 forretningsgange, dispositioner, registreringer og regnskabsaflæggelse,  

 herunder:
1.	at bestemmelserne i lov om højskoler, efterskoler,  

 husholdningsskoler og håndarbejdsskoler og tilhørende  

 bekendtgørelser samt skolens vedtægter følges, 2.	at de gældende interne disponerings- og godkendelsesregler  

 følges, 3.	at der er den fornødne personelle adskillelse mellem  

 registrerings- og frigivelsesfunktioner, 4.	at indtægts- og udgiftsposter er behørigt dokumenteret  

 ved bilag, kontrakter m.v. og registreret på de rigtige konti, 5.	at der er etableret tilstrækkelige kontrolforanstaltninger til  

 sikring af skolens aktiver samt til sikring af en korrekt registrering af  

 alle indtægter og 6.	at der er etableret kontroller til registrering af antallet af  

 dagelevuger og kostelevuger.
2. Løn- og ansættelsesvilkår 2.1. Revisionen omfatter kontrol af, at skolens  

 dispositioner sker i overensstemmelse med de love, overenskomster, aftaler  

 m.m., der gælder for skolens personale.
2.2. Revisor skal ved gennemgangen af skolens  

 forretningsgange på løn- og ansættelsesområdet samt  

 ved revision af enkeltsager påse, at lederes og læreres  

 løn- og ansættelsesvilkår følger de af  

 finansministeren aftalte eller fastsatte bestemmelser, herunder 1.	at der foreligger ansættelsesbreve i overensstemmelse med  

 gældende regler og aftaler herom, 2.	at lønninger er i overensstemmelse med gældende regler  

 og aftaler, 3.	at udregninger i løn- og løntimespecifikationer er  

 opgjort korrekt, 4.	at udbetaling af evt. godtgørelse ved fratrædelse er i  

 overensstemmelse med gældende regler og aftaler, 5.	at der indbetales pensionsbidrag i overensstemmelse med  

 gældende regler og aftaler, og 6.	at skat, bidrag m.v. er beregnet og indberettet korrekt.
3. Materielle anlægsaktiver 3.1. Revisor kontrollerer, at skolens inventar m.v. er  

 i overensstemmelse med det anlægskartotek, som skolen har udarbejdet  

 efter reglerne i bekendtgørelse om regnskab for frie kostskoler.
4. Fast ejendom 4.1. Revisor skal påse, 1.	at skolen ikke har erhvervet bygninger med henblik på  

 udlejning, 2.	at skolens egne bygninger, der midlertidigt ikke benyttes, kun  

 udlejes i en afgrænset periode eller til udløbet af en på  

 købstidspunktet gældende lejekontrakt og 3.	at skolen registrerer og værdiansætter bygninger m.v. i  

 overensstemmelse med reglerne i bekendtgørelse om regnskab for frie  

 kostskoler.
5. Almindelige tilskudsbetingelser 5.1. Revisor kontrollerer, at skolens oplysninger til  

 brug ved beregningen af tilskud er korrekte.
Revisor attesterer oplysningerne  

 ved skolens indberetning til ministeriet om tilskud.
Det skal af revisors  

 attestation fremgå, at skolens oplysninger er kontrolleret i  

 overensstemmelse med bekendtgørelse om revision og tilskudskontrol  

 m.m. ved frie kostskoler.
5.2. Revisor kontrollerer, 1.	at skolens oplysninger om årselever, der ligger til grund for  

 tilskudsudbetalinger, er opgjort i overensstemmelse med § 13, stk. 1, i lov  

 om folkehøjskoler, efterskoler, husholdningsskoler og  

 håndarbejdsskoler og kapitel 3 i bekendtgørelse om tilskud m.v.  

 til folkehøjskoler, efterskoler, husholdningsskoler og  

 håndarbejdsskoler (tilskudsbekendtgørelsen), 2.	at eleverne opfylder aldersbetingelserne i loven ved kursets  

 begyndelse, 3.	at der forligger kursus- og undervisningsplaner godkendt af  

 bestyrelsen og opstillet i overensstemmelse med reglerne i loven og  

 tilskudsbekendtgørelsen, 4.	at aftaler, herunder husleje- og ejendomsaftaler, er indgået  

 på vilkår, der ikke er ringere end sædvanlige  

 markedsvilkår, 5.	at elevbetalingen opfylder reglerne i loven og  

 tilskudsbekendtgørelsen og 6.	at driftsaftaler, som husholdningsskoler og håndarbejdsskoler  

 har indgået med amterne om forberedende voksenundervisning (FVU), er  

 indgået på korrekt vis.
6. Nye skoler 6.1. Ved nye skoler kontrollerer revisor, at skolen  

 opfylder tilskudsbekendtgørelsens regler om mindste årselevtal  

 og kursusvirksomhed m.v. for udbetaling af tilskud eller frigivelse af  

 garanti fra et pengeinstitut.
Kontrollen sker i forbindelse med attestation  

 af skolens anmodning om udbetaling eller frigivelse.
7. Maksimale bygningsudgifter 7.1. På skoler, der begynder deres virksomhed  

 efter den 1. august 1996, kontrollerer revisor, at udgiften pr. sengeplads  

 ikke overstiger det beløb, der er anført i  

 tilskudsbekendtgørelsen.
Kontrollen sker i forbindelse med  

 aflæggelse af årsregnskabet.
8. Skoletilskud 8.1. Revisor kontrollerer, at indtægter, der i  

 følge tilskudsbekendtgørelsen modregnes ved beregning af  

 skolens tilskud, er opgjort korrekt.
Kontrollen sker i forbindelse med  

 attestation af skolens oplysninger til beregning af driftstilskud.
9. Taxametertilskud 9.1. Ved skoler, der har været i virksomhed i  

 hele det skoleår, der slutter året før finansåret,  

 kontrollerer revisor, at elevtallet for dette skoleår, er opgjort  

 korrekt og er afstemt med elevbetalingsregnskabet, herunder at der for  

 elever, der følger kurser som led i aktivering, er angivet korrekt  

 rekvirent.
Herudover kontrolleres, at antal heltidslærere og  

 deltidslærere er opgjort korrekt, og fordelingen på  

 løntrin m.v. er i overensstemmelse med indplacering og  

 ansættelseskontrakter.
Kontrollen sker efter skoleårets  

 udløb i forbindelse med attestation af skolens oplysninger til  

 beregning af henholdsvis driftstilskud for det kommende finansår og  

 regulering af driftstilskud for det indeværende finansår.
9.2. Ved skoler, der ikke har været i  

 virksomhed i hele det skoleår, der slutter året før  

 finansåret, påser revisor, at det forventede elevtal i  

 finansåret er fastsat efter et realistisk skøn, bl.a. under  

 hensyn til skolens kapacitet samt elevtallet i den del af det skoleår,  

 der slutter året før finansåret, hvori skolen har  

 været i virksomhed.
Kontrollen sker forud for finansåret i  

 forbindelse med attestation af skolens oplysninger til beregning af  

 driftstilskud for det kommende finansår.
Til brug ved regulering af  

 tilskuddet kontrollerer revisor, at elevtallet er opgjort korrekt og afstemt  

 med elevbetalingsregnskabet for finansåret.
Kontrollen sker efter  

 udløbet af finansåret i forbindelse med attestation af skolens  

 oplysninger til brug for regulering af driftstilskuddet.
9.3. Ved skoler, der begynder virksomhed i  

 finansåret, påser revisor, at det forventede elevtal i  

 finansåret er fastsat efter et realistisk skøn, bl.a. under  

 hensyn til skolens kapacitet.
Kontrollen sker i forbindelse med attestation  

 af skolens oplysninger til beregning af driftstilskud for det kommende  

 finansår.
Til brug ved regulering af tilskuddet kontrollerer revisor,  

 at elevtallet er opgjort korrekt og afstemt med elevbetalingsregnskabet.  

 Kontrollen sker efter udløbet af finansåret i forbindelse med  

 attestation af skolens oplysninger til brug for regulering af  

 driftstilskuddet.
10. Øvrige tilskud 10.1. Revisor kontrollerer, at lærernes  

 fravær er opgjort korrekt.
Kontrollen sker efter skoleårets  

 udløb i forbindelse med attestation af skolens oplysninger til  

 beregning af tilskud til vikarudgifter.
10.2. Ved tilskud til specialundervisning af  

 enkeltintegrerede elever samt undervisning af svært handicappede  

 elever, kontrollerer revisor, at antal uger, der er ydet tilskud til, er  

 afstemt med elevbetalingsregnskabet for skoleåret.
Kontrollen sker  

 efter skoleårets udløb i forbindelse med attestation af skolens  

 oplysninger til brug for regulering af tilskuddet.
 10.3. For efterskoler kontrollerer revisor, at  

 skolens pulje til individuel supplerende elevstøtte, opsparede midler  

 fra puljen og renter heraf er anvendt til formålet, og at  

 elevbetalingen er tilsvarende nedsat, jf. loven og bekendtgørelse om  

 statslig og kommunal elevstøtte til elever på efterskoler  

 (elevstøttebekendtgørelsen). Revisor kontrollerer, at eventuelt  

 opsparede beløb er indsat på særskilt konto i et  

 pengeinstitut.
 10.4. For folkehøjskoler, husholdningsskoler  

 eller håndarbejdsskoler kontrollerer revisor, at skolens pulje til  

 individuel elevstøtte, opsparede midler fra puljen og renter heraf er  

 anvendt til formålet, og at elevbetalingen er tilsvarende nedsat.  

 Revisor kontrollerer, at eventuelt opsparede beløb er indsat på  

 særskilt konto i et pengeinstitut.
11. Statslig elevstøtte til elever på efterskoler 11.1. Revisor kontrollerer, 1.	at antal elevstøtteuger, fordelt på  

 elevstøttesatser i skolens kvartalsvise indberetninger i  

 skoleåret er opgjort korrekt, herunder at elevstøttesatserne er  

 i overensstemmelse med oplysningerne fra SUstyrelsen til skolen, 2.	at skolen i de tilfælde, hvor Told- og Skattestyrelsen ikke  

 kan oplyse indkomstgrundlaget, har beregnet dette i overensstemmelse med de  

 regler, der er fastsat i elevstøttebekendtgørelsen, 3.	at eleverne er støtteberettigede som henholdsvis kostelever  

 og dagelever i overensstemmelse med  

 elevstøttebekendtgørelsen, 4.	at individuel supplerende elevstøtte sammen med den statslige  

 elevstøtte for den enkelte elev højst udgør et  

 beløb svarende til største ugentlige indkomstbestemte  

 støttebeløb og 5.	at elevbetalingen er nedsat svarende til  

 elevstøtten.
Kontrollen sker efter udløbet af skoleåret.  

 Hvis kontrollen viser, at der har været fejl i skolens indberetninger,  

 underretter revisor straks skolens bestyrelse og påser, at bestyrelsen  

 inden 3 uger underretter ministeriet herom.
Hvis dette ikke sker, underretter  

 revisor snarest ministeriet.
12. Obligatorisk kommunal elevstøtte 12.1. Revisor kontrollerer, at eleverne er  

 støtteberettigede som henholdsvis kostelever og dagelever i  

 overensstemmelse med loven, bekendtgørelse om statslig og kommunal  

 elevstøtte til elever på efterskoler, husholdnings- og  

 håndarbejdsskoler og bekendtgørelse om kommunal  

 elevstøtte til elever på ungdomshøjskoler, og at  

 elevbetalingen er tilsvarende nedsat og i øvrigt ikke er under den  

 beløbsgrænse, der er fastsat som mindste elevbetaling.
12. Frivillig kommunal elevstøtte 12.1. Revisor kontrollerer, at elevbetalingen for  

 elever, som har modtaget frivillig kommunal elevstøtte i henhold til  

 loven, er tilsvarende nedsat.
13. Undervisningsmiljø 13.1. Revisor påser, at skolen har udarbejdet en  

 undervisningsmiljøvurdering, og at den revideres, jf. lov om elevers  

 og studerendes undervisningsmiljø.
14. Sociale klausuler 14.1. Revisor påser, at skolen har en  

 handlingsplan, der beskriver, hvordan skolen vil bidrage til, at  

 målsætningen om det rummelige arbejdsmarked nås, og i den  

 sammenhæng, hvordan skolen vil beskæftige medarbejdere ansat  

 på særlige vilkår.
