(Til rektorerne ved børnehave- og  

 fritidspædagogseminarierne) I henhold til Undervisningsministeriets bekendtgørelse nr. 536 af 19.  

 august 1986 om uddannelse af børnehavepædagoger og fritidspædagoger § 16  

 fastsætter direktoratet herved følgende retningslinier for de studerendes  

 fremmøde og kontrollen hermed.
 Almindelige bestemmelser.
1. Den studerende har pligt til at deltage i  

 undervisningen på seminariet.
Ved undervisningen på seminariet forstås:
 2. Den studerende skal snarest muligt give  

 underretning om fravær til seminariet - i praktikperioderne til  

 praktiklæreren.
 Den studerende skal skaffe dokumentation for sygdom, som er årsag til  

 fravær, hvis seminariet kræver det.
3. Den enkelte lærer/praktiklærer skal føre kontrol  

 med fremmødet.
Lister over fremmødet ved seminariets undervisningen afleveres  

 regelmæssigt til seminariets kontor af læreren.
Fremmødeoplysninger for  

 praktikperioder afleveres af praktiklæreren efter hver periodes afslutning.
 De studerende gøres løbende bekendt med fremmødeopgørelserne.
 Forholdsregler ved fravær.
4. Ustabilt fremmøde eller fravær af længere varighed  

 skal af den enkelte faglærer/praktiklærer drøftes med den studerende så  

 tidligt som muligt, og studievejlederen inddrages i fornødent omfang.
Den  

 studerende gives pålæg om, hvorledes det forsømte indhentes.
Med fortsat  

 eller stigende fravær forstærkes vejledningen.
 5. Hvis fremmødet trods vejledning og pålæg ikke  

 bedres, og/eller det forsømte ikke indhentes, meddeler rektor ved anbefalet  

 brev den studerende, at fortsat fravær og tilsidesættelse af pålæg kan føre  

 til, at der rejses sag om omgang eller om bortvisning i henhold til  

 bekendtgørelsens § 7, stk. 1 eller stk. 3.
 I tilfælde af dokumenteret sygdom kan der dog ikke rejses bortvisningssag.  

 En studerende kan normalt ikke bortvises, når fraværet skyldes deltagelse i  

 møder som repræsentant for de studerende i De studerendes Råd, Fællesudvalg,  

 Førsteårsafgørelsesudvalg eller Pædagogstuderendes Landsråd, hvorom der  

 forudgående er truffet aftale med rektor eller en af rektor bemyndiget.
 6. Ved udeblivelse i mere end 2 uger efter afsendelse  

 af anbefalet brev meddeler rektor den studerende, om der rejses  

 bortvisningssag, og iværksætter sagen efter derom gældende regler.
 Rejses ikke bortvisningssag, beslutter rektor efter indstilling fra  

 lærerrådet, om den studerende skal pålægges omgang eller skal betragtes som  

 ophørt med uddannelsen.
Også her orienteres den studerende ved anbefalet brev om rektors  

 beslutning.
Ved en studerendes ophør eller bortvisning indsendes kopi af  

 protokolblad til direktoratet.
 Ikrafttræden.
 7. Cirkulæret træder i kraft straks og har virkning  

 for studerende i klasser, der er oprettet i 1986 eller senere.
 Undervisningsministeriets cirkulære af 13. december 1974 om fremmøde ved  

 børnehave- og fritidspædagogseminarierne ophæves.
 Undervisningsministeriet, Direktoratet for Folkeskolen og Seminarier m.v.,  

 den 24. marts 1987.
 P.d.v.
