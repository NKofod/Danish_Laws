(Forbedringsordningen) I medfør af lov om støtte til jordbrugets strukturudvikling og til  

 økologisk jordbrug m.v., jf. lovbekendtgørelse nr. 247 af 11. april 1994, med  

 de ændringer, der følger af § 9 i lov nr. 284 af 27. april 1994 og af lov nr.  

 1105 af 21. december 1994, fastsættes:
Støtteordningernes område § 1.  Ved en jordbrugsbedrift forstås en bedrift, der  

 anvendes til landbrug, gartneri, frugtplantage, planteskole eller lignende  

 jordbrugsvirksomhed, og som omfatter mindst en ejendom, der er undergivet  

 landbrugspligt efter reglerne i lov om landbrugsejendomme, jf. dog stk. 3.
 Stk. 2.  En jordbrugsbedrift kan omfatte en eller flere  

 landbrugsejendomme samt dele af landbrugsejendomme og arealer uden  

 landbrugspligt, der lovligt drives sammen som en driftsenhed efter reglerne i  

 lov om landbrugsejendomme.
Stk. 3.  Kravet om, at en jordbrugsbedrift skal omfatte  

 mindst en ejendom, der er undergivet landbrugspligt, gælder dog ikke  

 bedrifter, der i det væsentlige anvendes til gartneri, frugtplantage,  

 planteskole, æg- og fjerkræproduktion eller pelsdyravl.
For disse bedrifter  

 er det en betingelse, at ejendommen, hvorpå produktionen foregår, er forsynet  

 med en passende beboelsesbygning, hvorfra ejendommen drives af beboerne.
Tilskud til investeringer Ansøgning, tilsagn m.m.
§ 2.  Ansøgning om tilskud med tilhørende  

 forbedringsplan, jf. §§ 13-16, skal udfærdiges på blanketter, der fås hos  

 jordbrugskommissionerne eller hos de i stk. 2 nævnte særlige sagkyndige.
En  

 forbedringsplan kan højst gennemføres i to etaper, som skal være klart  

 beskrevet i forbedringsplanen.
Stk. 2.  Strukturdirektoratet for Landbrug og Fiskeri  

 (Strukturdirektoratet) godkender et antal særlige sagkyndige til at bistå  

 ansøgere med Stk. 3.  Ansøgninger m.v., der ikke udfærdiges med  

 bistand af særlige sagkyndige, kommer ikke i betragtning.
 Stk. 4.  Udgifterne ved den sagkyndige bistand betales  

 af ansøgeren.
 § 3.  Ansøgningen skrives til Strukturdirektoratet og  

 indsendes til jordbrugskommissionen for det område, hvor bedriften ligger.
§ 4.  Strukturdirektoratet afgør, om betingelserne for  

 tilskud er opfyldt.
I bekræftende fald giver Strukturdirektoratet et  

 forhåndstilsagn om tilskud.
 Stk. 2.  Det er en betingelse for at give  

 forhåndstilsagn, at gennemførelse af forbedringsplanens investeringer ikke er  

 begyndt, inden der er givet tilladelse til at begynde investeringerne, eller  

 der er givet forhåndstilsagn.
Stk. 3.  Forhåndstilsagn kan kun gives, hvis fuldt  

 udbetalt tilskud det første år ligger inden for den ved finanslov fastsatte  

 tilsagnsramme.
Hvis der i et finansår ikke er tilstrækkelige midler til at  

 give tilsagn til alle ansøgere, bliver ansøgninger, der ikke har kunnet  

 imødekommes, overført til det følgende finansår.
Stk. 4.  Gennemføres en forbedringsplan i to etaper, jf.  

 § 2, stk. 1, 2. pkt., omfatter forhåndstilsagnet de samlede investeringer,  

 forudsat at de fornødne bevillinger er tilstede.
Der skal dog foreligge  

 særskilt forhåndstilsagn før begyndelsen af hver etape.
 Stk. 5.  Forhåndstilsagnet bortfalder, hvis der er  

 forløbet 1/2 år fra det tidspunkt, hvor forbedringsplanen skulle være  

 afsluttet, uden at der er indsendt indberetning efter § 5 eller bevilget  

 forlængelse af fristen for planens afslutning.
§ 5.  Når den investering, der er forudsat i  

 forbedringsplanen, er gennemført, skal der sendes en indberetning til  

 jordbrugskommissionen sammen med nøjagtig dokumentation for og specifikation  

 over de afholdte udgifter og en redegørelse for finansieringen af  

 investeringerne.
Jordbrugskommissionen foretager derefter afsyning og afgiver  

 indstilling til Strukturdirektoratet, der afgør, om der kan gives endeligt  

 tilsagn om tilskud.
 Stk. 2.  Gennemføres forbedringsplanen i to etaper,  

 anvendes reglen i stk. 1 på hver etape.
 Stk. 3.  Indberetning om gennemførte investeringer skal  

 udfærdiges på blanketter, der fås hos jordbrugskommissionerne eller de  

 særlige sagkyndige.
 § 6.  Når forbedringsplanen er afsluttet, indsendes  

 den regnskabsindberetning for det første regnskabsår efter forbedringsplanens  

 afslutning, der er nævnt i § 11, til Strukturdirektoratet.  

 Regnskabsindberetningen skal indsendes inden 6 måneder efter regnskabsårets  

 afslutning.
 Betingelser vedrørende tilskudsmodtagerne m.m.
§ 7.  Tilskud kan efter ansøgning ydes til Stk. 2.  Tilskud kan endvidere efter ansøgning ydes til Stk. 3.  Tilskud ydes i forpagtningstilfælde til ejeren,  

 hvis denne har foretaget investeringen, og til forpagteren, hvis denne har  

 foretaget investeringen.
§ 8.  Forbedringsplanen for en jordbrugsbedrift kan  

 omfatte ejendomme eller arealer, som den, der driver bedriften, har i  

 forpagtning.
Det er en betingelse for ydelse af tilskud, at der foreligger  

 fornøden sikkerhed for, at de pågældende ejendomme eller arealer kan drives  

 af forpagteren i mindst 12 år fra ansøgningens indgivelse.
 Stk. 2.  I de tilfælde, der er nævnt i stk. 1, skal  

 ansøgningen og forbedringsplanen være underskrevet af både forpagteren og af  

 ejerne af de ejendomme og arealer, der er omfattet af forbedringsplanen.
§ 9.  Det er endvidere en betingelse for tilskud, at  

 den, der driver bedriften, Stk. 2.  Drives bedriften af flere personer, jf. § 7,  

 stk. 1, nr. 1, er det en betingelse for tilskud, at alle personer opfylder  

 betingelserne i stk. 1. Dette gælder også, hvis bedriften drives af et  

 personligt ansvarligt interessentskab.
 Stk. 3.  Drives bedriften af en forening, der er  

 oprettet på andelsbasis eller lignende, eller af et familiekommanditselskab,  

 jf. § 7, stk. 2, nr. 1, er det en betingelse for tilskud, at foreningens  

 eller selskabets vedtægter kan godkendes af Strukturdirektoratet.
 Stk. 4.  Drives et væksthusgartneri eller en planteskole  

 af et aktie- eller anpartsselskab, jf. § 7, stk. 2, nr. 3 og 4, er det en  

 betingelse for tilskud, at den til enhver tid værende driftsleder i  

 tilskudsperioden opfylder betingelserne i stk. 1.
Stk. 5.  Det er yderligere en betingelse for tilskud, at  

 den, der foretager de i forbedringsplanen omhandlede investeringer, har et  

 rimeligt økonomisk behov for støtte til at gennemføre investeringerne.
Et  

 sådant behov foreligger ikke, hvis den pågældende er i besiddelse af  

 betydelig formue, f.eks. i form af kontantbeholdning, indestående i  

 pengeinstitutter, værdipapirer eller meget betydelige uudnyttede  

 belåningsmuligheder i fast ejendom.
 Stk. 6.  De betingelser, der er nævnt i stk. 1-4, skal  

 være opfyldt fra ansøgningstidspunktet.
 Stk. 7.  Strukturdirektoratet fastsætter nærmere regler  

 om det i stk. 1, nr. 1 og 2, nævnte hovederhvervskrav.
 § 10.  Som betingelse for tilskud skal, jf. § 9, stk.  

 1, nr. 3, følgende uddannelseskrav opfyldes:
 Stk. 2.  Uddannelseskravene efter stk. 1 anses endvidere  

 for opfyldt, hvis den, der driver bedriften, dokumenterer at have gennemgået  

 en tilsvarende uddannelse i et af Det Europæiske Økonomiske Samarbejdsområdes  

 øvrige medlemslande.
 Stk. 3.  For personer, født før 1958, er kravet til  

 faglig uddannelse endvidere opfyldt, hvis de efter jordbrugskommissionens og  

 den sagkyndiges skøn er i besiddelse af tilstrækkelige faglige  

 kvalifikationer til gennemførelse af forbedringsplanen, herunder har  

 gennemgået en praktisk og/eller teoretisk uddannelse inden for landbrug,  

 pelsdyravl, gartneri, frugtavl eller planteskole i en periode af mindst 4 år  

 inden for de seneste 10 år.
 Stk. 4.  Strukturdirektoratet kan gøre undtagelse fra  

 bestemmelserne i stk. 1-3.
§ 11.  Den regnskabsføring, der nævnes i § 9, stk. 1,  

 nr. 5, skal opfylde de mindstekrav, der fastsættes af Strukturdirektoratet,  

 således at der årligt udarbejdes et driftsregnskab med status og beregnes  

 driftsresultat i overensstemmelse med definitioner, der er fastlagt af  

 Statens Jordbrugs- og Fiskeriøkonomiske Institut.
Regnskabsindberetningerne  

 skal tillige indeholde oplysning om antallet af arbejdsenheder ved bedriften,  

 jf. § 16, nr. 1, og om arbejdsindkomsten pr. arbejdsenhed.
Når  

 forbedringsplanen er afsluttet, skal regnskabsindberetningen, ledsaget af den  

 sagkyndiges bemærkninger, indsendes til Strukturdirektoratet til godkendelse.  

 Endvidere skal regnskabsindberetningen i regnskabsperioden, jf. § 9, stk. 1,  

 nr. 5, indsendes, når Strukturdirektoratet kræver det.
 Stk. 2.  Regnskabsindberetningen afgives på blanketter,  

 der fås hos de særlige sagkyndige.
Betingelser vedrørende jordbrugsbedriften § 12.  Det er en betingelse for tilskud, at  

 jordbrugsbedriften på ansøgningstidspunktet giver en arbejdsindkomst pr.  

 heltidsbeskæftiget, der beregnet efter reglerne i § 16 er lavere end den  

 referenceindkomst, der er fastsat for ansøgningsåret.
Referenceindkomsten er  

 årsfortjenesten for fuldt beskæftigede arbejdstagere uden for hovedstaden,  

 jf. stk. 7.
 Stk. 2.  Det er desuden en betingelse for tilskud, at  

 gennemførelse af forbedringsplanen medfører en væsentlig og varig forbedring  

 af arbejdsindkomsten pr. heltidsbeskæftiget beregnet efter reglerne i § 16,  

 jf. dog stk. 3. Ved en væsentlig forbedring forstås en forbedring på mindst  

 10 pct. af arbejdsindkomsten pr. heltidsbeskæftiget.
 Stk. 3.  Uanset reglen i stk. 2 kan en forbedringsplan  

 godkendes, hvis det påvises, at planen er nødvendig for at opretholde  

 arbejdsindkomsten pr. heltidsbeskæftiget på det nuværende niveau.
 Stk. 4.  Det er endvidere en betingelse for tilskud, at  

 bedriften ved planens afslutning ikke vil give en arbejdsindkomst pr.  

 heltidsbeskæftiget på mere end 120 pct. af referenceindkomsten.
 Stk. 5.  Arbejdsindkomsten pr. heltidsbeskæftiget ved  

 forbedringsplanens afslutning skal i de tilfælde, der er nævnt i stk. 2 og 3,  

 mindst udgøre 50 pct. af referenceindkomsten.
 Stk. 6.  Ved bedømmelse af om betingelserne i stk. 1-5  

 er opfyldt, skal bedriftens samlede behov for arbejdskraft lægges til grund,  

 uanset arbejdsbehovet kan dækkes af driftslederens eget arbejde, eller der  

 yderligere kræves fast eller løs arbejdskraft.
 Stk. 7.  Landbrugs- og fiskeriministeren fastsætter  

 hvert år inden den 1. december referenceindkomsten, der skal være gældende  

 for ansøgninger indgivet i det følgende kalenderår.
 Stk. 8.  Det er yderligere en betingelse for tilskud, at  

 de krav om udbringning, udnyttelse og opbevaring af husdyrgødning i landbrug  

 og andre virksomheder med dyrehold, som er fastsat i Miljø- og  

 Energiministeriets bekendtgørelse om erhvervsmæssigt dyrehold, husdyrgødning,  

 ensilage m.v. og i Landbrugs- og Fiskeriministeriets bekendtgørelse om grønne  

 marker, sædskifte- og gødningsplaner samt gødningsregnskaber i jordbruget,  

 opfyldes ved forbedringsplanens afslutning, med mindre et tidligere tidspunkt  

 følger af reglerne i de pågældende bekendtgørelser.
Betingelser vedrørende forbedringsplanen § 13.  Forbedringsplanen skal indeholde en beskrivelse  

 af:
 Stk. 2.  Forbedringsplanen skal være afsluttet inden et  

 fastsat tidspunkt i planen, dog senest inden 6 år efter at der er givet  

 tilladelse til at begynde investeringerne, eller der er givet  

 forhåndstilsagn.
 § 14.  Ved arbejdsindkomsten fra bedriften forstås  

 driftsoverskuddet (udbytte af gældfri ejendom) med tillæg af afholdte  

 lønudgifter og med fradrag af forrentning, jf. stk. 3 og 4.
Stk. 2.  Arbejdsindkomsten fra bedriften angives på  

 grundlag af driftsoverskuddet fra Stk. 3.  Ved angivelse af arbejdsindkomsten på  

 ansøgningstidspunktet må der gives oplysning om det driftsoverskud, som  

 bedriften antages at kunne give efter sin karakter under normale produktions-  

 og afsætningsforhold.
Oplysning om driftsoverskuddet skal gives på grundlag  

 af det senest foreliggende materiale, herunder det senest foreliggende  

 driftsregnskab med korrektion for unormale forhold.
Forrentningen fastsættes  

 til de faktisk betalte renter af fremmedkapitalen, eventuel  

 forpagtningsafgift, samt 3,5 pct. p.a. af egenkapitalen.
Egenkapitalen er  

 handelsværdien af alle jordbrugsaktiver med fradrag af fremmedkapitalen.
Stk. 4.  Ved angivelse af arbejdsindkomsten ved  

 forbedringsplanens afslutning må det driftsoverskud anslås, som bedriften  

 efter de foretagne investeringer må antages at kunne give under normale  

 produktions- og afsætningsforhold.
Der regnes med samme prisniveau, som  

 anvendes ved angivelse af driftsoverskuddet på ansøgningstidspunktet.  

 Forrentningen beregnes ligesom ved beregning af arbejdsindkomsten på  

 ansøgningstidspunktet, jf. stk. 3. Egenkapitalen beregnes som den  

 egenkapital, der er nævnt i stk. 3, med tillæg af planlagte investeringer og  

 med fradrag af nye lån til investeringerne.
 § 15.  Arbejdsbehovet på ansøgningstidspunktet anslås  

 til det behov for arbejdskraft (udtrykt i timer), som bedriften skønnes at  

 have på nævnte tidspunkt.
 Stk. 2.  Arbejdsbehovet ved forbedringsplanens  

 afslutning anslås til det behov for arbejdskraft (udtrykt i timer), som  

 bedriften antages at have efter de planlagte investeringers gennemførelse.
Stk. 3.  Ved afslutningen af forbedringsplanen skal  

 arbejdsbehovet mindst udgøre 900 timer.
Ved afslutningen af en senere  

 forbedringsplan skal arbejdsbehovet dog mindst udgøre 1400 timer, jf. § 45,  

 stk. 1 og 2.
 § 16.  Arbejdsindkomsten pr. heltidsbeskæftiget på  

 ansøgningstidspunktet og ved forbedringsplanens afslutning beregnes således:
Betingelser vedrørende driftsfællesskaber § 17.  En forbedringsplan kan omfatte flere bedrifter  

 med henblik på en fuldstændig eller delvis sammenslutning af disse bedrifter,  

 hvis §§ 2 og 3 i loven er opfyldt for hver enkelt bedrift.
 Stk. 2.  Sammenslutningens retlige form skal være det  

 personligt ansvarlige interessentskab, et aktie- eller anpartsselskab, en  

 forening, der er oprettet på andelsbasis eller lignende, og sammenslutningens  

 eneste formål skal være jordbrugsdrift.
Stk. 3.  Kontrakten om oprettelse af sammenslutningen  

 skal være skriftlig, og den må ikke kunne opsiges i de første 6 år fra  

 forbedringsplanens iværksættelse.
Omfatter sammenslutningen bedrifter, der er  

 forpagtede, skal kontrakten tiltrædes af ejerne.
Stk. 4.  Sammenslutningen skal drives for deltagernes  

 regning og risiko.
Dette gælder dog ikke, hvis sammenslutningens retlige form  

 er et aktie- eller anpartsselskab.
Stk. 5.  En deltager kan, når der ses bort fra død,  

 tvangsauktion, konkurs og lignende, kun udtræde af en sammenslutning inden  

 udløbet af 6 år fra forbedringsplanens iværksættelse med  

 Strukturdirektoratets godkendelse.
Ved en eventuel godkendelse skal  

 sammenslutningens fortsatte drift sikres, så vidt det er muligt.  

 Strukturdirektoratet kan bestemme, at udbetalte tilskud helt eller delvis  

 skal tilbagebetales, hvis sammenslutningens drift helt eller delvis ikke kan  

 videreføres.
Stk. 6.  Udtræder en deltager af sammenslutningen, skal  

 der ske en nyberegning af tilskuddet, hvis Strukturdirektoratet mener, at  

 betingelserne for opretholdelse af tilskud fortsat er tilstede.
Tilskuddet  

 skal i givet fald nedsættes forholdsmæssigt for den resterende  

 tilskudsperiode.
Stk. 7.  Den daglige ledelse af sammenslutningen skal  

 være berettiget til at foretage alle de nødvendige dispositioner for  

 sammenslutningens drift, herunder nyanskaffelser og investeringer af normal  

 jordbrugsmæssig karakter.
Til mere vidtrækkende dispositioner såsom køb, salg  

 og pantsætning af fast ejendom, gennemførelse af større bygningsinvesteringer  

 og ændringer af vedtægterne for sammenslutningen, kræves almindeligt flertal  

 blandt deltagerne.
Betingelser vedrørende investeringer § 18.  Tilskud kan ydes til investeringer med henblik  

 på Stk. 2.  Tilskud kan kun ydes til investeringer, der er  

 forudsat i forbedringsplanen.
 Stk. 3.  Ændringer af planens investeringer kan kun  

 undtagelsesvis godkendes.
 Stk. 4.  De i stk. 3 nævnte ændringer må ikke være  

 påbegyndt, før ændringerne er godkendt.
§ 19.  Tilskud kan ikke ydes til følgende  

 investeringer Stk. 2.  Tilskud vedrørende æg- og fjerkræsektoren kan  

 kun ydes til investeringer til beskyttelse af miljøet og til investeringer  

 til forbedring af de hygiejniske vilkår for husdyrbesætningen og dyrenes  

 velfærd under forudsætning af, at der ikke sker en forøgelse af  

 produktionskapaciteten.
 Stk. 3.  Der kan ikke ydes tilskud til investeringer  

 inden for skovbrugssektoren.
 Stk. 4.  Tilskud til vandingsanlæg kan kun ydes til  

 vandingsmaskiner, flytbare vandingsledninger, motorer og pumper.
 Stk. 5.  Tilskud til alle dele af vandingsanlæg kan ydes  

 inden for gartneri, frugtavl og planteskoleproduktion.
 Stk. 6.  Det er en betingelse for tilskud til  

 investeringer i vandingsanlæg, at det dokumenteres ved indberetningen om den  

 færdige investering, at der foreligger endelig tilladelse til vandindvinding  

 i mindst 10 år for den nødvendige vandmængde til anlægget.
 Stk. 7.  Ved køb af besætning kan tilskud kun ydes til  

 den første erhvervelse, der er forudsat i forbedringsplanen.
 § 20.  Tilskud til investeringer vedrørende  

 oksekødsektoren er betinget af, at kødkvægtætheden på bedriften ved planens  

 afslutning ikke overstiger det i stk. 2 nævnte antal storkreaturer pr. hektar  

 foderareal, der anvendes til produktion af foder til dette kvæg.
Stk. 2.  For forbedringsplaner, der afsluttes i 1994,  

 1995 og 1996 eller senere, fastsættes den i stk. 1 nævnte kødkvægtæthed til  

 henholdsvis 3, 2,5 og 2 storkreaturer.
Hvis bedriftens totale dyrehold  

 omregnet til storkreaturer ved planens afslutning ikke overstiger 15,  

 fastsættes den i stk. 1 nævnte kødkvægtæthed til 3 storkreaturer.
 Stk. 3.  Den i stk. 1 nævnte begrænsning gælder ikke for  

 investeringer til beskyttelse af miljøet og for investeringer til forbedring  

 af de hygiejniske vilkår for husdyrbesætningen eller dyrevelfærdet, hvis  

 produktionskapaciteten ikke forøges.
§ 21.  Når forbedringsplanen omfatter en investering  

 inden for malkekvægsektoren, er tilskud betinget af, at investeringen ikke  

 bringer antallet af malkekøer op på mere end 40 køer pr. heltidsbeskæftiget  

 og mere end 60 køer pr. bedrift.
For bedrifter med over 1,5  

 heltidsbeskæftiget efter planens afslutning er tilskud til investeringer  

 inden for malkekvægsektoren betinget af, at antallet af malkekøer ikke  

 forøges med mere end 15 pct.
Stk. 2.  For ansøgninger, som jordbrugskommissionen har  

 modtaget efter den 7. april 1995, er tilskud til investeringer inden for  

 malkekvægsektoren betinget af, at investeringen ikke bringer antallet af  

 malkekøer op på mere end 50 køer pr. heltidsbeskæftiget og mere end 80 køer  

 pr. bedrift.
For bedrifter med over 1,6 heltidsbeskæftiget efter planens  

 afslutning er tilskud til investeringer inden for malkekvægsektoren betinget  

 af, at antallet af malkekøer ikke forøges med mere end 15 pct.
 Stk. 3.  Hvis forbedringsplanen omfatter en fuldstændig  

 sammenslutning af bedrifter, jf. § 17, er tilskud betinget af, at  

 investeringerne ikke bringer antallet af malkekøer op på mere end 60 gange  

 antallet af bedrifter, der er medlemmer af sammenslutningen, dog højst 120  

 køer.
 Stk. 4.  Overskrides grænserne i stk. 1 og 2 som følge  

 af investeringerne i henhold til planen eller som følge af yderligere  

 investeringer inden planens afslutning, kan tilskud ikke ydes til nogen del  

 af investeringerne inden for malkekvægsektoren.
Stk. 5.  Omfatter en forbedringsplan en investering  

 inden for malkekvægsektoren, er meddelelse af forhåndstilsagn endvidere  

 betinget af, at der forinden foreligger tilsagn om tildeling af en  

 basisandel, der muliggør den produktion og indtjening, der er forudsat i  

 planen, jf.
Landbrugs- og Fiskeriministeriets bekendtgørelse om tillægsafgift  

 for mælk og mejeriprodukter.
§ 22.  Når forbedringsplanen omfatter en investering  

 inden for svinesektoren, kan tilskud til denne investering kun ydes til den  

 del af investeringen, der bringer antallet af slagtesvinepladser op på 500  

 pr. bedrift.
En plads til en årsso svarer til 6,5 slagtesvinepladser.
 Stk. 2.  For ansøgninger, herunder ansøgninger om  

 igangsætningstilladelser, som jordbrugskommissionen har modtaget i perioden  

 1. januar 1987 til 31. marts 1988, nedsættes det i stk. 1 nævnte antal  

 slagtesvinepladser til 400.
 Stk. 3.  For ansøgninger, som jordbrugskommissionen har  

 modtaget i perioden 1. april 1988 til 31. december 1990, nedsættes det i stk.  

 1 nævnte antal slagtesvinepladser til 300. Det samlede antal pladser må dog  

 ikke overstige 800 pr. bedrift, efter at investeringen er gennemført.
 Stk. 4.  Tilskud til en investering inden for  

 svinesektoren er endvidere betinget af, at mindst 35 pct. af det foder, som  

 svinene forbruger, ved forbedringsplanens afslutning kan avles på bedriften.
Stk. 5.  Hvis forbedringsplanen omfatter en fuldstændig  

 sammenslutning af bedrifter, jf. § 17, udgør det i stk. 1 nævnte antal  

 slagtesvinepladser 500 gange antallet af bedrifter, der er medlem af  

 sammenslutningen, dog højst 1500 slagtesvinepladser.
Betingelsen i stk. 4 er  

 opfyldt, når 35 pct. af det foder, som svinene forbruger, ved  

 forbedringsplanens afslutning kan avles på de sammensluttede bedrifters  

 areal.
 Stk. 6.  For ansøgninger, herunder ansøgninger om  

 igangsætningstilladelser, som jordbrugskommissionen har modtaget i perioden  

 1. januar 1987 til 31. marts 1988, nedsættes de i stk. 5 nævnte  

 slagtesvinepladser til henholdsvis 400 og 1.200.
 Stk. 7.  For ansøgninger, som jordbrugskommissionen har  

 modtaget i perioden 1. april 1988 til 31. december 1990, nedsættes de i stk.  

 5 nævnte slagtesvinepladser til henholdsvis 300 og 900. Det samlede antal  

 pladser må dog ikke overstige 2.400 på de bedrifter, der er medlem af  

 sammenslutningen efter, at investeringerne er gennemført.
 Stk. 8.  Overskrides grænsen i stk. 3 på 800 pladser  

 eller grænsen i stk. 7 på 2.400 pladser som følge af investeringerne i  

 henhold til planen eller som følge af yderligere investeringer inden planens  

 afslutning, kan tilskud ikke ydes til nogen del af investeringerne inden for  

 svinesektoren.
 Stk. 9.  For ansøgninger, som jordbrugskommissionen  

 modtager efter den 31. december 1990 gælder, at der ikke kan ydes støtte til  

 investeringer, der medfører en forøgelse af produktionskapaciteten inden for  

 svinesektoren.
 § 23.  Begrænsningerne i §§ 21 og 22, stk. 1, 2, 3, 5,  

 1. pkt., 6 og 7, gælder ikke for investeringer, som ikke medfører en  

 forøgelse af produktionskapaciteten i de pågældende sektorer.
 § 24.  Når forbedringsplanen omfatter en investering  

 til husdyrgødning og ensilage, skal ansøgningen om tilskud være ledsaget af  

 en af kommunalbestyrelsen foretaget forhåndsvurdering i henhold til § 14 i  

 lov om støtte til miljøforbedrende investeringer i mindre landbrug m.v., og  

 af den i samme bestemmelse nævnte erklæring fra landbrugets  

 konsulenttjeneste.
 Stk. 2.  Der kan ikke ydes tilskud til investeringer i  

 anlæg til opbevaring af husdyrgødning, hvis fristen for opfyldelse af  

 lovgivningens krav om opbevaring af husdyrgødning er overskredet.
Stk. 3.  Der kan ikke ydes tilskud til investeringer i  

 anlæg til opbevaring af husdyrgødning, hvis der i forbindelse med  

 investeringerne sker en forøgelse af produktionskapaciteten inden for  

 svinesektoren.
Tilskud kan dog ydes til den forholdsmæssige del af  

 investeringerne, der svarer til en større opbevaringskapacitet end  

 tilstrækkelig til at opfylde lovgivningens krav til udbringning og udnyttelse  

 af husdyrgødning.
 Stk. 4.  Ved ejendomme med svinehold er tilskud til  

 anlæg, der medfører en større opbevaringskapacitet end tilstrækkelig til at  

 opfylde lovgivningens krav til udbringning og udnyttelse af husdyrgødningen,  

 betinget af, at ansøgeren forpligter sig til i 2 år fra investeringens  

 gennemførelse at opretholde samme forholdsmæssige overkapacitet, selvom  

 ejendommens husdyrhold varigt forøges.
Tilskuddets beregning og udbetaling § 25.  Tilskuddet beregnes i forhold til de foretagne  

 investeringer, jf. § 26. Det kan ikke beregnes af et beløb, der overstiger Stk. 2.  Det beløb, hvoraf tilskud beregnes, kan af  

 Strukturdirektoratet nedsættes under hensyn til ansøgerens økonomiske behov  

 for støtte på ansøgningstidspunktet, eller hvis dele af investeringerne ikke  

 er nødvendige for at gennemføre forbedringsplanen.
Stk. 3.  Tilskud ydes ikke i forhold til et beløb på  

 mindre end 50.000 kr.
Gennemføres forbedringsplanen i to etaper, anvendes  

 denne regel på hver etape.
§ 26.  Til investeringer i fast ejendom ydes der i 10  

 år et tilskud på 51/2 pct. pr. år af det efter § 25 fastsatte beløb.
Ved  

 investeringer i fast ejendom forstås investeringer, der er  

 afskrivningsberettigede efter §§ 18 og 19 i lov om skattemæssige  

 afskrivninger m.v.
 Stk. 2.  Til investeringer i andet end fast ejendom ydes  

 der i 7 år et tilskud på 4 pct. pr. år af det efter § 25 fastsatte beløb.
 Stk. 3.  Den nævnte procentsats i stk. 1 og 2 nedsættes  

 med et kvart procentpoint for hvert kvarte procentpoint, som den effektive  

 debitorrente er mindre end 93/4 pct. p.a.
 Stk. 4.  Med virkning for ansøgninger om tilskud, der  

 indsendes i den følgende måned, beregner Strukturdirektoratet hver måned den  

 gennemsnitlige debitorrentefod i de seneste 3 børsdage før den 25. i måneden  

 for et repræsentativt udsnit af 20-årige realkreditobligationer.
 § 27.  Tilskuddet kan ikke beregnes af et større beløb  

 end det, der er lagt til grund ved meddelelse af forhåndstilsagn.
 Stk. 2.  Gennemføres forbedringsplanen i to etaper,  

 anvendes den nævnte regel i stk. 1 på hver etape.
 Stk. 3.  Tilskuddet kan ydes, selv om forbedringsplanen  

 ikke er afsluttet, hvis bestemmelsen i § 5 i øvrigt er iagttaget for den  

 pågældende etape.
§ 28.  Tilskud udbetales halvårsvis af  

 Strukturdirektoratet i april og oktober måned.
Den første udbetaling finder  

 sted i førstkommende termin efter indberetning i henhold til § 5 inden  

 henholdsvis 15. december og 15. juni.
Stk. 2.  Udbetalingen sker direkte til den  

 tilskudsberettigede.
Der vil ikke af Strukturdirektoratet kunne noteres  

 transporter på tilskuddet.
Særligt tilskud til yngre jordbrugere § 29.  Udover tilskud efter kapitel 2, kan derefter  

 kapitel 3 i loven ydes et særligt tilskud til ansøgere, der første gang som  

 ejer eller forpagter driver en jordbrugsbedrift.
Stk. 2.  Det er en betingelse for tilskud efter stk. 1, Stk. 3.  Tilskud efter stk. 1 udgør 25 pct. af den  

 kapitaliserede værdi af tilskuddet beregnet efter § 26. Tilskuddet omregnes  

 af Strukturdirektoratet ved anvendelse af den debitorrentefod, der beregnes  

 efter § 26, stk. 4.
§ 30.  Er betingelserne i øvrigt opfyldt, kan der ydes  

 forholdsmæssigt tilskud til ansøgere, der første gang som ejer eller  

 forpagter af en anpart af en jordbrugsbedrift driver denne.
Tilskud ydes kun,  

 hvis anparten udgør halvdelen af jordbrugsbedriften eller derover, og andelen  

 i driften mindst svarer til anparten.
 § 31.  Ansøgning om tilskud efter dette kapitel skal  

 indsendes samtidig med ansøgningen om tilskud efter kapitel 2.
 Stk. 2.  Strukturdirektoratet afgør, om betingelserne  

 for tilskud er opfyldt.
 § 32.  Tilskuddet udbetales som et engangsbeløb  

 samtidig med første udbetaling af tilskud efter kapitel 2, jf. § 28, stk. 1.
 Stk. 2.  Reglerne i §§ 27 og 28, stk. 2, finder  

 tilsvarende anvendelse ved udbetaling af tilskud efter dette kapitel.
Garanti § 33.  Reglerne i §§ 1-24 anvendes også ved ansøgning  

 om den garanti, der er nævnt i § 13 i loven.
 § 34.  Garantien ydes for lånets løbetid, dog højst i  

 15 år.
Stk. 2.  Det er en betingelse for garanti, § 35.  Strukturdirektoratet afgør, om betingelserne  

 for garanti er opfyldt.
 Stk. 2.  Hvis betingelserne for garanti er opfyldt,  

 afgiver Strukturdirektoratet på landbrugs- og fiskeriministerens vegne  

 erklæring om, at staten som selvskyldnerkautionist indestår for rettidig  

 betaling af forfaldne ydelser på de garanterede lån.
 § 36.  Lån, der er ydet garanti for, kan ikke opsiges  

 af kreditor uden Strukturdirektoratets samtykke, og kreditor kan ikke uden  

 Strukturdirektoratets samtykke gøre misligholdelse gældende som følge af for  

 sen betaling af forfaldne ydelser.
 § 37.  Garantien kan opsiges af Strukturdirektoratet i  

 de tilfælde, der er nævnt i § 49.
Tilskud til anerkendte sammenslutninger § 38.  Det tilskud, der er nævnt i kapitel 5 i loven,  

 ydes som igangsætningsstøtte til delvis dækning af  

 administrationsomkostningerne ved etablering af samarbejde mellem jordbrugere  

 med henblik på § 39.  Samarbejde med henblik på en mere rationel  

 udnyttelse af jordbrugsmateriellet kan f.eks. have til formål at etablere  

 fælles udnyttelse af større landbrugsredskaber som mejetærskere eller  

 lignende eller at etablere og udnytte fælles maskinstation.
Samarbejde med  

 henblik på en fælles drift kan f.eks. have til formål at udnytte fælles  

 varmeforsyning, fælles biogas- eller gylleanlæg.
Samarbejde med henblik på  

 indførelse af alternativ jordbrugspraksis kan f.eks. have til formål at  

 indføre økologisk jordbrugsproduktion.
 § 40.  Aftalen om samarbejde skal være indgået mellem  

 ejere eller forpagtere af de bedrifter, der nævnes i loven.
 § 41.  For at opnå støtte efter kapitel 5 i loven skal  

 sammenslutningen være oprettet efter 23. december 1989. Samarbejdets form og  

 vilkårene for samarbejdet mellem deltagerne godkendes af  

 Strukturdirektoratet.
Stk. 2.  Samarbejdet kan have form af et aktieselskab,  

 et andelsselskab, et kommanditselskab, et interessentskab, en forening eller  

 eventuelt en anden form, der kan godkendes af Strukturdirektoratet.
Ved  

 afgørelsen af, om samarbejdsaftalen kan godkendes, er det af afgørende  

 betydning, § 42.  Tilskuddet ydes som et engangstilskud som  

 bidrag til dækning af administrationsomkostninger ved etablering af  

 samarbejdet.
Stk. 2.  Tilskuddets størrelse er afhængig af  

 deltagerantallet og af arten af den fælles virksomhed.
Tilskuddet kan højst  

 udgøre 18.123 ECU.
 § 43.  Ansøgning om tilskud skrives til  

 Strukturdirektoratet og indsendes til jordbrugskommissionen.
Stk. 2.  Strukturdirektoratet afgør, om betingelserne  

 for tilskud er opfyldt.
I bekræftende fald fastsættes tilskuddet af  

 Strukturdirektoratet.
Tilskud til etablering af vikarordninger § 44.  Det tilskud, der nævnes i kapitel 6 i loven,  

 ydes som et engangstilskud, der skal være med til at dække  

 administrationsudgifterne ved etablering af vikarordninger, der forud opnår  

 godkendelse som tilskudsberettiget vikarordning efter lov om tilskud til  

 vikarordninger inden for jordbruget.
Stk. 2.  Tilskuddet udgør 25.000 kr. pr.  

 heltidsbeskæftiget vikar.
Strukturdirektoratet kan udbetale tilskuddet i  

 indtil 4 rater.
 Stk. 3.  Ansøgningen om tilskud indsendes til  

 Strukturdirektoratet.
 Stk. 4.  Strukturdirektoratet afgør, om betingelserne  

 for tilskud er opfyldt.
Almindelige bestemmelser § 45.  Støtte efter loven kan ydes til den samme  

 ansøger til gennemførelse af investeringer på den samme bedrift to gange  

 inden for en periode på 6 år regnet fra det tidspunkt, hvor der er givet  

 tilladelse til at begynde investeringerne, eller hvor der er givet  

 forhåndstilsagn.
Ansøgning nr. 2 kan indgives, hvis forbedringsplanen er  

 afsluttet, eller hvis støtten er bortfaldet.
Stk. 2.  Efter udløbet af perioden på 6 år kan der påny  

 ydes støtte to gange inden for den næste 6 års-periode.
Hvis der er ydet  

 støtte to gange efter stk. 1, skal plan nr. 2 dog være afsluttet eller  

 støtten være bortfaldet.
 Stk. 3.  Det samlede beløb, hvoraf tilskud kan beregnes,  

 kan til to ansøgninger inden for 6 års-perioden højst udgøre det på  

 tidspunktet for indgivelse af plan nr. 2 gældende beløb efter § 25, stk. 1.
 Stk. 4.  Hvis der ydes støtte efter anden lovgivning til  

 investeringer, som er gennemført efter den 30. september 1985, på den samme  

 bedrift, skal de samlede investeringer, hvortil der ydes støtte i 6  

 års-perioden, ligge inden for de i § 25, stk. 1, fastsatte beløbsgrænser.
Stk. 5.  Den i stk. 4 nævnte regel gælder ikke Stk. 6.  Omfattes de i stk. 5, nr. 2, nævnte  

 investeringer af forbedringsplanen, indgår den investering, hvortil der ydes  

 støtte efter anden lovgivning dog i de i stk. 4 nævnte beløbsgrænser.
 Stk. 7.  Ved investeringer i avlsbygninger forstås  

 investeringer, som er afskrivningsberettigede efter §§ 18 og 19 i lov om  

 skattemæssige afskrivninger m.v.
 § 46.  Det er uden betydning for ydelse af støtte  

 efter loven, at ansøgeren tidligere har modtaget støtte efter denne lov til  

 investeringer på en anden bedrift.
 Stk. 2.  Der kan ikke ydes støtte efter loven til  

 investeringer, hvortil der er givet tilsagn om støtte efter anden lovgivning.  

 Dette gælder ikke jordbrugslån med afdragsbidrag efter lov om  

 indeksregulerede realkreditlån m.fl. til investeringer, som omfatter  

 opførelse, om- og tilbygning af avlsbygninger, flytning af avlsbygninger i  

 offentlighedens interesse, grundforbedring, miljøforbedrende investeringer og  

 ikke-produktionsforøgende investeringer til forbedring af besætningens  

 hygiejneforhold og ikke-produktionsforøgende investeringer til overholdelse  

 af regler om dyrs velfærd.
 Stk. 3.  Der kan endvidere ikke ydes støtte efter loven  

 til miljøforbedrende investeringer, der fradrages fuldt i den skattepligtige  

 indkomst (straksafskrives) efter § 3 A eller § 21 A i lov om skattemæssige  

 afskrivninger m.v.
 § 47.  Det forhold, at der til bedriften er ydet  

 støtte efter lov om støtte til modernisering af jordbrugsbedrifter, hindrer  

 ikke, at der ydes støtte efter loven.
 Stk. 2.  Støtte efter loven er dog betinget af, at den  

 godkendte udviklingsplan efter moderniseringsloven er afsluttet, eller at  

 støtten er bortfaldet.
 Stk. 3.  Hvis der til investeringer på bedriften er ydet  

 støtte efter lov om støtte til miljøforbedrende investeringer i mindre  

 landbrug m.v., kan ansøgning om støtte efter loven til andre investeringer på  

 den samme bedrift først indsendes af samme ansøger efter en periode på 2 år.  

 Perioden regnes fra tidspunktet for Strukturdirektoratets attestation efter §  

 14, stk. 3, i førstnævnte lov.
 Stk. 4.  Strukturdirektoratet kan gøre undtagelse fra  

 reglen i stk. 3.
 § 48.  Den i § 42 nævnte ECU er defineret i Rådet for  

 Det Europæiske Fællesskabs forordninger om regningsenhedens værdi og om de  

 omregningskurser, der skal anvendes i landbrugssektoren.
§ 49.  Støtte eller tilsagn om støtte efter loven  

 bortfalder, Stk. 2.  I de tilfælde, der er nævnt i stk. 1, nr. 1 og  

 2, kan Strukturdirektoratet, inden endeligt tilsagn for alle etaper er givet,  

 bestemme, at tilsagnet eller støtten opretholdes, hvis betingelserne i § 9,  

 stk. 1-5, er opfyldt.
Stk. 3.  Ved ejer- og brugerskifter i andre tilfælde end  

 nævnt i stk. 2 kan tilsagnet eller støtten kun tillades opretholdt, hvis  

 bedriften eller driften af denne overtages af en ægtefælle eller børn eller  

 under andre særlige omstændigheder.
Strukturdirektoratet kan dog godkende, at  

 tilsagnet eller støtten opretholdes, hvis bedriften eller driften af denne  

 overtages af et selskab under forudsætning af, at betingelserne i §§ 7 og 9  

 er opfyldt.
 § 50.  Strukturdirektoratet kan bestemme, at tilskud  

 helt eller delvist skal tilbagebetales med tillæg af rente, hvis der  

 foreligger væsentlige fejl eller forsømmelser fra modtagerens side, herunder  

 hvis modtageren har overtrådt bestemmelsen i stk. 2. Rentetillægget beregnes  

 fra fremsættelse af kravet om tilbagebetaling med den rentesats, der er  

 fastsat i renteloven.
 Stk. 2.  En tilskudsmodtager er forpligtet til at give  

 Strukturdirektoratet meddelelse om forhold, der kan medføre tilskuddets  

 bortfald efter § 49, stk. 1.
§ 51.  Efter lovens § 27 a, stk. 1, straffes den, der  

 til brug for afgørelser, der træffes i henhold til denne bekendtgørelse,  

 giver urigtige eller vildledende oplysninger eller fortier oplysninger af  

 betydning for afgørelsen, med bøde, med mindre højere straf er forskyldt  

 efter anden lovgivning.
Det samme gælder den, der handler i strid med vilkår,  

 der er fastsat i en sådan afgørelse, eller forsøger herpå.
Stk. 2.  Efter lovens § 27 a, stk. 2, straffes den, der  

 i øvrigt undlader at give oplysninger som den pågældende har pligt til at  

 give i henhold til denne bekendtgørelse, med bøde.
Det samme gælder den, som  

 giver urigtige eller vildledende oplysninger om sådanne forhold, med mindre  

 højere straf er forskyldt efter anden lovgivning.
 Stk. 3.  Efter lovens § 27 a, stk. 3, straffes den, der  

 overtræder lovens § 27, stk. 2, med bøde.
 Stk. 4.  Er en overtrædelse begået af et aktieselskab,  

 anpartsselskab, andelsselskab eller lignende, kan der efter lovens § 27 a,  

 stk. 5, pålægges selskabet som sådant bødeansvar.
 § 52.  Strukturdirektoratet og jordbrugskommissionerne  

 kan på landbrugs- og fiskeriministerens vegne foretage det eftersyn, der er  

 nævnt i § 27 i loven.
§ 53.  Afgørelser, der i medfør af denne  

 bekendtgørelse træffes af Strukturdirektoratet, kan påklages til landbrugs-  

 og fiskeriministeren.
Klagefristen er 4 uger fra den dag, afgørelsen er  

 meddelt den pågældende.
 § 54.  Bekendtgørelsen træder i kraft den 8. april  

 1995.
 Stk. 2.  Bekendtgørelse nr. 980 af 5. december 1994 om  

 støtte til forbedring af strukturen og effektiviteten i jordbruget  

 (Forbedringsordningen) ophæves.
