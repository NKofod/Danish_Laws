Bekendtgørelse om mærkning af  

 levnedsmidler1) I medfør af §§ 8, 24, 25, 43, 44 og 63 i lov nr. 310 af 6.  

 juni l973 om levnedsmidler m.m., som senest ændret ved lov nr. 407 af  

 22. maj 1996, samt § 1 i lov nr. 343 af 25. maj 1990 om administration  

 af De Europæiske Fællesskabers retsakter om levnedsmidler m.m.  

 fastsættes:
Kapitel 1 Område og definitioner § 1. Denne bekendtgørelse omfatter  

 mærkning af levnedsmidler bestemt til salg inden for De  

 Europæiske Fællesskaber.
 Stk. 2. Reglerne i denne bekendtgørelse kan dog  

 fraviges, såfremt et levnedsmiddel bestemt til salg inden for De  

 Europæiske Fællesskaber er mærket i overensstemmelse med de  

 regler, der gælder i bestemmelseslandet.
 Stk. 3. Levnedsmidler bestemt til eksport til lande uden for  

 Fællesskabet er ikke omfattet af bekendtgørelsen.
 § 2. Bekendtgørelsen omfatter de  

 levnedsmidler, der reguleres af følgende love:
 1)	Lov nr. 310 af 6. juni 1973 om levnedsmidler m.m.
 2)	Lov nr. 343 af 14. maj 1992 om kød.
 3)	Lov nr. 342 af 14. maj 1992 om mælk, mælkeprodukter,  

 margarine m.v.
 4)	Lov nr. 290 af 29. april 1992 om æg og  

 ægprodukter.
 Stk. 2. Bekendtgørelsen omfatter ikke mærkning  

 med oplysning om anvendte tilsætningsstoffer.
 Stk. 3. Bekendtgørelsen omfatter ikke mærkning af  

 fisk og fiskevarer, som reguleres af bekendtgørelse nr. 324 af 28.  

 april 1994 om mærkning af fisk og fiskevarer med senere  

 ændringer.
 Stk. 4. Bekendtgørelsens kapitel 4-8 gælder ikke  

 for levnedsmidler, der er omfattet af følgende bekendtgørelser  

 m.v.:
 1)	Bkg. nr. 27 af 20. januar l977 om visse former for sukker.
 2)	Bkg. nr. 343 af 4. juli l978 om honning.
 3)	Bkg. nr. 54 af 27. januar l987 om kakao, chokolade- og  

 vekaovarer.
 4)	EF's forordninger om vin.
 Stk. 5. Ud over mærkningsreglerne i denne  

 bekendtgørelse kan der være fastsat supplerende eller  

 erstattende regler i anden lovgivning.
§ 3. Denne bekendtgørelse omfatter  

 mærkning af 1)	levnedsmidler med oplysning om, hvilket levnedsmiddelparti de  

 tilhører (identifikations-/ lotmærkning), og 2)	færdigpakkede levnedsmidler bestemt til salg til forbrugerne,  

 herunder cateringvirksomheder, restauranter, institutioner eller  

 lign.
 § 4. Ved et levnedsmiddelparti forstås i  

 denne bekendtgørelse en række salgsenheder, der er fremstillet,  

 tilvirket eller emballeret under praktisk taget ens  

 omstændigheder.
 § 5. Ved færdigpakkede levnedsmidler  

 forstås i denne bekendtgørelse levnedsmidler, som før og  

 uden direkte sammenhæng med salg er indesluttet i detailemballage, der  

 er bestemt til først at brydes af forbrugerne, herunder  

 cateringvirksomheder, restauranter, institutioner eller lign.
§ 6. Ved ingrediens forstås i denne  

 bekendtgørelse ethvert stof, som anvendes ved fremstilling eller  

 tilberedning af et levnedsmiddel, og som stadig findes i den færdige  

 vare, eventuelt i ændret form.
Såfremt en ingrediens i et  

 levnedsmiddel selv er fremstillet af flere komponenter, anses disse som  

 ingredienser i det pågældende levnedsmiddel, jf. dog § 2,  

 stk. 2.
Stk. 2. Som ingredienser betragtes ikke 1)	bestanddele i en ingrediens, som under fremstillingsprocessen  

 midlertidigt adskilles for derefter atter at tilsættes i en  

 mængde, der ikke overstiger den oprindelige, og 2)	stoffer, der anvendes i nødvendige doser som  

 opløsningsmiddel eller bæremiddel for tilsætningsstoffer  

 og aromagivende bestanddele.
 § 7. Ved datoen for et levnedsmiddels holdbarhed  

 forstås i denne bekendtgørelse den dato, til og med hvilken  

 levnedsmidlet bevarer sine specifikke egenskaber under de rette  

 opbevaringsforhold.
Kapitel 2 Almindelige bestemmelser § 8. Mærkning i henhold til denne  

 bekendtgørelse skal være 1)	let læselig, 2)	klart synlig og 3)	uudslettelig.
Stk. 2. Mærkning i henhold til kapitel 4-8 skal  

 endvidere være 1)	anført på dansk eller på andre sprog, der kun ved  

 uvæsentlige forskelle i stavning adskiller sig fra dansk, og 2)	anført på et iøjnefaldende sted.
 Stk. 3. Oplysninger om varebetegnelse, alkoholindhold,  

 nettoindhold og holdbarhedsdato skal være anført i samme  

 synsfelt.
 § 9. Mærkningsoplysningerne skal være  

 anbragt på emballagen, og for så vidt angår  

 færdigpakkede levnedsmidler på færdigpakningen eller  

 på en vedhæftet etiket.
 Stk. 2. Såfremt det ikke er muligt på  

 ikke-færdigpakkede levnedsmidler at anbringe de oplysninger, som er  

 nævnt i kapitel 3, skal disse anbringes i de ledsagende  

 handelsdokumenter.
Stk. 3. Ligeledes er det tilstrækkeligt at anføre  

 de mærkningsoplysninger, som er nævnt i kapitel 4-8 i de  

 relevante handelsdokumenter, når 1)	et færdigpakket levnedsmiddel bringes i handelen i et  

 tidligere led end detailleddet og salget ikke sker til cateringvirksomheder,  

 restauranter, institutioner eller lignende eller 2)	et færdigpakket levnedsmiddel er bestemt til levering til  

 cateringvirksomheder, restauranter, institutioner eller lignende, hvor det  

 skal tilberedes, bearbejdes, deles eller snittes.
Stk. 4. Hvis mærkningsoplysningerne angives som  

 nævnt i stk. 3, skal 1)	handelsdokumenterne enten ledsage de pågældende  

 levnedsmidler eller være fremsendt før leveringen eller samtidig  

 med denne og 2)	oplysningerne om fabrikantnavn, varebetegnelse, holdbarhedsdato og  

 evt. opbevaringsforskrift anføres på den yderste emballage, i  

 hvilken levnedsmidlerne præsenteres ved  

 markedsføringen.
Kapitel 3 Identifikationsmærkning § 10. Levnedsmidler skal være mærket  

 med oplysninger om, hvilket levnedsmiddelparti de tilhører.
Stk. 2. Stk. 1 finder ikke anvendelse på 1)	landbrugsprodukter, der fra bedriftens område a)	sælges eller leveres til oplagrings-, påfyldnings- eller  

 emballeringssteder, b)	transporteres til producentorganisationer eller c)	afhentes med henblik på at indgå i en tilberednings-  

 eller forarbejdningsproces, 2)	ikke-færdigpakkede levnedsmidler i detailforretninger, 3)	levnedsmidler i emballager og beholdere, hvis største  

 overflade er mindre end 10 cm2, 4)	levnedsmidler, som er mærket med dato for mindste holdbarhed  

 eller sidste anvendelsesdato, såfremt denne dato er anført  

 ukodet og mindst omfatter dag og måned i nævnte  

 rækkefølge, og 5)	konsumis i individuelle portioner, såfremt oplysningen gives  

 på gruppeemballagen.
 § 11. Den, der fremstiller, tilvirker eller  

 emballerer et levnedsmiddel, eller den forhandler inden for De  

 Europæiske Fællesskaber, der først sælger det,  

 foretager afgrænsningen af levnedsmiddelpartiet og mærkningen i  

 henhold til § 10, stk. 1.
 § 12. Oplysningerne skal indledes med bogstavet  

 »L«.
 Stk. 2. Kravet i stk. 1 bortfalder, hvis oplysningerne  

 klart adskiller sig fra de øvrige mærkningsoplysninger.
Kapitel 4 Bestemmelser for færdigpakkede levnedsmidler § 13. Færdigpakkede levnedsmidler skal  

 mærkes med følgende oplysninger:
1)	Identifikationsmærkning, jf. kapitel 3, 2)	fabrikantnavn m.v. og oprindelsessted, jf. kapitel 5, 3)	varebetegnelse og sammensætning, jf. kapitel 6, 4)	nettoindhold, jf. kapitel 7, og 5)	holdbarhedsangivelser samt særlige opbevarings- og  

 anvendelsesforskrifter, jf. kapitel 8.
Stk. 2. Det er tilstrækkeligt at anføre oplysning  

 om varebetegnelse, nettoindhold og holdbarhed for 1)	færdigpakkede levnedsmidler, hvis største overflade er  

 mindre end 10 cm2, og 2)	glasflasker beregnet til genbrug, som har en uudslettelig  

 mærkning og derfor hverken er forsynet med etiket, halsetiket eller  

 krave.
 Stk. 3. § 8, stk. 3, finder ikke anvendelse i de  

 tilfælde, som er nævnt i stk. 2.
Kapitel 5 Fabrikantnavn m.v. og oprindelsessted § 14. Mærkningen skal indeholde oplysning om  

 navn eller firmanavn og adresse på én af  

 følgende:
1)	Fabrikanten, 2)	pakkevirksomheden eller 3)	en forhandler, der er etableret inden for De Europæiske  

 Fællesskaber.
 § 15. Mærkningen skal indeholde oplysning om  

 levnedsmidlets oprindelsessted, såfremt en udeladelse af oplysning  

 herom vil kunne vildlede forbrugeren.
Kapitel 6 Varebetegnelse og sammensætning § 16. Levnedsmidler skal være forsynet med  

 en varebetegnelse.
Stk. 2. Ved varebetegnelse forstås den betegnelse, som i  

 EF-retsakter er fastsat for levnedsmidlet.
I mangel af EF-bestemmelser er et  

 levnedsmiddels varebetegnelse den betegnelse, der er fastsat i lovgivningen.  

 Fastsætter lovgivningen ikke en betegnelse, benyttes den betegnelse,  

 som sædvanligvis anvendes for levnedsmidlet i den medlemsstat, hvor  

 levnedsmidlet afsættes (afsætningsstaten). Findes der ikke en  

 almindeligt kendt betegnelse, skal der benyttes en beskrivende betegnelse,  

 som er egnet til at identificere levnedsmidlet.
 Stk. 3. Det er ligeledes tilladt at anvende den  

 varebetegnelse, hvorunder varen lovligt fremstilles og afsættes i den  

 medlemsstat, hvor levnedsmidlet produceres (producentstaten). Hvis denne  

 betegnelse ikke er tilstrækkelig til, at forbrugeren kan gøre  

 sig bekendt med levnedsmidlets egentlige art og skelne det fra andre  

 levnedsmidler, som det kan forveksles med, skal varebetegnelsen dog suppleres  

 med yderligere beskrivende oplysninger, der anføres i tilknytning til  

 varebetegnelsen.
 Stk. 4. Producentstatens varebetegnelse kan dog undtagelsesvis  

 ikke anvendes i afsætningsstaten, hvis det pågældende  

 levnedsmiddel med hensyn til sammensætning eller fremstilling adskiller  

 sig så meget fra det levnedsmiddel, der er kendt under denne betegnelse  

 i afsætningsstaten, at beskrivende oplysninger i følge  

 stk. 3 ikke sikrer korrekt oplysning af forbrugeren.
 Stk. 5. Et fabrikationsmærke, varemærke eller  

 fantasinavn kan ikke træde i stedet for varebetegnelsen.
 § 17. Varebetegnelsen skal omfatte eller ledsages  

 af en oplysning om levnedsmidlets fysiske tilstand eller den særlige  

 behandling, som levnedsmidlet har været underkastet (f.eks. i  

 pulverform, frysetørret, dybfrosset, koncentreret, røget),  

 såfremt en udeladelse af særlig oplysning herom vil kunne skabe  

 tvivl hos køberen.
 § 18. Et levnedsmiddel skal i en ingrediensliste  

 mærkes med oplysning om samtlige ingredienser, som indgår i  

 levnedsmidlet på fremstillingstidspunktet, jf. dog § 20.
 Stk. 2. Der stilles følgende krav til  

 ingredienslisten:
1)	oplysningerne skal indledes med en angivelse, hvori ordet  

 »ingredienser« indgår, 2)	de enkelte ingredienser skal angives i rækkefølge efter  

 faldende vægt beregnet som indgående vægt, og 3)	ingredienserne skal angives ved deres specifikke betegnelse i  

 overensstemmelse med reglerne i §§ 16 og 17.
Stk. 3. Tilsat vand og flygtige ingredienser skal  

 anføres i opstillingen efter deres vægt i den færdige  

 vare.
Den mængde vand, der er tilsat som ingrediens, bestemmes ved fra  

 den færdige vares samlede nettoindhold at fradrage den samlede  

 mængde af de øvrige anvendte ingredienser.
Såfremt  

 mængden af tilsat vand ikke overstiger 5 vægtprocent af  

 færdigvaren, kan angivelse af indholdet af tilsat vand udelades.
 § 19. Bestemmelsen i § 18, stk. 2, nr.  

 2, kan fraviges for følgende ingredienser:
1)	Ingredienser, som anvendes i koncentreret eller tørret form,  

 og som rekonstitueres under fremstillingen.
Disse ingredienser kan angives i  

 listen efter deres vægt før koncentreringen eller  

 tørringen.
2)	Ingredienserne i koncentrerede eller tørrede levnedsmidler,  

 som skal tilsættes vand.
Disse kan angives efter det  

 mængdeforhold, hvori de findes i det rekonstituerede produkt, forudsat  

 at ingredienslisten ledsages af en oplysning som »ingredienser i det  

 rekonstituerede produkt« eller »ingredienser i det forbrugsklare  

 produkt«.
3)	Ingredienserne i frugt- eller grøntsagsblandinger, hvori  

 ingen frugt eller grøntsag vægtmæssigt udgør en  

 hovedbestanddel.
Disse kan anføres i en anden rækkefølge,  

 forudsat at ingredienslisten ledsages af oplysningen »i variabelt  

 mængdeforhold«.
4)	Ingredienserne i krydderi- og krydderurtblandinger, hvoraf ingen del  

 vægtmæssigt udgør en hovedbestanddel.
Disse kan  

 anføres i en anden rækkefølge, forudsat at  

 ingredienslisten ledsages af oplysningen »i variabelt  

 mængdeforhold«.
Stk. 2. Bestemmelsen i § 18, stk. 2, nr. 3, kan  

 fraviges, for så vidt angår ingredienser, der henhører  

 under én af de i bilag 1 nævnte kategorier.
Den i bilag 1  

 nævnte kategori, stivelse, skal suppleres med en oplysning om  

 ingrediensens specifikke vegetabilske oprindelse, hvis ingrediensen kan  

 indeholde gluten.
 § 20. Der kræves ingen ingrediensangivelse  

 for følgende levnedsmidler:
 1)	Frisk frugt og friske grøntsager, som ikke er skrællet,  

 snittet eller behandlet på lignende måde.
 2)	Vand, hvortil der alene er tilsat kulsyre, og hvor  

 tilsætningen af kulsyre fremgår af varebetegnelsen.
 3)	Vand, der under fremstillingsprocessen udelukkende benyttes til at  

 rekonstituere en koncenteret eller tørret ingrediens.
 4)	Vand i en lage, der sædvanligvis ikke fortæres.
 5)	Eddike fremstillet ved gæring, såfremt den udelukkende  

 hidrører fra et enkelt basisprodukt og der ikke er tilsat nogen anden  

 ingrediens.
 6)	Ost, smør, fermenteret mælk eller fløde,  

 såfremt der ikke er tilsat andre ingredienser end mælkeprodukter,  

 enzymer og kulturer af mikroorganismer, der er nødvendige for  

 fremstillingen, og det salt, som er nødvendigt til fremstilling af  

 anden ost end frisk ost og smelteost.
 7)	Drikkevarer, der indeholder mere end 1,2 volumenprocent alkohol.
 8)	Varer, der består af en enkelt ingrediens, såfremt  

 varebetegnelsen er identisk med ingrediensbetegnelsen eller ingrediensens art  

 klart kan udledes af varebetegnelsen.
 9)	Levnedsmidler, der både fremstilles, færdigpakkes og  

 udbydes til salg i samme detailforretning.
 § 21. En sammensat ingrediens kan anføres i  

 ingredienslisten ved sin betegnelse, hvis denne er fastsat ved lov eller ved  

 sædvane, og placeres i ingredienslisten efter sin samlede vægt i  

 produktet, såfremt denne angivelse umiddelbart efterfølges af en  

 opregning af de komponenter, der indgår i den sammensatte  

 ingrediens.
 Stk. 2 Den i stk. 1 omtalte opregning af indgående  

 komponenter kan dog udelades, når den sammensatte ingrediens  

 udgør mindre end 25 procent af færdigvaren, eller når den  

 sammensatte ingrediens er et levnedsmiddel, for hvilket der ikke kræves  

 en ingrediensangivelse.
§ 22. Mængden af en ingrediens eller en  

 kategori af ingredienser skal angives, hvis den pågældende  

 ingrediens eller kategori af ingredienser 1)	indgår i varebetegnelsen eller sædvanligvis af  

 forbrugeren forbindes med varebetegnelsen eller 2)	fremhæves i mærkningen ved ord, billeder eller anden  

 grafisk fremstilling eller 3)	er væsentlig for at karakterisere et levnedsmiddel og adskille  

 det fra varer, som det ellers kan forveksles med på grund af sin  

 varebetegnelse eller sit udseende.
Stk. 2. Mængden angives ved den procentdel, ingrediensen  

 eller ingredienserne udgjorde på fremstillingstidspunktet.
Denne  

 angivelse anføres enten i varebetegnelsen, i umiddelbar nærhed  

 af denne eller i forbindelse med den pågældende ingrediens.
§ 23. § 22 finder ikke anvendelse, hvis der  

 er tale om en ingrediens eller kategori af ingredienser 1)	hvis mængde i forvejen skal angives i medfør af  

 fællesskabsbestemmelser eller 2)	hvis bestemte mængde er fastlagt i specifikke  

 fællesskabsbestemmelser, uden at mængden skal angives i  

 mærkningen eller 3)	hvis drænede nettovægt er angivet i overensstemmelse med  

 § 25 eller 4)	der anvendes i små mængder til aromatisering eller 5)	i frugt- og grøntsagsblandinger, hvor ingen frugt eller  

 grøntsag vægtmæssigt udgør en hovedbestanddel  

 eller 6)	i krydderi- og krydderurtblandinger, hvor ingen del  

 vægtmæssigt udgør en hovedbestanddel, eller 7)	som, selv om den figurerer i varebetegnelsen, ikke vil være  

 afgørende for forbrugerens valg, fordi variationen i mængde ikke  

 er så væsentlig, at den kendetegner levnedsmidlet eller adskiller  

 det fra lignende levnedsmidler.
 § 24. Drikkevarer, der indeholder mere end 1,2  

 volumenprocent alkohol, skal være mærket med oplysning om det  

 virkelige alkoholindhold.
Stk. 2. Tallet for alkoholindholdet skal angives med  

 højst én decimal.
Det skal efterfølges af symbolet »%  

 vol«.
Udtrykket »alkohol«, eventuelt forkortet til »alk.«, kan sættes  

 foran.
 Stk. 3. Alkoholbestemmelse og tilladte tolerancer  

 fremgår af bilag 2.
Kapitel 7 Nettoindhold § 25. Levnedsmidler skal være mærket  

 med oplysning om nettoindhold.
Dette skal angives i nettovolumen for flydende  

 varer og i nettovægt for andre varer angivet efter det metriske  

 system.
 Stk. 2. Såfremt et levnedsmiddel i fast form findes i  

 lage, skal levnedsmidlets drænede nettovægt tillige angives.  

 Dette gælder dog kun, såfremt lagen er uvæsentlig i forhold  

 til varens hovedbestanddele og derfor ikke er afgørende for  

 købet.
 Stk. 3. Ved lage forstås i denne bestemmelse vand,  

 eddike, vandige opløsninger af salt, sukker eller andre stoffer samt  

 frugt- eller grøntsagssafter, for så vidt angår frugt  

 eller grøntsager.
 Stk. 4. Begrebet lage omfatter ligeledes de ovenfor  

 nævnte stoffer i frossen og dybfrossen stand og blandinger heraf.
§ 26. Såfremt en færdigpakning  

 består af to eller flere enkelte færdigpakninger indeholdende  

 samme mængde af samme vare, angives netto-indholdet ved at  

 anføre nettoindholdet for hver enkelt pakning og det samlede antal  

 enkeltpakninger.
Disse angivelser er dog ikke nødvendige,  

 såfremt det samlede antal enkeltpakninger er klart synlige og let  

 tællelige udefra, og såfremt mindst én angivelse af  

 nettoindholdet i en enkeltpakning er klart synlig udefra.
 Stk. 2. Såfremt en færdigpakning består af  

 to eller flere enkeltpakninger, der ikke betragtes som salgsenheder, angives  

 nettoindholdet ved at anføre det samlede nettoindhold og det samlede  

 antal enkeltpakninger.
 § 27. Angivelse af nettoindhold kan undlades i  

 følgende tilfælde:
 1)	For levnedsmidler, hvor der forekommer betydelige tab af rumfang  

 eller masse, og som sælges stykvis.
2)	For levnedsmidler, hvis nettoindhold er under 5 g eller 5 ml.
Denne  

 bestemmelse gælder dog ikke for krydderier og krydderurter.
 3)	For sukkervarer hvis nettoindholdet er under 50 g.
Kapitel 8 Holdbarhedsdato samt særlige opbevarings- og  

 anvendelsesforskrifter § 28. Datoen for levnedsmidlers holdbarhed skal  

 angives ved 1)	»mindst holdbar til  «, såfremt datoen indeholder en angivelse  

 af dagen, 2)	»mindst holdbar til og med « i andre tilfælde eller 3)	»sidste anvendelsesdato « for levnedsmidler, som i mikrobiologisk  

 henseende er meget letfordærvelige, og som derfor efter en kort periode  

 kan udgøre en umiddelbar risiko for menneskers sundhed.
 § 29. Oplysningerne i § 28 ledsages af enten  

 selve datoen eller en henvisning til det sted på pakningen, hvor datoen  

 er anført.
Stk. 2. Datoen skal omfatte en ukodet angivelse af dag,  

 måned og år i den nævnte rækkefølge.
Dog er  

 det for levnedsmidler 1)	med en holdbarhed på under 3 måneder  

 tilstrækkeligt at angive dag og måned, 2)	med en holdbarhed på over 3 måneder, men ikke over 18  

 måneder, tilstrækkeligt at angive måned og år og 3)	med en holdbarhed på over 18 måneder  

 tilstrækkeligt at angive året.
 § 30. Holdbarhedsoplysningerne skal suppleres med  

 opbevaringsforskrifter, hvis det er nødvendigt for at sikre, at den  

 anførte holdbarhed kan overholdes.
 Stk. 2. De levnedsmidler, som er nævnt i § 28, nr.  

 3, skal altid ledsages af opbevaringsforskrifter.
 § 31. Angivelse af holdbarhedsdato kan undlades  

 for følgende levnedsmidler:
1)	Frisk frugt og friske grøntsager, som ikke er skrællet,  

 snittet eller behandlet på lignende måde.
Denne undtagelse finder  

 ikke anvendelse på spirende frø og lignende produkter  

 såsom skud af bælgfrugter.
 2)	Bageri- eller konditorvarer, der på grund af deres  

 beskaffenhed normalt forbruges inden 24 timer efter fremstillingen.
 3)	Vine, hedvine, mousserende vine, aperitifvine, frugtvine og  

 mousserende frugtvine.
 4)	Drikkevarer med en volumenprocent alkohol på 10 eller  

 derover.
 5)	Eddike.
 6)	Kogsalt.
 7)	Sukker i fast form og konfektureprodukter.
 8)	Alkoholfrie læskedrikke, frugtsaft, frugtnektar og  

 alkoholholdige drikkevarer i individuelle beholdere på mere end 5  

 liter, som skal leveres til cateringvirksomheder, restauranter, institutioner  

 eller lign.
 9)	Tyggegummi og lignende tyggeprodukter.
 10)	Konsumis i individuelle portioner.
 § 32. Mærkningen skal omfatte en  

 brugsanvisning, hvis en udeladelse heraf vil kunne indebære, at det  

 pågældende levnedsmiddel ikke anvendes på rette  

 måde.
Kapitel 9 Tilsyn og kontrol § 33. Tilsynet med, at reglerne i denne  

 bekendtgørelse og afgørelser truffet i henhold til  

 bekendtgørelsen overholdes, påhviler kommunalbestyrelsen, der  

 kan lade tilsynet udøve gennem vedkommende  

 levnedsmiddelkontrolenhed.
 Stk. 2. Tilsynet med produkter, som hører under den  

 lovgivning, der er nævnt i § 2, stk. 1, nr. 2-4,  

 påhviler den myndighed, der i henhold til denne lovgivning fører  

 tilsyn med den pågældende levnedsmiddelvirksomhed.
§ 34. Tilsynsmyndighederne kan pålægge  

 den, der fremstiller, importerer eller sælger varer, som er omfattet af  

 bekendtgørelsen, at give alle oplysninger, herunder om  

 økonomiske og regnskabsmæssige forhold, som har betydning for  

 tilsynets eller kontrollens gennemførelse.
Tilsynsmyndigheden kan  

 endvidere pålægge den pågældende at afgive  

 prøver uden vederlag samt at emballere og forsende disse efter  

 tilsynsmyndighedens nærmere bestemmelse og afholde udgifterne  

 herved.
§ 35. Tilsynsmyndigheden kan meddele de  

 påbud eller forbud, der anses for nødvendige for at sikre  

 overholdelse af bekendtgørelsen.
Det kan herunder bestemmes, at varer,  

 der ikke opfylder bekendtgørelsens krav, skal beslaglægges eller  

 tilintetgøres, og at virksomheden skal kalde varen tilbage fra senere  

 omsætningsled.
 § 36. Veterinær- og  

 Fødevaredirektoratet kan fastsætte nærmere retningslinier  

 og træffe bestemmelser om gennemførelse af kontrollen med  

 overholdelse af denne bekendtgørelse, herunder  

 prøveudtagning.
Kapitel 10 Klage og dispensation § 37. Tilsynsmyndighedens afgørelser i  

 henhold til denne bekendtgørelse kan påklages til  

 Veterinær- og Fødevaredirektoratet, hvis afgørelser er  

 endelige.
 Stk. 2. For så vidt angår de levnedsmidler, der  

 hører under de i § 2, stk. 1, nr. 2-4, nævnte love,  

 kan tilsynsmyndighedens afgørelser påklages til Veterinær-  

 og Fødevaredirektoratet og Ministeriet for Fødevarer, Landbrug  

 og Fiskeri i henhold til regler herom i de nævnte love.
§ 38. Veterinær- og  

 Fødevaredirektoratet kan i særlige tilfælde, og når  

 forholdene taler herfor, meddele dispensation fra denne  

 bekendtgørelse.
Direktoratets afgørelser er endelige.
 Stk. 2. Ministeriet for Fødevarer, Landbrug og Fiskeri  

 kan dog tillade, at Veterinær- og Fødevaredirektoratets  

 afgørelser efter stk. 1 påklages til ministeriet,  

 såfremt afgørelsen er af principiel karakter eller i  

 øvrigt må anses for at være af væsentlig  

 betydning.
Kapitel 11 Straffe- og ikrafttrædelsesbestemmelser § 39. Med bøde straffes den, der  

 overtræder §§ 8 og 9, § 10, stk. 1, §§ 11-19,  

 § 21, stk. 1, § 22, stk. 1 og 2, § 24, § 25,  

 stk. 1 og 2, § 26, §§ 28-30 og § 32 i denne  

 bekendtgørelse eller afgørelser truffet i henhold til  

 bekendtgørelsen.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Stk. 3. Straffen kan stige til hæfte eller fængsel  

 i indtil 1 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt skade på sundheden eller fremkaldt fare derfor eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
 § 40. Bekendtgørelsen træder i kraft  

 den 22. august 1998.
Stk. 2. Produkter, der mærkes efter den 14. februar  

 2000, skal opfylde reglerne i denne bekendtgørelse.
Produkter, der er  

 mærket inden denne dato efter de hidtil gældende regler, kan dog  

 afsættes, indtil lagrene er opbrugt.
 Stk. 3. Mærkning inden for samme synsfelt, jf. § 8,  

 stk. 3, kan dog indtil 1. juli l999 udelades på glasflasker, som  

 er beregnet til genbrug, og hvorpå en af de oplysninger, som er  

 nævnt i bestemmelsen, er angivet med uudslettelig mærkning.
 Stk. 4. Følgende regler ophæves:
 1)	Bekendtgørelse nr. 165 af 15. marts 1991 om mærkning af  

 levnedsmidler.
 2)	§ 6, stk. 1-3 og stk. 5, §§ 8 og 9 samt  

 § 10, stk. 1-4 og stk. 6, i bekendtgørelse nr. 18 af  

 16. januar 1990 om marmelade og frugtgelé m.v.
Bilag 1 Kategorier af ingredienser, for hvilke angivelse af  

 kategorien kan erstatte angivelse af den specifikke betegnelse Definition Kategoribetegnelse Raffinerede olier, bortset fra olivenolie.
»Olie«, suppleret med ·  

 	enten benævnelsen »vegetabilsk«/»plante« eller »animalsk«/dyrisk« ·  

 	eller angivelse af den specifikke vegetabilske eller animalske oprindelse Benævnelsen »hærdet« skal ledsage angivelsen af et  

 hærdet fedtstof.
 Raffinerede fedtstoffer.
»Fedtstof«, suppleret med ·  

 	enten benævnelsen »vegetabilsk«/»plante« eller »animalsk«/dyrisk« ·  

 	eller angivelse af den specifikke vegetabilske eller animalske oprindelse Benævnelsen »hærdet« skal ledsage angivelsen af et  

 hærdet fedtstof.
 Blandinger af mel, der hidrører fra to eller flere kornsorter.
 »Mel«, fulgt af en opregning af de kornsorter, det hidrører fra,  

 opstillet efter aftagende vægt.
 Uforarbejdet stivelse og stivelse, der er modificeret ved fysiske  

 processer eller ved hjælp af enzymer.
 »Stivelse«, suppleret med en oplysning om ingrediensens specifikke  

 vegetabilske oprindelse, hvis ingrediensen kan indeholde gluten.
 Enhver fiskeart, hvor fisken indgår som ingrediens i et andet  

 levnedsmiddel og med forbehold af, at betegnelsen og  

 præsentationsmåden for dette levnedsmiddel ikke henviser til en  

 bestemt type fiskeart.
 »Fisk«.
 Alle ostetyper, når osten eller osteblandingen indgår som  

 ingrediens i et andet levnedsmiddel og med forbehold af, at betegnelsen og  

 præsentationsmåden for dette levnedsmiddel ikke hen viser til en  

 bestemt type ost.
 »Ost«.
 Alle krydderier, der ikke overstiger 2 pct. af levnedsmidlets  

 vægt.
 »Krydderi(er)« eller »krydderiblanding«.
 Alle krydderurter eller dele af krydderurter, der ikke overstiger 2 pct.  

 af levnedsmidlets vægt.
 »Krydderurt(er)« eller »blanding af krydderurter«.
 Alle former for gummiprodukter, der anvendes til fremstilling af gummibase  

 til tyggegummi.
 »Gummibase«.
 Rasp af enhver oprindelse.
 »Rasp«.
 Alle kategorier af saccharose.
 »Sukker«.
 Vandfri dextrose eller dextrosemonohydrat.
 »Dextrose«.
 Glucosesirup og dehydreret glucosesirup.
 »Glucosesirup«.
 Alle mælkeproteiner (kasein, kaseinat og valle proteiner) samt  

 blandinger heraf.
 »Mælkeproteiner«.
Definition Kategoribetegnelse Presset kakaosmør, expellerkakaosmør eller raffineret  

 kakaosmør.
 »Kakaosmør«.
 Alle kandiserede frugter, der ikke overskrider 10 pct. af levnedsmidlets  

 vægt.
 »Kandiserede frugter«.
 Alle grøntsagsblandinger, som ikke overstiger 10 pct. af  

 levnedsmidlets vægt.
 »Grøntsager«.
 Alle vinarter som defineret i Rådets forordning (EØF) nr.  

 822/87.
 »Vin«.
Bilag 2 Alkoholbestemmelse og tolerancer 1)	Alkoholindholdet bestemmes ved 20øC.
 2)	De tolerancer, udtrykt i absolutte værdier, som tillades ved  

 angivelse af alkoholindholdet, er følgende:
 a)	Drikkevarer, som ikke er nævnt i det følgende: 0,3%  

 vol.
 b)	Øl med et alkoholindhold på højst 5,5% vol og  

 drikkevarer henhørende under position 2206.00.59 og 2206.00.89 i EU s  

 Kombinerede Nomenklatur (Toldtariffen), fremstillet af druer: 0,5% vol.
 c)	Øl med et alkoholindhold på over 5,5% vol, drikkevarer  

 henhørende under position 2206.00.31 og 2206.00.39 i EU s Kombinerede  

 Nomenklatur (Toldtariffen), fremstillet af druer, cider, frugtvin og andre  

 lignende gærede drikkevarer, fremstillet af andre frugter end druer,  

 eventuelt perlende eller mousserende samt drikkevarer fremstillet af  

 gæret honning: 1% vol.
 d)	Drikkevarer med indhold af udblødte frugter eller plantedele:  

 1,5% vol.
 3)	De i nr. 2 anførte tolerancer finder anvendelse under hensyn  

 til nøjagtigheden af analysemetoden til bestemmelse af  

 alkoholindholdet.
 4)	For så vidt angår produkter henhørende under  

 position 22.04 i EU s Kombinerede Nomenklatur (Toldtariffen), er disses  

 nærmere bestemmelser fastsat ved de særlige  

 fællesskabsbestemmelser, som gælder for disse produkter.
