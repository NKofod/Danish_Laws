Resumé A ansøgte i september/oktober 1990 K Kommune om eftergivelse af  

 hans personlige skatterestancer for indkomstårene 1980-1990. Efter at have  

 rykket kommunen for svar modtog A en afgørelse af 19. juni 1992 for  

 indkomstårene 1985 og 1986. Ved fornyet kontakt til kommunen blev det aftalt,  

 at kommunen genoptog sagen for så vidt angik nogle uerholdelige restancer.  

 Efter at A igen havde rykket kommunen for svar, og efter at A havde indgivet  

 klage til ombudsmanden, traf kommunen afgørelse den 23. juli 1993 vedrørende  

 indkomstårene 1982, 1983, 1984 og 1985.
Ombudsmanden bemærkede, at kommunen ved de meddelte afgørelser  

 ikke havde taget fuldt ud stilling til A's ansøgning, og at sagens behandling  

 derfor endnu ikke var afsluttet.
Ombudsmanden kritiserede  

 sagsbehandlingstiden,  

 der havde varet mere end 3 år, og han fandt det endvidere beklageligt, at  

 Told-  

 og Skattestyrelsen (TOS) ikke havde kritiseret eller fremsat bemærkninger til  

 den del af sagsbehandlingstiden, der lå forud for primo januar 1993.
Ombudsmanden kritiserede kommunen for ikke at have besvaret A's  

 rykkerskrivelser og for ikke at have underrettet A, da behandlingen af sagen  

 trak ud.
TOS havde ikke påtalt disse forhold over for kommunen, hvilket  

 ombudsmanden fandt beklageligt.
Endvidere kritiserede ombudsmanden kommunen  

 for  

 ikke at have opfyldt sin notatpligt efter offentlighedslovens § 6, stk. 1, og  

 beklagede, at TOS ikke havde påtalt dette forhold over for kommunen.
Endelig  

 fandt ombudsmanden det beklageligt, at en af kommunens afgørelser fremtrådte,  

 som om den var truffet af "Statsskattedirektoratet".
 Ombudsmanden henstillede til TOS at foranledige, at der snarest  

 blev truffet afgørelse for de indkomstår, der var omfattet af A's ansøgning,  

 og  

 som der ikke var taget stilling til ved de meddelte afgørelser. (J. nr.  

 1993-1441-200).
 Sagsbehandlingsspørgsmål i forbindelse med ansøgning om  

 eftergivelse af skat.
 A klagede dels over den tid,  

 der indtil da var medgået til K Kommunes behandling af hans ansøgning om  

 eftergivelse af personlige skatter, dels over K Kommunes sagsbehandling.
Af sagens akter fremgik det,  

 at A i september 1990 rettede telefonisk forespørgsel til K Kommune med  

 henblik  

 på en undersøgelse af mulighederne for at få eftergivet en skatterestance.
K  

 Kommune rekvirerede skriftligt materiale fra X og Y Kommuner, hvor A  

 tidligere  

 havde været slutlignet.
Den 20. oktober 1990 blev der  

 afholdt et møde med A.
Der forelå ikke notater vedrørende dette møde.
 Ved skriftlig ansøgning af  

 25. oktober 1990 med tilhørende redegørelser af 31. oktober og 1. november  

 1990  

 ansøgte A om eftergivelse af personlige skatter for indkomstårene 1980-1990.
Den 1. november 1990 blev der  

 afholdt endnu et møde med A.
Heller ikke vedrørende dette møde forelå der  

 notat  

 på sagen.
Den 9. januar 1991  

 forespurgte A til sagen i kommunen.
Der forelå ingen skriftlig besvarelse  

 heraf  

 eller notat om mundtlig besvarelse.
I perioden fra april til  

 november 1991 blev der afholdt "flere møder" med A, ligesom X  

 Kommune  

 blev kontaktet.
Der blev ikke udarbejdet notater vedrørende disse møder eller  

 vedrørende henvendelsen til kommunen.
Den 19. november 1991  

 forespurgte A på ny til sagen.
Der forelå ingen skriftlig eller mundtlig  

 besvarelse heraf.
En lignende forespørgsel  

 sendte A den 7. april 1992. På skrivelsen havde A anført, at han den 24.  

 april  

 1992 havde fået oplyst "Tilbage om en time". Jeg forstod denne  

 oplysning således, at A den 24. april 1992 havde ringet til K Kommune uden at  

 træffe sagsbehandleren.
På skrivelsen var endvidere anført, at "...  

 svarer  

 4/5-92!?" og "Ring 15. juni ml. 10.00-11.00".
 Af den datoliste, som jeg  

 modtog fra K Kommune fremgik følgende for den 15. juni 1992: "Telefonisk  

 henvendelse til (A) om sagens færdigbehandling." Der forelå ikke notat  

 på  

 sagen om denne samtale.
 K Kommune traf afgørelse i  

 sagen den 19. juni 1992. Ved afgørelsen blev skat for indkomstårene 1985 og  

 1986 eftergivet med kr. 34.841.
 Af datolisten fremgik  

 følgende for den 25. juni 1992: "(A) telefonisk informeret om den  

 uerholdeligtlagte restance." Der var ikke notat på sagen om denne  

 samtale.
 I skrivelse af 29. juli 1992  

 anførte A følgende:
 "Jeg har med tak  

 modtaget Deres brev af 19.06.92 vedr. eftergivelse af skat ialt kr.  

 34.841.00,  

 for indkomstårene 1985 & 1986.
 Samtidig vil jeg gøre  

 opmærksom på, at den bevilgede eftergivelse, langtfra svarer til den samlede  

 skatte/told gæld, der i tidens løb har hobet sig op omkring min person, bl.a.  

 kan jeg henvise til en udlægsforretning foretaget af Told/Skatteregion-... d.  

 15.01.1991, på ialt kr. 675.545.42, ...
..." Af datolisten fremgik  

 følgende for den 30. juli 1992:
 "Telefonisk henvendelse  

 til (A), hvor han blev informeret om at sagsbehandling f.s.v. angår  

 told/momsrestancer foretoges i Toldregion 3, hvortil han skulle sende  

 andragendet.
Samtidig aftaltes det, at (K  

 Kommune) genoptog sagen f.s.v. angik de uerholdeligtlagte restancer, som nu  

 ville blive aktiveret." Af datolisten fremgik  

 følgende for primo januar 1993:
"Telefonisk henvendelse  

 til Toldregion 3 for at koordinere eftergivelsesbehandlingen af de  

 resterende,  

 meget store told- og skatterestancer." I skrivelse af 12. februar  

 1993 "efterlyste" A svar fra K Kommune på hans skrivelse af 29.  

 juli  

 1992. A  

 oplyste samtidig, at han  

 havde ansøgt Told- og Skatteregion 3 om eftergivelse af momsrestance.
 K Kommune rykkede ifølge  

 datolisten Told- og Skatteregion 3 for svar den 7. maj 1993.
I skrivelse af 9. juni 1993  

 rykkede A K Kommune for en afgørelse i sagen.
Han fastsatte en svarfrist på 8  

 dage, hvorefter han ville rette henvendelse til mig.
 Ifølge datolisten rykkede K  

 Kommune den samme dag told- og skatteregionen for svar.
 Sagsbehandleren i K Kommune  

 udfærdigede den 11. juni 1993 et notat om sagens hidtidige behandling.
 Den 23. juni 1993 klagede A  

 til mig over bl.a. sagsbehandlingstiden i K Kommune.
 Den 1. juli 1993 anmodede jeg  

 K Kommune om en udtalelse i anledning af A's klage til mig.
 Den 2. juli 1993 rykkede K  

 Kommune ifølge datolisten told- og skatteregionen for svar.
 Ifølge datolisten meddelte  

 Told- og Skatteregion 3 den 12. juli 1993 K Kommune regionens stillingtagen  

 til  

 A's ansøgning.
 Den 23. juli 1993 traf K  

 Kommune afgørelse i anledning af A's ansøgning om "eftergivelse af  

 restskat vedrørende indkomstårene 1982, 1983, 1984 og 1985". I  

 afgørelsen  

 var anført følgende:
 "...
I den anledning skal (K Kommune)  

 meddele Dem, at det ansøgte ikke kan bevilges, men at der under hensyn til de  

 foreliggende omstændigheder ikke vil blive foretaget videre med hensyn til  

 opkrævningen af skattere(st)ancen for ovennævnte indkomstår.
Opkrævningen vil  

 dog kunne genoptages, såfremt der sker ændring i Deres indkomst- og  

 formueforhold, eller De skal have udbetalt overskydende skat eller beløb  

 efter  

 kildeskattelovens § 55 eller tilbagebetaling af merværdiafgift.
..." Den 27. juli 1993 fremsendte  

 K Kommune sin udtalelse til Told- og Skattestyrelsen.
I udtalelsen redegjorde  

 kommunen for sagens behandling og anførte bl.a. følgende:
 "Under den løbende  

 sagsbehandling er der i flere tilfælde afholdt møder med klageren for at få  

 belyst de indkomstmæssige og personlige forhold.
 Sagsbehandlingen resulterede  

 i en eftergivelsesbevilling på kr. 34.841 den 19. juni 1992. For ikke at  

 belaste klageren med de i sagsbehandlingsperioden påløbne renter, blev  

 eftergivelsen foretaget med januar 1991 som indberetningsmåned.
 Samtidig informeredes  

 klageren telefonisk om, at der henstod et større beløb, som af Told- og  

 Skattestyrelsen var ført uerholdeligt, hvorfor det ikke umiddelbart var  

 muligt  

 for direktoratet at behandle denne restance samtidig med den stedfundne  

 sagsbehandling.
 Ved skrivelse af 29. juli  

 1992 udtrykte klageren, udover sin tilfredshed med sagsbehandlingen, sin  

 forundring over, at denne ikke tillige havde omfattet en større toldrestance.
 Undertegnede henvendte sig  

 herefter telefonisk til klageren og forklarede, at et andragende om  

 eftergivelse af told- momsrestance skulle indsendes til Toldregion 3, ... .
 Da klager samtidig udtrykte  

 ønske om eftergivelsesbehandling af de uerholdeligtlagte skatterestancer,  

 aftaltes det at (K Kommune) på grundlag af den tidligere ansøgning behandlede  

 andragendet.
I den forbindelse pointeredes  

 det overfor klageren, at sagsbehandlingen i henholdsvis toldregionen og (K  

 Kommune) skulle koordineres.
Dette som en konsekvens af vedlagte  

 sagsbehandlingsvejledning fra Told- og Skattestyrelsen af 29. januar 1990,  

 som  

 regulerer arbejdsgangen i tilfælde af, at andragendet både omfatter told-  

 moms-  

 og skatterestancer." Den 27. september 1993  

 fremsendte K Kommune en datoliste til Told- og Skattestyrelsen.
 I udtalelsen af 30. september  

 1993 anførte Told- og Skattestyrelsen bl.a. følgende i relation til A's sag i  

 K  

 Kommune:
"I anledning af  

 Ombudsmandens spørgsmål angående den medgåede sagsbehandlingstid og  

 sagsbehandlingen vedrørende eftergivelse af personskatterestance og told- og  

 afgiftsrestance skal Styrelsen udtale, at man ville have fundet det  

 formålstjenligt og i overensstemmelse med Skatteministeriets cirkulære af 26.  

 november 1990 om eftergivelse og henstand med told- og skattebeløb mv, hvis  

 koordineringen af afgørelserne havde fundet sted på et tidligere  

 tidspunkt." En af mine medarbejdere  

 rettede herefter henvendelse til Told- og Skattestyrelsen og forespurgte,  

 hvorvidt der forelå andre akter i form af møde- og telefonnotater.
 I den anledning oplyste K  

 Kommune i en telefax af 2. november 1993 over for Told- og Skattestyrelsen,  

 "at (kommunen) ikke har notater vedrørende de løbende henvendelser, man  

 har fået fra klageren".
 Told- og Skattestyrelsen  

 meddelte mig herefter i udtalelsen af 8. november 1993 følgende:
 "I fortsættelse af  

 telefonsamtale den 12. oktober 1993, under hvilken Ombudsmanden ønskede  

 Styrelsens stillingtagen til spørgsmål om, hvorvidt de berørte institutioner  

 havde overholdt deres notatpligt, skal Styrelsen udtale følgende:
 ...
 Af besvarelserne fremgår  

 blandt andet fra (K) Kommune, at man ikke har taget notater i forbindelse med  

 klagers henvendelser, udover det som Ombudsmanden allerede har fået kendskab  

 til.
 ...
 Af bestemmelsen i lov om  

 offentlighed i forvaltningen § 6, stk. 1 fremgår blandt andet, at i sager,  

 hvor  

 der vil blive truffet afgørelse af en offentlig myndighed skal den myndighed,  

 der mundtligt modtager oplysninger vedrørende en sags faktiske  

 omstændigheder,  

 gøre notat om indholdet af oplysningerne.
Styrelsen skal beklage, at  

 dette ikke er sket i alle tilfælde i denne sag, idet Styrelsen skal udtale,  

 at  

 man er enig i, at man af ordensmæssige hensyn bør tage skriftligt notat om  

 alle  

 væsentlige ekspeditioner i en sag." I en skrivelse til A udtalte  

 jeg herefter følgende:
"  

  

 I.
Sagsbehandlingstiden Ved min vurdering af sagsbehandlingstiden  

 lægger jeg til grund, at ansøgning om eftergivelse af personlige skatter for  

 indkomstårene 1980-1990  

  

 senest  

  

 er  

 indgivet den 1. november 1990. Omfanget af ansøgningen ses ikke efterfølgende  

 ændret.
 I afgørelsen af 19. juni 1992  

 tog (K) Kommune alene stilling til Deres ansøgning for så vidt angår  

 indkomstårene 1985 og 1986.
 Af datolisten fremgår det, at  

 De den 25. juni 1992 telefonisk blev "informeret om den  

 uerholdeligtlagte  

 restance". (I et udateret notat er det anført, at restskatten for årene  

 1980-1984 er uerholdelig). Der er efter min opfattelse ved denne meddelelse  

 ikke taget stilling til Deres ansøgning for så vidt angår indkomstårene 1980,  

 1981, 1982, 1983, 1984, 1987, 1988, 1989 og 1990.
 Af datolisten for den 30.  

 juli 1992 fremgår det endvidere, at De med (K) Kommune aftalte, at (kommunen)  

 genoptog sagen for så vidt angår de uerholdeligtlagte restancer, som nu ville  

 blive aktiveret.
 Herefter har (K) Kommune i  

 afgørelsen af 23. juli 1993 meddelt Dem afslag på ansøgningen om eftergivelse  

 for indkomstårene 1982, 1983, 1984 og 1985. Heller ikke ved denne afgørelse  

 er  

 der taget fuldt ud stilling til det, De ansøgte om senest den 1. november  

 1990  

 - nemlig eftergivelse for indkomstårene 1980-1990. Efter min opfattelse  

 mangler  

 De således fortsat en afgørelse for så vidt angår indkomstårene 1980, 1981,  

 1987, 1988, 1989 og 1990. Jeg må derfor lægge til grund, at (K) Kommune på  

 nuværende tidspunkt ikke har afsluttet behandlingen af den ansøgning, som De  

 indgav senest den 1. november 1990.
Jeg har i øvrigt noteret mig,  

 at (K) Kommune ved afgørelsen af 19. juni 1992 bevilgede Dem eftergivelse  

 bl.a.  

 vedrørende indkomståret 1985. Ved afgørelsen af 23. juli 1993 meddelte  

 (kommunen) Dem derimod afslag på Deres ansøgning om eftergivelse for  

 indkomståret  

 1985. Hvis De efter afgørelsen af 19. juni 1992 fortsat har haft en  

 skatterestance for indkomståret 1985, er afgørelserne ikke i modstrid med  

 hinanden.
Har (kommunen) ved afgørelsen af 19. juni 1992 derimod eftergivet  

 Dem  

 den fulde skatterestance for indkomståret 1985, er afgørelserne af 19. juni  

 1992 og 23. juli 1993 ikke i overensstemmelse med hinanden.
Som det fremgår ovenfor må  

 jeg lægge til grund, at De senest den 1. november 1990 indgav ansøgning om  

 eftergivelse, og at denne ansøgning endnu ikke er færdigbehandlet.
Den  

 samlede  

 tid, der er medgået i (K) Kommune til behandling af Deres ansøgning,  

 overstiger  

 således på nuværende tidspunkt 3 år.
Dette finder jeg yderst kritisabelt.
 I tiden fra den 1. november  

 1990 til den 19. juni 1992, da (kommunen) meddelte Dem eftergivelse for  

 indkomstårene 1985 og 1986, ses der ikke foretaget oplysende  

 sagsbehandlingsskridt, der med rette har kunnet forlænge  

 sagsbehandlingstiden.
Ved min vurdering af dette  

 spørgsmål har jeg lagt vægt på, at (kommunen) i perioden ikke ses at have  

 indhentet eller modtaget oplysninger til brug for sagens behandling.
K  

 Kommune  

 har ganske vist i udtalelsen af 27. juli 1993 oplyst, at der i denne periode  

 er  

 afholdt møder med Dem "for at få belyst de indkomstmæssige og personlige  

 forhold".  

 På sagen foreligger der imidlertid ikke andre oplysninger om Deres økonomiske  

 og personlige forhold end dem, som De har fremsendt til direktoratet senest  

 den  

 1. november 1990. Der foreligger ikke notater til belysning af, hvorvidt  

 (kommunen) har modtaget eller søgt indhentet yderligere oplysninger fra Dem  

 til  

 brug for sagens behandling.
 Jeg bemærker i forbindelse  

 med dette spørgsmål, at (skattevæsenet i Y og X Kommuner) forudsættes senest  

 i  

 efteråret 1990 at have besvaret (K) Kommunes rekvisitioner fra september 1990  

 om Deres selvangivelser.
Om den oplyste kontakt til  

 (X) Kommune i perioden april-november 1991, foreligger der heller ikke et  

 notat.
Jeg kan derfor ikke lægge til grund, at denne kontakt har haft et  

 indhold, der kan berettige en forlænget sagsbehandlingstid.
 Af datolisten for den 30.  

 juli 1992 fremgår det, at (K) Kommune aftalte med Dem at genoptage sagen  

 "f.s.v. angik de uerholdeligt lagte restancer, som nu ville blive  

 aktiveret".
 Der ses ikke foretaget  

 ekspeditioner i den anledning før primo januar 1993, da (kommunen) rettede  

 henvendelse til Told- og Skatteregion 3 "for at koordinere  

 eftergivelsesbehandlingen af de resterende, meget store told- og  

 skatterestancer".
 For en borger, der ansøger om  

 eftergivelse af en skatterestance, må det forekomme urimeligt, såfremt  

 behandlingen af en sådan ansøgning ikke kan iværksættes straks, selv om den  

 pågældende restance er "uerholdeligtlagt" (d.v.s. at  

 skattemyndighederne indtil videre opgiver at opkræve den). Det er ikke  

 rimeligt, at borgeren skal vente på, at restancen bliver  

 "aktiveret"  

 (således at myndighederne igen forsøger at opkræve den). For borgeren er det  

 af  

 stor betydning, at der træffes afgørelse om eventuel eftergivelse, uagtet at  

 opkrævningen er stillet i bero.
 På den baggrund finder jeg  

 det kritisabelt, at (K) Kommune ikke foretog sagsbehandlingsskridt i perioden  

 fra den 30. juli 1992 til primo januar 1993.
 I perioden fra primo januar  

 1993 til den 23. juli 1993, da (K) Kommune traf afgørelse i sagen vedrørende  

 indkomstårene "1982, 1983, 1984 og 1985", foretog kommunen ikke  

 sagsbehandlingsskridt ud over at rykke Told- og Skatteregion 3 for svar den  

 7.  

 maj, 9. juni og 2. juli 1993.
 I udtalelsen af 27. juli 1993  

 har (K) Kommune bl.a. anført følgende:
 "Da klager samtidig  

 udtrykte ønske om eftergivelsesbehandling af de uerholdeligtlagte  

 skatterestancer, aftaltes det at (kommunen) på grundlag af den tidligere  

 ansøgning behandlede andragendet.
I den forbindelse pointeredes  

 det overfor klageren, at sagsbehandlingen i henholdsvis toldregionen og  

 (kommunen) skulle koordineres.
Dette som en konsekvens af vedlagte  

 sagsbehandlingsvejledning fra Told- og Skattestyrelsen af 29. januar 1990,  

 som  

 regulerer arbejdsgangen i tilfælde af, at andragendet både omfatter told-  

 moms-  

 og skatterestancer.
I disse situationer med  

 sammenfald pålægges hhv. direktoratet og regionerne - at kontakte den anden myndighed for at  

 indhente oplysninger om behandlingen - at koordinere sagsbehandlingen - at opnå enighed om afgørelsen.
 På denne baggrund henvendte  

 undertegnede sig primo januar 1993 telefonisk til Toldregion 3 for at få  

 nærmere oplysninger om modtagelse af andragendet samt sagsbehandlingen heraf,  

 samt for at underrette regionen om (kommunens) krav tillige med den tidligere  

 eftergivelse.
 Sagen var imidlertid endnu  

 ikke uddelt til en sagsbehandler, hvorfor det aftaltes, at regionen  

 kontaktede  

 (kommunen) når sagsbehandlingen påbegyndtes.
Da (K Kommune) den 7. maj  

 1993 endnu intet havde hørt fra regionen, rettede man samme dato henvendelse  

 til regionens sagsbehandler, der oplyste, at man i regionen endnu ikke havde  

 påbegyndt sagsbehandlingen.
Det aftaltes herefter, at (kommunen) senest den  

 14.  

 maj 1993 ville høre nærmere." (I sagen vedrørende Deres  

 klage over sagsbehandlingstiden i Told- og Skatteregion 3 har regionen  

 oplyst,  

 at den den 13. januar 1993 forgæves forsøgte at ringe til (K) Kommune, og at  

 den den 14. maj 1993 var i telefonisk kontakt med kommunen.) Jeg finder det meget  

 kritisabelt, at (K) Kommune fra primo januar 1993 og frem til den 7. maj 1993  

 blot afventede en opringning fra told- og skatteregionen uden selv at  

 kontakte  

 regionen og rykke for svar.
Som det fremgår ovenfor af  

 Told- og Skattestyrelsens udtalelse af 30. september 1993 til mig, finder  

 styrelsen det "formålstjenligt og i overensstemmelse med  

 Skatteministeriets cirkulære af 26. november 1990 om eftergivelse og henstand  

 med told- og skattebeløb mv, hvis koordineringen af afgørelserne havde fundet  

 sted på et tidligere tidspunkt." Jeg må forstå Told- og  

 Skattestyrelsens bemærkning således, at styrelsen derved har kritiseret den  

 sagsbehandlingstid, der er medgået i (K) Kommune i den periode, da regionen  

 samtidigt behandlede en ansøgning fra Dem.
Told- og Skattestyrelsen har  

 derimod  

 ikke kritiseret eller i øvrigt fremsat bemærkninger til den tid, der er  

 medgået  

 i (kommunen) forud herfor - d.v.s fra november 1990 til primo  

 januar 1993. Dette finder jeg meget beklageligt.
 Jeg har samtidig hermed gjort  

 (K) Kommune og Told- og Skattestyrelsen bekendt med min opfattelse.
II.
Sagsbehandling.
Efter almindelige regler om  

 god forvaltningsskik bør rykkerskrivelser fra den, der er part i sagen, og  

 som  

 er rimeligt begrundet i sagsbehandlingstiden, i almindelighed besvares med  

 det  

 samme.
Besvarelsen bør indeholde oplysning om, hvorpå sagen beror og så vidt  

 muligt  

 oplysning om, hvornår myndigheden regner med, at afgørelsen kan foreligge.  

 Jeg  

 kan herved henvise til punkt 208 i Justitsministeriets vejledning om  

 forvaltningsloven, 1986.
 Der foreligger på sagen ingen  

 skriftlige besvarelser af Deres rykkere til (K) Kommune eller notater om  

 eventuelle mundtlige besvarelser.
Jeg må herefter lægge til  

 grund, at (K) Kommune ikke har forholdt sig i overensstemmelse med de anførte  

 regler om god forvaltningsskik.
Dette er meget kritisabelt.
 Told- og Skattestyrelsen har ikke  

 fremsat bemærkninger hertil, hvilket jeg finder beklageligt.
 Jeg har samtidig hermed gjort  

 (K) Kommune og Told- og Skattestyrelsen bekendt med min opfattelse.
Efter almindelige regler om  

 god forvaltningsskik bør en forvaltningsmyndighed endvidere give den, der er  

 part i en sag, underretning om, hvorpå sagen beror og så vidt muligt  

 oplysning  

 om, hvornår myndigheden regner med, at afgørelsen kan foreligge.
En sådan  

 underretning bør myndigheden give, hvis myndigheden som følge af sagens  

 karakter eller den almindelige sagsbehandlingstid for myndigheden ikke kan  

 træffe afgørelse inden kortere tid efter sagens modtagelse, jf. pkt. 206 i  

 Justitsministeriets vejledning om forvaltningsloven, 1986.
 Efter pkt. 207 i den nævnte  

 vejledning bør myndigheden endvidere give den, der er part i sagen,  

 underretning, når behandlingen af den konkrete sag på grund af særlige  

 omstændigheder vil tage længere tid end sædvanligt.
 Der foreligger i sagen ingen  

 skriftlige underretninger fra (K) Kommune til Dem, ligesom der ikke  

 foreligger  

 notat om eventuelle mundtlige underretninger.
Også vedrørende dette  

 spørgsmål må jeg derfor lægge til grund, at (K) Kommune ikke har forholdt sig  

 i  

 overensstemmelse med de anførte regler.
Forholdet giver mig grundlag for at  

 kritisere (K) Kommune.
 Told- og Skattestyrelsen har  

 heller ikke vedrørende dette spørgsmål påtalt forholdet over for kommunen.  

 Dette finder jeg beklageligt.
 Jeg har samtidig hermed gjort  

 (K) Kommune og Told- og Skattestyrelsen bekendt med min opfattelse.
Efter bestemmelsen i § 6,  

 stk. 1, i lov om offentlighed i forvaltningen skal en myndighed, der  

 mundtligt  

 modtager oplysninger vedrørende en sags faktiske omstændigheder, der er af  

 betydning for sagens afgørelse, eller som på anden måde er bekendt med  

 sådanne  

 oplysninger, gøre notat om indholdet af oplysningerne.
Det gælder dog ikke,  

 såfremt oplysningerne i øvrigt fremgår af sagens dokumenter.
Bestemmelsen  

 finder anvendelse på sager, hvor der vil blive truffet afgørelse af  

 forvaltningsmyndigheden.
(K) Kommune har i udtalelsen  

 af 27. juli 1993 oplyst, at der under den løbende sagsbehandling i flere  

 tilfælde er afholdt møder med Dem for at få belyst de indkomstmæssige og  

 personlige forhold.
Der foreligger ingen notater vedrørende sådanne møder.
På sagen beror alene et  

 udateret notat, som jeg opfatter som et internt referatark.
Der fremgår heraf  

 ikke andre oplysninger end dem, som De har afgivet ved ansøgningens  

 indgivelse  

 - bortset fra en oplysning om, at der er oparbejdet en momsgæld til  

 toldvæsenet  

 på ca. kr. 736.000.
 Jeg finder herefter ikke, at  

 (K) Kommune har forholdt sig i overensstemmelse med den nævnte bestemmelse i  

 offentlighedslovens § 6, stk. 1. Dette må jeg anse for kritisabelt.
Af datolisten fra (K) Kommune  

 fremgår det, at kommunen i perioden april-november 1991 havde "kontakt  

 til  

 X Kommune". Der foreligger ingen notater desangående.
Også dette forhold  

 finder jeg kritisabelt.
 Told- og Skattestyrelsen har  

 i den supplerende udtalelse af 8. november 1993 beklaget den manglende  

 overholdelse af bestemmelsen i offentlighedslovens § 6 og har tilføjet, at  

 "man af ordensmæssige hensyn bør tage skriftligt notat om alle  

 væsentlige  

 ekspeditioner i en sag".
 Told- og Skattestyrelsen ses  

 ikke at have udtalt kritikken over for (K) Kommune, hvilket jeg finder  

 beklageligt.
På afgørelsen af 19. juni  

 1992 er påstemplet "Statsskattedirektoratet". Afgørelsen fremtræder  

 således som truffet af Statsskattedirektoratet.
Da denne myndighed var  

 nedlagt  

 på såvel ansøgnings- som afgørelsestidspunktet, finder jeg det beklageligt,  

 at afgørelsen  

 fremtræder på denne måde.
Afgørelsen er i øvrigt  

 meddelt ved udfyldning af en fortrykt skrivelse.
Dette havde for så vidt  

 været  

 uden betænkelighed, såfremt den fortrykte tekst gengav den gældende  

 retstilstand.
Dette er imidlertid ikke tilfældet.
 Afgørelsen indeholder  

 oplysning om, at eftergivelsen kan tilbagekaldes, "såfremt der sker  

 ændringer i de forhold, som har begrundet afgørelsen". Efter den  

 gældende  

 retstilstand kan eftergivelse bortfalde, 1) hvis skyldneren i forbindelse med  

 eftergivelsessagen har gjort sig skyldig i svigagtigt forhold, eller 2) hvis  

 skyldneren groft tilsidesætter sine forpligtelser i forbindelse med afvikling  

 af den ikke eftergivne del af gælden, jf. kildeskattelovens § 73 B, stk. 5.
Forholdet giver mig anledning  

 til at kritisere (K) Kommune.
Jeg har endvidere grundlag for at kritisere  

 Told-  

 og Skattestyrelsen, der ikke har fremsat bemærkninger til dette spørgsmål.
 Jeg har samtidig hermed gjort  

 (K) Kommune og Told- og Skattestyrelsen bekendt med min opfattelse.
 Endvidere har jeg henstillet  

 til Told- og Skattestyrelsen, at styrelsen foranlediger, at der snarest  

 træffes  

 afgørelse for de indkomstår, der er omfattet af Deres ansøgning, og hvor der  

 endnu ikke er truffet en afgørelse.
