(ATP-kompensation til udenlandske  

 arbejdsgivere) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om Arbejdsmarkedets Tillægspension, jf. lovbekendtgørelse nr. 4 af  

 8. januar 1996, foretages følgende ændring:
 1. I § 17 a, stk. 1, indsættes efter 1. pkt.:
»Kravet om registrering gælder ikke for udenlandske  

 virksomheder.« § 2 Stk. 1.  Loven træder i kraft den 1. januar 1997.
Stk. 2.  Loven har virkning for kompensationsbeløb, der  

 vedrører beskæftigelse efter den 1. januar 1988. For perioden 1. januar 1988  

 til 1. januar 1997 udbetales dog kun kompensationsbeløb, der samlet  

 overstiger 100 kr.
Det samlede kompensationsbeløb udbetales af  

 Arbejdsmarkedets Tillægspension.
 Stk. 3.  Kompensationsbeløb, der vedrører perioden 1.  

 januar 1988 til 1. januar 1997, forrentes fra den dato, hvor de skulle have  

 været udbetalt, hvis arbejdsgiveren havde været momsregistreret.  

 Forrentningen sker indtil den dag, beløbet kan hæves, med en årlig rente, der  

 svarer til den til enhver tid fastsatte officielle diskonto med et tillæg på  

 6 pct.
Givet på Marselisborg Slot, den 27.  

 december 1996 Under Vor Kongelige Hånd og Segl MARGRETHE R.
