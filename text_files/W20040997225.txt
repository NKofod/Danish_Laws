Klage  

 over mangelfuld korrekt tandreguleringsbehandling Nævnet oplyste, at det er en vigtig del af enhver  

 tandreguleringsbehandling, at det af journalen klart skal fremgå, hvilke  

 behandlingsdiagnoser der ligger til grund for tandreguleringsbehandlingen,  

 hvad  

 der er behandlingens hensigt, og hvordan behandlingen skal gennemføres.
Der  

 bør  

 endvidere altid foreligge et så tilstrækkeligt materiale, at behandlingens  

 gang  

 kan dokumenteres fra start til slut.
 Det var nævnets vurdering, at det var under normen for  

 almindelig anerkendt faglig standard, at ingen af ovennævnte forberedende  

 samt  

 afsluttende arbejdsgange blev udført i forbindelse med behandlingen af  

 patienten.
 Nævnet oplyste, at det normalt er den behandlende  

 tandlæge, som har ansvaret for at behandlingsdiagnosen og behandlingsmålet er  

 tydeligt angivet samt ansvaret for, at der er fremstillet en tilstrækkelig  

 dokumentation for den udførte behandling.
 På denne baggrund fandt nævnet grundlag for at  

 kritisere den behandling, patienten modtog af den behandlende tandlæge i  

 perioden fra den 12. juni 1997 til 3. april 1998 og i perioden fra den 5.  

 januar  

 2000 til den 1. marts 2000.
 Nævnet fandt endvidere grundlag for at kritisere den  

 behandling patienten modtog af overtandlægen og af specialtandlægen, idet der  

 ikke blev udarbejdet en arbejdsbeskrivelse og ansvarsfordeling for, hvordan  

 det  

 ortodontiske konsulentarbejde skulle foregå.
Nævnet fandt ikke grundlag for at kritisere den  

 behandling, patienten modtog af de øvrige involverede tandlæger, da de kun i  

 begrænset omfang medvirkede til behandlingen svarende til kontrollen af et  

 næsten færdigt eller helt færdigt behandlingsresultat i  

 reguleringsbehandlingens passivfase.
Nævnet fandt dog, at det havde været  

 hensigtsmæssigt, om tandlægerne havde været opmærksomme på, at præmisserne  

 for  

 at gennemføre behandlingen ikke var tilstrækkelige.
 Patientklagenævnet oplyste, at tandlæger i den  

 kommunale tandpleje ved deres vurdering af, om der for en patient foreligger  

 indikation for tandreguleringsbehandling, skal følge Sundhedsstyrelsens  

 retningslinier herom, der findes i et bilag med regler for  

 ortodontivisitation  

 og ortodontiindikationer til Sundhedsministeriets bekendtgørelse nr. 205 af  

 22.  

 marts 2001 om tandpleje.
 Afgørelsen af, om der foreligger indikation for  

 tandreguleringsbehandling, beror på et skøn.
Det var nævnets vurdering, at patientens tandstilling  

 aktuelt og på sigt indebar en risiko for psykosociale belastninger, idet der  

 skønnedes at være en udpræget trangstilling af fortænder og hjørnetænder i  

 overkæben.
På denne baggrund fandt nævnet grundlag for at kritisere den  

 behandling patienten modtog den 2. oktober 2002, idet specialtandlægen  

 anlagde  

 en fejlagtig risikovurdering og undlod at anføre diagnoser.
