Betænkning afgivet af Europaudvalget den 24. maj 2006 Betænkning over Forslag til folketingsbeslutning om at pålægge  

 regeringen at arbejde for, at Den Europæiske Unions udvidelse med Rumænien og  

 Bulgarien udskydes til tidligst den 1. januar 2008 [af Morten Messerschmidt (DF) m.fl.] 1. Udvalgsarbejdet Beslutningsforslaget blev fremsat den 2. februar 2006 og var til  

 1. behandling den 16. maj 2006. Beslutningsforslaget blev efter 1. behandling  

 henvist til behandling i Europaudvalget.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et flertal i udvalget (V, S, KF, RV, SF og EL) indstiller  

 beslutningsforslaget til  

  

 forkastelse.
 Et mindretal i udvalget (DF) indstiller beslutningsforslaget til  

  

 vedtagelse uændret.
Dansk Folkepartis medlemmer af udvalget finder, at det, at  

 hverken regeringen eller noget andet parti har kunnet støtte forslaget, kun  

 kan  

 tages som udtryk for, at der åbenbart er fuldkommen enighed i Folketinget om,  

 at der ikke bør sættes spørgsmålstegn ved Kommissionens rapporter og  

 vurderinger  

 af nye medlemslande.
Dansk Folkeparti er uenigt i, at den vetoret, der  

 egentlig  

 tilkommer medlemslandene i de centrale spørgsmål om udvidelse af unionen,  

 skal  

 deponeres hos Kommissionen, fordi landene ganske enkelt ikke tør have  

 selvstændige holdninger.
Pressen har rapporteret om uhyrlige forhold i såvel Bulgarien som  

 Rumænien  forhold, som Kommissionen ikke har været i stand til at  

 dementere.  

 Særlig har Kommissionens egen udsendte, Klaus Jansen, påpeget de alvorlige  

 problemer med korruption, som særlig gør sig gældende i Bulgarien.
Men i  

 stedet  

 for at kommentere eller stå ved oplysningerne har man som reaktion valgt at  

 give Klaus Jansen en reprimande og indskærpet, at han ikke må fortælle  

 offentligheden om de katastrofale forhold, som udvidelsen med Bulgarien og  

 Rumænien gør til en del af EU.
Dansk Folkeparti fastholder, at medlemslandene i EU skal leve op  

 til en streng fortolkning af Københavnskriterierne.
Derfor er det utåleligt,  

 at  

 man sidder beskyldningerne om, at mafiaen i Bulgarien styrer både partierne,  

 fagbevægelsen, embedsapparatet og domstolene, overhørig.
Det er uacceptabelt,  

 når Kommissionen, på trods af at dens egen udsendte, Klaus Jansen, påtaler en  

 udpræget laissez faire-holdning til nødvendigheden af reformer, ikke  

 reagerer.  

 Og det har igennem hele forløbet været kritisabelt, at EU på forhånd har lagt  

 sig fast på, at begge lande vil blive optaget senest i 2008.
 Nok er det positivt, at man har opretholdt en mulighed for at  

 udskyde optagelsen til 2008, men efter de seneste meldinger at dømme er der  

 intet, der tyder på, at Kommissionen vil gøre alvor af denne mulighed, om end  

 det i dag må anses som ganske utænkeligt, at de alvorlige omstillinger, der  

 skal til for at komme korruptionen i Bulgarien til livs, skulle kunne nås  

 inden  

 indgangen til 2008. Dansk Folkeparti havde allerhelst set, at man ikke på  

 forhånd havde lagt sig fast på en dato, men at man først havde accepteret  

 medlemskab den dag, hvor landene rent faktisk lever op til de betingelser,  

 der  

 stilles.
Det har som argument for en hurtig optagelse været fremført, at  

 medlemskab vil føre til større økonomisk vækst i de to lande, og at dette vil  

 afhjælpe korruptionen.
Der er næppe tvivl om, at et fuldt medlemskab vil være  

 gunstigt for såvel den bulgarske som den rumænske økonomi, men det samme kan  

 indvendes med hensyn til alle andre europæiske lande  lige fra Rusland  

 til  

 Aserbajdsjan, og dem er der næppe nogen, der ønsker at optage  og  

 derfor er  

 det klart, at argumentet om øget velstand alene ikke er tilstrækkeligt til,  

 at  

 vi ser bort fra alle andre forhold i disse lande.
Centralt for Dansk Folkeparti er det, at indbyggerne i Bulgarien  

 og Rumænien med et medlemskab får mulighed for at rejse ind i EU og søge  

 arbejde i op til 6 måneder uden tilladelse.
Der er givetvis mange, som ville  

 kunne bidrage med positive input, men når mafiaen er så dominerende, som  

 tilfældet er, virker det som halsløs gerning at skabe øgede muligheder for at  

 bevæge sig over grænsen mellem de to lande og EU.
Kun den mest enfoldige  

 frygter ikke, at mafiaen, der ifølge pressen alene i 2005 begik over 140 mord  

 i  

 Bulgarien, vil benytte disse udvidede muligheder for fri bevægelighed.
Et  

 hurtigt medlemskab vil således være en klar håndsrækning til øget  

 international  

 kriminalitet, herunder kvindehandel og narkotikakriminalitet.
Kommissionen har  suppleret med en svag trussel om at udskyde  

 optagelsen til 2008  lovet både Bulgarien og Rumænien medlemskab ved  

 indgangen  

 til 2007. Kun hvis reformprocessen voldsomt sænkes inden 2007, vil man  

 overveje  

 at bruge muligheden for udskydelse.
For Dansk Folkeparti er der ingen tvivl  

 om,  

 at Kommissionen ikke tør anvende muligheden for at udskyde optagelsen til  

 2008.  

 Derfor er det nødvendigt, at medlemslandene trækker i nødbremsen.
Når Dansk  

 Folkeparti således foreslår at udskyde optagelsen til 2008, er dette ikke et  

 udtryk for, at et medlemskab fra 2008 er ønskværdigt, men derimod en  

 erkendelse  

 af, at det er det mindst ringe resultat, der kan komme ud af den aftale, som  

 allerede er indgået med de to ansøgerlande.
Nogle har indvendt, at de to lande bør optages så hurtigt som  

 muligt, selv om landene ikke lever 100 pct. op til de krav, der stilles.
Her  

 har argumentationen været, at man jo allerede har lovet dem medlemskab, samt  

 at  

 landene er så små, at de i det store EU ikke vil udgøre noget nævneværdigt  

 problem.
Desværre lukker man med denne argumentation øjnene for, at man  

 derved  

 med præcedens over for senere ansøgerlande sænker de standarder, der stilles  

 for medlemskab.
For kan man forestille sig, at der over for senere  

 ansøgerlande  

 skulle stilles strengere krav end til Bulgarien og Rumænien? Naturligvis  

 ikke.
Fra den første udvidelsesrunde og frem til udvidelsen med de otte  

 østeuropæiske lande er der sket en kontinuerlig reduktion af kravet med  

 hensyn  

 til udviklingsniveauet for de nye medlemslande.
En optagelse af Bulgarien og  

 Rumænien vil endnu en gang sænke det krav med hensyn til niveauet, der  

 stilles  

 til nye medlemslande.
Dermed er vejen lettet for andre lande, eksempelvis  

 Tyrkiet, der har en meget stor interesse i at få sænket kravene med hensyn  

 til  

 medlemskab for på denne måde at kunne opnå medlemskab uden at leve op til de  

 krav, der oprindelig var nødvendige.
På denne baggrund udtrykker Dansk Folkeparti sin beklagelse  

 over, at regeringen er for svag til selv at ville formulere en selvstændig  

 vurdering af forholdene i Bulgarien og Rumænien, men alene henholder sig til,  

 hvad Kommissionen siger.
Danmark kunne sige fra og dermed sikre, at de  

 problemer,  

 som i dag præger de to lande, ville være løst, inden en eventuel optagelse  

 kom  

 på tale.
Det har været Dansk Folkepartis ønske.
Desværre deles det ikke af et  

 flertal i Folketinget.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Charlotte Antonsen (V)  

  

  nfmd.  

  

 Erling Bonnesen (V)   

 Jens Kirk (V)   

 Birgitte Josefsen (V)   

 Ellen Trane Nørby (V)   

 Morten Messerschmidt (DF)   

 Martin Henriksen (DF)   

 Helle Sjelle (KF)   

 Jakob Axel Nielsen (KF)   

 Svend Auken (S)   

 Rasmus Prehn (S)   

 Niels Sindal (S)   

 Jens Peter Vernersen (S)   

 Elisabeth Arnold (RV)  

  

  fmd.  

  

 Lone Dybkjær (RV)   

 Anne Grete Holmsgaard (SF)   

 Rune Lund (EL) Fólkaflokkurin, Inuit Ataqatigiit, Siumut og  

 Tjóðveldisflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende B 70 Bilagsnr.
