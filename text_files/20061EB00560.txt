Beretning afgivet af Sundhedsudvalget den 27. august 2007 Beretning over Forslag til folketingsbeslutning om  

 vederlagsfri fysioterapi til personer med sygdom, der indebærer forudsigeligt  

 alvorligt tab af funktionsevner [af Anne Baastrup (SF),  

 Kamal Qureshi (SF) og Ole Sohn (SF)] 1. Udvalgsarbejdet Beslutningsforslaget blev fremsat den 6. februar 2007 og var til  

 1. behandling den 24. april 2007. Beslutningsforslaget blev efter 1.  

 behandling  

 henvist til behandling i Sundhedsudvalget.
Møder Udvalget har behandlet beslutningsforslaget i 2 møder.
2. Politiske bemærkninger Et  

  

 flertal  

  

 i udvalget  

 (V, DF og KF) udtaler følgende:
 Da det blev kendt i 2006, at Sundhedsstyrelsen havde revideret  

 retningslinjerne for fysisk handicappede personers adgang til at få  

 vederlagsfri  

 fysioterapi, så ordningen fra 2000 blev ændret til, at en del af patienterne,  

 herunder sklerosepatienter, ikke længere havde mulighed for at få  

 vederlagsfri  

 fysioterapi, indledte Dansk Folkeparti i 2006 forhandlinger med indenrigs- og  

 sundhedsministeren for at ændre de nye retningslinjer.
Efter længere tids forhandlinger endte det med, at regeringen og  

 Dansk Folkeparti indgik en aftale den 1. april 2007, således at der nu er en  

 sammenhængende og effektiv løsning, som er klar og gennemskuelig for  

 borgeren,  

 og hvor de patienter, som uberettiget var gledet ud af den vederlagsfri  

 ordning, nu får et tilbud.
Endvidere blev det sikret, at de patienter, der  

 har  

 brug for fysioterapi allerede tidligt i et forløb for at forhale en  

 forringelse  

 af deres funktionsevne, nu får et tilbud, hvilket var et meget væsentligt  

 element for partierne bag aftalen.
 Hele myndighedsansvaret for fysioterapi og træning vil fra den 1.  

 januar 2008 blive samlet i kommunerne.
 Endvidere er hele aftalen lavet i enighed med De Samvirkende  

 Invalideorganisationer.
På den baggrund kan Venstre, Dansk Folkeparti og Det  

 Konservative Folkeparti ikke tilslutte sig SFs beslutningsforslag.
De  

 tre  

 partier kan heller ikke tilslutte sig Socialdemokratiets og SFs  

 politiske  

 bemærkninger i beretningen over beslutningsforslaget, da partierne allerede  

 har  

 effektueret aftalen.
 Et  

  

 mindretal  

  

 i  

 udvalget (S og SF) udtaler følgende:
Sundhedsstyrelsen reviderede i oktober 2005 retningslinjerne fra  

 2000 for fysisk handicappede personers adgang til vederlagsfri fysioterapi  

 med  

 henblik på at synliggøre kriterierne for at opnå vederlagsfri fysioterapi og  

 besluttede i maj 2006, at der ikke var fagligt grundlag for at videreføre den  

 dispensation fra kravet om et svært fysisk handicap, som sklerosepatienter  

 havde haft siden 2001. Disse ændringer betød, at nogle patienter, som  

 tidligere  

 fik fysioterapi vederlagsfrit, gled ud af den vederlagsfri ordning, heraf  

 nogle  

 uberettiget.
Det gjaldt bl.a. sclerosepatienter, som  uden at opfylde  

 det  

 fysiske handicapkriterium  hidtil havde fået vederlagsfri fysioterapi  

 med det  

 formål at forhale en forringelse af funktionsevnen.
 På den baggrund fremsatte SF sit beslutningsforslag den 6.  

 februar 2007.
Socialdemokratiet og SF noterer med tilfredshed, at regeringen  

 herefter den 1. april 2007 har indgået aftale med Dansk Folkeparti om den  

 fremtidige fysioterapeutiske indsats for handicappede.
Der henvises til  

 aftalen,  

 som er optrykt i bilag 2 til beretningen.
 Aftalen er  som tilkendegivet af indenrigs- og  

 sundhedsministeren under 1. behandlingen af beslutningsforslaget den 24.  

 april  

 2007  en stor imødekommelse af de holdninger, der gemmer sig bag det af  

 SF  

 fremsatte beslutningsforslag.
 Aftalen sikrer, at patienter, der ikke opfylder kriteriet om et  

 svært fysisk handicap, men som har en sygdom, der indebærer et forudsigeligt  

 tab af funktionsevner, og for hvilke det kan være vigtigt at indlede  

 fysioterapi tidligt for at forhale forringelse af funktionsevnen, fremover  

 får  

 adgang til vederlagsfri fysioterapi som udgangspunkt i form af holdtræning.
 Af aftalen følger endvidere, at myndighedsansvaret for  

 fysioterapi og træning til handicappede pr. 1. januar 2008 samles i  

 kommunerne  

 med det formål at skabe en kvalitetsforbedring og en bedre anvendelse af  

 ressourcer  i stedet for som i dag at have myndighedsansvaret delt  

 mellem  

 regioner og kommuner.
 Socialdemokratiet og SF noterer sig også med tilfredshed, at  

 indenrigs- og sundhedsministeren har tilkendegivet, at der øjeblikkelig er  

 iværksat en styrket informationsindsats over for patienter, læger og  

 myndigheder om mulighederne for vederlagsfri fysioterapi med det formål at  

 sikre, at patienter, der ikke hidtil har fået vederlagsfri fysioterapi, selv  

 om  

 de rent faktisk har opfyldt betingelserne herfor efter reglerne i  

 sundhedsloven  

 eller den sociale lovgivning, fremover får vederlagsfri fysioterapi i  

 overensstemmelse med reglerne.
 Socialdemokratiet og SF finder det positivt, at indenrigs- og  

 sundhedsministeren har lyttet til de forslag til løsninger på problemet, som  

 er  

 fremkommet fra såvel politisk som fra flere patienters og  

 handicaporganisationers  

 side.
Socialdemokratiet og SF imødeser det kommende lovforslag fra  

 indenrigs- og sundhedsministeren, som skal udmønte de i aftalen indeholdte  

 ændringer.
Socialdemokratiet og SF har forventninger om at kunne støtte op om  

 det kommende lovforslag, men vil dog afvente fremsættelsen af det konkrete  

 lovforslag for bl.a. nøje at kunne vurdere, om den i lovforslaget foreslåede  

 afgrænsning af, hvilke patientgrupper der skal have adgang til forebyggende  

 vederlagsfri fysioterapi for at forhale forringelsen af funktionsevne, rammer  

 rigtigt.
Når den af ministeren nedsatte arbejdsgruppe, der skal komme med  

 forslag til samling af myndighedsansvaret omkring fysioterapi og træning samt  

 komme med forslag til en tredje vej med adgang til vederlagsfri fysioterapi,  

 har færdiggjort sit arbejde, vil udmøntningen heraf som nævnt skulle ske ved  

 lovgivning.
Det er Socialdemokratiets og SFs forventning, at de to  

 partier vil  

 blive inddraget i det lovforberedende arbejde sammen med regeringspartierne  

 og  

 Dansk Folkeparti.
 Socialdemokratiet og SF vil i øvrigt følge de iværksatte  

 initiativer for at sikre sig, at de udmøntede forslag også i virkeligheden  

 kommer til at fungere efter hensigten for patienterne.
P.u.v.  

  

 BIRTHE SKAARUP  

  

 formand Bilag 1 Oversigt over bilag vedrørende B 86 Bilagsnr.
Titel 1 Kopi af svar på spm.
S 1162 om, hvor mange sklerosepatienter  

 der rammes af de skærpede regler om vederlagsfri fysioterapi, fra indenrigs-  

 og sundhedsministeren 2 1. udkast til beretning 3 Frist for politiske bemærkninger til beretning over  

 forslaget 4 2. udkast til beretning Bilag 2 Nogle af udvalgets spørgsmål til indenrigs- og  

 sundhedsministeren og dennes svar herpå Spørgsmålene og indenrigs- og sundhedsministerens svar  

 herpå er optrykt efter ønske fra udvalget.
 Sundhedsudvalgets alm. del  spørgsmål 351:
 Ministeren bedes oversende sit talepapir fra samrådet den 1.  

 marts 2007 om samrådsspørgsmål Å (vederlagsfri fysioterapi til  

 sclerosepatienter m.fl.).
 Svar:
 Jeg vedlægger det talepapir, jeg benyttede på samrådet, idet jeg  

 minder om, at det talte ord gælder.
»Ministeren bedes  

 redegøre for, hvordan sklerosepatienter og andre patientgrupper, der har  

 mistet  

 retten til vederlagsfri fysioterapibehandling omgående kan få genoprettet  

 disse  

 rettigheder, således at deres livskvalitet ikke forringes.« Spørgsmålets  

 formulering gør det nødvendigt for mig at præcisere, at hverken  

 sclerosepatienter eller andre patienter har mistet retten til vederlagsfri  

 fysioterapi.
 Omkring 50.000  

 patienter benytter sig af denne mulighed årligt som individuel behandling og  

 yderligere omkring 10.000 får fysioterapi vederlagsfrit som holdtræning.
Baggrund Adgangen til at få fysioterapi vederlagsfrit er fastlagt i  

 Sundhedsstyrelsens retningslinier om fysisk handikappede personers adgang til  

 vederlagsfri fysioterapi.
Retningslinjerne blev revideret i oktober 2005.
Jeg tror, der knytter sig nogle misforståelser til, hvad denne  

 revision af retningslinierne gik ud på, og hvad den har ført til.
Derfor vil  

 jeg starte med lige at ridse forløbet op.
Der er ikke taget nogle patientgrupper ud af listen over de  

 diagnoser, der giver adgang til vederlagsfri fysioterapi.
Hverken  

 sclerosepatienter, parkinsonpatienter eller andre.
Ud over at have en  

 diagnose  

 fra listen skal patienten have et svært fysisk handikap for at få adgang til  

 vederlagsfri fysioterapi.
Sådan har det været hele tiden.
Det er altså heller  

 ikke nyt.
I de reviderede retningslinjer fra  

 2005 har Sundhedsstyrelsen synliggjort for alle, hvad det i denne sammenhæng  

 vil sige at have et svært fysisk handicap.
Der blev ikke ændret på det  

 kriterium, som gennem mange år hav været anvendt, når diagnosekomiteen  

 centralt  

 har taget stilling til tvivlstilfælde ved fortolkning af, om en patient har  

 et svært  

 fysisk handikap.
I retningslinierne står nu:  

 »En patient, som kan klare sig selv indendørs i  

 døgnets 24 timer uden hjælp eller hjælpemidler til den daglige personlige  

 livsførelse, har ikke et svært fysisk handikap«.
 Formålet med at få denne afgrænsning skrevet tydeligt ind i  

 retningslinierne er at bidrage til, at alle behandles ens, - uanset hvor de  

 bor  

 og uanset hvilken læge, de bliver henvist af.
Sclerosepatienter har - som den eneste gruppe - haft adgang til  

 vederlagsfri fysioterapi, også selv om de ikke opfyldte kriteriet om et svært  

 fysisk handikap.
Denne særstatus opnåede de i 2001 på baggrund af en  

 anbefaling  

 af Sundhedsstyrelsen.
 Sundhedsstyrelsen genovervejede i maj 2006 denne anbefaling fra  

 2001 efter en henvendelse fra Scleroseforeningen.
Sundhedsstyrelsen konkluderede, at der fagligt set ikke kan  

 argumenteres for at undtage en enkelt patientgruppe, sclerosepatienter, fra  

 kriteriet  

 om svært fysisk handikap.
Det er en faglig vurdering, som jeg har noteret mig  

 og henholdt mig til.
Den særlige adgang til vederlagsfri fysioterapi bortfaldt dermed  

 fra maj 2006 for sclerosepatienter.
Herefter er sclerosepatienter atter  

 ligestillet med andre patienter i adgangen til vederlagsfri fysioterapi.
Det  

 vil sige, at de kan henvises til vederlagsfri fysioterapi, når de har et  

 svært  

 fysisk handicap.
Alle øvrige grupper på diagnoselisten har både før og efter 2005  

 skullet opfylde kriteriet om et svært fysisk handikap.
Også  

 parkinsonpatienter.  

 Det er en misforståelse, når det i en artikel på Altinget fremstilles som om  

 parkinsonpatienter, indtil Sundhedsstyrelsens nye retningslinjer blev  

 udsendt,  

 kunne få vederlagsfri fysioterapi allerede, når de fik diagnosen.
Uanset om  

 de  

 havde et svært fysisk handicap eller ej.
Og lad mig for at undgå andre misforståelser gentage, at der  

 heller ikke er tale om at ophæve sclerosepatienters adgang til vederlagsfri  

 fysioterapi.
Sclerosepatienter, som særligt er fremhævet i  

 samrådsspørgsmålet,  

 er i lighed med de øvrige patientgrupper på diagnoselisten berettiget til  

 vederlagsfri fysioterapi, når henvisningskriteriet om et »svært fysisk  

 handikap«,  

 er opfyldt.
 Andre tilskudsmuligheder.
Jeg vil også gerne minde om, at patienter, som ikke opfylder  

 kriterierne for at få fysioterapi vederlagsfrit, kan få fysioterapi efter  

 lægehenvisning med tilskud på ca. 40 pct.
Lige ved 340.000 patienter  

 benyttede sig  

 af denne mulighed i 2005 med et samlet tilskud på 270 mio. kr.
 Og der er i den sociale lovgivning flere muligheder for at give  

 vedligeholdelsestræning, genoptræning og fysioterapeutisk behandling til  

 personer med nedsat funktionsevne efter en konkret, individuel vurdering.
 Efter lov om aktiv socialpolitik kan der gives hjælp til dækning  

 af egenbetalingen for fysioterapi for personer, som ikke selv har mulighed  

 for  

 at betale for udgiften.
Udgifter og behandlinger Udgifterne til vederlagsfri fysioterapi er betydelige.
I 2005 fik  

 godt 53.000 patienter vederlagsfri fysioterapi til offentlige udgifter på  

 knap  

 ½ mia. kr.
Udgifterne til området er vokset år for år.
Ved starten i 1989  

 blev  

 det anslået, at udgifterne ville blive ca. 30 mio.kr. årligt.
I løbet af  

 10-årsperioden frem til 1999 var de vokset til 318 mio.kr.
Altså omkring en  

 tidobling.
Og frem til 2005 steg de altså med yderligere mere end 50 pct. til  

 knap ½ mia.kr.
De første foreløbige tal for 2006 viser et fald i antal  

 behandlede patienter i individuel behandling på ca. 4.400, sammenlignet med  

 2005. Et fald, som i øvrigt kun i mindre grad har berørt sclerosepatienter,  

 hvor 136 færre patienter var i individuel behandling, mens 50 patienter flere  

 fik holdtræning.
Tilsammen et fald på under 100 sclerosepatienter.
Altså  

 langt  

 fra de 2.000, som scleroseforeningen forudså.
 Faldet på de godt 4.000 patienter fra 2005 til 2006 skal ses i  

 sammenhæng med, at antallet af patienter alene fra 2003 til 2005 steg med  

 6.000.
En del af faldet kan formentlig tilskrives, at henvisende læger,  

 som har været i tvivl, med Sundhedsstyrelsens præcisering af retningslinjerne  

 har fået afklaret hvilke kriterier, der rent faktisk gælder for adgang til  

 vederlagsfri fysioterapi.
Således som det også er formålet med  

 retningslinjer.
 Overvågning af  

 udviklingen af vederlagsfri fysioterapi.
 Som det fremgår, er vederlagsfri fysioterapi et område, der både  

 aktivitetsmæssigt og udgiftsmæssigt har undergået en markant udvikling siden  

 indførelsen i 1989.
 Ud over de ændringer i retningslinjerne, som jeg har redegjort  

 for, er der en række grunde til, at jeg har bedt følgegruppen om vederlagsfri  

 fysioterapi om at følge området tæt i den kommende tid.
 Jeg overvejer blandt andet, om der vil være nogle fordele ved at  

 flytte myndighedsansvaret for den vederlagsfri fysioterapi fra regionerne til  

 kommunerne.
Jeg vil gerne have et bud på, om et ændret myndighedsansvar vil  

 bidrage til at sikre en mere sammenhængende indsats på trænings- og  

 fysioterapiområdet.
Som jeg har nævnt, er der jo i den sociale lovgivning en  

 række forpligtelser til at give træningstilbud til patienter med nedsat  

 funktionsevne.  

 Patienter, som for en dels vedkommende formentlig også ville kunne få  

 vederlagsfri fysioterapi i praksissektoren  og omvendt.
Og det er jo  

 langt fra  

 altid, at et delt myndighedsansvar er til fordel for borgerne - tværtimod.
Jeg er nemlig også her meget enig med De Samvirkende  

 Invalideorganisationer i betydningen af en sammenhængende opgaveløsning.
Så  

 der  

 sikres en praktisk arbejdsdeling, som er klar og gennemskuelig for borgeren.
 Kommunernes har jo fået en større rolle og nye opgaver på  

 forebyggelsesområdet, og deres ansvar for medfinansiering sundhedsvæsenet  

 giver  

 dem et styrket økonomisk incitament til at prioritere den forebyggende  

 indsats.
 Der er altså igangsat og planlagt nogle initiativer, der vil få  

 betydning for fysioterapiområdet, herunder for den forebyggende  

 træningsindsats  

 og dermed også for den vederlagsfri fysioterapi.
 Derfor har jeg som sagt bedt Den rådgivende følgegruppe om at  

 overvåge udviklingen i den vederlagsfri fysioterapi tæt i den kommende tid.
Det første møde om en sådan intensiveret overvågning fandt sted  

 i januar.
Gruppen mødes igen til maj.
Til den tid vil vi derfor kunne få en  

 mere grundig status, end den jeg har mulighed for at give i dag på baggrund  

 at  

 nogle foreløbige tal for 2006.
Udredningsarbejde Som det også er fremgået af nogle af mine besvarelser til  

 Sundhedsudvalget om vederlagsfri fysioterapi, så har nogle sygdomme et  

 udviklingsforløb, der for mange patienter i løbet af få år fører til et tab  

 af  

 funktionsevner.
 For flere af disse sygdomme kan det være vigtigt at indlede  

 fysisk træning eller fysioterapeutisk behandling tidligt for at vedligeholde  

 eller forhale en forringelse af funktionsevnen.
 Det gælder ifølge Sundhedsstyrelsen f.eks. for patienter, der  

 lider af sclerose, Parkinsons sygdom, leddegigt og Cystisk fibrose og måske  

 også for andre af de sygdomme, som er optaget på diagnoselisten i  

 retningslinierne  

 for vederlagsfri fysioterapi.
Jeg vil i gerne have belyst, at det er muligt at afgrænse en  

 gruppe patienter, som, uden at have et svært fysisk handikap, har behov for  

 fysioterapi tidligt i sygdomsforløbet for at vedligeholde eller forhale en  

 forringelse  

 af funktionsevnen.
Det vil give et grundlag for at vurdere, om der er behov  

 for  

 nogle særlige initiativer for en sådan gruppe.
Jeg vil derfor iværksætte et udredningsarbejde, som skal afklare  

 det spørgsmål.
Det er et ret omfattende stykke fagligt arbejde.
Men jeg  

 regner  

 med, at jeg i løbet af foråret vil kunne have et grundlag for at vurdere  

 mulighederne og behovet for evt. at tage nogle nye initiativer.
Afsluttende bemærkninger Som jeg har oplyst, så har ordningen om vederlagsfri fysioterapi  

 helt fra starten været rettet mod personer med svært fysisk handikap.
Det er  

 ikke noget, som er indført med Sundhedsstyrelsens seneste retningslinjer.  

 Endsige i denne regerings periode.
 Af flere grunde, som jeg har redegjort for, har vi nu  

 intensiveret overvågningen af området, og vi får til maj et mere dækkende  

 billede, end det vi kan danne os på baggrund af de foreløbige tal, vi har til  

 rådighed i dag.
 Jeg igangsætter som sagt også et udredningsarbejde, som skal  

 belyse to ting:
 Dels om en flytning af myndighedsansvaret for den vederlagsfri  

 fysioterapi til kommunerne vil give en mere sammenhængende indsats på  

 trænings-  

 og fysioterapiområdet.
 Dels om vi kan afgrænse en gruppe patienter, som, uden at have  

 et svært fysisk handikap, har behov for fysioterapi tidligt i  

 sygdomsforløbet.
 Når det arbejde er færdigt, og vi har nogle resultater fra  

 følgegruppen, vil vi have et bedre grundlag for at vurdere, om der er behov  

 for  

 at tage nye initiativer.
 Sundhedsudvalgets alm. del  spørgsmål 440:
 Ministeren bedes redegøre for indholdet af den aftale, der  

 ifølge Jyllands Posten den 2. april 2007 er indgået med Dansk Folkeparti om  

 vederlagsfri  

 fysioterapi.
 Svar:
 Jeg vedlægger en kopi af aftalen til udvalgets orientering.
 Jeg kan i øvrigt oplyse, at jeg har aftalt med De Samvirkende  

 Invalideorganisationer at mødes den 18. april 2007, jf. aftalens punkt herom  

 side 2, næstsidste afsnit.
Aftale mellem regeringen  

 og Dansk Folkeparti om den fremtidige fysioterapeutiske indsats for  

 handicappede Sundhedsstyrelsen reviderede i oktober 2005 retningslinierne fra  

 2000 for fysisk handicappede personers adgang til vederlagsfri fysioterapi.
 Herved blev den praksis, som gennem  

 mange år har været anvendt ved fortolkning af svært fysisk handicap,  

 synliggjort med følgende formulering:  

 »En patient, som kan klare sig selv indendørs i  

 døgnets 24 timer uden hjælp eller hjælpemidler til den daglige personlige  

 livsførelse, har  

  

 ikke  

 et svært fysisk handicap«.
 Handicapkriteriet er opfyldt, når personen anvender hjælpemidler  

 eller er nødt til at have hjælp af pårørende eller andre personer til f.eks.  

 påklædning, personlig hygiejne eller madlavning.
 Sundhedsstyrelsen besluttede i maj 2006, at der ikke var fagligt  

 grundlag for at videreføre den dispensation fra kravet om et svært fysisk  

 handicap,  

 som alene sclerosepatienter havde haft siden 2001. En sådan dispensation  

 ville  

 i givet fald være relevant for store grupper af patienter, og  

 Sundhedsstyrelsen  

 kunne ikke ud fra en faglig synsvinkel argumentere for, at dispensation fra  

 kriteriet  

 om et svært fysisk handicap begrænses til en enkelt eller to diagnosegrupper.
Denne synliggørelse af kriterierne for at opnå vederlagsfri  

 fysioterapi og ophævelsen af den særlige dispensation for sclerosepatienterne  

 har betydet, at nogle patienter, som tidligere fik fysioterapi vederlagsfrit,  

 nu er gledet ud af den vederlagsfri ordning.
Heraf kan nogle uberettiget være  

 gledet ud.
 Den gældende lovgivning indeholder kommunale træningsforpligtelser  

 efter serviceloven og både kommunale og regionale træningsforpligtelser efter  

 sundhedsloven.
 Ministeriets arbejdsgruppe vedrørende genoptræning pegede i 2006  

 på, at der eksisterer en risiko for kassetænkning mellem de kommunale  

 træningsforpligtelser efter serviceloven og de kommunale og regionale  

 træningsforpligtelser efter sundhedsloven.
Regeringen og Dansk Folkeparti er enige om at foretage nogle  

 omlægninger af den fysioterapeutiske indsats for handicappede.
Disse  

 omlægninger har været drøftet med De Samvirkende Invalideorganisationer, som  

 tilslutter sig indholdet.
 Det overordnede hensyn med omlægningen er at skabe en  

 sammenhængende og effektfuld opgaveløsning, som er klar og gennemskuelig for  

 borgeren  

 og baseret på en sundhedsfaglig vurdering.
Regeringen og Dansk Folkeparti er på denne baggrund enige om, at  

 der bl.a. er behov for, at samle myndighedsansvaret for fysioterapi og træning til  

 handicappede i kommunerne fra den 1. januar 2008 med det formål at skabe en  

 kvalitetsforbedring og en bedre anvendelse af ressourcerne undersøge mulighederne for at samle dette myndighedsansvar  

 i én lov.
I lyset af, at nogle patienter er gledet ud af ordningen, er  

 parterne enige om, at der er behov for en 3. vej med adgang til vederlagsfri  

 fysioterapi - som udgangspunkt i form af holdtræning.
Derfor udvides tilbudet om holdtræning til at omfatte personer  

 med sygdomme, som indebærer et forudsigeligt tab af funktionsevner, og for  

 hvilke det kan være vigtigt at indlede fysioterapi tidligt for at forhale  

 forringelse af funktionsevnen.
I den forbindelse vil det også blive vurderet,  

 om der er behov for at ændre på kravet om »et svært fysisk handicap« som  

 kriterium for adgang til vederlagsfri fysioterapi.
Indtil disse omlægninger træder i kraft den 1. januar  

 2008, informeres om de eksisterende muligheder for vederlagsfri træning efter  

 servicelovens bestemmelser om hjælp til vedligeholdelse af fysiske  

 færdigheder  

 (servicelovens § 86, stk. 2). Denne information målrettes særligt  

 sclerosepatienter, som ikke har et svært fysisk handicap.
I samme forbindelse  

 informeres om kriterierne for at opnå vederlagsfri fysioterapi.
 Regeringen og Dansk Folkeparti mødes umiddelbart efter påske med  

 De Samvirkende Invalideorganisationer for at drøfte det udredningsarbejde,  

 der skal  

 gennemføres forud for udarbejdelse af lovforslag til gennemførelse af  

 aftalen.
 Regeringen, Dansk Folkeparti og De Samvirkende  

 Invalideorganisationer vil også drøfte elementer i en reform af kvaliteten i  

 den vederlagsfri fysioterapi.
