(Den årlige hovedlandevejslov) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1.  Ministeren for offentlige arbejder bemyndiges  

 til som hovedlandevej med de fornødne tilslutninger til det eksisterende  

 vejnet at lade anlægge en vej i forlængelse af den på strækningen fra Vejle  

 til et punkt øst for Skibet under anlæg værende forlægning af hovedlandevej  

 363, Vejle-Grindsted.
Forlængelsen udgår fra det nævnte punkt øst for Skibet,  

 forløber herfra mod vest delvis syd om Skibet til den eksisterende  

 hovedlandevej 363 øst for Skibet kirke, fortsætter ad den eksisterende  

 hovedlandevej vest for Skibet til et punkt øst for Kærbølling og herfra  

 videre som forlægning i en linie syd om Kærbølling og syd om Bredsten til et  

 punkt på den eksisterende hovedlandevej 363 vest for Bredsten ved  

 Bredstenlund.
 § 2.  I lov nr. 238 af 7. juni 1968 om visse  

 hovedlandevejsstrækninger foretages følgende ændringer:
 1. I § 1, nr. 1, ændres »Helsingørs købstads  

 grænse« til »Mørdrupvej«.
 2. I § 2 indsættes efter stk. 1 som nyt stykke:
»Stk. 2.  Ministeren bemyndiges endvidere til som  

 hovedlandevej at lade anlægge en vej i forlængelse af Helsingørmotorvejen,  

 hovedlandevej 14, Helsingør-København, fra Mørdrupvej mod nordøst med  

 tilslutning til hovedlandevej 109, Nyrup-Helsingør, ved Skovgård.« Stk. 2  bliver herefter stk. 3.
 § 3.  I § 2 i lov nr. 252 af 8. juni 1967 om visse  

 hovedlandevejsstrækninger ændres »den i § 1, nr. 1, nævnte  

 hovedlandevejsstrækning« til: »et punkt på Helsingørmotorvejens  

 afslutning nordøst for Mørdrupvej«.
 § 4.  Ministeren bemyndiges til at nedlægge følgende  

 vejstrækninger som hovedlandeveje:
Givet på Christiansborg slot, den 25.  

 maj 1983 Under Vor Kongelige Hånd og Segl MARGRETHE R.
