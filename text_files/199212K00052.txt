Nr LSF 52 Forslag til Lov om ændring af lov om visse selskabers aflæggelse af  

 årsregnskab m.v.(* 1) (Gennemførelse af ændringer til 4. og 7.  

 selskabsretsdirektiv samt undersøgelse af regnskaber m.v.) Fremsat af industriministeren (Anne Birgitte Lundholt) den 21. oktober 1992 Vedtaget ved tredjebehandling den 17. december 1992 Lov nr. 1059 af 23/12/1992 § 1 I lov om visse selskabers aflæggelse af årsregnskab m.v., jf.  

 lovbekendtgørelse nr. 661 af 25. september 1991, foretages følgende  

 ændringer:
 1. Som overskrift til § 1 indsættes:
 »Anvendelsesområde og definitioner«.
 2. I § 1, stk. 1, indsættes efter 1. pkt. som nyt punktum:
»Endvidere finder loven med undtagelse af §§ 63 a og 63 b anvendelse  

 på interessentskaber og kommanditselskaber, der opfylder betingelserne i § 1  

 a.« 3. Efter § 1 indsættes:
»Visse interessentskaber og kommanditselskaber § 1 a.
De i § 1, stk. 1, 2. pkt., omhandlede interessentskaber og  

 kommanditselskaber er virksomheder, hvori alle interessenterne henholdsvis  

 komplementarerne er 1) aktieselskaber, kommanditaktieselskaber, anpartsselskaber eller  

 selskaber med en tilsvarende retsform eller 2) interessentskaber eller kommanditselskaber, i hvilke alle interessenter  

 henholdsvis komplementarer er omfattet af nr. 1.
 Stk. 2. Lovens bestemmelser om selskabskapital og fordeling af  

 overskud eller underskud finder anvendelse på interessentskaber og  

 kommanditselskaber, der er omfattet af stk. 1, med de afvigelser, som disse  

 virksomheders særlige forhold tilsiger.
Stk. 3. Interessenterne henholdsvis komplementarerne har de  

 pligter og rettigheder, der efter denne lov tilkommer bestyrelsen eller  

 direktionen, medmindre pligter og rettigheder er overdraget til bestemte  

 interessenter henholdsvis komplementarer eller til en bestyrelse, en  

 direktion eller et tilsvarende ledelsesorgan.
Særlige pligter eller  

 rettigheder efter denne lov for enkelte medlemmer af bestyrelse og direktion  

 gælder tilsvarende for de i 1. pkt. omhandlede bestemte interessenter,  

 komplementarer eller ledelsesmedlemmer.« 4. Som overskrift til § 2 indsættes:
 »Aflæggelse af årsregnskab m.v.«.
 5. Som overskrift til §§ 2 a-2 d indsættes:
 »Lempelser for koncernregnskaber«.
 6. Efter § 2 d indsættes:
»Lempelser for visse interessentskaber og kommanditselskaber § 2 e.
En virksomhed, som er omfattet af § 1 a, kan undlade selv  

 at udarbejde årsregnskab m.v., hvis en af virksomhedens interessenter  

 henholdsvis komplementarer 1) har hjemsted her i landet og 2) udarbejder årsregnskab m.v. for virksomheden og lader det revidere og  

 offentliggøre i overensstemmelse med denne lov sammen med sit eget  

 årsregnskab m.v.
Stk. 2. En virksomhed, som er omfattet af § 1 a, i hvilken ingen  

 interessent eller komplementar har hjemsted her i landet, kan undlade selv at  

 udarbejde årsregnskab m.v., hvis en interessent henholdsvis en komplementar 1) henhører under lovgivningen i en stat, der er medlem af De Europæiske  

 Fællesskaber, 2) udarbejder årsregnskab m.v. for virksomheden og lader det revidere i  

 overensstemmelse med den i nr. 1 omtalte lovgivning og 3) inden for den i § 62, stk. 1, 1. og 2. pkt., fastsatte frist indsender  

 det efter nr. 2 udarbejdede og reviderede årsregnskab m.v. sammen med sit  

 eget årsregnskab til Erhvervs- og Selskabsstyrelsen eller indsender officielt  

 bekræftet dokumentation for, at virksomhedens årsregnskab er offentliggjort i  

 overensstemmelse med den i nr. 1 omtalte lovgivning.
 Stk. 3. Interessenten henholdsvis komplementaren kan optage det i  

 stk. 1 omhandlede årsregnskab m.v. i samme dokument som sit eget årsregnskab  

 m.v.
§ 2 f.
En virksomhed, som er omfattet af § 1 a, kan undlade at  

 udarbejde årsregnskab m.v., hvis virksomheden indgår i et koncernregnskab,  

 der er udarbejdet af en interessent eller komplementar efter reglerne i De  

 Europæiske Fællesskabers direktiv 83/349/EØF og er revideret og  

 offentliggjort efter disse regler.
 Stk. 2. Bestemmelsen i stk. 1 finder tillige anvendelse, hvis  

 virksomheden i stedet for indgår i et koncernregnskab for en modervirksomhed  

 for den interessent henholdsvis den komplementar, der kan undlade at  

 udarbejde koncernregnskab, jf. § 2 a.
 Stk. 3. I de i stk. 1 og 2 omhandlede koncernregnskaber skal en  

 note oplyse, at interessentskabet henholdsvis kommanditselskabet har undladt  

 at udarbejde årsregnskab m.v.
Stk. 4. Inden for den i § 62, stk. 1, 1. og 2. pkt., fastsatte  

 frist skal til Erhvervs- og Selskabsstyrelsen indsendes enten de i stk. 1 og  

 2 omhandlede koncernregnskaber eller officielt bekræftet dokumentation for,  

 at årsregnskabet er offentliggjort i overensstemmelse med de i stk. 1  

 omhandlede bestemmelser.« 7. Efter § 2 f indsættes som overskrift til §§ 3-9:
»Almindelige bestemmelser m.v.« 8. Efter § 5 indsættes:
» § 5 a.
I årsregnskaber, årsberetninger og koncernregnskaber,  

 der udarbejdes efter bestemmelserne i denne lov, skal beløbene anføres i  

 danske kroner.
Stk. 2. Årsregnskab, årsberetning eller koncernregnskab kan  

 suppleres med talmæssige oplysninger, der er anført i ecu eller fremmed  

 valuta til den omregningskurs, der gjaldt på balancetidspunktet.  

 Omregningskursen anføres.« 9. Efter § 43 indsættes:
» § 43 a.
Navn, hjemsted og retsform for virksomheder, i  

 hvilke selskabet er interessent eller komplementar, skal oplyses i noterne.  

 Disse oplysninger kan udelades, hvis de kun er af uvæsentlig betydning i  

 forhold til formålet i § 4, stk. 2. Bestemmelsen i § 43, stk. 2, finder  

 tilsvarende anvendelse.« 10. Efter § 62 a indsættes:
» § 62 b.
Interessentskaber og kommanditselskaber, der er  

 omfattet af § 1 a, skal samtidig med første indsendelse af årsregnskab m.v.,  

 koncernregnskab m.v. eller dokumentation for offentliggørelse af regnskab  

 meddele Erhvervs- og Selskabsstyrelsen oplysninger om navn, hjemsted,  

 adresse, retsform og branche.
Oplysningerne offentliggøres i styrelsens  

 edb-informationssystem.
Stk. 2. Interessentskaber og kommanditselskaber, jf. § 1 a, der  

 anvender lempelserne i §§ 2 e og 2 f, skal efter anmodning af enhver oplyse  

 navn og hjemsted for den virksomhed, der indsender årsregnskabet m.v.  

 henholdsvis koncernregnskabet.« 11. Efter § 63 b indsættes:
» § 63 c.
Erhvervs- og Selskabsstyrelsen kan undersøge  

 modtagne årsregnskaber, koncernregnskaber og årsberetninger og de hertil  

 hørende revisionspåtegninger for at konstatere åbenbare overtrædelser af  

 bestemmelser i eller i henhold til aktieselskabsloven, anpartsselskabsloven,  

 lov om erhvervsdrivende fonde eller bogføringsloven.« 12. § 64, stk. 2 og 3, affattes således:
 » Stk. 2. Erhvervs- og Selskabsstyrelsen kan forlange de  

 oplysninger, som er nødvendige for, at der kan tages stilling til, om loven,  

 bestemmelser fastsat i medfør af loven og selskabets vedtægter er overholdt.  

 Styrelsen kan endvidere af selskabet eller dets revisor forlange de  

 oplysninger, som er nødvendige for, at der kan tages stilling til, om der er  

 sket overtrædelse af bestemmelser i eller i henhold til aktieselskabsloven,  

 anpartsselskabsloven, lov om erhvervsdrivende fonde eller bogføringsloven,  

 eller om et ulovligt forhold er bragt til ophør.
Stk. 3. Undlader bestyrelsen, direktionen eller lignende  

 ansvarligt organ i et selskab eller filialbestyreren for en filial af et  

 udenlandsk selskab at indsende dokumenter i overensstemmelse med § 62, § 62  

 b, § 63 a eller bestemmelser fastsat i medfør af § 64, stk. 1, i behørig  

 stand, kan Erhvervs- og Selskabsstyrelsen som tvangsmiddel pålægge  

 medlemmerne af det pågældende organ eller filialbestyreren daglige eller  

 ugentlige bøder.
Det samme gælder, hvis medlemmerne af det pågældende organ,  

 filialbestyreren eller selskabets revisor undlader at give oplysning i  

 henhold til stk. 2.« 13. § 65, stk. 1, affattes således:
»Medmindre højere straf er forskyldt efter den øvrige lovgivning,  

 straffes med bøde den, der forsætligt eller groft uagtsomt overtræder § 2,  

 stk. 1, § 2 b, stk. 4, § 2 f, stk. 3 og 4, §§ 3-5 a, § 8, §§ 18-20, § 22, §§  

 26-37, § 39, §§ 41-52, §§ 54-59, § 61 d, stk. 3, § 61 e, stk. 1, 3. og 4.  

 pkt., § 61 g, stk. 3, § 61 h, stk. 1, § 61 l, § 62, stk. 1-3, § 62 a, § 62 b,  

 § 63 og § 63 a.« § 2 Stk. 1. Bestemmelserne i § 1, nr. 1-7, 9-10 og 13, træder i kraft  

 den 1. januar 1995, således at bestemmelser vedrørende årsregnskab m.v.  

 finder anvendelse på regnskabsår, der begynder den 1. januar 1995 eller  

 senere.
 Stk. 2. Bestemmelserne i § 1, nr. 8, 11 og 12, træder i kraft den  

 1. januar 1993.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som landsdelenes  

 særlige forhold tilsiger.
Oprindeligt fremsat forslag § 1 I lov om visse selskabers aflæggelse af årsregnskab m.v., jf.  

 lovbekendtgørelse nr. 661 af 25. september 1991, foretages følgende  

 ændringer:
 1. Som overskrift til § 1 indsættes:
»Anvendelsesområde og definitioner« 2. I § 1, stk. 1 indsættes efter 1. pkt. som nyt pkt.:
»Endvidere finder loven med undtagelse af §§ 63 a og 63 b anvendelse  

 på interessentskaber og kommanditselskaber, der opfylder betingelserne i § 1  

 a.« 2. og 3. pkt. bliver herefter 3. og 4. pkt.
 3. Efter § 1 indsættes:
»Visse interessentskaber og kommanditselskaber § 1 a.
De i § 1, stk. 1, 2. pkt. omhandlede interessentskaber og  

 kommanditselskaber er virksomheder, hvori alle interessenterne henholdsvis  

 komplementarerne er:
1) aktieselskaber, kommanditaktieselskaber, anpartsselskaber eller  

 selskaber med en tilsvarende retsform, eller 2) interessentskaber eller kommanditselskaber, i hvilke alle interessenter  

 henholdsvis komplementarer er omfattet af nr. 1.
 Stk. 2. Lovens bestemmelser om selskabskapital og fordeling af  

 overskud eller underskud finder anvendelse på interessentskaber og  

 kommanditselskaber, der er omfattet af stk. 1, med de afvigelser som disse  

 virksomheders særlige forhold tilsiger.
Stk. 3. Interessenterne henholdsvis komplementarerne har de  

 pligter og rettigheder, der efter denne lov tilkommer bestyrelsen eller  

 direktionen, med mindre pligter og rettigheder er overdraget til bestemte  

 interessenter henholdsvis komplementarer eller til en bestyrelse, direktion  

 eller et tilsvarende ledelsesorgan.
Særlige pligter eller rettigheder efter  

 denne lov for enkelte medlemmer af bestyrelse og direktion gælder tilsvarende  

 for de i 1. pkt. omhandlede bestemte interessenter, komplementarer eller  

 ledelsesmedlemmer.« 4. Som overskrift til § 2 indsættes:
»Aflæggelse af årsregnskab m.v.« 5. Som overskrift til §§ 2 a - 2 d indsættes:
»Lempelser for koncernregnskaber« 6. Efter § 2 d indsættes :
»Lempelser for visse interessentskaber og kommanditselskaber § 2 e.
En virksomhed, som er omfattet af § 1a, kan undlade  

 selv at udarbejde årsregnskab m.v., hvis en af virksomhedens interessenter  

 henholdsvis komplementarer:
1) har hjemsted her i landet, og 2) udarbejder årsregnskab m.v. for virksomheden og lader det revidere og  

 offentliggøre i overensstemmelse med denne lov sammen med sit eget  

 årsregnskab m.v.
 Stk. 2. En virksomhed, som er omfattet af § 1a, i hvilken ingen  

 interessent eller komplementar har hjemsted her i landet, kan undlade selv at  

 udarbejde årsregnskab m.v., hvis en interessent henholdsvis en komplementar:
1) henhører under lovgivningen i en stat, der er medlem af De Europæiske  

 Fællesskaber, 2) udarbejder årsregnskab m.v. for virksomheden og lader det revidere i  

 overensstemmelse med den i nr. 1 omtalte lovgivning og 3) indenfor den i § 62, stk. 1, 1. og 2. pkt., fastsatte frist indsender  

 det efter nr. 2 udarbejdede og reviderede årsregnskab m.v. sammen med sit  

 eget årsregnskab til Erhvervs- og Selskabsstyrelsen eller indsender officielt  

 bekræftet dokumentation for, at virksomhedens årsregnskab er offentliggjort i  

 overensstemmelse med den i nr. 1 omtalte lovgivning.
 Stk. 3. Interessenten henholdsvis komplementaren kan optage det i  

 stk. 1 omhandlede årsregnskab m.v. i samme dokument som sit eget årsregnskab  

 m.v.
§ 2 f.
En virksomhed, som er omfattet af § 1a, kan undlade at  

 udarbejde årsregnskab m.v., hvis virksomheden indgår i et koncernregnskab,  

 der er udarbejdet af en interessent eller komplementar efter reglerne i De  

 Europæiske Fællesskabers direktiv 83/349/EØF og er revideret og  

 offentliggjort efter disse regler.
 Stk. 2 Bestemmelsen i stk. 1 finder tillige anvendelse, hvis  

 virksomheden i stedet for indgår i et koncernregnskab for en modervirksomhed  

 for den interessent henholdsvis den komplementar, der kan undlade at  

 udarbejde koncernregnskab, jf. § 2a.
 Stk. 3. I de i stk. 1 og 2 omhandlede koncernregnskaber skal en  

 note oplyse, at interessentskabet henholdsvis kommanditselskabet har undladt  

 at udarbejde årsregnskab m.v.
Stk. 4. Indenfor den i § 62, stk. 1, 1. og 2. pkt., fastsatte  

 frist skal til Erhvervs- og Selskabsstyrelsen indsendes enten de i stk. 1 og  

 2 omhandlede koncernregnskaber eller officielt bekræftet dokumentation for,  

 at årsregnskabet er offentliggjort i overensstemmelse med de i stk. 1  

 omhandlede bestemmelser.« 7. Efter § 2 f indsættes som overskrift til §§ 3-9:
»Almindelige bestemmelser m.v.« 8. Efter § 5 indsættes:
» § 5 a.
I årsregnskaber, årsberetninger og koncernregnskaber,  

 der udarbejdes efter bestemmelserne i denne lov, skal beløbene anføres i  

 danske kroner.
Stk. 2. Årsregnskab, årsberetning eller koncernregnskab kan  

 suppleres med talmæssige oplysninger, der er anført i ECU eller fremmed  

 valuta til den omregningskurs, der gjaldt på balancetidspunktet.  

 Omregningskursen anføres.« 9. Efter § 43 indsættes:
» § 43 a.
Navn, hjemsted og retsform for virksomheder, i  

 hvilke selskabet er interessent eller komplementar, skal oplyses i noterne.  

 Disse oplysninger kan udelades, hvis de kun er af uvæsentlig betydning i  

 forhold til formålet i § 4, stk. 2. Bestemmelsen i § 43, stk. 2, finder  

 tilsvarende anvendelse.« 10. Efter § 62 a indsættes:
» § 62 b.
Interessentskaber og kommanditselskaber, der er  

 omfattet af § 1a, skal samtidig med første indsendelse af årsregnskab m.v.,  

 koncernregnskab m.v. eller dokumentation for offentliggørelse af regnskab  

 meddele Erhvervs- og Selskabsstyrelsen oplysninger om navn, hjemsted,  

 adresse, retsform og branche.
Oplysningerne offentliggøres i styrelsens  

 edb-informationssystem.
Stk. 2. Interessentskaber og kommanditselskaber, jf. § 1a, der  

 anvender lempelserne i §§ 2 e og 2 f, skal efter anmodning af enhver oplyse  

 navn og hjemsted for den virksomhed, der indsender årsregnskabet m.v.  

 henholdsvis koncernregnskabet.« 11. Efter § 63 b indsættes:
» § 63 c.
Erhvervs- og Selskabsstyrelsen kan undersøge  

 modtagne årsregnskaber, koncernregnskaber og årsberetninger og de hertil  

 hørende revisionspåtegninger for at konstatere åbenbare overtrædelser af  

 bestemmelser i eller i henhold til aktieselskabsloven, anpartsselskabsloven,  

 lov om erhvervsdrivende fonde eller bogføringsloven.« 12. § 64, stk. 2 og 3, affattes således:
 » Stk. 2. Erhvervs- og Selskabsstyrelsen kan forlange de  

 oplysninger, som er nødvendige for, at der kan tages stilling til, om loven,  

 bestemmelser fastsat i medfør af loven og selskabets vedtægter er overholdt.  

 Styrelsen kan endvidere af selskabet eller dets revisor forlange de  

 oplysninger, som er nødvendige for, at der kan tages stilling til, om der er  

 sket overtrædelse af bestemmelser i eller i henhold til aktieselskabsloven,  

 anpartsselskabsloven, lov om erhvervsdrivende fonde eller bogføringsloven,  

 eller om et ulovligt forhold er bragt til ophør.
Stk. 3. Undlader bestyrelsen, direktionen eller lignende  

 ansvarligt organ i et selskab eller filialbestyreren for en filial af et  

 udenlandsk selskab at indsende dokumenter i overensstemmelse med § 62, §62 b,  

 § 63 a eller bestemmelser fastsat i medfør af § 64, stk. 1, i behørig stand,  

 kan Erhvervs- og Selskabsstyrelsen som tvangsmiddel pålægge medlemmerne af  

 det pågældende organ eller filialbestyreren daglige eller ugentlige bøder.  

 Det samme gælder, hvis medlemmerne af det pågældende organ, filialbestyreren  

 eller selskabets revisor undlader at give oplysning i henhold til stk.  

 2.« 13. § 65, stk. 1, affattes således:
 » § 65 . Medmindre højere straf er forskyldt efter den øvrige  

 lovgivning, straffes med bøde den, der forsætligt eller groft uagtsomt  

 overtræder § 2, stk. 1, § 2 b, stk. 4, § 2 f, stk. 3 og 4, §§ 3-5a, § 8, §§  

 18-20, § 22, §§ 26-37, § 39, §§41-52, §§ 54-59, § 61 d, stk. 3, § 61 e, stk.  

 1, 3. og 4. pkt., § 61 g, stk. 3, § 61 h, stk. 1, § 61 l, § 62, stk. 1-3, §  

 62 a, § 62 b, § 63 og § 63 a«.
§ 2 Stk. 1. Bestemmelserne i § 1, nr. 1-7, 9-10 og 13 træder i kraft  

 1. januar 1995, således at bestemmelser vedrørende årsregnskab m.v. finder  

 anvendelse på regnskabsår, der begynder den 1. januar 1995 eller senere.
 Stk. 2. Bestemmelserne i § 1, nr. 8, 11 og 12 træder i kraft 1.  

 januar 1993.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som landsdelenes  

 særlige forhold tilsiger.
Bemærkninger til lovforslaget Almindelige bemærkninger 1. Indledning.
Lovforslaget har til formål at gennemføre to EF-direktiver, der begge  

 ændrer bestemmelser i 4. og 7. selskabsretsdirektiv (78/660/EØF og  

 83/349/EØF) om aktie- og anpartsselskabers årsregnskaber og  

 koncernregnskaber.
Begge regnskabsdirektiver er mindstekravsdirektiver, som  

 giver medlemsstaterne mulighed for at vedtage eller fastholde strengere  

 bestemmelser end anført i direktiverne.
 Samtidig foreslås en justering af reglerne om Erhvervs- og  

 Selskabsstyrelsens adgang til at undersøge de årsregnskaber, der indsendes  

 til styrelsen med henblik på overtrædelser af selskabslovene og  

 bogføringsloven.
 2. Lovforslagets hovedpunkter.
 2.1. Årsregnskabspligt for visse interessentskaber og kommanditselskaber.
 Interessentskaber og kommanditselskaber, hvori alle personligt hæftende  

 deltagere, d.v.s. interessenter og komplementarer, er aktieselskaber,  

 kommanditaktieselskaber eller anpartsselskaber, forpligtes til at udarbejde,  

 lade revidere og offentliggøre årsregnskaber m.v.
 2.2. Undersøgelse af årsregnskaber.
 Erhvervs- og Selskabsstyrelsen får bedre mulighed for at reagere på  

 overtrædelser af selskabslovene og bogføringsloven, som styrelsen måtte  

 konstatere i sit almindelige arbejde.
 Det er ikke herved hensigten at ændre på det forhold, at det fortsat er  

 selskabsledelsernes ansvar, at selskaberne lever op til lovens krav samt i  

 modsat fald revisors pligt at tage fornødent forbehold i  

 revisionspåtegningen.
 3. EF-direktiverne.
 3.1 Anvendelsesområdedirektivet 90/605/EØF.
 Direktivet udvider 4. og 7. direktivs anvendelsesområde til udover de  

 hidtil omfattede aktieselskaber, kommanditaktieselskaber og anpartsselskaber  

 også at omfatte interessentskaber og kommanditselskaber, hvori alle  

 personligt ansvarlige deltagere, d.v.s. interessenter og komplementarer, er  

 kapitalselskaber, der omfattes af 4.direktiv.
 Herefter skal de omhandlede interessentskaber og kommanditselskaber  

 udarbejde årsregnskaber og koncernregnskaber efter regnskabsdirektivernes  

 bestemmelser.
 3.2 Undtagelsesdirektivet 90/604/EØF.
 Dette direktiv forpligter medlemsstaterne til at tillade, at de  

 almindelige årsregnskaber m.v. kan suppleres med opstillinger og regnskaber i  

 ECU udover den normale møntsort for selskaberne.
Herudover udvider direktivet en række undtagelsesmuligheder for  

 noteoplysninger m.v. for små selskaber og ajourfører størrelseskriterierne  

 for, hvad der teknisk set regnes for små, mellemstore og store selskaber i  

 direktivet.
Størrelseskriterierne i årsregnskabsloven ændredes betydeligt så  

 sent som ved lov nr. 308 af 16. maj 1990, og direktivet giver ikke anledning  

 til at foreslå yderligere ændringer i disse bestemmelser.
 4. Økonomiske og administrative konsekvenser.
 Forslaget medfører kun mindre, administrative og økonomiske konsekvenser.  

 Det forudsættes, at Erhvervs- og Selskabsstyrelsen kun foretager  

 undersøgelser af de modtagne regnskaber, herunder indhenter yderligere,  

 nødvendige oplysninger i et sådant omfang, at det ikke nødvendiggør  

 tilførelse af yderligere ressourcer til Erhvervs- og Selskabsstyrelsen.  

 Eventuelle merudgifter som følge af bestemmelserne om regnskabspligt for  

 visse interessentskaber og kommanditselskaber vil kunne afholdes inden for  

 industriministeriets udgiftsramme.
 5. Konsekvenser for erhvervslivet.
Lovændringerne, der skal ske på grund af direktiverne, er begrundet i  

 hensyn til regnskabsaflæggelse og vil i et vist omfang være belastende for de  

 berørte virksomheder.
På den anden side vil der som hovedregel være tale om  

 interessentskaber og kommanditselskaber, hvis deltagere er bekendt med  

 udarbejdelse m.v. af årsregnskaber m.v.
Endelig forventes at en del af  

 virksomhederne vil være omfattet af undtagelsesbestemmelserne i §§ 2e og 2f,  

 jf. forslagets §1, nr.6.
Antallet af berørte virksomheder kendes ikke pga. den manglende  

 registrering.
Ifølge Statistisk årbog fandtes der i 1989 ca. 30.000  

 interessentskaber og kommanditselskaber.
Lovforslagets bestemmelser om regnskabspligt for visse interessentskaber  

 og kommanditselskaber træder i kraft for regnskabsår, der begynder den 1.  

 januar 1995 eller senere.
Der vil således forløbe ca. 2 år fra lovens  

 forventede vedtagelse til denne bestemmelses ikrafttrædelse.
Virksomheder,  

 der vil være omfattet af de nye regnskabsbestemmelser har i denne periode  

 mulighed for at tilrettelægge deres bogføring til opfyldelse af  

 bestemmelserne.
Endvidere vil interessenterne eller komplementarerne allerede  

 være omfattet af årsregnskabsloven og har således allerede den erfaring og  

 ekspertise, som efterlevelse af denne lov vil kræve.
 6. Høring.
Bestemmelserne vedrørende gennemførelse af ændringer til 4. og 7. direktiv  

 har været behandlet i Industriministeriets Selskabsretspanel.
I panelet er  

 følgende myndigheder og organisationer repræsenteret: Assurandør-Societetet,  

 Butikshandelens Fællesråd, Danmarks Rederiforening, Den Danske Bankforening,  

 Det Danske Handelskammer, Håndværksrådet, Industrirådet, Arbejderbevægelsens  

 Erhvervsråd, Foreningen af Statsautoriserede Revisorer, Advokatrådet, Danske  

 Andelsselskaber, Industriministeriet samt Erhvervs- og Selskabsstyrelsen.
 Et lovudkast indeholdende bestemmelser vedrørende Erhvervs- og  

 Selskabsstyrelsens undersøgelse af regnskaber med henblik på overtrædelser af  

 selskabslovene og bogføringsloven har været til høring hos følgende  

 organisationer og myndigheder: Advokatrådet, Amtsrådsforeningen i Danmark,  

 Andelskasseforeningen i Danmark, Arbejderbevægelsens Erhvervsråd,  

 Arbejdsmarkedets Tillægspension, Arbejdsministeriet, Assurandør-Societetet,  

 Boligministeriet, Danmarks Nationalbank, Danmarks Rederiforening, Danmarks  

 Skibskreditfond, Danmarks Skibsmæglerforening, Dansk Arbejdsgiverforening,  

 Dansk Ejendomsmæglerforening, Dansk Ingeniørforening, Foreningen Danske  

 Revisorer, Dansk Standardiseringsråd, Danske Andelsselskaber, Danske  

 Ejendomshandlere, Danske Investeringsforeningers Fællesrepræsentation,  

 Provinsbankforeningen, Den Danske Finansanalytikerforening, Handelskammeret,  

 Det Kooperative Fællesforbund, Det Økonomiske Råds Sekretariat,  

 Detailhandelens Fællesråd, Energiministeriet, Entreprenørforeningen,  

 Erhvervenes Eksportfremme Sekretariat, Finansministeriet, Finansrådet,  

 Fiskeriministeriet, Forbrugerrådet, Foreningen af Danske Børsmæglerselskaber,  

 Foreningen af Firmapensionskasser, Foreningen af JAK-Andelskasser, Foreningen  

 af Registrerede Revisorer, Foreningen af Statsautoriserede Revisorer,  

 Forsvarsministeriet, Garantifonden for Danske Optioner og Futures,  

 Håndværksrådet, Indenrigsministeriet, Industriens Arbejdsgivere,  

 Industrirådet, Ingeniør-Sammenslutningen, Justitsministeriet,  

 Kirkeministeriet, Kommunernes Landsforening, Kommunikationsministeriet  

 (Generaldirektoratet for Post- og Telegrafvæsenet), Kulturministeriet,  

 Københavns Fondsbørs, Landbrugsministeriet, Landbrugsrådet,  

 Landsorganisationen i Danmark, Liberale Erhvervs Råd, Lønmodtagernes  

 Dyrtidsfond, Miljøministeriet, Pensionskasserådet, Realkreditrådet,  

 Rigsadvokaten, Rigspolitichefen, Sammenslutningen »Danske  

 Andelskasser«, Skatteministeriet, Skibsværftsforeningen,  

 Socialministeriet, Sparekasseforeningen, Statsadvokaten for Særlig Økonomisk  

 Kriminalitet, Statsministeriet, Sundhedsministeriet, Trafikministeriet,  

 Udenrigsministeriet, Undervisningsministeriet, Værdipapircentralen og  

 Økonomiministeriet.
Bemærkninger til de enkelte bestemmelser Til § 1 Til nr. 1 Af hensyn til overskueligheden er det fundet hensigtsmæssigt at indføje  

 overskrifter til bestemmelserne i kapitel 1.
Til nr. 2 Efter direktiv 90/605 art. 1, nr. 1, og art. 2, nr. 1, skal de omfattede  

 interessentskaber og kommanditselskaber udarbejde årsregnskab, årsberetning  

 og koncernregnskab på samme måde som aktie- og anpartsselskaber.
Ligeledes  

 skal de lade regnskaberne revidere.
Endvidere skal regnskaberne  

 offentliggøres.
 Der undtages fra §§ 63 a og 63 b, fordi kravet i 11. selskabsretsdirektiv  

 om offentliggørelse af dokumenter, herunder årsregnskaber, ikke omfatter  

 filialer af udenlandske personselskaber.
Til nr. 3 ad §1a Stk. 1 indeholder direktivets definition af de omfattede virksomheder.
Det  

 følger af bestemmelsen, at personselskaber, der har blot een fuldt ansvarlig  

 deltager, der er fysisk person, ikke er omfattet.
Det samme gælder, hvis en  

 interessent eller komplementar er en virksomhed, der ikke er aktieselskab,  

 kommanditaktieselskab, anpartsselskab eller et omfattet personselskab, f.eks.  

 er en erhvervsdrivende fond eller et andelsselskab med begrænset hæftelse.
Formuleringen »selskaber med en tilsvarende retsform« findes  

 ligeledes i selskabslovenes kapitel 17 om filialer af udenlandske selskaber.  

 Disse selskaber er karakteriseret ved, at kreditorerne kun har selskabernes  

 formue at holde sig til, og at denne er tilvejebragt og ejes af  

 selskabsdeltagerne, hvis økonomiske og forvaltningsmæssige rettigheder i  

 selskabet principielt er delt i forhold til deres indskud.
Denne  

 karakteristik gælder for danske og udenlandske virksomheder udover aktie- og  

 anpartsselskaber, der opfylder betingelserne for at kunne regnes som  

 kapitalselskab.
Det er her uden betydning, hvorledes og i hvilket omfang  

 indbetaling på kapitalen skal ske, om indskudskapitalen er fastsat til et  

 bestemt beløb eller overhovedet er indbetalt, samt hvorledes  

 overskudsfordelingen er fastsat i virksomheden.
I stk. 2 er der givet mulighed for tilpasning af lovens regler på grund af  

 de for interessentskaberne og kommanditselskaberne særlige regnskabsmæssige  

 forhold.
Det gør sig gældende for egenkapitalen, der naturligt er opdelt  

 anderledes med hensyn til selskabskapital og de enkelte fuldt ansvarlige  

 deltageres privatkonti.
En række tilpasningsbehov er allerede dækket i  

 tilpasningsmulighederne i årsregnskabsloven.
Her kan henvises til § 2, stk.  

 3, i Bekendtgørelse nr. 533 af 13. juni 1990 om opstilling af årsregnskab og  

 koncernregnskab og om udarbejdelse af koncernregnskab, hvorefter opstillinger  

 kan tilpasses til virksomhedernes særlige beskaffenhed.
 Bogførings- og opbevaringsbestemmelserne i bogføringsloven, herunder  

 bogføringsbekendtgørelsen, gælder for alle kommanditselskaber og  

 interessentskaber, uanset de er pligtige til at udarbejde årsregnskab efter  

 årsregnskabsloven.
 Til nr. 4 og 5 .
 Der henvises til bemærkningerne til nr. 1.
Til nr. 6 ad § 2 e Direktivets art. 1, nr. 4, indsætter en ny art. 57a i 4. direktiv, der i  

 stk. 1 indeholder en lempelsesregel, hvorefter medlemsstaten kan tillade, at  

 ledelsen af et af de fuldt ansvarlige deltagerselskaber, der har hjemsted her  

 i landet, kan udarbejde interessentskabets eller kommanditselskabets  

 årsregnskab m.v. på dettes vegne samt lade det revidere og offentliggøre  

 sammen med deltagerselskabets eget regnskab.
Dette kan være en fordel, hvis  

 en af de fuldt ansvarlige deltagere står for virksomhedens ledelse.
Metoden  

 er allerede til dels anvendt af en række danske interessentskaber med  

 aktieselskaber som interessenter.
Denne mulighed er udnyttet i forslagets  

 stk. 1.
Stk. 2 indeholder i overensstemmelse med art. 57a, stk. 2, litra a, en  

 bestemmelse, hvorefter Danmark kan tillade, at der for danske  

 interessentskaber eller kommanditselskaber, hvor alle interessenter eller  

 komplementarer har hjemsted i en anden EF-stat, og således ikke kan drage  

 nytte af stk. 1, udarbejdes årsregnskab m.v. af en af disse  

 deltagerselskabers ledelse.
Det tillades her, at den danske virksomheds  

 årsregnskab m.v. udarbejdes, revideres og offentliggøres efter den pågældende  

 EF-stats ret.
For at fremme danske regnskabsbrugeres adgang til regnskaberne,  

 foreskrives i nr. 3, at offentliggørelsen dokumenteres, hvis ikke det  

 pågældende årsregnskab indsendes til Erhvervs- og Selskabsstyrelsen.
 Stk. 3 giver mulighed for på en overskuelig måde at samle  

 personselskabets- og kapitalselskabets årsregnskaber m.v. i eet dokument.
ad § 2 f 4. direktivs art. 57a, stk. 2 giver i litra b mulighed for helt at undtage  

 for udarbejdelse af årsregnskab m.v. for interessentskabet eller  

 kommanditselskabet.
Bestemmelsen forudsætter, at dettes regnskab indgår i et  

 koncernregnskab, der er udarbejdet af en interessent eller komplementar, der  

 er hjemmehørende i en EF-medlemsstat.
Virksomheden kan indgå i  

 koncernregnskabet ved fuld konsolidering som dattervirksomhed eller ved pro  

 rata konsolidering som fælles ejet virksomhed eller ved værdiansættelse efter  

 equity-metoden som associeret virksomhed og lignende.
Det pågældende  

 koncernregnskab skal indeholde noter om anvendelsen af  

 undtagelsesbestemmelsen.
Stk. 1 omhandler denne mulighed.
Undtagelsesmuligheden gælder efter stk. 2 også for interessentskaber eller  

 kommanditselskaber, der er tilknyttet, associeret med eller fællesledet af en  

 underkoncern, der benytter sig af muligheden for at stille en trinhøjere  

 modervirksomheds koncernregnskab i stedet for sit eget, jf.  

 årsregnskabslovens § 2a.
Reglen i § 2a implementerer 7. direktivs art. 7 og 8  

 og betyder, at det moderselskab, der selv er dattervirksomhed - og som efter  

 loven skulle udarbejde sit eget koncernregnskab - kan undlade at udarbejde  

 dette, og i stedet indsende et niveauhøjere koncernregnskab aflagt i en  

 EF-medlemsstat til Erhvervs- og Selskabsstyrelsen til offentliggørelse sammen  

 med selskabets eget årsregnskab.
I stk. 3 kræves, at de pågældende koncernregnskaber i noterne viser, at  

 der ikke er udarbejdet årsregnskab for de pågældende personselskaber.
Stk. 4  

 gentager indsendelses-/oplysningskravet fra § 2e, stk. 2, nr. 3.
 Bogføringsbekendtgørelsens bestemmelser om årsregnskaber gælder for de  

 interessentskaber og kommanditselskaber, der ikke er pligtige til at  

 udarbejde årsregnskaber efter årsregnskabsloven, hvad enten de falder udenfor  

 definitionen i forslagets § 1a, eller de er undtaget efter § 2f.
Til nr. 7 Der henvises til bemærkningerne til nr. 1.
 Til nr. 8.
 Direktiv 90/604 foreskriver i art. 7 og 8, at medlemsstaterne skal sikre,  

 at selskaberne som supplement til deres normale årsregnskaber,  

 koncernregnskaber og tilhørende årsberetninger kan udarbejde regnskaber med  

 tallene »oversat« til ECU.
Der er alene tale om en ren oversættelse af regnskabernes poster efter  

 ECU-kursen på balancedagen uden yderligere teknikker.
Derved undgås en  

 komplicering, der navnlig vil gøre sig gældende, hvor selskaberne i forvejen  

 har omregnet poster i udenlandsk mønt til danske kroner.
Hovedreglen i stk. 1 om anvendelse af danske kroner præciserer i  

 årsregnskabsloven, hvad der allerede gælder efter Erhvervs- og  

 Selskabsstyrelsens bekendtgørelse nr. 465 af 18. juni 1991 § 4. Kravet er  

 forudsat i årsregnskabslovens § 42, sidste punktum, som er den eneste  

 bestemmelse om valutaomregning i denne lov.
Det egentlige årsregnskab m.v. er  

 det på dansk udfærdigede årsregnskab tilligemed årsberetning og eventuelt  

 koncernregnskab, alt med beløbene i danske kroner.
 Endvidere præciseres i stk. 2 gældende ret, hvorefter der ved siden af det  

 egentlige årsregnskab kan udarbejdes opstillinger, der gengiver  

 årsregnskabets tal oversat til ECU eller eventuelt fremmed valuta.
 Opstillingerne kan udarbejdes som tillæg til årsregnskabet eller separat  

 under iagttagelse af bestemmelsen i årsregnskabslovens § 63, stk. 2. Stk. 2  

 omhandler selvsagt ikke opstillinger til internt brug i selskabet.
Til nr. 9 ad § 43 a Forslaget bestemmer i overensstemmelse med direktiv 90/605 art. 1, nr. 3,  

 at årsregnskaberne skal oplyse om de virksomheder, hvori det selskab, der  

 aflægger årsregnskab efter årsregnskabsloven, deltager som interessent  

 henholdsvis komplementar.
Ligesom i årsregnskabslovens § 43 om tilsvarende  

 oplysninger for datter- og associerede virksomheder kan oplysningerne  

 udelades, hvis de kun er af uvæsentlig betydning for regnskabsbrugerne, eller  

 oplysningerne kan volde betydelig skade for selskabet.
Til nr. 10 ad § 62 b I overensstemmelse med Selskabsretspanelets udtalelse foreslås det af  

 identifikationshensyn, at interessentskaber og kommanditselskaber skal give  

 Erhvervs- og Selskabsstyrelsen oplysninger om navn, hjemsted, adresse,  

 retsform og branche samtidig med, at de første gang indsender årsregnskab og  

 konsolideret regnskab efter de nye regler, d.v.s. for det regnskabsår, som  

 begynder den 1. januar 1995 eller i løbet af 1995.
 Det er fundet naturligt, at disse oplysninger skal gøres offentligt  

 tilgængelige i Erhvervs- og Selskabsstyrelsens informationssystem.
Stk. 2. gennemfører 4. direktivs art. 57a, stk. 3. Efter bestemmelsen skal  

 de pågældende interessentskaber og kommanditselskaber overfor enhver, der  

 ønsker det, oplyse navnet på det deltagerselskab, der udarbejder årsregnskab  

 m.v. for virksomheden, henholdsvis udarbejder det koncernregnskab, hvori  

 virksomheden indgår.
Dette er en praktisk løsning, da det kan være vanskeligt  

 at finde ud af, ved hvilken deltagers regnskaber man skal finde  

 interessentskabets eller kommanditselskabets regnskaber.
 Til nr. 11.
 ad § 63 c.
 Det præciseres, at styrelsen kan undersøge de indsendte årsregnskaber med  

 henblik på at konstatere synbare overtrædelser af selskabslovene m.v.
 Der er tale om aktiviteter, der vil ske som led i eksisterende  

 arbejdsgange i Erhvervs- og Selskabsstyrelsen.
Styrelsen skal ikke foretage dybtgående undersøgelser for at finde ud af,  

 om der er sket overtrædelse af selskabslovgivningen eller  

 bogføringslovgivningen.
Styrelsen skal således ikke undersøge, om oplysninger  

 i regnskaberne skulle antyde muligheden af en overtrædelse, og styrelsen skal  

 - som hidtil - heller ikke fungere som påtalemyndighed for andre  

 overtrædelser af selskabslovgivningen m.v., som styrelsen bliver opmærksom på  

 ved henvendelser fra forurettede parter.
Hvor der foreligger civilretlige tvister, må parterne i første omgang  

 henvende sig til selskabets ledelse og, hvis dette ikke fører til resultat,  

 gå til domstolene.
Er der tale om strafbare forhold, kan anmeldelse indgives  

 til politiet.
 Til nr. 12.
 ad § 64, stk. 2 og 3.
Efter bestemmelsen har Erhvervs- og Selskabsstyrelsen hjemmel til at  

 indhente supplerende oplysninger ikke blot fra selskabet men som noget nyt  

 også fra selskabets revisor, hvis det er mere effektivt for at kunne  

 undersøge, om bestemmelserne i selskabslovene og bogføringsloven er  

 overtrådt.
Endvidere har styrelsen hjemmel til at indhente oplysninger for at  

 kunne konstatere, om et ulovligt forhold er bragt til ophør.
Til § 2 Begge ændringsdirektiverne foreskriver for de obligatoriske bestemmelser  

 1. januar 1993 som frist for medlemsstaternes lovgivning til gennemførelse af  

 direktiverne.
De obligatoriske bestemmelser skal finde anvendelse senest 1.  

 januar 1995, dog således at de bestemmelser, der relaterer sig til  

 årsregnskaber m.v., skal anvendes første gang på regnskaber for regnskabsår,  

 der begynder l. januar 1995 eller senere.
 Stk. 2 Bestemmelserne i stk. 2, vedrørende styrelsens beføjelser til at  

 undersøge årsregnskaber med henblik på overtrædelser af selskabslovene og  

 bogføringsloven, foreslås at træde ikraft 1. januar 1993.
 Ligeledes træder bestemmelserne i § 1, nr. 8, vedrørende tilladelse til at  

 supplere årsregnskab m.v. med talmæssige oplysninger i ECU og i udenlandsk  

 mønt, i kraft 1. januar 1993.
Bilag Rådets direktiv af 8. november 1990 (* 1) Loven indeholder bestemmelser, der gennemfører Rådets direktiver nr. 90/604 og 90/605, EF-Tidende 1990 L 317 s. 57.
