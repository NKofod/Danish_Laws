 Herved bekendtgøres lov nr. 119 af 20. april 1926 om  

 tilsyn med de af eksekutorer behandlede dødsboer med de ændringer, der følger  

 af § 5 i lov nr. 128 af 15. april 1930, § 69, stk. 2, nr. 10, i lov nr. 206  

 af 21. maj 1969, § 4 i lov nr. 212 af 13. maj 1981 og § 2 i lov nr. 277 af 9.  

 juni 1982.
 § 1.  Forinden eksekutor påbegynder  

 skiftebehandlingen, skal eksekutorbevilling og afdødes testamentariske  

 dispositioner forevises for skifteretten; bekræftede genparter af disse  

 dokumenter overleveres samtidig til retten.
 Stk. 2.  Skifteprotokol og kassebog skal autoriseres af  

 den tilsynsførende myndighed.
 Stk. 3.  Når skifteretten har udleveret boet til  

 eksekutor, sender den straks meddelelse herom til den tilsynsførende  

 myndighed, jfr. § 3, med angivelse af bevillingens dato.
 § 2.  Forinden afslutningen af begyndelses- og  

 registreringsforretningen i henhold til skiftelov nr. 155 af 30. november  

 1874 §§ 12, 13, 15 og 16 skal eksekutor til protokollen lade hver især af de  

 mødende arvinger og øvrige vedkommende afgive en skriftlig erklæring på tro  

 og love om, at der dem bekendt ikke findes yderligere at registrere, ligesom  

 eksekutor for sit eget vedkommende tilfører protokollen tilsvarende  

 erklæring.
 Stk. 2.  En erklæring som foran foreskrevet afgives  

 ligeledes ved boets slutning såvel af eksekutor som af de mødende arvinger og  

 øvrige vedkommende.
§ 3.  Tilsynet med de af eksekutor behandlede dødsboer  

 udøves i København af justitsministeren eller den, han bemyndiger dertil,  

 udenfor København af vedkommende amtmand.
Endvidere er eksekutor med hensyn  

 til boets beholdninger af værdipapirer og kontante midler undergivet tilsyn  

 af justitsministeriets kasseinspektører efter de for justitsministeriets  

 kassebetjente gældende regler.
 Stk. 2.  Revisionen af sådanne boer udøves i København  

 af en særlig af justitsministeren dertil beskikket revisor, udenfor København  

 af vedkommende amtmand, dog at revisionen for afgiftsberegningens vedkommende  

 såvel i som udenfor København tillige udøves af Finansministeriet på grundlag  

 af den i § 24 i lov nr. 147 af 10. april 1922 foreskrevne indberetning.
 Stk. 3.  De nærmere regler angående de tilsynsførende  

 myndigheders virksomhed gives ved en af justitsministeren - for revisionen af  

 afgiftsberegningens vedkommende efter samråd med finansministeren -  

 udfærdiget instruks.
 Stk. 4.  For så vidt afgiftsberegningen angår, er  

 revisionen underlagt finansministeren.
 § 4.  Senest 6 uger efter, at bevillingen er meddelt,  

 skal eksekutor til den tilsynsførende myndighed indsende:
 Stk. 2.  Såfremt der i henhold til afdødes  

 testamentariske bestemmelser skal oprettes legater eller stiftelser, skal der  

 endvidere, for så vidt den tilsynsførende myndighed forlanger, at der  

 beskikkes værge for disse, indsendes oplysning om, hvem der er beskikket til  

 værge, og af hvilken myndighed beskikkelsen er foretaget.
§ 5.  Når boet ikke er sluttet inden 1 år efter, at  

 bevillingen er meddelt, skal eksekutor til den tilsynsførende myndighed  

 indsende indberetning over det usluttede skifte efter et af  

 justitsministeriet foreskrevet skema.
Derefter skal, så længe boet henstår  

 usluttet, sådan indberetning afgives, når der er forløbet et halvt år siden  

 fristen for afgivelsen af den sidste indberetning.
Har boets behandling  

 henstået længere end 2 år er den tilsynsførende myndighed derhos berettiget  

 til at forlange indberetning afgivet oftere.
 Stk. 2.  Den tilsynsførende myndighed er endvidere  

 berettiget til når som helst at forlange sig forelagt boets skifteprotokol og  

 kassebog, de for anbringelsen af boets kontante midler udstedte beviser  

 (bank- eller sparekassebøger, kontokuranter m.v.) samt boets værdipapirer.
§ 6.  På det i henhold til reglerne i § 4, jfr. § 5,  

 fremkomne grundlag undersøger den tilsynsførende myndighed, om boets  

 behandling er behørigt fremmet, og om der foreligger lovlig repræsentation  

 for arvinger og legatarer.
For så vidt der findes mangler i så henseende,  

 eller der i øvrigt findes noget at indvende mod skiftebehandlingens  

 forsvarlighed, og manglerne ikke ved forhandling med eksekutor snarest  

 afhjælpes, skal indberetning til justitsministeriet straks finde sted.
§ 7.  Senest 2 måneder efter, at bevillingen er  

 meddelt, skal eksekutor stille en passende sikkerhed, hvis størrelse  

 fastsættes af den tilsynsførende myndighed efter samråd med eksekutor og  

 under hensyn til boets beskaffenhed og de nærmere forhold i det enkelte  

 tilfælde.
Hvis sikkerheden ikke stilles i overensstemmelse med de for  

 oppebørselsbetjente gældende regler, bestemmer den tilsynsførende myndighed  

 endvidere, hvori den skal bestå, samt hvorledes den skal anbringes.
Bevis  

 for, at sikkerheden er stillet, indsendes til den tilsynsførende myndighed.
 Stk. 2.  Sikkerheden frigives efter den tilsynsførende  

 myndigheds bestemmelse, når det godtgøres, at samtlige i boet interesserede  

 samt det offentlige for afgifternes vedkommende er fyldestgjort for deres  

 krav.
 § 8.  Boets kontante midler - med undtagelse af det  

 beløb, der skønnes nødvendigt til løbende udbetalinger, dog højst 10.000 kr.  

 - skal anbringes i en sparekasse eller bank.
Stk. 2.  Boets på ihændehaveren lydende værdipapirer  

 skal så vidt muligt noteres på boets navn.
Afvigelse herfra kan kun ske,  

 såfremt alle arvinger er myndige og til skifteprotokollen meddeler samtykke.
 § 9.  Når boet er opgjort, og udbetaling til  

 kreditorer, arvinger og legatarer har fundet sted, skal eksekutor snarest  

 indsende boet til revision.
 Stk. 2.  Indsendelsen sker til den i § 3 nævnte  

 myndighed, til hvilken boets skifteprotokol og kassebog med samtlige bilag  

 afgives.
 Stk. 3.  Justitsministeriet kan fastsætte regler om  

 opbevaring af boets akter efter revisionen.
 Stk. 4.  Om revisionen, der skal tilendebringes snarest  

 muligt, indsendes, så snart den er afsluttet, meddelelse til skifteretten og  

 eksekutor.
 § 10.  På tilsvarende måde som i § 9 fastsat foregår  

 revision af foreløbig opgørelse af boet i henhold til arveafgiftslov nr. 147  

 af 10. april 1922 § 24. Når sådan opgørelse finder sted, skal ikke blot  

 arveafgiften indbetales, men også skifteafgift og repartitionsstempel  

 erlægges, således at berigtigelse også for disse afgifter finder sted ved  

 boets slutning.
 § 11.  Når bobehandlingen genoptages på grundlag af  

 den oprindelig meddelte eksekutorbevilling, skal eksekutor straks indsende  

 meddelelse herom til den tilsynsførende myndighed.
 Stk. 2.  De i §§ 4, 5 og 7 fastsatte frister regnes fra  

 genoptagelsens dato; i øvrigt kommer lovens bestemmelser til anvendelse med  

 de lempelser, der følger af forholdets natur.
 § 12.  Et af eksekutorer behandlet bo skal overgå til  

 behandling af skifteretten i følgende tilfælde:
1. Ifølge skifterettens bestemmelse, som ikke er  

 genstand for anke eller kære: a) Når de mødende stemmeberettigede  

 fordringshavere, efter at det er afgjort, at gælden ikke vedgås, på en i  

 dette øjemed indkaldt skiftesamling med en flerhed af stemmer, der både efter  

 tal og vægt svarer til mindst halvdelen af samtlige bekendte fordringshaveres  

 krav, vedtager det, medmindre skifteretten efter samtlige foreliggende  

 oplysninger må anse boet for solvent.
Udelukkede fra at deltage i  

 afstemningen er fordringshavere, hvis fordringer er tilstrækkeligt sikrede  

 ved pant, kaution eller på anden måde.
Om og for hvilket beløb en  

 fordringshaver er stemmeberettiget, afgøres efter de foreliggende oplysninger  

 foreløbig af eksekutor.
Til prøvelse af, om boet skal overgå til  

 skifteretten, kan enhver fordringshaver forlange en skiftesamling indkaldt  

 til afholdelse inden 14 dage.
Indkaldelsen skal indeholde angivelse af det  

 til afgørelse foreliggende spørgsmål.
Efterkommer eksekutor ikke denne  

 begæring, eller vægrer han sig ved overensstemmende med det i skiftesamlingen  

 vedtagne at afgive behandlingen til skifteretten, kan enhver fordringshaver  

 forelægge sagen for skifteretten, der, efter at have givet eksekutor  

 lejlighed til at udtale sig og eventuelt at have for boets regning afholdt en  

 skiftesamling, afgør spørgsmålet. b) Når eksekutor undlader inden den  

 foreskrevne frist at stille sikkerhed overensstemmende med § 7.
 2. Ifølge justitministerens bestemmelse: Foruden i  

 tilfælde af klage over boets utilbørlige forhaling, jfr. skiftelov nr. 155 af  

 30. november 1874 § 89, kan sådan bestemmelse træffes i følgende tilfælde: a)  

 Når eksekutor eller en af eksekutorerne ikke længere er i besiddelse af de  

 til at beskikkes som sådan fornødne egenskaber. b) Når det skønnes, at boets  

 behandling ikke behørigt fremmes af eksekutor. c) Når eksekutor har gjort sig  

 skyldig i misligheder med hensyn til behandlingen af boets midler, eller  

 eksekutor undlader på forlangende at meddele den tilsynsførende myndighed de  

 for dennes virksomhed nødvendige oplysninger, eller der i øvrigt foreligger  

 væsentlige mangler ved skiftebehandlingen.
 Stk. 2.  Når der er truffet bestemmelse om, at boet skal  

 overgå til skifterettens behandling, er eksekutor pligtig til straks at  

 aflevere boets aktiver, bøger og papirer under ansvar efter straffeloven af  

 10. februar 1866 § 98, 2 det stykke, ligesom han snarest muligt skal aflægge  

 behørigt regnskab til skifteretten for sin bestyrelse af boet.
 Stk. 3.  I alle tilfælde, i hvilket boet efter denne  

 paragraf overgår til skifteretten, skal det behandles til ende af denne.  

 Skifteretten afgør - uden hensyn til indholdet af afdødes testamentariske  

 dispositioner -, om og i bekræftende fald hvilket vederlag der skal tillægges  

 eksekutor for hans hidtidige behandling af boet.
 § 13.  (Ophævet).
 § 14.  Denne lov træder i kraft den 1. juli 1926 og  

 finder anvendelse på alle dødsboer, for hvilke eksekutorbevilling udfærdiges  

 efter lovens ikrafttræden, eller som genoptages til behandling efter dette  

 tidspunkt.
 Stk. 2.  På boer, der ved lovens ikrafttræden henstår  

 under behandling, kommer lovens bestemmelser ligeledes til anvendelse, dog  

 med undtagelse af reglerne i §§ 1, 2, 4 og 7, jfr. § 12 nr. 1 b.
 § 15.  Eksekutorers forpligtelse i henhold til  

 forordning 12. februar 1790 § 7 til at indsende designationer over skifter og  

 den dem i medfør af forordning om kancelliets kasse- og regnskabsvæsen af 8.  

 juli 1840 § 14, jfr. § 10, påhvilende forpligtelse til halvårlig at indsende  

 en kasseekstrakt ophæves.
 Stk. 2.  I øvrigt bemyndiges finansministeren til at  

 træffe bestemmelse om ophævelse af eller lempelser med hensyn til  

 indberetninger og lignende, som eksekutorer efter den hidtil gældende  

 lovgivning skal indgive af hensyn til afgifter til statskassen.
 § 16.  Regeringen bemyndiges til før lovens  

 ikrafttræden på Færøerne ved kongelig anordning at foretage sådanne ændringer  

 i loven, som kræves for disse øers vedkommende.
