BL 6-19 Bestemmelser om balloncertifikat, varmluftsballon Udgave 2, 18. juni 1990 I medfør af § 34 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 191 af 23. maj 1975 vedrørende luftfartscertifikater (BL  

 6-02), følgende:
1. Referencedokumenter 1.1 BL 6-02, Bekendtgørelse vedrørende luftfartscertifikater, seneste  

 udgave.
 1.2 BL 6-05, Helbredskrav, seneste udgave.
 1.3 BL 6-80, Teorikrav I, teoripensum for privatflyvercertifikat, seneste  

 udgave.
 1.4 BL 6-101, Lokalflyvningstilladelse, svæveplan, seneste udgave.
2. Anvendelsesområde Denne BL fastsætter - generelle bestemmelser for udstedelse af balloncertifikat og - vilkårene for, at en certifikatindehaver kan foretage VFR-flyvning om  

 dagen i ikke-erhvervsmæssig luftfart som luftfartøjschef på en  

 varmluftsballon.
3. Udstedelse 3.1 Balloncertifikat udstedes af Statens Luftfartsvæsen efter ansøgning på  

 en autoriseret formular, når ansøgeren opfylder udstedelseskravene i afsnit  

 4.
3.2 Balloncertifikat udstedes uden angivelse af udløbsdato.
Statens  

 Luftfartsvæsen kan dog i særlige tilfælde fastsætte en udløbsdato.
4. Udstedelseskrav 4.1 Ansøgeren skal a. have fast bopæl i Danmark eller være ansat i et dansk  

 luftfartsforetagende, b. ikke administrativt eller ved dom være frakendt retten til at gøre  

 tjeneste på luftfartøj eller i anden stilling af betydning for luftfartens  

 sikkerhed, c. være fyldt 18 år, d. være helbredsmæssigt godkendt til balloncertifikat, jf.
BL 6-05, e. inden for de forudgående 18 måneder have bestået en teoretisk prøve,  

 der er godkendt af Statens Luftfartsvæsen, jf. pkt. 4.2, f. med tilfredsstillende resultat efter en uddannelsesnorm for erhvervelse  

 af balloncertifikat, der er godkendt af Statens Luftfartsvæsen, have  

 gen-nemgået en praktisk uddannelse og herunder - have fløjet mindst 16 timer, - have gennemført mindst 20 starter og landinger, - have gennemført mindst en soloopstigning af ikke under 30 minutters  

 varighed og - have gennemført mindst 6 fyldninger og 6 tømninger af ballonhylster g. under den praktiske uddannelse have erhvervet et tilfredsstillende  

 kendskab til den pågældende ballons konstruktion, udrustning, håndtering på  

 jorden, præstationer og begrænsninger, lastnings- og  

 manøvreringsinstruktioner samt sikkerheds- og nødprocedurer og h. over for en kontrollant, der er godkendt af Statens Luftfartsvæsen,  

 have godtgjort at være kvalificeret til - at udføre de funktioner, der påhviler en luftfartøjschef i forbindelse  

 med en VFR-flyvnings forberedelse, gennemførelse og afslutning, - at træffe sådanne beslutninger og/eller forholdsregler, som måtte være  

 påkrævet, hvis en nødsituation gør det umuligt eller uforsvarligt at  

 fortsætte flyvningen som planlagt, - at føre den pågældende varmluftsballon under såvel normale som unormale  

 flyveforhold og - at anvende foreskrevne nødprocedurer.
 4.2 Den teoretiske prøve skal omfatte følgende fag:
- Love og bestemmelser - Meteorologi - Navigation og aerostatik - Materialelære - Gaslære 4.2.1 Prøven i love og bestemmelser samt i meteorologi skal være den, der  

 er fastsat af Statens Luftfartsvæsen for privatflyvercertifikat, jf.
BL 6-80,  

 eller for svæveflyvercertifikat, jf.
BL 6-101.
 4.2.2 For indehavere af gyldigt svæveflyvercertifikat,  

 privatflyvercertifikat eller trafikflyvercertifikat skal prøve i love og  

 bestemmelser og i meteorologi dog ikke aflægges.
5. Rettigheder 5.1 Balloncertifikat giver på de vilkår, der er nævnt i pkt. 5.2,  

 indehaveren ret til at foretage VFR-flyvning om dagen i ikke-erhvervsmæssig  

 luftfart som luftfartøjschef på varmluftsballon.
5.2 Indehaveren skal a. medføre gyldigt certifikat, jf.
BL 6-02, b. medføre dokumentation for en gyldig helbredsmæssig godkendelse til  

 certifikatet, jf.
BL 6-05, c. inden for de forudgående 12 måneder enten have fløjet mindst 6 timer  

 som luftfartøjschef på en varmluftsballon, eller over for en  

 balloncertifikatindehaver, der er godkendt som instruktør af Statens  

 Luftfartsvæsen, under flyvning med varmluftsballon have demonstreret sin  

 duelighed og have attestation herfor ved påtegning i logbogen, d. på en varmluftsballon, der med hensyn til konstruktion, vægt og fast  

 udstyr i hovedsagen er identisk med den ballon, der benyttes, have modtaget  

 undervisning i de emner, der er nævnt i pkt. 4.1 g.
Undervisningen skal være  

 givet af en balloncertifikatindehaver, der er godkendt som instruktør af  

 Statens Luftfartsvæsen, og som har erfaring i føring af varmluftsballoner,  

 der med hensyn til konstruktion, vægt og fast udstyr i hovedsagen er identisk  

 med den ballon, der benyttes ved undervisningen.
Uddannelsen skal være  

 dokumenteret ved attestation i logbogen, og e. hvis passagerer medføres, inden for de forudgående 6 måneder have  

 udført mindst 2 flyvninger som luftfartøjschef på varmluftsballon.
 Anm.: Tilfælde, hvor et certifikat er ugyldigt, fremgår af BL 6-02.
5.2.1 Hvis der flyves med varmluftsballon med hjælpemotor, skal  

 luftfartøjschefen a. have fløjet mindst 100 timer som luftfartøjschef på varmluftsballon og  

 derefter b. have gennemgået en supplerende uddannelse, hvis indhold, omfang og  

 dokumentation fastsættes af Statens Luftfartsvæsen i hvert enkelt tilfælde.
 5.3 En indehaver af et balloncertifikat, der i en periode på 3 1/2 år ikke  

 har haft en gyldig helbredsmæssig godkendelse, eller ikke har opfyldt  

 vilkåret i pkt. 5.2 c, skal indsende certifikatet til deponering hos Statens  

 Luftfartsvæsen.
 5.3.1 For at få udleveret et certifikat, der er deponeret i henhold til  

 pkt. 5.3, og således generhverve ret til at foretage VFR-flyvning om dagen i  

 ikke-erhvervsmæssig luftfart som luftfartøjschef på varmluftsballon skal  

 vedkommende opfylde udstedelseskravene i pkt. 4.1.
6. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
7. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
8. Straf Overtrædelse af bestemmelserne i afsnit 5 straffes med bøde.
9. Ikrafttræden 9.1 Denne BL træder i kraft den 1. september 1990.
 9.2 Samtidig ophæves BL 6-19, 1. udgave af 1. november 1986.
