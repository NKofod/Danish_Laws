(Til rigspolitichefen, politidirektøren  

 i København og politimestrene) I tilslutning til cirkulære nr. 93 af 14. juni 1954 om kontrol med  

 ansvarsforsikring for cykler med hjælpemotor skal man herved meddele, at  

 assurandørsocietetet overfor justitsministeriet har oplyst, at der til  

 forhandlere af sådanne køretøjer vil kunne udfærdiges  

 ansvarsforsikringspolicer, der dækker for skader, forvoldt med køretøjer, der  

 anvendes til kørsel til afprøvning og indstilling af nye køretøjer,  

 afhentning eller udbringelse af køretøjer i anledning af salg, demonstrering  

 eller prøve i anledning af salg, samt ved overførsel af et køretøj til anden  

 forhandler eller et andet udsalgssted.
Dokumentation for sådanne  

 forsikringer, der ikke vil være knyttet til noget bestemt køretøj, vil ikke  

 indeholde angivelse af stel- og motornummer, men det vil fremgå af  

 kvitteringen, at den vedrører en forhandlerpolice.
 Justitsministeriet, den 27. juli 1954.
 Hans Hækkerup. / Juul-Olsen.
