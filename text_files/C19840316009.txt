 Arbejdsformidlingskontorerne.
 De statsanerkendte arbejdsløshedskasser.
 Det meddeles herved, at der som led i det politiske forlig om  

 ungdomspakken er fremsat forslag i folketinget om visse ændringer i  

 arbejdsløshedsloven.
 Da ændringerne forventes vedtaget og påregnes at træde i kraft pr. 1.  

 april 1984 har ministeriet anmodet direktoratet om allerede nu at underrette  

 kasserne om de nye regler.
 Ændringerne er sålydende:
§ 1 I lov nr. 576 af 27 oktober 1982 om ændring af lov om arbejdsformidling og  

 arbejdsløshedsforsikring m.v. foretages følgende ændring:
 I § 3 indsættes som stk. 3 og 4:
»Stk. 3.  Udbetales dagpenge i perioden fra 1.  

 april 1984 til 1. april 1985 på grundlag af en arbejdsfortjeneste, der er  

 erhvervet ved et arbejde, som er afsluttet før 1. april 1983, tillægges den  

 hidtidige arbejdsfortjeneste, jfr. lovens § 51, stk. 1, 45 kr. om ugen.  

 Udbetales dagpenge i perioden 1. oktober 1984 til 1. april 1985 på grundlag  

 af en arbejdsfortjeneste der er erhvervet ved et arbejde, som er afsluttet  

 før 1. oktober 1983, tillægges den hidtidige arbejdsfortjeneste, jfr. lovens  

 § 51, stk. 1, 45 kr. om ugen.
Dette gælder også, hvis den hidtidige  

 arbejdsfortjeneste er forhøjet efter 1. pkt.
Den arbejdsfortjeneste, som  

 fremkommer i medfør af 1. - 3. pkt., kan højst udgøre 2.233 kr. om ugen.
Stk. 4.  Med gyldighed for perioden fra 1. april 1984  

 til 1. april 1985 får medlemmer, som er overgået til efterløn efter den 1.  

 januar 1983, tillagt den hidtidige arbejdsfortjeneste efter lovens § 51, stk.  

 1, 45 kr. den 1. april 1984 og den 1. oktober 1984. Den herved fremkomne  

 hidtidige arbejdsfortjeneste kan højst udgøre 2.233 kr. om ugen.« § 2 Loven træder i kraft den 1. april 1984.
 Af bemærkninger til lovforslaget fremgår følgende:
 »Det foreslås, at der foretages en regulering af dagpengene for  

 medlemmer, hvis dagpengesats er mindre end højeste dagpengebeløb, og som ikke  

 inden for det seneste år forud for henholdsvis den 1. april 1984 og den 1.  

 oktober 1984 har fået foretaget beregning af deres dagpengesats.
 Reguleringen sker ved, at der til det individuelle beregningsgrundlag pr.  

 uge lægges 45 kr. den 1. april 1984 og 45 kr. den 1. oktober 1984.
 Et ledigt medlem, som ikke har fået foretaget ny dagpengeberegning siden  

 1. april 1983, er således berettiget til reguleringen pr. 1. april 1984.
 Hvis medlemmet ikke i perioden 1. april 1984 til 1. oktober 1984 får  

 arbejde af et sådant omfang, at der kan foretages ny dagpengeberegning, får  

 medlemmet tillagt yderligere 45 kr. den 1. oktober 1984.
 Hvis medlemmet opnår 13 ugers sammenhængende arbejde i perioden 1. april  

 til 1. oktober 1984 bortfalder reguleringen, og ny dagpengesats beregnes på  

 grundlag af den opnåede arbejdsfortjeneste.
 Et medlem, som ikke har fået foretaget ny dagpengeberegning siden 1.  

 oktober 1983, er berettiget til en regulering pr. 1. oktober 1984.
 Her gælder det tilsvarende, at reguleringen bortfalder, hvis medlemmet  

 opnår arbejde af tilstrækkeligt omfang til, at der kan foretages ny  

 dagpengeberegning.
 Ordningen løber til 1. april 1985, hvorefter nye regler om  

 dagpengeberegning træder i kraft.
I tiden frem til 1. april 1985 kan beregningsgrundlaget ikke overstige  

 2.233 kr. om ugen.« Direktoratet skal tilføje, at nævnte tillæg gives fuldt ud til medlemmer,  

 der har været beskæftiget i fuldt omfang (40 timer) i beregningsperioden.
 Til medlemmer, der i beregningsperioden har været beskæftiget i mindre  

 omfang, beregnes tillægget på grundlag af det faktiske antal arbejdstimer.
 P.D.V.
