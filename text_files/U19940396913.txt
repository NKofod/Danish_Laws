En række kommuner oprettede i 1953 et I/S, der drev rutebilkørsel, og  

 som blev indmeldt i arbejdsgiverforeningen R og dermed omfattet af R's  

 overenskomst med SiD.
I 1985 blev I/S'et omfattet af en overenskomst mellem  

 Kommunernes Landsforening (KL) og SiD.
Pr.
1/12-92 blev I/S'et overdraget til et nyt A/S, og fra samme dato blev  

 A/S'et indmeldt i R. 21/12-92 opsagde R overenskomsten mellem KL og SiD til  

 bortfald 31/3-92. Samtidig udtalte R, at de i A/S'et ansatte chauffører fra  

 1/4-93 var overenskomstdækket af den kollektive overenskomst mellem R og SiD.  

 A/S'et blev indklaget for Arbejdsretten med påstand om fortsat at aflønne  

 chaufførerne i henhold til overenskomsten mellem SiD og KL.
A/S' et blev  

 frifundet, idet der ikke fandtes grundlag for at antage, at omdannelsen fra  

 I/S til A/S skete for at omgå den gældende overenskomst.
Denne blev opsagt  

 med overenskomstmæssigt varsel og blev umiddelbart afløst af et nyt  

 overenskomstforhold, der omfattede samme parter som i den opsagte  

 overenskomst og havde samme faglige gyldighedsområde.
På denne baggrund var  

 A/S'et blevet løst fra overenskomsten mellem KL og SiD, jf Hovedaftalens § 7,  

 stk. 2.
 Sagen angår spørgsmålet, om Møns Omnibusser A/S efter omdannelse fra et  

 interessentskab til et aktieselskab og efter indmeldelse i Dansk  

 Arbejdsgiverforening har været berettiget til med overenskomstmæssigt varsel  

 at opsige overenskomsten mellem Kommunernes Landsforening og  

 Specialarbejderforbundet i Danmark, således at de ansatte chauffører fra den  

 1. april 1993 er omfattet af landsoverenskomsten for rutebilkørsel mellem  

 Rutebilejernes Arbejdsgiverforening og Specialarbejderforbundet i Danmark.
PÅSTANDE Klagerne, Landsorganisationen i Danmark for Specialarbejderforbundet i  

 Danmark, har nedlagt påstand om, at indklagede, Møns Omnibusser A/S, skal  

 tilpligtes fortsat - og udover 1. april 1993 - at aflønne chaufførerne i  

 henhold til overenskomst mellem Specialarbejderforbundet i Danmark og  

 Kommunernes Landsforening.
 Indklagede skal desuden tilpligtes at betale en efter rettens skøn fastsat  

 bod til Specialarbejderforbundet i Danmark.
 Spørgsmålet om eventuel efterbetaling henskydes til afgørelse af sædvanlig  

 fagretlig vej, eventuelt ved faglig voldgift.
 De indklagede har påstået frifindelse.
SAGSFREMSTILLING I 1953 dannede en række kommuner interessentskabet I/S Møns Omnibusser,  

 der blev indmeldt i Rutebilejernes Arbejdsgiverforening og omfattet af denne  

 organisations overenskomst med Specialarbejderforbundet i Danmark.
I 1967  

 opstod der uoverensstemmelse mellem interessentskabet og forbundet om,  

 hvilken overenskomst der burde gælde for de ansatte chauffører, idet  

 forbundet gjorde gældende, at interessentskabet var et kommunalt selskab, og  

 at chaufførerne derfor skulle være omfattet af forbundets overenskomst med de  

 kommunale organisationer.
Uoverensstemmelsen blev behandlet ved en faglig  

 voldgift, og ved en opmandskendelse af 22. oktober 1968 blev  

 interessentskabets frifindelsespåstand taget til følge.
I kendelsen hed det  

 blandt andet:
 »Såvel Stat som Kommuner driver virksomheder, som, omend de tjener  

 offentligt formål, i vid udstrækning er undergivet den privatretlige ordning  

 ved anvendelse af aktieselskabsformen eller interessentskabsformen.  

 Motiveringen for at anvende selskabsformen, der for kommuners vedkommende kan  

 finde sted på områder, der ikke som f. eks. skolevæsen, brandvæsen og  

 sundhedsvæsen, henhører under kommunernes obligatoriske anliggender, er at  

 blive frigjort for de bånd, der præger den offentlige forvaltning, at man ved  

 selskabsformen kan anvende overskud af driften til investeringer og  

 henlæggelser, at man ikke er bunden til at skulle indhente samtykke fra  

 overordnede tilsynsorganer, og vel i det hele at selskabsformen antages at  

 lette arbejdsgangen og at gøre driften mere forretningsmæssig.
Hvad nu angår I/S »Møns Omnibusser« finder opmanden ikke, at  

 dette selskab kan anses som et kommunalt selskab i den forstand, at driften  

 af rutebilerne er kommunal.
Driften af disse afholdes ikke over de deltagende  

 kommuners skattebudget.
Selskabet har egne indtægter og udgifter og egen  

 formue, den daglige ledelse er uafhængig af kommunerne, og ledelsen er ikke  

 ansat i kommunernes tjeneste.
Selskabet må anses som en af den art  

 virksomheder, der som ovenfor nævnt er undergivet den privatretlige ordning.  

 Den omstændighed, at de pågældende kommuner som deltagere i selskabet, der er  

 dannet som et interessentskab, er repræsenteret i bestyrelsen og har  

 afgørende indflydelse på vigtigere dispositioner som gældsstiftelse, kan ikke  

 føre til et andet resultat.' I 1985 blev interessentskabet omfattet af overenskomst mellem Kommunernes  

 Landsforening og Specialarbejderforbundet i Danmark.
Baggrunden herfor var,  

 at busdriften i første halvdel af 1980'erne havde givet et årligt underskud,  

 der var blevet dækket af ejerkredsen af kommuner.
Pr. 1. december 1992 blev interessentskabet overdraget til Møns Omnibusser  

 A/S, og fra samme dato blev det nye selskab indmeldt i Rutebilejernes  

 Arbejdsgiverforening.
I skrivelse af 24. november 1992 gav interessentskabet  

 Chaufførernes Fagforening meddelelse om overtagelsen og om, at samtlige  

 medarbejdere ved et personligt brev samme dag var blevet tilbudt  

 beskæftigelse i det nye aktieselskab.
I skrivelsen tilføjedes, at det  

 forventedes, at aktieselskabet i løbet af december 1992 ville opsige de  

 gældende overenskomster.
I brevet til medarbejderne hed det blandt andet:
 »Møns Omnibusser A/S (reg. nr. 208362) overtager samtlige aktiver og  

 passiver, ligesom det indtræder i samtlige rettigheder og forpligtelser  

 overfor medarbejderne.
 Der er ikke umiddelbart planer om organisatoriske ændringer som følge af  

 overdragelsen, ligesom samtlige medarbejdere kan overgå til det nye selskab.  

 Overdragelsen vil således ikke medføre nogen ændring i det daglige arbejde,  

 og medarbejderne bevarer deres anciennitet.
 Såfremt der er medarbejdere, som ikke ønsker at få overført deres  

 ansættelse til Møns Omnibusser A/S, vil Fællesskabet være indforstået med, at  

 disse medarbejdere fratræder pr. 30.11.1992.
 Baggrunden for overdragelsen er et ønske om privatisering, bl.a. fordi der  

 for nogle år siden blev truffet beslutning om, at virksomheden skulle drives  

 uden kommunale tilskud.
Dette har i de senere år bevirket, at Fællesskabet har tæret på  

 egenkapitalen for at kunne overleve.
Denne situation, og udsigten til en  

 licitation med skærpede konkurrencevilkår, har nødvendiggjort, at vor  

 virksomhed i enhver henseende skal kunne fungere på samme vilkår som andre  

 private virksomheder for at kunne overleve.
 Det er derfor nødvendigt, at virksomhedens omkostninger bringes på samme  

 niveau, som i en privatejet virksomhed.
 Dette bevirker bl.a. at overenskomsterne og dermed medarbejdernes løn- og  

 arbejdsvilkår bringes overens med det private arbejdsmarked.
 På denne baggrund har Møns Omnibusser A/S meldt sig ind i Rutebilejernes  

 Arbejdsgiverforening (RA).
 De gældende overenskomster må påregnes opsagt med overenskomstmæssig  

 varsel til ophør med udgangen af marts 1993.
Møns Omnibusser A/S håber herefter, at der opnås en forligsmæssig løsning,  

 som indebærer, at de fornødne besparelser gennemføres gennem ændringer i  

 arbejdstidsregler m.v. således, at en egentlig lønnedgang undgås.
I stedet  

 ønskes f.s.v. angår løndelen en gradvis overgang til de private satser.« Den 9. december 1992 meddelte det nye selskab Specialarbejderforbundet i  

 Danmark, at det af hensyn til virksomhedens konkurrencedygtighed og dermed  

 muligheder for at overleve ville blive »nødvendigt at bringe de  

 personalemæssige forhold i overensstemmelse med forholdene på det private  

 arbejdsmarked«.
Forbundet måtte derfor påregne, at Rutebilejernes  

 Arbejdsgiverforening i den nærmeste fremtid ville opsige de gældende  

 overenskomster m.v.
I skrivelsen hed det om begrundelsen herfor blandt andet:
 »Denne overdragelse har af flere årsager været nødvendig for at sikre  

 virksomhedens overlevelse.
 Skal denne sikres, var man nødsaget til at gennemføre en privatisering,  

 således at virksomheden i det hele kan fungere på samme vilkår som  

 konkurrerende danske og udenlandske virksomheder af samme art.
For nogle år siden blev der i de kommuner, der står bag virksomheden,  

 truffet beslutning om, at der ikke længere kunne ydes tilskud til  

 virksomhedens drift.
Denne beslutning sammenholdt med, at de betalinger, der  

 ydes fra trafikselskabet for den kørsel, virksomheden udfører, kun knapt  

 dækker omkostningerne, har medført, at man i disse år dels har måttet udskyde  

 de investeringer, der på sigt er uundgåelige, dels at man er begyndt at  

 forbruge sin egenkapital.
 Denne situation er naturligvis uholdbar, især fordi der ikke er udsigt  

 til, at betalingen for den kørsel, der udføres vil stige.
Det må anses for en realitet, at trafikselskaberne over hele landet i  

 fremtiden vil udbyde kørslen i licitation og herved skærpes  

 konkurrencevilkårene yderligere.
Denne licitation beror på krav fra EF, og  

 disse regler vil formentlig kun i begrænset omfang tillade et kommunalt  

 fællesskab at byde på kørslen.
Privatiseringen af Møns Omnibusser indebærer en løsrivning fra de  

 kommunale former og regler, hvilket dels bevirker, at man skulle undgå at  

 blive afskåret fra at byde ved en licitation og dels, at man kan finansiere  

 sine investeringer og drift på lige vilkår med andre private virksomheder  

 uden hensyn til de restriktioner, der gælder for kommunernes  

 låneoptagelser.« Ved skrivelse af 21. december 1992 opsagde Rutebilejernes  

 Arbejdsgiverforening overenskomsten mellem Kommunernes Landsforening og  

 Specialarbejderforbundet i Danmark til bortfald den 31. marts 1992. Samtidig  

 opsagdes kutymer og lokalaftaler, idet det blev oplyst, at busselskabets  

 chauffører fra 1. april 1993 var overenskomstdækket af landsoverenskomst for  

 rutebilkørsel mellem foreningen og Specialarbejderforbundet i Danmark.
I  

 skrivelsen hed det endvidere:
 »Vi har fået orientering om, at SiD har afvist at deltage i en  

 forhandling om en eventuel overgangsordning og må tage dette til  

 efterretning.
Rutebilejernes Arbejdsgiverforening skal dog gentage opfordringen til en  

 forhandling med organisationernes deltagelse.« Ved en skrivelse samme dag opfordrede busselskabet endnu en gang forbundet  

 til at forhandle.
Ved skrivelser af 22. december 1992 til  

 arbejdsgiverforeningen og busselskabet meddelte forbundet, at »det (er)  

 vor opfattelse, at gældende overenskomst løber videre uanset virksomhedens  

 indmeldelse i Rutebilejernes Arbejdsgiverforening.« Samtidig opsagde  

 forbundet den gældende overenskomst og tilkendegav ønske om en forhandling om  

 fornyelse af denne.
På et fællesmøde den 18. februar 1993 gjorde klagerne gældende, at  

 virksomhedsomdannelsen og indmeldelsen i Rutebilejernes Arbejdsgiverforening  

 alene havde til formål at omgå den gældende overenskomst mellem Kommunernes  

 Landsforening og Specialarbejderforbundet i Danmark.
Arbejdsgiversiden  

 fastholdt sin opsigelse og gentog sin vilje til at indlede forhandling om en  

 overgangsordning.
Under forhandlinger i foråret 1993 mellem Arbejdsgiverforeningen og  

 Chaufførernes Fagforening blev der opnået enighed om en overgangsordning,  

 hvorefter arjdsgiverforeningens overenskomst blev den gældende, men de  

 ansatte bevarede deres hidtidige løn via personlige tillæg.
Aftalen blev dog  

 ikke gennemført, da Specialarbejderforbundet i Danmark ikke kunne godkende  

 den.
Af vedtægterne for henholdsvis Fællesskabet Møns Omnibusser og Møns  

 Omnibusser A/S fremgår, at selskaberne har samme formål og deltagerkreds.
Det  

 er desuden oplyst, at Fællesskabets materiel, rutekørsel og personale m.v.  

 blev overtaget af aktieselskabet.
 Der er enighed om, at Hovedaftalen mellem Dansk Arbejdsgiverforening og  

 Landsorganisationen i Danmark gælder mellem parterne, idet der ikke er opnået  

 enighed mellem Kommunernes Landsforening og Specialarbejderforbundet i  

 Danmark om en hovedaftale i tilslutning til disse parters overenskomst.
FORKLARINGER Verner Rasmussen har forklaret, at han, der fra 1982 til 1992 var  

 borgmester i Møn Kommune, har været formand for busselskabets bestyrelse  

 siden 1970. Grunden til, at selskabet i 1985 overgik til overenskomsten  

 mellem Kommunernes Landsforening og Specialarbejderforbundet i Danmark i  

 stedet for overenskomsten mellem Rutebilejernes Arbejdsgiverforening og  

 Specialarbejderforbundet i Danmark, var, at det fik betydelige kommunale  

 tilskud.
Med de nye EF licitationsregler i begyndelsen af 1990'erne øgedes  

 konkurrencen mellem busselskaberne, og selskabsomdannelsen blev besluttet,  

 fordi aktieselskabsformen er bedre egnet end interessentskabsformen til at  

 klare de skærpede krav.
Desuden ville det indebære urimelige  

 konkurrencevilkår for de private vognmænd, hvis Møns Omnibusser skulle kunne  

 få dækket hele underskuddet af kommunerne.
Hertil kom, at kommunerne lukkede  

 kassen i for tilskud.
Endelig var det en vægtig begrundelse for omdannelsen,  

 at man ønskede at bevare arbejdspladserne på Møn.
Torben Lund har forklaret, at han ved ansættelsen i 1988 som direktør for  

 busselskabet straks fik til opgave at indrette driften således, at der kunne  

 køres uden kommunale tilskud.
Efter gennemførelsen af forskellige  

 rationaliseringer, der viste sig at være utilstrækkelige, og efter at alle  

 andre rationaliseringsmuligheder havde været overvejet, var man nødsaget til  

 at prøve at begrænse lønudgifterne.
I modsat fald ville man ikke kunne byde  

 på licitationerne.
Desuden var beslutningsprocessen i interessentskabet meget  

 tung, idet de enkelte bestyrelsesmedlemmer først skulle have dispositionerne  

 godkendt af de respektive kommunalbestyrelser eller tekniske udvalg.  

 Eksempelvis skulle køb af nye busser besluttes ca. 1 år i forvejen.
Bortset  

 fra enkelte bybusselskaber er de fleste busselskaber medlemmer af  

 Rutebilejernes Arbejdsgiverforening.
Efter overgangen til dennes overenskomst  

 med Specialarbejderforbundet i Danmark har de ansatte fortsat samme løn, idet  

 forringelsen af deres vilkår har bestået i ændringer af arbejdstids- og  

 ferieforhold.
PARTERNES ARGUMENTER Klagerne har gjort gældende, at det primære formål med selskabsomdannelsen  

 har været at komme ud af overenskomsten mellem Kommunernes Landsforening og  

 Specialarbejderforbundet i Danmark for - på længere sigt - at opnå  

 besparelser i lønudgifterne.
Siden 1985 har selskabet været anset for et  

 offentligt selskab, og omdannelsen har ikke medført nogen ændring i  

 selskabets forhold, idet de to selskaber er identiske med hensyn til  

 ejerkreds, formål, materiel, ruter og personale m.v.
Der er således fortsat  

 tale om en offentlig virksomhed, og selskabsomdannelsen er derfor alene  

 foretaget for at omgå overenskomsten mellem Kommunernes Landsforening og  

 Specialarbejderforbundet i Danmark med henblik på en forringelse af  

 lønmodtagernes retsstilling.
Denne sag adskiller sig derfor fra sagen i  

 Arbejdsrettens dom af 29. juni 1992 (92.021), hvor selskabsomdannelsen  

 (privatiseringen) blev pålagt ved lov, og hvor også andre forhold end de  

 overenskomstmæssige spillede ind.
Indklagede har anført, at konkurrenceforholdene, den hidtidige usmidige  

 selskabsform og kommunernes beslutning om at ophøre med tilskuddene til  

 selskabet gjorde det nødvendigt at foretage selskabsomdannelsen, hvis  

 selskabet skulle overleve.
Ved beslutningen herom indgik hensynet til  

 bevarelsen af arbejdspladserne med betydelig vægt, og da driften af  

 rutebilerne ikke er et kommunalt anliggende, var den omstændighed, at  

 deltagerne i Fællesskabet var kommuner, ikke til hinder for  

 selskabsomdannelsen.
Ved opsigelsen af overenskomsten mellem Kommunernes  

 Landsforening og Specialarbejderforbundet i Danmark blev overenskomstens  

 regler herom fulgt, og da indklagede pr. 1. marts 1993 blev omfattet af  

 overenskomsten mellem Rutebilejernes Arbejdsgiverforening og  

 Specialarbejderforbundet i Danmark, der omfatter samme faglige  

 gyldighedsområde, er selskabet løst fra den tidligere overenskomst, jf.  

 Hovedaftalens § 7, stk. 2.
ARBEJDSRETTENS BEMÆRKNINGER Ved selskabsomdannelsen overgik interessentskabets aktiviteter uændret til  

 aktieselskabet, der indtrådte i interessentskabets rettigheder og  

 forpligtelser efter den bestående overenskomst mellem Kommunernes  

 Landsforening og Specialarbejderforbundet i Danmark og efter Hovedaftalen  

 mellem Dansk Arbejdsgiverforening og Landsorganisationen i Danmark, der  

 fortsat havde været gældende for retsforholdet mellem parterne.
Baggrunden  

 for omdannelsen var ønsket om en mere smidig selskabsform, der i højere grad  

 end interessentskabsformen muliggør de nødvendige forretningsmæssige  

 dispositioner med henblik på den øgede konkurrence på bustrafikområdet, og  

 der er ikke grundlag for at antage, at omdannelsen skete for at omgå den  

 bestående overenskomst.
Denne blev opsagt med overenskomstmæssigt varsel og  

 blev umiddelbart afløst af et nyt overenskomstforhold, der omfatter de samme  

 parter som i den opsagte overenskomst og har det samme faglige  

 gyldighedsområde.
På denne baggrund er busselskabet blevet løst fra  

 overenskomsten mellem Kommunernes Landsforening og Specialarbejderforbundet i  

 Danmark, jf.
Hovedaftalens § 7, stk. 2, og indklagedes frifindelsespåstand  

 tages derfor til følge.
T h i k e n d e s f o r r e t De indklagede, Dansk Arbejdsgiverforening for Rutebilejernes  

 Arbejdsgiverforening for Møns Omnibusser A/S, frifindes.
 Klagerne, Landsorganisationen i Danmark for Specialarbejderforbundet i  

 Danmark, skal betale 2.000 kr. i sagsomkostninger til Arbejdsretten.
 (* 1) Henvisninger: Per Jacobsen s. 78 ff, AD 92.021 (A 1992, s.139),  

 sammenlign AD 92.228 (A 1993, s. 83).
