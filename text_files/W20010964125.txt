Pressenævnet udtalte, at klager og indklagede   udover et enkelt  

 punkt, hvor bladet erkendte, at oplysningen var forkert   var fremkommet med  

 modstridende oplysninger.
Nævnet fandt på den baggrund, at det  

 ikke var godtgjort, at de pågældende oplysninger var utvivlsomt  

 rigtige, og klager var derfor berettiget til efter påkrav at få  

 optaget et genmæle.
Kendelse fra Pressenævnet i sag nr.  

 107/2001 Sun-Bornholm har ved  Jørgen  Bloch  Hansen klaget  

 til Pressenævnet over, at B.T. har afvist at bringe et genmæle i  

 anledning af en artikel bragt i bladet den 28. september 2001.
Den 14. september 2001 bragte bladet en artikel med  

 overskriften "Hektisk og heftigt på Bornholm".  

 Artiklen handlede om Bornholm som ferierejsemål.
I artiklen var blandt  

 andet anført følgende:
"Prøv at undgå firmaer som f.eks.
Sun  

 Bornholm, der arrangerer aktiviteter med tvivlsomt sikkerhedsniveau.
Du kan  

 evt. læse mere om sikkerhed og klatring på Bornholm på  

 www.vejlederkreds.dk." ----- "Opalsøen ved Hammeren er nærmest et  

 center for oplevelser, der kilder i maven.
Men banen på billedet var  

 efter forfatterens mening ikke forsvarligt sat op, og kan derfor være  

 livsfarlig at begive sig ud på." Den 28. september 2001 bragte bladet en artikel med  

 klagers bemærkninger til artiklen den 14. september 2001 samt den  

 pågældende journalists svar på disse bemærkninger.
I  

 artiklen med overskriften  "Uenighed om tovbane på  

 Bornholm" hed det:
 "Brev fra Sun-Bornholm til B.T.:
 I en artikel under overskriften "Hektisk og heftigt  

 på Bornholm" er vi (Sun-Bornholm) blevet hængt ud som et  

 livsfarligt firma at lave aktiviteter med.
Der henvises bl.a. til artiklens forfatters opfattelse af,  

 at vores meget populære tovbane er livsfarlig at begive sig ud  

 på.
I de to år vi har haft tovbanen, har vi ikke haft uheld,  

 uagtet ca. 1.000 personer efterhånden har prøvet banen.
Banen består i øvrigt af to af hinanden  

 uafhængigt opsatte systemer.
Begge tove har en brudstyrke på  

 4.200 kg (Roblon). Personen er spændt fast i en klatresele med en strop  

 til hvert tov, hvor den er sat på rebet med en rebrulle.
Den er  

 spændt op med håndkraft af to mand (kan spændes op af  

 én mand). Den bliver spændt op med maks. 10% af brudstyrken.
For  

 overhovedet at kunne tegne en erhvervsansvarsforsikring i vores branche, skal  

 vores baggrund være i orden.
Det er kundernes sikkerhed for vores  

 "håndværk". Vi har i firmaets seksårige eksistens  

 haft to uheld (en brækket arm og en forstuvet skulder).
 Begge sket ved kørsel i vores Cross-kart.
 Vi har intet mod at blive kritiseret, hvis kritikken er  

 begrundet og veldokumenteret, hvilket vi ikke mener er tilfældet i  

 artiklen.
 Vi forventer, at artiklens forfatter uddyber, hvad der er  

 farligt ved vores tovbane, samt at han redegør lidt for sin baggrund  

 for at kritisere vores sikkerhed.
Jørgen    Bloch  Hansen Sun-Bornholm Svar til Jørgen  Bloch  Hansen Oplysningen om, at der ikke skulle være sket uheld i  

 forbindelse med svævebanen, er ikke sand.
Ifølge mine kilder var  

 der den 30. august d.å. et uheld med en kursist ved nedspring i  

 Opalsøen.
Kursisten blev ifølge mine oplysninger kørt  

 med ambulance på skadestuen og havde bl.a. brækket en  

 arm/fået en skulder revet af led.
M.h.t. rebbanen ved Opalsøen  

 er det korrekt, at selve banen består af to uafhængige reb, men  

 befæstningen går kun til ét punkt, eller anker som det  

 også kaldes.
Enhver, der er bekendt med UIAAs regler og anbefalinger  

 for sikkerhed, ved, at der ved rebaktiviteter bør være mindst to  

 uafhængige ankre.
Og gerne tre.
 Derfor er banen efter min mening ikke forsvarligt sat  

 op.
 Hvis ankeret svigter, når personen kaster sig ud  

 over klippekanten, vil vedkommende ramme jorden, og højst sandsynligt  

 ikke overleve.
 Der, hvor det bliver direkte livsfarligt, er, når  

 Sun-Bornholm sender børn på ca. seks år ud på  

 svævebanen iført voksen-klatreseler.
Det er livsfarligt, fordi børnene simpelthen kan  

 falde ud af selen.
Børn under 12 år SKAL have sele på, der  

 passer dem.
 Der er flere veldokumenterede eksempler på, at  

 Sun-Bornholm "arrangerer aktiviteter med tvivlsom  

 sikkerhedsmæssigt niveau".
 Bl.a. på  

 www.vejlederkreds.dk/sun-bornholm-advarsel.
 Derfor har jeg skrevet i artiklen, at "banen på  

 billedet efter min mening ikke var forsvarligt sat op, og derfor kan  

 være livsfarlig at begive sig ud på".
 Hvilket jeg naturligvis fastholder.
Med venlig hilsen Martin  Wagner, journalist" Artiklen var ledsaget af et billede af artiklen bragt den  

 14. september 2001.
 Den 1. oktober 2001 anmodede klager bladet om at bringe  

 følgende genmæle:
"I artikel med overskriften Uenighed om tovbane  

 på Bornholm skriver journalisten  Martin  Wagner flere bevislige  

 usandheder.
Kursisten, som kom til skade, kom ikke til skade på  

 tovbanen, men ved udspring fra en 6-meter klippe og skaden var i  

 øvrigt en gammel skade.
Hvert tov på tovbanen er gjort fast i 2  

 ankerpunkter i hver ende og endelig kører børn ikke i  

 voksenseler, men i Mammut seler str. xs-m med en livvidde ned til 50  

 cm." Den 3. oktober 2001 afviste bladet at bringe et  

 genmæle.
 Klager har henvist til korrespondancen med indklagede og  

 anført, at der i journalist  Martin  Wagners svar til klager i bladet  

 den 28. september 2001 er fremført oplysninger af faktisk karakter,  

 som er forkerte.
Med hensyn til den person, som kom til skade den 30.  

 august 2001, har klager anført, at dette uheld intet havde med  

 tovbanen at gøre.
Personen sprang ud fra klipperne og ned i  

 søen fra ca. 6 meters højde.
Ved nedfaldet fik han revet en  

 skulder af led.
Det var en gammel skade, som han tidligere havde været  

 plaget af.
 For så vidt angår oplysningen om  

 opsætningen af tovbanen, har klager anført, at banen er sat op  

 med to uafhængige ankerpunkter i begge ender, og det har den altid  

 været.
 Klageren har desuden anført, at det seletøj,  

 der anvendes til børn, er Mammut-institutions seler, der fås i  

 størrelserne xs-m og kan spændes ind til 50 cm i livvidde og 30  

 cm om benene.
 Klageren har endelig anført, at klager har modtaget  

 flere afbud fra kunder på grund af artiklen, hvorfor klager kan  

 dokumentere et tab.
Bladet har oplyst, at journalist  Martin  Wagner, i  

 forbindelse med research til artiklen den 14. september 2001 besøgte  

 bl.a.
Sun-Bornholms faciliteter på Bornholm.  Martin  Wagner  

 konstaterede her de forhold, som senere er omtalt i artikler i B.T.  Martin  

  Wagner er uddannet inden for klatring og har kendskab til vejleder m.v. om  

 gennemførelse af klatring.
Bladet har anført, at artiklens beskrivelse af  

 befæstningen af Sun-Bornholms tovbane er korrekt.
Med uafhængige  

 ankre forstås befæstningspunkter, der ikke indbyrdes er forbundet  

 med hinanden.
De to tove, som klagers tovbane består af, er ikke  

 fastgjort til flere ankre, der er uafhængige af hinanden.
Det  

 medfører, at en brist af ankeret kan føre til, at tovbanen  

 bryder sammen.  Martin  Wagner har personligt konstateret dette på  

 stedet.
Klager har ikke krav på genmæle over for denne oplysning,  

 idet rigtigheden af oplysningen må anses for godtgjort.
Dertil kommer,  

 at klager i indlægget den 28. september 2001 anfører, at  

 "banen består i øvrigt af to af hinanden uafhængigt  

 opsatte systemer". Klager er således allerede i bladet kommet til  

 orde med sin opfattelse af dette forhold.
Bladet har endvidere fastholdt sin beskrivelse af  

 anvendelsen af seler på børn.
Til børn under 12 år  

 skal anvendes helkropsseler, dvs. seler, der fastgøres rundt om  

 både brystkasse og hofte, mens der til voksne kan anvendes seler, der  

 alene fastgøres ved hoften, og eventuelt med støtte ved  

 fødderne, således som klager anfører, at firmaets seler  

 har.
Børn kan falde ud af en sele, der alene er fastgjort ved hoften.  

 Derfor kan sådanne seler ikke anvendes til børn.
Sun-Bornholm  

 har derfor ikke ret til genmæle over for denne oplysning.
Bladet har erkendt, at det uheld, der omtales i bladets  

 svar den 28. september 2001 i forbindelse med et udspring, ikke havde noget  

 at gøre med tovbanen.
Bladet vil snarest muligt bringe følgende  

 rettelse:
"B.T. omtalte den 28. september 2001 Sun-Bornholms  

 tovbane.
B.T. skrev, at der den 30. august 2001 skete et uheld i forbindelse  

 med tovbanen.
Uheldet skete imidlertid ved nedspring i Opalsøen  

 på Bornholm og havde ikke forbindelse til tovbanen." Bladet har endeligt anført, at det af klager  

 formulerede genmæle under alle omstændigheder går videre  

 end hvad medieansvarslovens § 38, stk.1, giver hjemmel til, idet det  

 anføres, at " Martin  Wagner [skriver] flere beviselige  

 usandheder". Allerede af denne grund har bladet været berettiget  

 til at afslå anmodningen om genmæle.
 Bladet har over for nævnet oplyst, at man ikke har  

 bragt den ovennævnte rettelse.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
 Det følger af medieansvarslovens  § 36, at en  

 anmodning om genmæle i massemedierne over for oplysninger af faktisk  

 karakter, som er egnet til at påføre nogen økonomisk  

 eller anden skade af betydning, og som er blevet bragt i et massemedie, skal  

 tages til følge, medmindre oplysningernes rigtighed er utvivlsom.
Pressenævnet bemærker indledningsvis, at  

 bladet har erkendt, at oplysningen om, at en kursist blev beskadiget ved et  

 uheld med tovbanen, er forkert.
Bladet har dog ikke bragt en rettelse  

 på dette punkt.
Klager og indklagede er fremkommet med modstridende  

 oplysninger om befæstningen af tovbanen og om, hvorvidt klager sender  

 børn på ca. seks år ud på svævebanen  

 iført voksen-klatreseler.
Nævnet finder på den baggrund,  

 at det ikke er godtgjort, at disse oplysninger er utvivlsomt rigtige.
Klager  

 er derfor berettiget til efter påkrav at få optaget  

 følgende genmæle i bladet, jf. medieansvarslovens § 39:
"Genmæle Af en artikel i B.T. den 28. september 2001 fremgik det,  

 at en kursist var kommet til skade ved nedspring i Opalsøen fra  

 Sun-Bornholms tovbane over Opalsøen.
Det fremgik endvidere, at  

 befæstningen af Sun-Bornholms tovbane over Opalsøen alene  

 går til et ankerpunkt, ligesom det fremgik, at Sun-Bornholm sender  

 børn på ca. seks år ud på svævebanen  

 iført voksen-klatredragt.
Dette er ikke korrekt.
Den  

 pågældende kursist kom ikke til skade ved nedspring fra tovbanen,  

 men ved udspring fra en 6 meter høj klippe.
Endvidere er hvert tov  

 på tovbanen sat op med to ankerpunkter i hver ende, og til børn  

 anvendes Mammut seler i str. xs-m med en livvidde ned til 50 cm.
Sun-Bornholm" Nævnet henleder samtidig opmærksomheden  

 på, at efter medieansvarslovens § 40, stk. 1, skal et afslag på  

 at bringe et genmæle ledsages af en oplysning om, at afslaget kan  

 indbringes for Pressenævnet senest 4 uger efter, at afslaget er kommet  

 frem, ligesom nævnets adresse skal oplyses.
 Afsagt den 16. januar 2002.
