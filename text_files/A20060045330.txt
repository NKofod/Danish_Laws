 Lov  

 om ændring af lov om omsætning af fast ejendom,  

  

 lov om leje af erhvervslokaler m.v., lov om leje og lov om  

  

 forbrugerbeskyttelse ved erhvervelse af fast ejendom m.v.
(Oprettelse af et disciplinærnævn for ejendomsmæglere,  

 skærpelse af oplysningspligt m.v.) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:
§ 1 I lov om omsætning af fast ejendom, jf.  

 lovbekendtgørelse nr. 691 af 2. juli 2003, som ændret ved § 2 i lov nr.  

 412 af 1. juni 2005 og lov nr. 605 af 24. juni 2005, foretages følgende  

 ændringer:
 1.  


  

 § 1, stk. 4, 2. pkt.,  

  

 affattes  

 således:
»Reglerne i § 17, stk. 1, nr. 4, om salgsopstilling, i  

 § 17, stk. 1, nr. 5, om købsaftale, i § 18 om lån og  

 finansiering og i § 19 om ejer- og anvendelsesudgift gælder dog også for  

 aktiviteter, der er omfattet af stk. 1, nr. 1.« 2.  

  

 I  

  

 § 1, stk. 4,  

  

 indsættes som  

  

 3. pkt.:
»Endvidere gælder bestemmelsen i § 8, stk, 3, 4. pkt.,  

 om fastsættelse af regler om deponering og garantistillelse samt bestemmelsen  

 i  

 § 17, stk. 3, om fastsættelse af regler om opdragets indhold og  

 udførelse  

 også for aktiviteter, der er omfattet der er omfattet af stk. 1, nr. 1.« 3.  

  

 I  

  

 § 4, stk. 1,  

  

 indsættes som  

  

 3. pkt.:
»Økonomi- og erhvervsministeren kan fastsætte regler om  

 licitationssalg ved udbud af fast ejendom, herunder om ret til oplysning om  

 afgivne bud.« 4.  


  

 § 7, stk. 1,  

  

 affattes således:
»En rådgiver skal oplyse forbrugeren om enhver økonomisk eller  

 personlig interesse, som rådgiveren har i forbrugerens valg af finansiering,  

 forsikring eller andre ydelser i tilknytning til omsætning af fast ejendom.« 5.  

  

 I  

  

 § 7  

  

 indsættes som  

  

 stk. 3:
»Stk. 3.  

  

 Erhvervs  

 og Selskabsstyrelsen fastsætter regler om opfyldelse af oplysningspligten i  

 stk. 1 og 2.« 6.  

  

 I  

  

 § 8, stk. 3,  

  

 indsættes som  

  

 4. pkt.:
»Erhvervs- og Selskabsstyrelsen fastsætter endvidere regler om  

 købers deponering af en del af købesummen og garantistillelse, herunder om  

 tidspunktet for garantistillelse samt størrelsen og forrentningen af  

 deponerede  

 beløb.« 7.  


  

 § 13  

  

 affattes således:
»§ 13.  

  

 Formidleren skal  

 rådgive sin opdragsgiver og give begge parter de oplysninger, som er af  

 betydning  

 for handelen og dennes gennemførelse.
Formidleren skal 1)  

 	  

 rådgive begge parter  

 om behov og mulighed for en byggeteknisk gennemgang af ejendommen, 2)  

 	  

 gøre begge parter  

 bekendt med rapporten fra en byggeteknisk gennemgang af ejendommen, hvis en  

 sådan foreligger, 3)  

 	  

 rådgive begge parter  

 om behov og mulighed for at tegne ejerskifteforsikring mod skjulte fejl m.v.  

 og 4)  

 	  

 udlevere informationsmateriale  

 til sælger og køber om byggeteknisk gennemgang (tilstandsrapport),  

 energimærkning m.v.« 8.  

  

 I  

  

 § 15  

  

 indsættes efter stk. 2 som nyt  

 stykke:
»Stk. 3.  

  

 Hvis en  

 formidler ønsker at erhverve en ejendom, som formidleren har til opdrag at  

 sælge,  

 skal formidleren skriftligt 1)  

 	  

 opsige  

 formidlingsaftalen, 2)  

 	  

 frasige sig sit  

 vederlag og 3)  

 	  

 rådgive sælger om  

 behov og mulighed for at søge anden bistand.« Stk. 3 bliver herefter stk. 4.
 9.  


  

 § 16, stk. 2, 1. pkt.,  

  

 affattes  

 således:
»En formidler skal oplyse begge parter om enhver økonomisk eller  

 personlig interesse, som formidleren har i, om en handel indgås, eller i  

 parternes valg af finansiering, forsikring eller andre ydelser i tilknytning  

 til omsætning af fast ejendom.« 10.  

  

 I  

  

 § 16  

  

 indsættes som  

  

 stk. 4:
»Stk. 4.  

  

 Erhvervs  

 og Selskabsstyrelsen fastsætter nærmere regler om opfyldelse af  

 oplysningspligten  

 i stk. 2 og 3.« 11.  


  

 § 17, stk. 3,  

  

 affattes således:
»Stk. 3.  

  

 Erhvervs- og  

 Selskabsstyrelsen kan fastsætte regler om opdragets indhold og udførelse.  

 Styrelsen kan herunder fastsætte regler om formidleres anvendelse af  

 standarddokumenter, herunder købsaftaler, og om, at det skal fremhæves i  

 dokumentet, hvis der foretages fravigelser af standardtek  

 sten  

 eller anvendes andre dokumenter end standarddokumenter.« 12.  


  

 § 23  

  

 affattes således:
 »§ 23.  

  

 Ejendomsformidling må ikke betinges af, at parterne aftager ydelser, som ikke  

 er nødvendige for formidlingshvervets korrekte udførelse.
 Stk. 2.  

  

 Ejendomsformidleren må ikke på sælgers vegne indgå aftale om rekvirering af  

 byggeteknisk gennemgang eller energimærkning eller foretage afregning herfor.  

 Erhvervs- og Selskabsstyrelsen kan fastsætte nærmere regler om formidlerens  

 mulighed for at yde sælgeren bistand til rekvirering af byggeteknisk  

 gennemgang  

 eller energimærkning og om formidlerens præsentation af den byggetekniske  

 rapport for køber.
Stk. 3.  

  

 Tilsidesættes forbuddet i stk. 1 og 2, har formidleren ikke krav på  

 vederlag.« 13.  

  

 Overskriften  

 til  

  

 § 28  

  

 affattes således:
 »Ejendomsformidlingsvirksomheders oplysningspligt«.
 14.  

  

 I  

  

 § 28, stk. 1,  

  

 indsættes som  

  

 2. pkt.:
»I relation til samarbejdsaftaler, hvor der ikke foreligger en  

 ejerinteresse, og hvor ejendomsformidlingsvirksomheden har forpligtet sig til  

 at virke for afsætningen af finansielle eller andre ydelser, skal forholdet  

 oplyses i et materiale, der udleveres til forbrugeren.« 15.  

  

 Efter kapitel  

 4 indsættes:
»Kapitel 4 a Disciplinærnævn for ejendomsmæglere § 29 a.  

  

 Erhvervs- og Selskabsstyrelsen opretter et disciplinærnævn for  

 ejendomsmæglere,  

 som er registreret i henhold til § 25, og udsteder en forretningsorden  

 for  

 nævnet.
Disciplinærnævnet består af en formand, som skal være dommer, og  

 mindst  

 6 andre medlemmer, hvoraf 2 skal være ejendomsmæglere, 2 skal være  

 repræsentanter for forbrugerne og 2 skal være personer med særligt kendskab  

 til  

 ejendomshandel.
Ved udvidelse af medlemskredsen skal der udnævnes  

 forholdsmæssigt  

 lige mange ejendomsmæglere, repræsentanter for forbrugerne og sagkyndige  

 personer.
Nævnets formand og medlemmer udpeges af Erhvervs- og  

 Selskabsstyrelsen, der ligeledes kan udpege en eller flere dommere som  

 næstformænd.
Formandskab og medlemmer udpeges for en periode på indtil 4 år.
Stk. 2.  

  

 Ved nævnets  

 behandling af en sag skal der foruden formanden eller næstformanden altid  

 deltage mindst 1 ejendomsmægler, 1 repræsentant for forbrugerne og 1  

 sagkyndig.  

 Deltager flere medlemmer, skal antallet af ejendomsmæglere, antallet af  

 repræsentanter for forbrugerne og antallet af sagkyndige være det samme.
I  

 sager, hvor rettighedsfrakendelse kan komme på tale, jf. § 29 b, skal  

 der  

 dog foruden formanden altid medvirke mindst 2 ejendomsmæglere, mindst 2  

 repræsentanter for forbrugerne og mindst 2 sagkyndige personer.
Stk. 3.  

  

 Disciplinærnævnet behandler klager over, at en ejendomsmægler har tilsidesat  

 de  

 pligter, som følger af lov om omsætning af fast ejendom.
Klager, der alene  

 vedrører størrelsen af en ejendomsmæglers vederlag, og kollegiale sager kan  

 ikke indbringes for nævnet.
Disciplinærnævnet skal behandle klagerne uden  

 hensyntagen til, om indklagede er medlem af en brancheorganisation.
 Stk. 4.  

  

 Påhviler  

 der virksomheden et selvstændigt ansvar eller medansvar for den ansatte  

 ejendomsmægler,  

 kan ejendomsmæglervirksomheden indbringes for disciplinærnævnet.
Stk. 5.  

  

 Disciplinærnævnet eller formanden kan afvise at behandle klager fra personer,  

 der ikke har en retlig interesse i det forhold, klagen angår, og klager, der  

 på  

 forhånd må skønnes grundløse.
Er en klage indbragt af Erhvervs- og  

 Selskabsstyrelsen, Skatteministeriet, anklagemyndigheden, Klagenævnet for  

 Ejendomsformidling, Dansk Ejendomsmæglerforening eller Forbrugerrådet, skal  

 disciplinærnævnet  

 behandle klagen.
 Stk. 6.  

  

 Erhvervs-  

 og Selskabsstyrelsen kan fastsætte regler om, at klageren skal betale et  

 gebyr  

 til disciplinærnævnet for at få behandlet en klage.
§ 29 b.  

  

 En ejendomsmægler, som tilsidesætter de pligter, som loven foreskriver, kan  

 af  

 disciplinærnævnet tildeles en advarsel eller pålægges en bøde på maksimalt  

 300.000 kr.
Bøden tilfalder statskassen.
Stk. 2.  

  

 Hvis en  

 ejendomsmægler har gjort sig skyldig i grov eller oftere gentagen forsømmelse  

 i  

 udøvelsen af sin virksomhed og de udviste forhold giver grund til at antage,  

 at  

 den pågældende ikke i fremtiden vil udøve virksomheden på forsvarlig måde,  

 kan  

 disciplinærnævnet begrænse den pågældendes adgang til at udøve  

 ejendomsformidling eller slette ejendomsmæglerens registrering efter  

 § 25  

 på tid fra 6 måneder til 5 år eller indtil videre.
Afgørelsen skal indeholde  

 oplysning om adgangen til efter § 29 d at begære domstolsprøvelse og om  

 fristen herfor.
 Stk. 3.  

  

 Disciplinærnævnet kan lade afhøring af parter og vidner foretage ved byretten  

 på det sted, hvor parten eller vidnet bor.
Stk. 4.  

  

 Hvis der  

 påhviler den ejendomsmæglervirksomhed, som den pågældende ejendomsmægler er  

 indehaver af eller ansat i, et selvstændigt ansvar, jf. § 29 a,  

 stk. 4, eller et medansvar for tilsidesættelsen af ejendomsmæglerens  

 forpligtelser, jf. stk. 1, kan ejendomsmæglervirksomheden tildeles en  

 advarsel eller pålægges en bøde, der tilfalder statskassen, på maksimalt  

 750.000 kr.
Hvis der påhviler ejendomsmæglervirksomheden et medansvar, kan  

 virksomheden alene pålægges de i 1. pkt. omhandlede sanktioner, hvis  

 virksomheden er inddraget som part i en klagesag for disciplinærnævnet.
Stk. 5.  

  

 Formanden  

 for disciplinærnævnet kan i større og mere komplicerede sager udvælge en  

 sagkyndig til at forelægge sagen og foretage afhøringer for nævnet.
Udgiften  

 til den sagkyndige afholdes af nævnet.
Er en sag indbragt af en offentlig  

 myndighed, afholdes udgiften af den pågældende myndighed.
 Stk. 6.  

  

 Disciplinærnævnet skal offentliggøre nævnets afgørelser.
 § 29 c.  

  

 Disciplinærnævnets afgørelser kan ikke indbringes for anden administrativ  

 myndighed.
 Stk. 2.  

  

 Bøder  

 pålagt i medfør af § 29 b, stk. 1 og 4, tillægges udpantningsret.
 § 29 d.  

  

 En afgørelse efter § 29 b, stk. 2, kan af den, som afgørelsen  

 vedrører, forlanges indbragt for landsretten.
Stk. 2.  

  

 Anmodning i  

 henhold til stk. 1 skal være modtaget i Erhvervs- og Selskabsstyrelsen  

 senest 4 uger efter, at afgørelsen er meddelt den pågældende.
Erhvervs- og  

 Selskabsstyrelsen anlægger sag mod den pågældende i den borgerlige retsplejes  

 former.
Stk. 3.  

  

 Anmodning  

 om sagsanlæg har opsættende virkning, men retten kan ved kendelse bestemme,  

 at  

 den pågældende under sagens behandling ikke må udøve virksomhed som  

 ejendomsmægler.
Hvis nævnets afgørelse findes lovlig ved dommen, kan det heri  

 bestemmes, at anke ikke har opsættende virkning.
§ 29 e.  

  

 Disciplinærnævnet kan til enhver tid efter ansøgning ophæve en i henhold til  

 § 29 b, stk. 2, foretaget frakendelse.
Er denne sket indtil videre,  

 og afslår nævnet ansøgning om ophævelse af frakendelsen, kan den pågældende  

 forlange afgørelsen prøvet ved landsretten, hvis der er forløbet 5 år efter  

 frakendelsen og mindst 2 år efter, at generhvervelse af beskikkelsen senest  

 er  

 nægtet ved dom. § 29 b, stk. 2, 2. pkt., og § 29 d,  

 stk. 2,  

 finder tilsvarende anvendelse.
 § 29 f.  

  

 Forældelsesfristen for indbringelse af en sag for disciplinærnævnet er 5 år  

 regnet fra den dag, da den pligtstridige handling eller undladelse er ophørt.
 Stk. 2.  

  

 Forældelsesfristen afbrydes ved indgivelse af klage til disciplinærnævnet.
 § 29 g.  

  

 Erhvervs- og Selskabsstyrelsen kan fastsætte, at finansiering af  

 disciplinærnævnet sker ved opkrævning af et gebyr hos alle registrerede  

 ejendomsmæglere, jf. § 25. Erhvervs- og selskabsstyrelsen kan fastsætte  

 nærmere regler om gebyrets størrelse.
Stk. 2.  

  

 De i  

 stk. 1 omhandlede gebyrer tillægges udpantningsret.« 16.  


  

 § 32, stk. 1  

  

 og  

  

 2,  

  

 affattes således:
 »Overtrædelse af bestemmelserne i § 3, stk. 2, §§ 4  

 og 5, § 7, stk. 1 og 2, § 8, § 10, stk. 1 og 3,  

 § 11 a, § 12, stk. 1 og 2, § 13, 2. pkt., § 15,  

 § 16, stk. 2 og 3, § 18, stk. 1, § 18, stk. 2,  

 1.  

 pkt., § 19, § 22, stk. 1, 1. pkt., § 23, § 25,  

 stk. 1, 3. pkt., § 26, stk. 2 og 3, og §§ 27 og 28  

 straffes  

 med bøde, medmindre strengere straf er forskyldt efter den øvrige lovgivning.
Stk. 2.  

  

 I  

 forskrifter, der udstedes af Erhvervs- og Selskabsstyrelsen eller økonomi- og  

 erhvervsministeren i medfør af § 1, stk. 7, § 4, stk. 1,  

 § 5 a, § 7, stk. 3, § 8, stk. 3 og 4, § 10,  

 stk. 2, § 16, stk. 4, § 17, stk. 3, § 18,  

 stk. 2, 2. pkt., § 19, stk. 2, § 25, stk. 2, nr. 5,  

 og  

 § 28, stk. 2, kan der fastsættes straf af bøde for overtrædelse af  

 bestemmelser i forskrifterne.« § 2 I lov nr. 934 af 20. december 1999 om leje af  

 erhvervslokaler m.v. (erhvervslejeloven), som ændret senest ved § 14 i  

 lov  

 nr. 606 af 24. juni 2005, foretages følgende ændring:
 1.  


  

 § 39, stk. 2, 3. pkt.,  

  

 affattes  

 således:
»Hvis der i en lejeaftale indgået inden den 1. juli 1995 er  

 fastsat gyldige, individuelle vilkår om åbningstider, vil disse dog fortsat  

 kunne gøres gældende indtil den 1. juli 2010.« § 3 I lov om leje, jf. lovbekendtgørelse nr. 920 af 10.  

 september 2004, som ændret senest ved § 15 i lov nr. 606 af 24. juni  

 2005,  

 foretages følgende ændring:
 1.  


  

 § 30, stk. 2, 3. pkt.,  

  

 affattes  

 således:
»Hvis der i en lejeaftale indgået inden den 1. juli 1995 er  

 fastsat gyldige, individuelle vilkår om åbningstider, vil disse dog fortsat  

 kunne gøres gældende indtil den 1. juli 2010.« § 4 I lov nr. 391 af 14. juni 1995 om forbrugerbeskyttelse  

 ved erhvervelse af fast ejendom m.v., som ændret senest ved § 39 i lov  

 nr.  

 585 af 24. juni 2005, foretages følgende ændringer:
 1.  

  

 I  

  

 § 4, stk. 2, 1. pkt.,  

  

 udgår  

 »fratagelse og«.
 2.  

  

 I  

  

 § 4, stk. 2,  

  

 indsættes som  

  

 3. pkt.:
»Økonomi- og erhvervsministeren kan herudover fastsætte regler om  

 tildeling af påtaler, advarsler eller inddragelse af godkendelsen som  

 bygningssagkyndig, herunder om offentliggørelse af navne på og  

 firmatilknytningsforhold for bygningssagkyndige, der har fået tildelt  

 advarsler  

 eller fået beskikkelsen inddraget som følge af alvorlige eller gentagne fejl  

 i  

 tilstandsrapporterne.« § 5 I lov nr. 605 af 24. juni 2005 om ændring af lov om  

 omsætning af fast ejendom. (Bedre og billigere bolighandel) foretages  

 følgende  

 ændringer:
 1.  

  

 I  

  

 § 2, stk. 1,  

  

 ændres »1. juli 2006« til: »1.  

 oktober 2006«, og som  

  

 2. pkt.  

  

 indsættes:
»Dog træder § 1, nr. 5-11, 17, 27-29 og 31, i kraft den 1.  

 juli 2006.« 2.  

  

 I  

  

 § 2, stk. 2,  

  

 ændres »1. juli 2006« til: »1.  

 oktober 2006«.
§ 6 Stk. 1.  

  

 Loven træder i kraft den 1. oktober 2006. Dog træder § 1, nr. 8 og 15, i  

 kraft  

 den 1. juli 2006.
 Stk. 2.  

  

 Der kan kun  

 klages til disciplinærnævnet for overtrædelser, der er begået efter lovens  

 ikrafttræden.
 Stk. 3.  

  

 §§ 2-4  

 træder i kraft dagen efter bekendtgørelsen i Lovtidende.
§ 7 Loven gælder ikke for Færøerne og Grønland, men § 4  

 kan ved kongelig anordning sættes i kraft for disse landsdele med de  

 afvigelser, som de særlige færøske og grønlandske forhold tilsiger. § 1  

 kan ved kongelig anordning sættes i kraft for Grønland med de afvigelser, som  

 de særlige grønlandske forhold tilsiger.
