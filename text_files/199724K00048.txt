Nr BTL 48 Betænkning over Forslag til lov om ændring af lov om frigørelse for visse  

 tilskudsbestemmelser (Ændret fordeling)   

 Nr L 48 1997-98. 2. samling Afgivet af Boligudvalget Afgivet: 19980609 Udvalget har behandlet lovforslaget i nogle møder og har herunder stillet  

 spørgsmål til bolig- og byministeren, som denne har besvaret skriftligt.
 Der er af bolig- og byministeren stillet ændringsforslag, hvorom henvises  

 til de ledsagende bemækninger.
 Herefter indstiller udvalget lovforslaget til vedtagelse med  

 det stillede ændringsforslag.
Et mindretal (Venstres medlemmer af udvalget) understreger, at baggrunden  

 for at støtte lovforslaget og det stillede ændringsforslag er, at tiden er  

 løbet fra opretholdelsen af tilskudsdeklarationsudvalg.
Der er i dag meget få  

 sager at behandle for dette udvalg, og disse sager kan lige så vel behandles  

 i et af kommunernes stående udvalg.
Det er ligeledes forældet, at fordelingen  

 af midlerne skal afhænge af eksistensen af et tilskudsdeklarationsudvalg.  

 Derfor støtter Venstre, at tilskudsdeklarationsudvalgene nedlægges, og at  

 midlerne forbliver i kommunerne.
Venstres baggrund er således ikke, at dette  

 er en indirekte støtte til Københavns Kommune, men et spørgsmål om at have en  

 tidssvarende lovgivning.
Der er ligeledes i svar fra ministeren skønnet, at  

 dette lovforslag ikke vil påføre staten noget nævneværdigt provenutab.
Æ n d r i n g s f o r s l a g Af bolig- og byministeren, tiltrådt af udvalget:
Til § 1 1) Nr. 1 affattes således:
 »1. § 4 affattes således:
 »§ 4. De indbetalte frigørelsesbeløb med fradrag af  

 udbetalinger i henhold til § 3, stk. 2, tilfalder det i deklarationerne  

 omhandlede udvalg, såfremt et sådant er nedsat, til anvendelse i  

 overensstemmelse med de herom fastsatte regler.
Stk. 2. Er et udvalg som nævnt i stk. 1 ikke nedsat, tilfalder de  

 indbetalte beløb kommunen.
De indbetalte beløb skal anvendes til boligsociale  

 formål i kommunen.«» B e m æ r k n i n g e r Til nr. 1 Ændringsforslaget præciserer, at kommunerne skal anvende de  

 frigørelsesbeløb, som indbetales, til boligsociale formål.
Dette svarer til  

 de formål, som tilskudsdeklarationsudvalget i dag kan anvende indbetalte  

 midler til, det vil sige boligkulturelle formål, fremme af ny boligproduktion  

 samt boligfilantropi eller lignende.
 Lone Møller (S) Ole Hækkerup (S) Lissa Mathiasen (S) nfmd .  

 Rene Skau Johansen (S) Lars Kramer Mikkelsen (S) Pernille Frahm (SF) Annie  

 Hansen Lunde (CD) Dorit Myltoft (RV) Keld Albrechtsen (EL) Kirsten Jacobsen  

 (FP) Gyda Kongsted (V) Rikke Hvilshøj (V) Karsten Nonbo (V) Jens Heimburger  

 (KF) Gitte Seeberg (KF) Egil Møller (DF) Flemming Kofod-Svendsen (KRF)  

 fmd.
