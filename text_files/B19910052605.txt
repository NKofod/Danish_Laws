 I medfør af § 7, stk. 4-5, § 8, stk. 4, § 9, stk. 2 samt § 28, stk. 5, i  

 lov om kvalitetskontrol med fisk og fiskevarer, jf. lovbekendtgørelse nr. 339  

 af 29. maj 1987, fastsættes:
Område § 1.  Bekendtgørelsen omfatter autorisation af  

 samlecentraler, fiskeauktioner og andre virksomheder i land til  

 erhvervsmæssig pakning og opbevaring af ferske fisk og fiskevarer med henblik  

 på engrossalg, herunder salg over fiskeauktion.
 Stk. 2.  Ved fisk forstås enhver art af fisk, krebs- og  

 bløddyr samt bestanddele heraf.
 Stk. 3.  I bekendtgørelsen forstås ved vand af god  

 beskaffenhed ferskvand af drikkevandskvalitet eller rent havvand af mindst  

 samme hygiejniske standard som drikkevand.
 Stk. 4.  Anvendelse af havvand til vandforsyningen til  

 de virksomheder, der er nævnt i stk. 1, må dog kun finde sted efter  

 tilladelse fra Fiskeriministeriets Industritilsyn, og en sådan tilladelse kan  

 kun forventes givet i de tilfælde, hvor det er forbundet med uforholdsmæssige  

 vanskeligheder og omkostninger at fremskaffe ferskvand af drikkevandskvalitet  

 til virksomhedernes vandforsyning.
 Stk. 5.  Pakning af levende fisk, bortset fra bløddyr,  

 er ikke omfattet af bekendtgørelsen.
 Stk. 6.  Ved opbevaring af mindre mængder dagfanget,  

 iset fisk under 1 døgn kan Fiskeriministeriets Industritilsyn gøre undtagelse  

 fra bestemmelserne i § 4, stk. 2, og § 16, stk. 2.
 Stk. 7.  Industritilsynet kan endvidere ved  

 sæsonbestemte, store landinger af iset fisk træffe bestemmelse om særlige  

 opbevaringsbetingelser uanset bekendtgørelsens bestemmelser.
Autorisation § 2.  Pakning og opbevaring af ferske fisk og  

 fiskevarer i land med henblik på engrossalg må kun finde sted i en  

 virksomhed, der er autoriseret hertil af Fiskeriministeriets Industritilsyn.
 Stk. 2.  Ved autorisationen tildeles virksomheden et  

 autorisationsnummer.
 Stk. 3.  Autorisationen må ikke overdrages.
 Stk. 4.  For autorisationen betales en årlig afgift, der  

 fastsættes af Fiskeriministeriet.
 Stk. 5.  Virksomheden må ikke uden tilladelse fra  

 Fiskeriministeriets Industritilsyn benyttes til andre formål end dem, der er  

 omfattet af autorisationen.
Ansøgning § 3.  Ansøgning om autorisation indsendes til  

 Fiskeriministeriets Industritilsyn gennem det lokale fiskeriinspektorat.  

 Ansøgningen skal være bilagt tegning og beskrivelse i 3 eksemplarer over  

 virksomheden og skal indeholde oplysning om virksomhedens og den ansvarlige  

 indehavers navn og adresse.
Betingelser for opnåelse og bevarelse af  

 autorisation § 4.  Autorisation udstedes kun til virksomheder, der  

 er indrettet og udstyret hensigtsmæssigt i overensstemmelse med §§ 5-20 samt  

 opfylder de yderligere betingelser vedrørende virksomhedens indretning,  

 udstyr m.v., der gælder efter anden lovgivning.
 Stk. 2.  Virksomheden skal omfatte mindst 1 arbejdsrum  

 samt have adgang til køle- og personalefaciliteter.
 Stk. 3.  Væsentlige ændringer i virksomhedens lokaler,  

 indretning og udstyr må ikke foretages uden forudgående godkendelse fra  

 Fiskeriministeriets Industritilsyn.
 Stk. 4.  Såfremt en virksomhed ikke længere opfylder  

 vilkårene for udstedelse af autorisation eller ikke drives i overensstemmelse  

 med §§ 21-26 eller yderligere bestemmelser i anden lovgivning om drift, ren-  

 og vedligeholdelse, kan Fiskeriministeriets Industritilsyn påbyde, at driften  

 indstilles, og at autorisationen inddrages, indtil forholdene er bragt i  

 overensstemmelse med disse bestemmelser.
Virksomhedens indretning Beliggenhed m.v.
 § 5.  Virksomheden skal være beliggende således i  

 forhold til omgivelserne, herunder andre virksomheder, at der ikke for  

 virksomheden opstår hygiejniske ulemper.
 Stk. 2.  Uden for samtlige indgange til virksomheden  

 skal der i en afstand af mindst 3 m til alle sider være passende, holdbar  

 belægning med tilstrækkeligt afløb.
 Stk. 3.  Virksomheden skal sikres mod skadedyr og mod  

 forurening, der kan forringe fiskens kvalitet.
Arbejdslokaler § 6.  Gulve skal udføres af et tæt, holdbart og  

 slidstærkt materiale med en overflade, som er let at rengøre og ikke angribes  

 af rengørings- og desinfektionsmidler.
Der må ikke være huller og revner i  

 gulvfladen.
Gulve skal have mindst 10 0/00 fald mod gulvafløb og  

 afløbsrender, og lunker må ikke forekomme.
§ 7.  Gulvafløb og afløbsrender skal kunne aflede den  

 maksimale vandmængde, der forekommer samt være lette at renholde.  

 Afløbsrender skal have tilstrækkeligt fald til at aflede spildevandet og skal  

 have så ringe dybde som muligt.
Bunden i afløbsrender skal have et  

 halvcirkelformet tværsnit.
Ristværk over afløbsrender skal hvile på  

 vinkeljern med ankre til indstøbning, og vinkeljern med ankre skal være af  

 rustfrit stål.
§ 8.  Overgang mellem gulv og væg samt andre lodrette  

 flader skal være udført som hulkehl.
Anvendes truck, skal der være etableret  

 egnet truckværn.
 § 9.  Vægge skal i fornøden højde, dog mindst 2 m,  

 være beklædt med et tæt, glat, lyst og slidstærkt materiale, der er  

 modstandsdygtigt over for rengørings- og desinfektionsmidler.
§ 10.  Lofter og overvægge skal være beklædt med et  

 glat, lyst, fortrinsvis hvidt, materiale, der kan rengøres.
Loftshøjden skal  

 være mindst 2,5 m.
Stk. 2.  Eventuelle fritliggende spær skal være  

 overfladebehandlede.
Støjabsorberende anordninger på vægge og lofter skal  

 være lette at rengøre.
 § 11.  Vinduesrammer skal være af glat, vandafvisende  

 materiale, og eventuelle karme skal hælde mindst 45 grader ind mod lokalet.
§ 12.  Døre og porte skal overalt være beklædt med  

 glat, vandafvisende materiale.
Lamelgardiner skal være glatte og lette at  

 rengøre.
 § 13.  Lokalerne skal ved isolering og ventilation  

 sikres mod kondensdannelse samt vækst af skimmel, alger m.v.
 § 14.  Lokalerne skal have kunstig,  

 ikke-farveforvrængende belysning, der sikrer kvalitetsbedømmelse af fisken.  

 Fiskeriministeriets Industritilsyn skal godkende indretningen af den kunstige  

 belysning.
 § 15.  Anlæg til opvarmning skal godkendes af  

 Fiskeriministeriets Industritilsyn.
Vandforsyning § 16.  Der skal i alle arbejdsrum være det fornødne  

 antal vandhaner med forskruning til spuleslange, og der må kun benyttes vand  

 af god beskaffenhed.
Stk. 2.  Der skal endvidere være opsat mindst 1 let  

 tilgængelig håndvask i hvert arbejdsrum.
Vandhaner over håndvasken må ikke  

 være forsynet med forskruning til spuleslange, og der skal være varmt og  

 koldt vand af god beskaffenhed samt rørført afløb fra håndvasken til kloak.  

 Der skal være sæbe og engangsaftørringsmiddel ved alle håndvaske.
Kølerum § 17.  Kølerum skal være indrettet i overensstemmelse  

 med §§ 6-10 og 12-14. Den vægbeklædning, der er nævnt i § 9, skal være i fuld  

 højde.
Kølemaskiner skal opstilles i et separat rum med ventilation.
 Inventar m.v.
§ 18.  Inventar, installationer, redskaber, maskiner  

 m.v. skal være af et materiale og have en udformning, som gør det egnet til  

 formålet og let at rengøre.
Flader, der kommer i berøring med fisken, må ikke  

 kunne afgive stoffer, som kan forringe fiskens kvalitet.
Bordplader og  

 skærebrætter må ikke være af træ og lignende materiale.
 Stk. 2.  Inventaret skal være således anbragt i lokalet,  

 at både inventar og omgivelser let kan rengøres.
§ 19.  Beholdere til fiskeaffald skal være tætte,  

 lette at rengøre og være forsynet med låg.
Beholderne skal være mærket med  

 »Foderfisk«.
Personalefaciliteter § 20.  Der skal i eller i umiddelbar nærhed af  

 virksomheden være indrettet toilet samt om fornødent bade- og  

 garderobeforhold.
Der skal i forbindelse med toilettet forefindes håndvask  

 med varmt og koldt vand af god beskaffenhed, sæbe samt  

 engangsaftørringsmiddel.
 Stk. 2.  Der må ikke være direkte adgang fra toilet til  

 arbejdslokaler.
 Stk. 3.  Virksomhedens personale i arbejdslokalerne skal  

 under arbejdet være iført rent arbejdstøj, herunder hovedbeklædning.
Drift, ren- og vedligeholdelse § 21.  Virksomhedens drift skal tilrettelægges  

 således, at fiskens kvalitet ikke unødigt forringes eller udsættes for risiko  

 herfor.
Stk. 2.  Fisken skal behandles hygiejnisk forsvarligt og  

 skal beskyttes mod direkte sollys.
Fisken skal, når der ikke direkte arbejdes  

 med den, holdes veliset.
 Stk. 3.  Såfremt opbevaringstiden er over 1 døgn, skal  

 fisken holdes veliset og være anbragt i kølerum ved en temperatur, der  

 tillader afsmeltning af is.
 Stk. 4.  Is til køling af fisk skal være fremstillet af  

 vand af god beskaffenhed og skal opbevares hygiejnisk forsvarligt,  

 fortrinsvis i specielle beholdere.
§ 22.  Lokaler, inventar m.v. skal holdes vel vedlige  

 og i ren stand.
Udstyr og arbejdsområder, der er i kontakt med fisk, skal  

 rengøres hyppigt efter behov og altid efter arbejdstids ophør.
Der skal  

 endvidere desinficeres efter behov.
Såfremt virksomheden ligger stille en  

 periode, skal der rengøres, inden den tages i brug på ny.
 Stk. 2.  Udenomsarealerne skal til enhver tid holdes  

 rene og ryddelige.
 § 23.  Rengørings- og desinfektionsmidler skal  

 opbevares i et særskilt skab eller rum i originalemballage med korrekt  

 mærkning.
 § 24.  Fiskekasser og anden emballage til opbevaring  

 af fisk skal være anbragt på paller eller på anden måde være hævet over  

 gulvet.
§ 25.  Fiskeaffaldsbeholdere skal tømmes og rengøres  

 hyppigt.
Affaldet bør afsendes fra virksomheden dagligt og om fornødent  

 holdes nedkølet.
 § 26.  I arbejdslokalerne må der ikke foregå  

 tobaksrygning eller indtages mad- og drikkevarer.
Straffebestemmelser § 27.  Overtrædelse af § 1, stk. 4, § 2, stk. 1, 3 og  

 5, § 3, § 4, stk. 2-3 samt §§ 5-26 straffes med bøde eller hæfte.
 Ikrafttræden m.v.
 § 28.  Bekendtgørelsen træder i kraft den 17. juli  

 1991.
 Stk. 2.  Bekendtgørelse nr. 924 af 22. december 1989 om  

 virksomheder til pakning m.v. af ferske fisk og fiskevarer ophæves.
 Stk. 3.  For virksomheder, der er indrettet og godkendt  

 i henhold til de regler, der var gældende forud for den i stk. 2 nævnte  

 bekendtgørelse, gælder disse fortsat i stedet for bestemmelserne i §§ 5-15,  

 dog ikke ud over den 1. juli 1991. Hvor særlige forhold tilsiger det, kan  

 denne frist forlænges ved ansøgning derom.
