D.F.1 Internationale organisationer D.F.2 U-landsfrivillige D.F.3 Stipendiater fra udviklingslandene D.F.4 Skattefritagelse, særlige tekstanmærkninger D.F.1 Internationale organisationer Ved lov nr. 567 af 30.11.1983 om rettigheder og immuniteter for  

 internationale organisationer m.m. bestemmes, at der ved mellemfolkelig  

 overenskomst kan indrømmes internationale organisationer og institutioner  

 samt disses embedsmænd, og eventuelt personer, der optræder på de pågældende  

 institutioners vegne, særlige rettigheder og immuniteter. * Dette medfører  

 skattefrihed for den faste stab af embedsmænd i en sådan organisation.
Hvis  

 andre personer end den faste stab skal være omfattet af skattefriheden, skal  

 dette udtrykkeligt være hjemlet i overenskomsten vedrørende en given  

 organisation. * Skattefriheden for organisationernes embedsmænd gives som "fuld  

 exemption" (objektiv fritagelse) eller som "gammel eller ny  

 exemption" (d.v.s. med progression). Den metode der skal anvendes  

 fremgår af den pågældende overenskomst.
 I øjeblikket kan skattefritagelse indrømmes personer ansat ved bl.a.  

 følgende internationale organisationer (herunder FN og FN's  

 hjælpeorganisationer):
 ADB - Asian Development Bank - Den Asiatiske Udviklingsbank - Overenskomst  

 af 4. dec. 1965.
 AFDB - African Development Bank - Den Afrikanske Udviklingsbank -  

 Overenskomst af 4. aug. 1963.
 AFDF - African Development Fund - Den Afrikanske Udviklingsfond -  

 Overenskomst af 29. nov. 1972.
 CE - Conseil de l'Europe, Council of Europe, Europarådet - Overenskomst af  

 2. sep. 1949, tillægsprotokol af 6. nov. 1952.
 CEMT - Conférence Européenne des Ministéres des  

 Transport - Det fremgår af CEMT-slutakt af 1953, at sekretariatet  

 administrativt er integreret med OECD's sekretariat, for hvilket der gælder  

 bestemmelser om skattefrihed.
* CIAT - International Centre of Tropical Agriculture. * CIMMYT - Det internationale Majs- og Hvedeforædlingscenter CSCE - Samarbejdet om sikkerhed i Europa (CSCE holder møder i skiftende  

 lande, hvilket ikke berører muligheden for at opnå skattefritagelse for de  

 ansatte ved sekretariatet).
 Den internationale domstol.
* EAC - European Association for Cooperation. * ECE - FN's Økonomiske kommission for Europa.
 ECA - FN's Økonomiske kommission for Afrika.
* ECLAC - FN's Økonomiske kommission for Latinamerika og Caribien -  

 tidligere ECCA. * ECMWF - European Centre for Medium Range Weather Forecasts - Det  

 Europæiske Center for mellemfristede vejrprognoser - Konvention af 11. okt.  

 1973.
 EF - Tjenestemænd ansat ved EF beskattes i henhold til artikel 13 og 14 i  

 EF-traktaten af 25. marts 1957 - Se tillige det særlige afsnit nedenfor.
 EIB - European Investment Bank - Den Europæiske Investeringsbank,  

 Luxembourg - EF-traktatens artikel 13 og 14 er gældende.
 EMBC - European Molecular Biology Conference.
 EMBL - European Molecular Biology Laboratory.
 EMBO - European Molecular Biology Organisation.
 EPTA - FN's udvidende tekniske bistandsprogram for mindre udviklede lande.
 ERC - European Radiocommunications Committee (beliggende i København se  

 TOLD*SKAT Nyt 1992.7.213.
 ESA - European Space Agency - Den europæiske rumorganisation, Paris -  

 Konvention af 30. maj 1975.
 ESCAP - Economic & Social Commission for Asia and The Pacific.
 ESO - European Southern Observatory - Europæisk Organisation for  

 astronomisk forskning af den sydlige stjernehimmel - Konvention af 5. okt.  

 1962.
 ESRO - Se ESA.
 EUMETSAT - Europæisk organisation til udnyttelse af meteorologiske  

 satellitter - Konvention af 24. maj 1983. Bek. nr. 118 af 28. nov. 1986.
 EURATOM - The European Atomic Energy Community - Det europæiske  

 atomenergifællesskab, Bruxelles - Traktat tiltrådt den 1. jan. 1973.
 Europafonden - Protokol om Europafondens Immuniteter.
Europarådet.
Kommissionen for Menneskerettigheder og Den europæiske  

 Menneskerettighedsdomstol.
Konvention af 4. nov. 1950 med efterfølgende  

 ændringer, senest 5. tillægsprotokol af 18. juni 1990, hvormed immuniteten er  

 udvidet til at omfatte vederlag og diæter til medlemmer af Kommissionen og  

 Domstolen, herunder vederlag til tidligere medlemmer, der efter at være  

 blevet skiftet ud fortsætter behandlingen af en sag.
Immuniteten omfatter  

 også adhoc medlemmer.
 EUTELSAT - Organisation Europeene de Telecomunication par Satelitte - Den  

 europæiske telesatellitorganisation - Konvention af 15. juli 1982. Bek. nr.  

 112 af 1. nov. 1989.
 FAO - FN's levnedsmiddels- og landbrugsorganisation.
 Firenzeinstituttet - Konvention om Det Europæiske Universitetsinstitut af  

 19. apr. 1972 - Protokol om Europæiske Universitetsinstituts privilegier og  

 Immuniteter artikel 12.
 FN - De Forenede Nationer - Konvention af 13. feb. 1946 om FN's  

 rettigheder og immuniteter - Konvention af 21. nov. 1947 om rettigheder og  

 immuniteter for særorganisationerne - Tillæg til FN's konvention om  

 rettigheder og immuniteter for særorganisationer - 7. dec. 1962. FN's sær- og  

 underorganisationer er særskilt nævnt.
 Haager-konventionen (honorarer til medlemmer af Den Permanente  

 Voldgiftsret).
 Helsingforskommissionen - Konvention om beskyttelse af havmiljøet i  

 Østersø-området af 22. marts 1974.
 IAEA - International Atomic Energy Agency - Den internationale Atomenergi  

 Organisation - Overenskomst af 1. juli 1959.
 IAPSO - Inter-Agency Procurement Services Office.
 IBRD - World Bank (Verdensbanken).
 ICAO - Organisation for international civil luftfart.
 ICES - International Council for the Exploration of the Sea - Det  

 internationale havbundsundersøgelsesråd - Overenskomst af 24. juli 1968. P  

 & I baseret på FN-konventionen af 13. feb. 1946.
 ICLARM - International Center for living aquatic ressources management.
 ICM - Intergovernmental Committee for Migration.
 ICSID - International Centre for Settlement of Investment Disputes - Det  

 internationale center til bilæggelse af investeringstvister (institutionen  

 tilknyttet Verdensbanken) - Konvention af 18. marts 1965.
 IDB - The Inter-American Development Bank - Den inter-amerikanske  

 udviklingsbank - Overenskomst af 8. apr. 1959.
 IEA - The International Energy Agency - Det internationale energi agentur  

 - Oprettet 15. nov. 1974 - Skattefrihedsmæssigt en integreret del af OECD.
 IFAD - International Fund for Agricultural Development.
 IFC - Det internationale finansieringsinstutut.
 IITA - International Institute of Tropical Agriculture.
 ILO - Den internationale arbejdsorganisation.
 IMF - International Monetary Fund - Den internationale valutafond -  

 Overenskomst af 22. juli 1944.
 IMO - Den internationale rådgivende søfartsorganisation.
INMARSAT - International Maritime Satellite System - Den Internationale  

 maritime satellitorganisation.
Konvention af 3. sept. 1976. Bek. nr. 112 af  

 1. nov. 1989.
 INTELSAT - International Telecommunications Satellite Organization - Den  

 internationale telekommunikationssatellit organisation - Overenskomst af 20.  

 aug. 1971. Bek. nr. 106 af 19. nov. 1973.
 IOC - Intergovernmental Oceanographic Commission.
 IOM - International Organisation of Migration.
 ITO - Den internationale handelsorganisation, hvoraf GATT er andel.
 ITU - International Telecommunications Union - Den internationale  

 telekommunikations union - Værtslandsaftale.
 IUCN - International Union for Conservation of nature and natural  

 ressources.
 NATO - North Atlantic Treaty Organisation - Den nordatlantiske traktats  

 organisation - Overenskomst om status for NATO's organisation, medlemmernes  

 repræsentanter samt organisationens internationale stab af 20. sept. 1951  

 (artikel 19) - Overenskomst i henhold til NATO mellem regeringerne i  

 Kongeriget Danmark og Amerikas Forenede Stater om forsvaret af Grønland af  

 27. apr. 1951 (artikel 7) - Protokol om status for international militære  

 hovedkvarterer oprettet i henhold til NATO af 28. aug. 1952 (artikel 79 -  

 Overenskomst mellem Danmark og Amerikas Forenede Stater om gensidig bistand  

 på forsvarets område af 27. jan. 1950 - Overenskomst mellem deltagerne i NATO  

 vedrørende status for deres styrker af 19. juni 1951 (artikel 10).
 NCM - Nordic Council of Ministers - Nordisk Ministerråd - Aftale af 12.  

 apr. 1973.
 NORDSAD - Fond til støtte for drift af joint-ventures og andre  

 samarbejdsprojekter i SADCC-lande oprettet 31. jan. 1990.
 OECD - Organisation for Economic Co-operation and Development -  

 Organisation for Økonomisk samarbejde og udvikling - Oprettet 30. sept. 1961.
 Paris-kommission - Konvention til forhindring af landsbaseret  

 havforurening af 4. juni 1974.
 Patent-konvention (EPO) - Den europæisk patentkonvention af 5. okt. 1973 -  

 Protokol og P & I artikel 16: Ansatte ved Den europæiske patentmyndighed  

 betaler skat til organisationen og er herved fritaget for national  

 indkomstskat (med visse undtagelser).
 UNCDF - United Nations Capital Development Fund.
 UNCHR - United Nations Centre for Human Rights.
 UNCHS - United Nations Centre Programme.
 UNCTC - United Nations Centre on Transnational Corporations.
 UNDCP - United Nations Drug Control Programme.
 UNDP - United Nations Development Programme. (SKD 55.302).
 UNEP - United Nations Environment Programme. (SKD 67.374).
 UNESCO - Konvention om indførsel af uddannelsesmæssigt, videnskabeligt og  

 kulturelt materiale - Additional protocol to the multilateral convention for  

 the avoidance of double taxation of copyright royalties - 13. dec. 1979 -  

 Protokol af 26. nov. 1976 til UNESCO-overenskomst af 22. nov. 1950 om  

 indførsel af uddannelsesmæssigt, videnskabeligt og kulturelt materiale.
 UNFDAC - United Nations Fund for drug abuse control.
 UNFPA - United Nations Fund for population activities.
 UNHCR - FN's højkommissariat for flygtninge.
 UNICEF - United National Children's Fund - De forenede nationers børnefond  

 - Værtslandeaftale vedrørende UNIPAC.
 UNIDO - United Nations Industrial Development Organization.
 UN's international School, New York.
 UNIFEM - United Nations Development Fund for Women.
 UNRWA - United Nations Relief and Works Agency for Palestine Refugees in  

 the Near East.
 UNSO - United Nations Sudano-Sahelian Office.
 UPU - Universal Postal Union - Verdenspostunionen - Værtslandsaftale.
 WFP - World Food Programme.
 WHO - World Health organization - Verdenssundhedsorganisationen -  

 Overenskomst af 29. juni 1955/7. juli 1955 - P & I baseret på  

 FN-konventionen af 13. feb. 1946.
 WMO - World Meteorological Organization - Den meteorologiske  

 Verdensorganisation - Konvention af 11. apr. 1947.
 Der foreligger ikke aftaler med følgende organisationer:
 CERN - European Council for Nuclear Research - Det europæiske råd for  

 atomkerneforskning, Geneve, Schweiz - Danmark har ikke indgået aftale om  

 skattefrihed.
 EFTA - European Free Trade Association (4. jan. 1960) - Danmark udtrådt 1.  

 jan. 1973.
 FEDER - European Regional Development Fund - Den europæiske Fond for  

 Regionaludvikling (oprettet 1. jan. 1975) - Spørgsmålet om privilegier er  

 p.t. uafklaret.
 METER-KONVENTIONEN - af 20. maj 1875/6. okt. 1921 - Ingen bestemmelser om  

 skattefrihed for personale ved det ved konventionen oprettede internationale  

 Bureau for Mål og Vægt med sæde i Paris - Aftale indgået mellem Bureauet og  

 den franske regering om, at det ved bureauet ansatte personale er fritaget  

 for indkomst- og formueskat til den franske stat.
 Skattefritagelsen indrømmes kun på begæring, og under forudsætning af, at  

 der fra den organisation, hvor den pågældende er ansat, foreligger erklæring  

 om, at vedkommende er omfattet af skattefritagelsesbestemmelsen i art ... i  

 konvention af ... vedrørende ... (navnet på den pågældende organisation).
 Ansættelse på extern basis vil derfor typisk ikke berettige til  

 skattefritagelse, men er der tale om en FN-underorganisation, vil reglerne om  

 skattefritagelse for FN-frivillige eventuelt kunne finde anvendelse, se  

 nedenfor under afsnit D.F.2.2.
Ansøgningen om skattefritagelse indsendes til det lokale skattevæsen,  

 bilagt den foran omtalte erklæring.
Et eventuelt afslag kan påklages til  

 skatteankenævnet og videre til lsr.
 Skattefritagelsen gives som "fuld exemption" ("objektiv  

 fritagelse") og der kan ikke fratrækkes driftsudgifter eller  

 befordringsudgifter vedrørende erhvervelsen af den skattefrie løn.
 Pensionsbidrag til FN er ikke fradragsberettiget, skd. 31.12.
Pensioner, udbetalt af FN's pensionsfond, som led i det tidligere  

 ansættelsesforhold, er skattepligtige.
En person blev under en udstationering  

 til en Nato-base i Tyskland ikke omfattet af skattefritagelsesbestemmelsen i  

 art. 10, da han ikke direkte var ansat under Nato, jf.
Skat 1990.4.226.
En ved UNICEF ansat dansker spurgte, hvordan han ville blive beskattet af  

 sin pension, hvis han tager bopæl her.
Pensionsordningen ville komme til  

 udbetaling i 1976, dels i form af et éngangsbeløb svarende til 1/3 af  

 ordningens værdi, dels ved en løbende livsbetinget alderspension med  

 tilknyttet enkepension svarende til resten af ordningens værdi.
Man svarede,  

 at ordningen ikke kunne anses for omfattet af pensionsbeskatningslovens  

 bestemmelser, og at der derfor ikke blev tale om afgift efter denne lov.  

 Engangsbeløbet måtte derfor anses for skattefrit, jf. statsskattelovens § 5,  

 litra b, medens den løbende alders- og enkepension var indkomstskattepligtig,  

 jf. samme lovs § 4, litra c.
Det er fra Skattedepartementet oplyst, at ansat personale ved visse  

 internationale organisationer som ECMWF (European Centre for Medium Range Weather Forecasts) ESA (European Space Agency) ESO (European Southernhemisphere Observatory) ESRO (European Space Research Organization) er skattefri af deres indtægt derfra; men at disse indtægter skal medtages  

 ved skatteberegningen (progressionsforbehold). Fritagelsen er betinget af, at  

 skatteyderen dokumenterer at være blevet beskattet i overensstemmelse med det  

 interne beskatningssystem, der er indført i organisationen.
 Løn fra Det europæiske Universitetscenter i Firenze skal ved  

 skatteberegningen tages i betragtning efter princippet exemption med  

 progressionsforbehold, "gammel metode", og påvirker altså ikke  

 indkomstansættelsen som sådan (lsr. 1981.194).
EF Ansatte i organisationen anses objektivt skattefri af indtægten fra  

 organisationen (fuld exemption).
 Personer, der er udstationeret af den danske stat til midlertidig tjeneste  

 ved EF-Kommissionen, er i henhold til tekstanmærkning til finansloven nr. 51G  

 fritaget for at medregne beløb, der udbetales af EF-Kommissionen til dækning  

 af merudgifter i forbindelse med udstationeringer, ved opgørelsen af den  

 skattepligtige indkomst.
"En ægtefælle til en EF-ansat er omfattet af bestemmelsen om objektiv  

 skattefrihed, hvorefter begge ægtefæller skal betragtes, som om de har  

 bevaret deres tidligere bopæl i Danmark.
Dette gælder dog ikke ægtefæller,  

 der er "selverhvervende", hvilket efter Skattedepartementets  

 opfattelse betyder, at ægtefællen har selvstændig indkomst fra lønarbejde  

 eller liberalt erhverv og lignende.
EF-ansatte, der tager ophold i en anden medlemsstat (end Danmark), skal  

 betragtes som om de har bevaret bopæl her i landet, jf.
Skd.cirk. nr. 135 af  

 4. nov. 1988, lsr. 1981.106. Det samme gælder ægtefæller der ikke er  

 selverhvervende samt i visse tilfælde børn, se nærmere herom under D.A.1.2.1.  

 (EF). * For en person, der kan godtgøre, at han allerede inden sin ansættelse  

 som EF-embedsmand i eksempelvis Bruxelles, havde truffet foranstaltninger til  

 at tage ophold der, vil Belgien blive anset for bopælslandet, jf.
EF-dom af  

 17. jun. 1993. * Endelig gælder det tilsvarende for personer, der allerede  

 ved ansættelsen i EF opholder sig i det land, hvori de skal forrette tjeneste  

 og som ved ansættelsen er skattepligtig her til landet i henhold til KSL § 1,  

 jf. skd. 29.174 og 63.349.
 Bopælen anses også for bevaret i de tilfælde, hvor den ansatte flytter til  

 en anden EF-medlemsstat for at forrette tjeneste for EF, skd. 71.661.
En EF-tjenestemand var i medfør af art. 14 i protokol om EF's privilegier  

 fortsat fuldt skattepligtig til Danmark.
Dette indebar, at han her skulle  

 beskattes af sin samlede årsindtægt - bortset fra EF-lønnen - uanset dennes  

 art og oprindelsessted.
Da lejeværdi af egen bolig efter danske regler anses  

 for indtægt, og beskattes uafhængigt af hvilken lønindkomst, der oppebæres,  

 skulle EF-tjenestemanden her beskattes af lejeværdien af hans bolig i  

 Luxembourg (Skat 1987.1.59).
 En skatteyder var i 1974 tiltrådt en stilling i De europæiske Fællesskaber  

 og havde i den forbindelse afviklet sin bopælmæssige tilknytning til Danmark.  

 Siden 1979 havde skatteyderen som ansat i EF forrettet tjeneste i lande uden  

 for EF. 4-årsreglen i KSL § 1, nr. 2, skulle regnes fra den faktiske  

 bopælsopgivelse, medens skattepligten efter art. 14 i protokol vedrørende De  

 europæiske Fællesskabers privilegier og immuniteter vedvarer sålænge, den  

 ansatte under sin ansættelse i EF opholder sig på en medlemsstats område  

 (Skat 1987.4.294).
 Også pensioner fra EF er skattefri, skd. 32.39.
EF-freelance- tolke De ved EF-parlamentet beskæftigede freelance-tolke er fra og med den 1.  

 marts 1983 fritaget for national beskatning af vederlag for tolkevirksomhed  

 ved parlamentet.
Det skattemæssige hjemsted vil som for øvrige EF-ansatte  

 være Danmark med mindre, der i opholdsstaten udøves anden virksomhed.
Freelance-tolke ved kommissionen og freelance-tolke ved EF-Domstolen er  

 fritaget for beskatning fra og med 1. jan. 1989, jf.
T&S cirk. 1991-3.
 Skattefritagelsen gælder også vederlag for skriftligt  

 oversættelsesarbejde, såfremt dette sker som led i ansættelsesforholdet, dvs.  

 der skal være betalt skat til EF.
Europa-skolen Danmark har ved sin tiltrædelse af statutten for Europa-skolen indgået en  

 international overenskomst, som forpligter Danmark til at give afkald på  

 beskatning af de beløb, som skolen udbetaler de enkelte lærere i tilskud til  

 den nationale nettoløn.
Den fra hjemlandet udbetalte normale løn er altså  

 fortsat skattepligtig indkomst.
 C.E.R.N.
 Indtægten er ikke skattefri, og i henhold til den dansk-schweiziske  

 overenskomst til undgåelse af dobbeltbeskatning, artikel 23, stk. 3, kan  

 Danmark, sålænge fuld skattepligt efter KSL § 1, nr. 1 og 2 består, beskatte  

 løn fra C.E.R.N., uanset at den pågældende er undergivet  

 "pauschalbeskatning" i Schweiz.
Det er dog Schweiz der - i dobbeltbeskatningsterminologi - har  

 beskatningsretten til C.E.R.N.-lønnen.
Danmark skal derfor indrømme nedslag  

 (creditnedslag for pauschalskat), henholdsvis skattefrihed for  

 C.E.R.N.-lønnen efter LL § 33 A.
 I.A.E.S.T.E. og A.I.E.S.E.C.
De internationale organisationer I.A.E.S.T.E. og A.I.E.S.E.C. formidler  

 udenlandske studerendes praktikophold 2-3 sommermåneder i danske  

 virksomheder.
Der ydes en mindre løn, som dækker nødvendige leveomkostninger.
De pågældende er skattepligtige efter KSL § 2 og de modtagne ydelser kan  

 ikke henføres til B-indkomst.
Visse dobbeltbeskatningsaftaler fritager for  

 skattebetaling.
Der indrømmes personfradrag efter de almindelige regler.
 Praktikanter fra udviklingslande kan tillige (af ministeriet for skatter  

 og afgifter) fritages for beskatning med hjemmel i tekstanmærkning til  

 finansloven.
 Det nordiske Ministerråds sekretariater mv.
 Ved aftale mellem Danmark, Finland, Island, Norge og Sverige om Nordisk  

 Ministerråds sekretariat mv. kan aftalelandene ikke kræve skat (herunder  

 opkrævninger med tilsvarende virkning som direkte skatter) af løn og anden  

 godtgørelse, som sekretariaterne udbetaler deres fast ansatte personale.
 Myndighederne i aftalelandene har ret til at tage det fast ansatte  

 personales løn og anden godtgørelse i betragtning ved beregning af skat, som  

 i henhold til landets lov (eller gældende dobbeltbeskatningsaftaler) pålægges  

 indtægt fra anden kilde end sekretariatet.
 I Danmark er oprettet Nordisk Ministerråds Sekretariatet med adresse: St.  

 Strandstræde 18, 1255 København K, tlf. 33 11 47 11.
 Skattefritagelsesbestemmelsen vil være at praktisere således:
 Vederlag fra sekretariatet medregnes til den her i landet skattepligtige  

 indkomst, hvorefter den del, der forholdsmæssigt vedrører  

 sekretariatsindkomsten, frafaldes ("ny exemption"), skd. 27.12.
 Bestemmelsen i PSL § 13, stk. 5, kan ikke anvendes vedrørende personer  

 ansat ved ministerrådets sekretariat.
D.F.2 U-landsfrivillige Med hjemmel i § 38 i tekstanmærkning på de årlige finanslove nr. 51 kan  

 der bevilges objektiv skattefritagelse til personer, der udsendes til  

 bistandsarbejde i udviklingslandene.
Ansøgning om skattefritagelse indsendes til den kommunale  

 ligningsmyndighed.
Eventuel klage sker til told- og skatteregionen.
 Det er en betingelse for skattefritagelse, at de udsendte personer er  

 fuldt skattepligtige til Danmark.
D.F.2.1 DANIDA-udsendte, herunder firmaeksperter (tekstanmærkning nr. 51,  

 stk. 1) Efter tekstanmærkning nr. 51, stk. 1, kan der bevilges skattefritagelse  

 til personer, der som led i Danmarks deltagelse i det internationale  

 udviklingsarbejde udfører arbejde i disse lande - forudsat at arbejdet er  

 finansieret af danske statsmidler eller af Landsindsamlingens Fond for  

 Udviklingslande.
Bestemmelsen omfatter eksperter udsendt af DANIDA, d.v.s.  

 personer med hvem Udenrigsministeriet indgår en kontrakt om udførelse af  

 bistandsarbejde i et udviklingsland.
 Bestemmelsen finder tilsvarende anvendelse på eksperter udsendt i  

 forbindelse med statslånsprojekter, de såkaldte firmaeksperter. disse  

 adskiller sig fra DANIDA-eksperterne ved, at rekrutteringen samt aflønningen  

 foretages af det firma, som DANIDA har indgået kontrakt med.
 Personer ansat i offentlige myndigheder, og udsendt til udviklingslande i  

 forbindelse med indtægtsdækket virksomhed, sidestilles med firmaeksperter.
Ansøgning om skattefritagelse skal udfyldes på Udenrigsministeriets  

 standardblanketter og attesteres af Udenrigsministeriet, der således tager  

 stilling til, om det pågældende land har U-landsstatus samt om det arbejde  

 personen skal udføre må anses som et led i deltagelsen i det internationale  

 udviklingsarbejde.
Er der tale om firmaeksperter skal firmaet bekræfte, at  

 ansøgeren har været udsendt til et DANIDA-finansieret projekt, og  

 Udenrigsministeriet skal herefter bekræfte, at det pågældende projekt er  

 finansieret af danske statsmidler.
 For firmaeksperter udsendt efter 1. jan. 1987 gælder følgende  

 bevillingspraksis:
 1) For udsendelse under 3 måneder bevilges ingen skattefritagelse.
 2) For udsendelse i 3 måneder eller længere, men under 6 måneder, vil der  

 fortsat kunne opnås skattefritagelse.
 3) For udsendelse i 6 måneder eller længere bevilges ikke  

 skattefritagelse, men LL § 33 A kan eventuelt finde anvendelse.
Personer udsendt fra specielle organisationer Efter tekstanmærkning nr. 51, stk. 1, kan der bevilges skattefritagelse  

 for personer udsendt fra specielle organisationer under forudsætning af, at  

 arbejdet er udført som led i Danmarks deltagelse i det internationale  

 udviklingsarbejde, samt at det er finansieret af danske statsmidler eller af  

 Landsindsamlingens Fond for Udviklingslandene.
Personer udsendt af Rådet for  

 Udviklingsforskning har således opnået skattefritagelse.
Derimod har personer  

 udsendt af Center for Industriel Udvikling ikke opnået skattefritagelse, da  

 den udbetalte lønsum hverken direkte eller indirekte hidrørte fra danske  

 statsmidler.
NORAD, SIDA og FINIDA Der kan ikke indrømmes skattefritagelse for det vederlag udsendte med  

 bopæl i Danmark oppebærer fra NORAD (Norge), SIDA (Sverige) eller FINIDA  

 (Finland) for arbejde i udviklingslandene.
Beskatningsretten til vederlaget  

 tilkommer det pågældende nordiske land i henhold til den nordiske  

 dobbeltbeskatningsoverenskomst artikel 19.
D.F.2.2 Personer udsendt fra private internationale organisationer  

 (tekstanmærkning nr. 51, stk. 2) Med hjemmel i tekstanmærkning nr. 51, stk. 2, kan personer udsendt af  

 private internationale organisationer bevilges skattefritagelse.
Det er en  

 betingelse for skattefritagelse, at organisationen er godkendt som en privat  

 international organisation, samt at bistandsarbejdet i det pågældende  

 udviklingsland kan karakteriseres som faglig/teknisk bistand.
 Skattefritagelse kan herefter bevilges til personer udsendt af følgende  

 organisationer: Mellemfolkeligt Samvirke, Dansk Røde Kors, Folkekirkens  

 Nødhjælp, Det Lutherske Verdensforbund og IMCC.
Derimod er WUS ikke længere omfattet af tekstanmærkningens nr. 51, stk. 2,  

 idet WUS efter en vedtægtsændring er ændret til Ibis, der herefter ikke er  

 privat international organisation.
Personer udsendt af Ibis er omfattet af  

 tekstanmærkningens nr. 51, stk. 1, se TOLD*SKAT Nyt 1992.9.267.
* Nødhjælpschauffører og konvojledere i det tidligere Jugoslavien vil ikke  

 kunne indrømmes skattefritagelse i henhold til tekstanmærkningen.
Ved  

 udsendelse til det tidligere Jugoslavien er der ikke tale om udsendelse til  

 et udviklingsland.
Arbejdet kan desuden ikke betegnes som egentligt  

 udviklingsarbejde, men må snarere betegnes som humanitært hjælpearbejde.
Se  

 TOLD*SKAT Nyt 1993.15.696. * Der kan dog ikke bevilges skattefritagelse, hvis en person som led i sit  

 løbende ansættelsesforhold her i landet i den pågældende organisation  

 foretager tjenesterejser i et udviklingsland.
Skattefritagelse kan således  

 kun bevilges, hvis der er tale om en egentlig udstationering, dvs. basen for  

 arbejdets udførelse er det pågældende udviklingsland.
Da anmodninger om skattefritagelse fra personer udsendt af de nævnte  

 private internationale organisationer normalt ikke vil være attesteret i  

 Udenrigsministeriet, skal de kommunale ligningsmyndigheder selv tage stilling  

 til, om det land, en person skal udsendes til, har U-landsstatus, samt om  

 personens arbejde kan karakteriseres som teknisk-faglig bistand.
Lande med  

 U-landsstatus er navnlig lande i den tredje verden, hvorimod f.eks. de  

 olieproducerende lande samt de tidligere kommunistiske lande i Østeuropa ikke  

 har U-landsstatus.
Hvis kommunerne i øvrigt er i tvivl om kriterierne for  

 U-landsstatus og hvad der skal forstås ved teknisk-faglig bistand, bør der  

 rettes henvendelse til Udenrigsministeriets afdeling StS.5. I tilslutning  

 hertil bemærkes, at den afgrænsning af lande med U-landsstatus, der findes  

 nedenfor i afsnit D.F.3 om stipendiater fra udviklingslandene, ikke uden  

 videre kan anvendes, når danskere sendes ud for at udføre udviklingsarbejde.
Personer udsendt som FN-frivillige Personer udsendt som FN-frivillige under FN's program for udsendelse af  

 frivillige til bistandsarbejde i udviklingslandene kan ligeledes opnå  

 skattefritagelse i henhold til tekstanmærkningens nr. 51, stk. 3.
 Skattefritagelsen bevilges på grundlag af en erklæring fra Mellemfolkeligt  

 Samvirke om, at en ansøger opfylder betingelserne for at kunne anses som  

 FN-frivillig.
Ferie og lignende Skattefritagelsen omfatter lønnen for arbejdet i det pågældende  

 udviklingsland, herunder løn under ferie, der afholdes under udstationeringen  

 inklusive det særlige ferietillæg i henhold til Ferielovens § 14, stk. 1.  

 Skattefritagelsen omfatter derimod ikke løn under ferie, der afholdes efter  

 udstationeringens afslutning, selv om ferien er optjent under  

 udstationeringen.
Tilsvarende gælder det særlige ferietillæg.
Skattefritagelsen omfatter endvidere den særlige feriegodtgørelse i  

 henhold til Ferielovens § 12, i det omfang feriegodtgørelsen er optjent af  

 den løn, der oppebæres under udstationeringen.
Skattefritagelsen omfatter  

 derimod ikke feriegodtgørelse, der ikke er optjent under udstationeringen.
 Er der meddelt skattefritagelse til DANIDA-udsendte omfatter  

 skattefritagelse ifølge praksis også løn, der af DANIDA udbetales under ferie  

 afholdt i Danmark, når ferien afholdes inden for kontraktperioden, og den  

 samlede ferie ikke har været af længere varighed end fastsat i de særlige for  

 DANIDA-udsendte gældende ferieregler.
 Barselsdagpenge er ej heller omfattet af skattefritagelsen.
D.F.2.3 Forældelse Ansøgningen om skattefritagelse vil i henhold til Skattestyrelseslovens §  

 4, stk. 1, jf. § 31, stk. 3, alene kunne imødekommes for det løbende og de 3  

 foregående indkomstår.
Ifølge overgangsreglen i Skattestyrelseslovens § 40,  

 stk. 3, har den 3-årige forældelsesregel virkning for indkomståret 1990 og  

 senere indkomstår.
For skatteansættelser, der vedrører tidligere indkomstår,  

 finder de hidtidige gældende regler anvendelse, d.v.s. fristen er 5 år.
D.F.2.4 Forskellige afgørelser Skattefritagelse blev indrømmet dansk børnehavelærerinde ved I.U.C.W.'s  

 (International Union for Child Welfare) børnehave- og uddannelsescenter i  

 Istanbul, hvor vederlaget blev udbetalt af "Red Barnet".  

 Skattedepartementet har også indrømmet fritagelse for beskatning til  

 personer, der som led i det internationale udviklingsarbejde arbejdede i  

 Botswana, Swaziland og Tanzania og som blev lønnet af The International  

 Medical Cooperation Committee og til en i Bangladesh beskæftiget som var  

 lønnet af U-landsforeningen Svalerne.
Derimod blev fritagelse nægtet i et  

 tilfælde, hvor pågældende i Nigeria var ansat som nursing sister under The  

 Lutheran World Federation Department of World Service, idet vedkommendes  

 arbejde ikke faldt ind under, hvad der forstås ved faglig bistand.
Efter at have gennemført et forskningsprojekt i 2 U-lande skulle en  

 skatteyder udarbejde en forskningsrapport i Danmark.
Tekstanmærkningen  

 hjemler ikke fritagelse for beskatning af vederlag for arbejde udført her i  

 landet, skd.49.98.
D.F.3 Stipendiater fra udviklingslandene Med hjemmel i § 38 i tekstanmærkning på de årlige finanslove nr. 50, kan  

 der efter ansøgning bevilges skattefritagelse til studerende samt  

 forskningsstipendiater fra udviklingslandene, der under deres ophold i  

 Danmark modtager stipendier.
 Der kan være tale om såvel stipendier, der hidrører fra offentlige som  

 private midler, ligesom der kan være tale om stipendier, der hidrører fra  

 Danmark, hjemlandet eller andre lande.
Ansøgning om skattefritagelse indsendes til den kommunale  

 ligningsmyndighed.
Eventuel klage sker til told- og skatteregionen.
Såfremt et stipendium er finansieret af midler, der administreres af  

 Udenrigsministeriet, skal ansøgningen om skattefritagelse udfyldes på  

 Udenrigsministeriets standardblanketter, hvorpå Udenrigsministeriet har  

 af-givet en udtalelse.
Er dette ikke tilfældet skal ansøgningen forelægges  

 Udenrigsministeriet til udtalelse.
 Under alle omstændigheder skal en ansøgning om skattefritagelse indeholde  

 oplysning om studieopholdets forventede varighed, idet skattefritagelsen  

 alene bevilges for én bestemt periode.
 Skattefritagelse bevilges kun til studerende samt forskningsstipendiater  

 fra udviklingslandene.
 Efter fast praksis betragtes som udviklingslande følgende lande:
 Hele Latinamerika, hele Oceanien, bortset fra Australien og New Zealand,  

 hele Asien, bortset fra Japan, Israel og den asiatiske del af Sovjetunionen  

 og hele Afrika, med undtagelse af Sydafrika.
D.F.4 Skattefritagelse, særlige tekstanmærkninger Rådgivere udsendt af Demokratifonden Med hjemmel i § 38 i tillægsbevillingslovens til Finansloven er  

 Skatteministeren ved tekstanmærkning blevet bemyndiget til at give  

 skattefritagelse til rådgivere, der udsendes af Demokratifonden til Øst- og  

 Centraleuropa, Baltikum og den tredje verden.
 Det er en forudsætning for skattefritagelsen af udsendte rådgivere, at  

 disse fremviser en attestation fra Udenrigsministeriet om, at udsendelsen  

 sker fra Demokratifonden for en periode på normalt ikke under 3 måneder.
Tilsvarende tekstanmærkning vil blive indsat i de efterfølgende årlige  

 finanslove.
TOLD*SKAT Nyt 1992.14.406.
FN-vagter i Irak Skatteministeren er ligeledes med hjemmel i § 38 i tillægsbevillingsloven  

 til Finansloven blevet bemyndiget til at give skattefritagelse til personer  

 der deltager i FN's humanitære vagtkorps i Irak, når disse personer er  

 udsendt under civil kontrakt med Forsvarsministeriet.
 Bemyndigelserne til Skatteministeren vil blive udlagt til kommunerne i  

 forbindelse med den næst forekommende korrektion af  

 udlægningsbekendtgørelsen.
 Indtil denne korrektion har fundet sted, ligger kompetencen til at meddele  

 skattefritagelse hos told- og skatteregionerne henholdsvis København og  

 Frederiksberg kommuner, med klageadgang til Told- og Skattestyrelsen.
