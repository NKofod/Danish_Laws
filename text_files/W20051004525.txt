Landsskatteretskendelse vedr. skattefri virksomhedsomdannelse  

  flere  

 ejere  udligning af negativ  

 anskaffelsessum Sagen drejer sig om, hvorvidt det kan pålægges A at indbetale 19.960 kr.  

 kontant til B ApS til udligning af negativ anskaffelsessum for hans anparter  

 i  

 selskabet.
Landsskatterettens afgørelse Skatteankenævnet har pålagt  

 klageren at indbetale 19.960 kr. kontant til B ApS til udligning af den  

 negative anskaffelsessum for klagerens anparter.
 Landsskatteretten stadfæster  

 afgørelsen, da denne indbetaling er en forudsætning for, at reglerne i  

 virksomhedsomdannelsesloven kan anvendes, jf. lovens § 2, stk. 2, nr. 3.
Sagens oplysninger Klageren deltog sammen med C  

 i udlejningsvirksomheden B I/S.
Begge interessenter benyttede  

 virksomhedsordningen.
 C driver herudover i personligt  

 regi et tømrerfirma.
 De to interessenter omdannede  

 med virkning fra den 1. januar 2002 B I/S til et anpartsselskab, B ApS, under  

 anvendelse af virksomhedsomdannelsesloven.
 Den kommunale skattemyndighed  

 ændrede under ligningen af omdannelsen avancerne på enkelte af de overdragne  

 ejendomme. Ændringen, der blev accepteret af klageren og C, har medført, at  

 anparternes anskaffelsessum blev negativ med yderligere i alt 39.920 kr.
C har herefter indbetalt  

 19.960 kr. i medfør af virksomhedsomdannelseslovens § 4, stk. 5, således at  

 hans anskaffelsessum for anparterne kunne opgøres til 0 kr.
Klageren har  

 derimod ikke ønsket at indbetale 19.960 kr. til udligning af den negative  

 anskaffelsessum for anparterne.
Skatteankenævnets afgørelse Skatteankenævnet har pålagt  

 klageren at indbetale 19.960 kr. til udligning af den negative  

 anskaffelsessum  

 for anparterne.
Nævnet har som begrundelse  

 herfor anført, at C var nødsaget til at udligne den negative anskaffelsessum  

 for anparterne, da han ikke har omdannet begge sine virksomheder, at der  

 således vil blive tale om en økonomisk forskydning, hvis klageren ikke  

 indskyder det samme beløb, at klageren derved ved en senere afståelse af  

 anparterne vil få fradrag for den merværdi, som han har fået tilført fra  

 medinteressenten,  

 og at situationen derfor er analog med den udligning af udskudt skat, som  

 skal  

 ske mellem interessenter som skattemæssigt ikke har samme kapitalkonti.
Der  

 er  

 herved henvist til afsnit E.H.2.1.8 i Ligningsvejledningen og til  

 virksomhedsomdannelseslovens § 2, stk. 3.
Klagerens påstand og argumenter Klagerens repræsentant har  

 bedt Landsskatteretten om at fritage klageren for at foretage den kontante  

 indbetaling til selskabet, som den kommunale skattemyndighed har pålagt ham.
 Han har til støtte herfor  

 bl.a. anført:
 Lovbestemmelserne i  

 virksomhedsomdannelseslovens § 2, stk. 4 og § 4, stk. 5, er en del af den  

 reparationspakke,  

 som regeringen vedtog i 2001. Formålet var at undgå tidligere opståede  

 uheldige  

 - og for den enkelte skatteyder katastrofale  konsekvenser foranlediget  

 af  

 virksomhedsomdannelsesloven, såfremt der ved en efterfølgende ligning blev  

 konstateret fejl i opgørelser eller, at ikke alle formalia var overholdt.
Der er ikke i loven hjemmel  

 til at betinge indskud fra begge interessenter.
Klageren har derimod  

 lovmæssigt  

 ret til at have en negativ anskaffelsessum for sine anparter.
Landsskatterettens bemærkninger og begrundelse Det er i henhold til  

 virksomhedsomdannelseslovens § 2 en betingelse for at anvende reglerne i  

 loven,  

 at alle de betingelser, der er opregnet i lovens § 2, stk. 1, er opfyldt.
Det  

 er ubestridt, at medinteressenten, C, under henvisning til disse regler er  

 forpligtet og berettiget jf. virksomhedsomdannelseslovens § 4, stk. 5, til at  

 indbetale 19.960 kr. til udligning af den negative anskaffelsessum for sine  

 anparter i B ApS.
Anvendelse af lovens regler  

 er for virksomheder med flere ejere endvidere betinget af, at betingelserne i  

 bestemmelsens stk. 2 er opfyldt.
Det er således bl.a. en forudsætning for, at  

 anvende virksomhedsomdannelsesloven, at alle ejerne vederlægges i forhold til  

 deres andele i den personligt ejede virksomhed, jf. herved § 2, stk. 2, nr.  

 3.  

 Interessenterne skal herefter indskyde lige meget i det nye selskab, idet der  

 skal opnås et ligeligt forhold mellem deres indskud og deres vederlag.
Retten er herefter enig med  

 skatteankenævnet i, at anvendelse af reglerne i virksomhedsomdannelsesloven  

 forudsætter, at klageren i lighed med medinteressenten, C, indskyder 19.960  

 kr.  

 til udligning af den negative anskaffelsessum for hans anparter i B ApS.
Den  

 påklagede afgørelse stadfæstes derfor.
