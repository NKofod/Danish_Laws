Ejendomsavancebeskatning   parcelhusreglen  

 salg af landbrugsejendom   bopælskravet Ligningsrådet har taget stilling til en anmodning om bindende  

 forhåndsbesked vedrørende ejendomsavancebeskatningslovens § 8,  

 stk. 1 og stk. 2 samt § 9.
Spørgsmål Vil en avance ved salg af en ejendom blive beskattet? Vil den del af avancen, der kan henføres til stuehuset med  

 tilhørende grund og have være skattefri? Ligningsrådet besvarede det første spørgsmål  

 bekræftende og det andet spørgsmål benægtende.
Beskrivelse af de faktiske forhold AA anskaffede en ejendom Y-vej 16 med overtagelse pr. 1. november 1970.  

 Ejendommen er noteret som landbrugsejendom og har et areal på 4,9330  

 ha.
Pr. 1. januar 2000 er den vurderet som landbrugsejendom (kode 05). AA har  

 drevet ejendommens jorder indtil 1988. I en 5-års periode har der  

 været holdt hestehold på ejendommen.
For tiden er ca. 2,5 ha  

 tilplantet med juletræer, mens resten er udlejet til en nabo.
I de første år af ejertiden (frem til 1986) boede AA og  

 dennes ægtefælle og to børn på ejendommen i en stor  

 del af tiden.
Folkeregister- og postadressen var fra 1969 til 1989 X-vej 113,  

 som senere blev ændret til X-vej 4. Der var tale om en  

 funktionærbolig, og det var en forudsætning for  

 ansættelsen, at AA befandt sig i funktionærboligen.
Bl.a. var det  

 et krav, at AA fra funktionærboligen deltog i driftsvagter hver 3. uge  

 samt havde opsyn med pladsen og sørgede for, at der kunne etableres  

 adgang til arbejdspladsen udenfor arbejdstiden.
Disse  

 ansættelsesvilkår medførte en del uro i fritiden og meget  

 overarbejde, hvorfor Y-vej 16 blev købt med henblik på at have  

 en anden fast bolig udenfor arbejdsstedet og funktionærboligen.
Derfor  

 blev ejendommen anvendt som helårsbolig udenfor vagtugerne og i  

 fritiden, så ofte det var muligt.
 I perioden 15. februar 1989 til 1. juni 2000 har AA og hustanden beboet  

 ejendommen Z-vej 21.
 Fra 1. juni 2000 er AA og hustanden flyttet til den omhandlede ejendom  

 Y-vej 16, hvortil der er meldt flytning af folkeregister- samt  

 postadresse.
 AA's advokat er af den opfattelse, at bopælskravet er opfyldt  

 både i den første del af ejertiden og i tiden fra den 1. juni  

 2000.
Den skatteansættende myndigheds udtalelse Kommunen oplyser, at AA's ægtefælle stadig ejer den tidligere  

 bolig på Z-vej 21, som er fraflyttet den 1. juni 2000. Ejendommens  

 boligareal er ifølge regnskabet 191 m², hvoraf 97 m² har været  

 benyttet privat.
Resten er udlejet.
I regnskabet for 1999 er variable  

 forbrugsafgifter på denne ejendom oplyst til 24.813 kr., hvoraf 12.602  

 kr. vedrører den private del.
Såfremt der faktisk er foretaget  

 flytning pr. 1. juni 2000, må de variable forbrugsafgifter være  

 faldet betydeligt.
Det er endvidere oplyst, at skattevæsenet i  

 forbindelse med sagsbehandlingen for 1998 har modtaget en konvolut fra AA  

 sendt til revisor den 24. oktober 2000, hvorpå afsenderadressen Z-vej  

 21 er angivet.
 Kommunen har herefter på opfordring af styrelsen indhentet  

 yderligere oplysninger.
 For ejendommen Z-vej 21 har det gennemsnitlige forbrug pr. dag  

 været:
El  

  

 19/11 1997 - 23/11 1998  

 23/11 1998 - 09/12 1999  

 09/12 1999 - 01/07 2000  

 01/07 2000 - 22/11 2000 16,2 kwh  

 17,8 kwh  

 16,5 kwh  

 16,2 kwh Vand  

  

 19/11 1997 - 23/11 1998  

 23/11 1998 - 09/12 1999  

 09/12 1999 - 07/12 2000 0,47 kbm  

 0,55 kbm  

 0,50 kbm Fjernvarme  

  

 19/11 1997 - 23/11 1998  

 23/11 1998 - 09/12 1999  

 09/12 1999 - 22/11 2000 1,6 kbm  

 1,5 kbm  

 1,3 kbm Vedrørende ejendommen Y-vej 16 har elforbruget i perioden 1/11 1999  

 - 31/10 2000 været 804 kwh.
Der er flyttet adresse til denne ejendom  

 pr. 1/6 2000, hvilket medfører at ejendommen skulle være anvendt  

 til helårsbolig i 5 måneder af omhandlede periode.
Elforbruget  

 for årene 1996 - 1999 er oplyst til 281 kwh, 616 kwh, 279 kwh og 359  

 kwh.
Det er supplerende oplyst, at ejendommen opvarmes med el og ved pejs og  

 brændeovn.
De alternative varmekilder er placeret i stuen med  

 varmekanal til 1. sal.
Der anvendes brænde fra egen skov.
Vand hentes  

 fra eget vandværk.
 Der foreligger ikke dokumentation for udgifter til flytning, da denne er  

 foretaget af AA selv.
 AA's adresse i telefonbogen (opslag på internettet i navnebogen) er  

 angivet som Z-vej 21. På adressen Y-vej 16 er tilmeldt en mobiltelefon  

 lydende på AA's ægtefælle.
 Det er skattevæsenets opfattelse, at de supplerende oplysninger, der  

 er modtaget fra advokaten, ikke dokumenterer/sandsynliggør, at der er  

 taget bopæl på Y-vej 16, når der henses til oplysningerne  

 om forbrugsafgifter samt de øvrige oplysninger i sagen.
Styrelsens indstilling og begrundelse Vedrørende det første spørgsmål udtaler  

 styrelsen, at der er tale om en ejendom, der er vurderet som landbrugsejendom  

 (kode 05). Ejendommen kan derfor ikke sælges skattefrit efter  

 ejendomsavancebeskatningslovens § 8, stk. 1, der alene omhandler en- og  

 tofamiliehuse.
Skattefrihed kan heller ikke indrømmes efter  

 ejendomsavancebeskatningslovens § 8, stk. 2 - sommerhusejendomme og lign.,  

 som ejeren eller dennes hustand har benyttet til privat formål i en del  

 af ejerperioden.
Bestemmelsen omfatter ikke en landbrugsejendom.
 Det indstilles at besvare spørgsmålet med et ja,  

 således at beskatning sker efter reglerne i  

 ejendomsavancebeskatningsloven.
 Vedrørende det andet spørgsmål udtaler styrelsen, at  

 styrelsen ikke er enig med advokaten i, at beboelseskravet er opfyldt for den  

 første del af ejertiden, da familien i denne periode ikke har  

 folkeregisteradresse på ejendommen.
For så vidt angår perioden fra 1. juni 2000, hvor skatteyderen  

 og hustanden har folkeregisteradresse på ejendommen, er styrelsen enig  

 med kommunen i, at det ikke er tilstrækkeligt sandsynliggjort, at  

 ejendommen har tjent til bolig for familien.
Der er herved henset til det  

 oplyste om forbrug af el henholdsvis forbrug af el, vand og fjernvarme  

 på de to ejendomme.
Endvidere er der lagt vægt på, at  

 familien har beholdt ejendommen Z-vej 21, og at denne ikke er udlejet i sin  

 helhed eller forsøgt solgt.
 Det indstilles at besvare spørgsmålet med et nej, da  

 beboelseskravet ikke anses for opfyldt.
 Det er ved besvarelsen lagt til grund, at AA ikke er næringsdrivende  

 med handel med fast ejendom.
 Ligningsrådet tiltrådte Told- og Skattestyrelsens  

 indstilling.
