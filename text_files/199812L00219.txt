Fremsat den 8. april 1999 af Tom Behnke (FP), Kim Behnke  

 (FP), Yvonne Herløv Andersen (CD) og Annie Lunde Hansen (CD) Forslag til Lov om ændring af lov om social  

 service (Tilskud til hoftebeskyttere) § 1 I lov nr. 454 af 10. juni 1997 om social service, som  

 senest ændret ved § 3 i lov nr. 117 af 2. marts 1999, foretages  

 følgende ændringer:
 1. I § 97 indsættes efter stk. 1 som nyt stykke:
»Stk. 2. Kommunen yder støtte til personer med sygdoms-  

 eller aldersbetinget knoglesvækkelse til anskaffelse af  

 hoftebeskyttere, når brug heraf må anses for i væsentlig  

 grad at kunne forebygge eller mindske skader ved fald.
Støtten ydes  

 årligt og skal udgøre mindst 50 pct. af udgifterne til 3 par  

 hoftebeskyttere af det mest anvendte mærke.« Stk. 2-5 bliver herefter stk. 3-6.
 2. I § 97, stk. 5, nr. 6, der bliver stk. 6, nr. 6, i §  

 98, stk. 2, i § 101, stk. 2, ændres »stk. 2« til: »stk.  

 3«.
 3. I § 131, stk. 6 og i  § 140, stk. 3  

 ændres »§ 97, stk. 2« til: »§ 97, stk. 3«.
 4. I § 140, stk. 2, ændres i 1. og 2.  

 pkt. »stk. 4« til: »stk. 5«.
 5. I § 146 ændres »stk. 3 og 4« til: »stk. 4 og  

 5«.
§ 2 Loven træder i kraft dagen efter  

 bekendtgørelsen i Lovtidende.
Bemærkninger til lovforslaget Lovforslaget er en revideret  

 genfremsættelse af lovforslag nr.
L 68, folketingsåret 1997-98,  

 2. samling, jf.
Folketingstidende, Folketingets forhandlinger, side 1144 og  

 tillæg A side 1784-1787.
 Hensigten med lovforslaget er at etablere et retskrav  

 på tilskud til hoftebeskyttere til personer med sygdoms- og  

 aldersbetinget knoglesvækkelse, hvis den pågældendes  

 læge udtaler, at hoftebeskytteren i væsentlig grad vil kunne  

 forebygge eller mindske skader ved fald.
 Hoftebrud er årsag til det største antal  

 indlæggelser på danske hospitaler og den hyppigste årsag  

 til  anbringelse på plejehjem.
Sundhedsministeriet har oplyst, at der årligt er  

 14.000 tilfælde af hofte- og lårbensbrud.
Hver dag  

 indlægges altså i gennemsnit 38 personer med brækket hofte.  

 Hver hofteoperation koster godt 40.000 kr.
Hertil skal lægges  

 meromkostninger til pleje- og omsorgsforanstaltninger.
De samlede udgifter  

 til behandling af hoftebrud beløber sig altså ifølge  

 Sundhedsministeriet til 1 mia. kr. årligt.
Det skønnes, at omkring 90 pct. af alle hoftebrud  

 hos ældre kan undgås ved brug af en hoftebeskytter.
Det betyder,  

 at samfundet kan spare på operationer, genoptræning,  

 hjemmehjælp og plejehjemspladser.
Samtidig vil dette lovforslag  

 medføre, at hospitalssengene kan bruges til andre formål, idet  

 ventelisterne bliver mindre, ligesom der vil blive frigjort  

 genoptræningskapacitet.
Det er forslagsstillernes opfattelse, at der skal gives et  

 fast tilskud til indkøb af tre par hoftebeskyttere.
I betragtning af  

 at mange af de personer, der med fordel vil kunne benytte en hoftebeskytter,  

 også lider af inkontinens, skal det være muligt at skifte mellem  

 flere par.
Tilskuddet skal udgøre mindst 50 pct. af udgifterne  

 til tre par hoftebeskyttere pr. år.
Det vil sige, at en kommune kan  

 vælge at dække alle omkostninger forbundet med anskaffelse af det  

 nødvendige antal hoftebeskyttere.
Tilskuddets størrelse beregnes ud fra prisen  

 på den hoftebeskytter, som er den mest anvendte, men brugeren skal i  

 øvrigt frit kunne vælge mellem de forskellige  

 leverandører.
Der findes i dag tre former for hoftebeskyttere.
Den  

 mest anvendte er »SAFEHIP«, som sælges til en vejledende pris af 429  

 kr.
Den samlede udgift til indkøb af 3 par hoftebeskyttere vil derfor  

 være 1287 kr.
Kommunens udgifter pr. bruger vil således  

 beløbe sig til ca. 645 kr.
Heri er ikke indregnet den  

 prismæssige fordel, kommunerne vil få ved et samlet køb af  

 et større parti hoftebeskyttere.
Københavns Kommune har indset, at der er penge at  

 spare ved at tilbyde hoftebeskyttere til kommunens beboere på plejehjem  

 og i beskyttede boliger.
I december 1998 besluttede kommunen at tilbyde  

 hoftebeskyttere som en gratis forebyggelse.
Dette er sket, efter at kommunen  

 har gennemført en undersøgelse, der viser, at mellem 10 og 20  

 pct. af kommunens ca. 6500 plejehjemsbeboere vil have gavn af  

 hoftebeskytterne.
Kommunen har beregnet, at man for en pris af 741.000 kr. om  

 året kan spare 45 hospitalssengepladser pr. år.
Mange ordførere har under den tidligere behandling  

 af lovforslag om tilskud til hoftebeskyttere argumenteret for, at forslaget  

 burde henvises til behandling i Sundhedsudvalget.
Det er imidlertid ikke  

 hensigtsmæssigt at fremsætte lovforslaget som en ændring i  

 sundhedslovgivningen.
Selv om forebyggelse er underlagt Sundhedsministeriet,  

 vil det være usædvanligt at etablere en ordning i  

 sundhedslovgivningen, hvor der skal udbetales tilskud i forbindelse med  

 køb af en hoftebeskytter efter personens eget valg.
Ud over tilskud  

 til lægemidler er der i sundhedslovgivningen hovedsageligt fastsat  

 bestemmelser om tilskud til ydelser foretaget af sundhedspersoner.
Forslaget  

 fremsættes derfor som en ændring til den sociale lovgivning,  

 fordi man inden for sociallovgivningen allerede udbetaler flere former for  

 tilskud og her har mulighed for at benytte den decentraliserede  

 administration af tilskudsordninger, der er udlagt til kommunerne.
 Forslagsstillerne finder det i øvrigt grotesk, at  

 forebyggende hjælpemidler ikke allerede er omfattet af servicelovens §  

 97, når man tænker på, at der ingen problemer er med at yde  

 tilskud til krykker, stok eller den rollator, der bliver brug for, hvis man  

 falder og pådrager sig f.eks. hoftebrud.
 For ældre, der vil have vanskeligt ved at afholde  

 udgifterne til en hoftebeskytter, kan kommunerne i dag yde tilskud til  

 rimeligt begrundede enkeltudgifter efter § 81 i lov om aktiv socialpolitik.  

 Dette giver imidlertid en uensartet praksis, da de formuegrænser, der  

 kan udløse et tilskud, fastsættes forskelligt i de enkelte  

 kommuner, ligesom det er de færreste, der er opmærksom på,  

 at der er denne mulighed for støtte.
Socialministeren har under den tidligere behandling af  

 lovforslag om tilskud til hoftebeskyttere henvist til, at man bør  

 afvente Sundhedsministeriets rapport om forebyggelse af knogleskørhed  

 og af de skader, der kan opstå som følge af  

 knogleskørhed.
Denne rapport er her i april 1999 stadig ikke  

 færdig på trods af, at den var lovet færdig i april 1998.  

 Det kan ikke være rigtigt, at man fortsat skal vente på, at  

 Sundhedsministeriet bliver færdig med papirarbejdet, når man  

 tænker på de omkostninger, der er forbundet med ikke straks at  

 indføre tilskud til hoftebeskyttere, herunder såvel omkostninger  

 for samfundet som for de mennesker, der har en væsentlig forringet  

 livskvalitet, fordi de føler sig særlig udsat for  

 knoglebrud.
Forslagsstillerne er helt bevidste om, at der med dette  

 forslag sker en udvidelse af den sociale lovgivning i retning af at give  

 tilskud til forebyggende foranstaltninger.
Forslagsstillerne finder det af  

 stor betydning, at den sociale lovgivning også kommer til at omfatte  

 tilskud til forebyggende hjælpemidler, da det både af  

 menneskelige og økonomiske grunde er bedre at forebygge end at  

 helbrede.
Bemærkninger til lovforslagets enkelte  

 bestemmelser Til § 1 Det foreslås, at personer med sygdoms- eller  

 aldersbetinget knoglesvækkelse får støtte til anskaffelse  

 af en hoftebeskytter hos kommunen, når den pågældendes  

 læge mener, at brug heraf må anses for i væsentlig grad at  

 kunne forebygge eller mindske skader ved fald.
 Støtten skal udgøre mindst halvdelen af  

 udgifterne til køb af 3 par hoftebeskyttere om året.
 Nr. 2-5 er konsekvensændringer.
Til § 2 Det foreslås, at lovforslaget træder i kraft  

 dagen efter bekendtgørelsen i Lovtidende.
Skriftlig fremsættelse Tom Behnke (FP):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om social  

 service. (Tilskud til hoftebeskyttere).
(Lovforslag nr.
L 219).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
