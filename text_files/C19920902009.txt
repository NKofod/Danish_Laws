 Der skal som hidtil oprettes bedriftværn i overensstemmelse med  

 bekendtgørelse nr. 39 af 6. februar 1951 om bedriftværn.
 Som det fremgår af bekendtgørelsens § 2, stk. 2, kan  

 Civilforsvarsstyrelsen helt eller delvis fritage virksomheder, der omfattes  

 af bekendtgørelsens § 1 om bedriftværnspligt, for at gennemføre de nævnte  

 foranstaltninger.
 Det er Indenrigsministeriets og Civilforsvarstyrelsens opfattelse, at der,  

 indtil der er fastsat nye regler om virksomhedernes fremtidige  

 beskyttelsesforanstaltninger, bør føres en mere smidig dispensationspraksis  

 end det er tilfældet i dag.
 Det er derfor styrelsens hensigt at føre en dispensationspraksis,  

 hvorefter følgende typer virksomheder fritages for bedriftværnspligt,  

 medmindre omstændighederne i de konkrete tilfælde taler imod:
 - Undervisningsinstitutioner.
 - Industri- eller håndværksvirksomheder, der udelukkende eller næsten  

 udelukkende anvender eller oplagrer ubrændbare materialer, og som indenfor et  

 samlet område beskæftiger mindre end 150 personer.
 - Virksomheder, der er indrettet som kontor eller butik, og som indenfor  

 et samlet område beskæftiger mindre end 150 personer.
 Styrelsen vil herudover i tilfælde af ansøgninger om dispensation vurdere,  

 om der i de konkrete tilfælde er grundlag for dispensation.
 Civilforsvarsstyrelsen skal anmode kommunalbestyrelsen om at tilrettelægge  

 sin administration af bedriftværnsreglerne således, at institutioner og  

 virksomheder orienteres om deres mulighed for at søge Civilforsvarsstyrelsen  

 om dispensation efter den nævnte praksis.
