 Bekendtgørelse om afgift af tinglysning og registrering af ejer- og  

 panterettigheder mv.
 Efter § 2, stk. 2, § 3, stk. 3, § 4, stk. 2,  

 § 5, stk. 6, § 6, § 10, stk. 2, § 17,  

 stk. 3, § 24, § 26 og § 31 i lov nr. 382 af 2. juni 1999  

 om afgift af tinglysning og registrering af ejer- og panterettigheder mv.  

 bestemmes:
Omregningskurs § 1. Er det beløb, der skal betales afgift  

 af, angivet i euro, skal der ved omregning til danske kroner enten anvendes  

 en dagskurs på euro indenfor de sidste 14 dage forud for  

 anmeldelsestidspunktet eller den toldkurs, der er gældende for den  

 periode, hvor anmeldelsen finder sted.
 Stk. 2.Ved tinglysning af pant i fast ejendom, som er helt  

 eller delvist fritaget for afgift efter lovens § 5, stk. 2, kan dog  

 anvendes den dagskurs på euro, som er lagt til grund på det  

 tidspunkt, hvor lånet udmåles.
Vurdering § 2. Vurdering af et skib eller luftfartøj  

 efter lovens § 3, stk. 3, indbringes for retten med henblik  

 på en sagkyndig vurdering efter retsplejelovens regler om isoleret  

 bevisoptagelse, såfremt anmelderen og afgiftsmyndigheden ikke er enige  

 om at få foretaget en vurdering ved en branchekyndig uden rettens  

 bistand.
Stk. 2. Anmodning om isoleret bevisoptagelse indgives af  

 afgiftsmyndigheden til byretten på det sted, hvor fartøjet er  

 hjemmehørende.
Afgiftsmyndigheden udfærdiger udkast til  

 skønstemaet og repræsenterer statskassen under  

 bevisførelsen.
Ejendomsværdipåtegning § 3. Ejendomsværdien efter lovens § 4,  

 stk. 2, oplyses ved, at den kommune, hvori ejendommen ligger, giver  

 ejerskiftedokumentet påtegning om den offentlige ejendomsværdi  

 på tidspunktet for den seneste almindelige vurdering eller vurdering  

 efter vurderingslovens § 4 eller § 4 A, såfremt ejeren har  

 modtaget underretning om ansættelsen.
Er ejendommen under  

 omvurdering, eller er ejendommen ikke selvstændig vurderet, giver  

 kommunen ejerskiftedokumentet påtegning herom.
Ligger ejendommen i  

 flere kommuner, gives påtegningen af den kommune, hvor den  

 største del af ejendommens areal ligger.
Det påhviler anmelderen  

 at indhente kommunens påtegning.
 Stk. 2. Såfremt der ikke foreligger en  

 ejendomsværdi, eller der i tiden mellem den offentlige vurdering og  

 anmeldelsen er sket væsentlige forandringer af ejendommen, skal
overdrageren afgive en af følgende erklæringer om  

 værdien af ejendommen under forudsætning af kontant  

 betaling:
1)	»Ejendommen er ikke særskilt vurderet.
Værdien af  

 ejendommen på anmeldelsestidspunktet udgør efter mit bedste  

 skøn x kr.« 2)	»Ejendommen er bebygget/ombygget siden den seneste  

 ejendomsvurdering.
Værdien af ejendommen på  

 anmeldelsestidspunktet udgør efter mit bedste skøn x  

 kr.« Låneomlægninger § 4. Hel eller delvis afgiftsfrihed ved  

 låneomlægninger efter lovens § 5, stk. 2, er betinget  

 af, at långiver påfører pantebrevet en specificeret  

 opgørelse over afgiftsberegningen, jf. bilaget til denne  

 bekendtgørelse.
 Stk. 2. Ved opgørelsen af den afgiftsfrie del af det  

 pantsikrede beløb efter lovens § 5, stk. 2, kan indregnes  

 stiftelsesgebyr, indfrielsesgebyr, reservefondsindskud, den faste afgift ved  

 tinglysning, lånesagsgebyr, kurtage og evt. differencerenter, jf.  

 bilaget til denne bekendtgørelse.
 Stk. 3. Afgiftsmyndigheden kan pålægge anmelderen  

 at dokumentere rigtigheden af afgifts-beregningen vedrørende et  

 pantebrev efter lovens § 5, stk. 2.
Ændring af pant i erhvervsaktiver § 5. Ved ændringer i sikkerheden  

 vedrørende et pantebrev med pant i en erhvervsdrivendes  

 erhvervsaktiver efter lovens § 5, stk. 4, skal pantsætter  

 afgive følgende erklæring på dokumentet:
»Nærværende ændring af pantet omfatter  

 alene erhvervsaktiver.
Der sker herved ingen ændring af det pantsikrede  

 beløb eller skift af pantsætter.« Forhøjelse af pantesummen § 6. Ved forhøjelse af det pantsikrede  

 beløb efter lovens § 5, stk. 5, 1. pkt., skal panthaver og  

 pantsætter afgive følgende erklæring på dokumentet  

 om størrelsen af resthæftelsen på tids-punktet for  

 anmeldelsen:
»Den nedbragte pantesum udgør x kr. pr. y  

 dato.« Ejendomsforbehold § 7. Afgiftsmyndigheden kan pålægge  

 anmelderen at dokumentere rigtigheden af afgiftsberegningen vedrørende  

 ejendomsforbehold efter lovens § 6, herunder ved  

 købekontrakten.
Tilladelse til særlig afregning § 8. Afgiftsmyndigheden kan efter lovens  

 § 17, stk. 1, give tilladelse til, at en virksomhed på egne  

 eller kunders vegne betaler afgiften månedligt.
Virksomheder, der  

 får tilladelse til månedlig afregning, skal registreres.
Stk. 2. En tilladelse kan gøres betinget af, at  

 virksomheden stiller sikkerhed for betaling af afgiften.
Sikkerheden kan have  

 karakter af kontant depositum, bankgaranti, kautionsforsikring eller  

 lignende.
Virksomheden pålægges at stille sikkerhed, når  

 virksomheden flere gange ikke har betalt skatter og afgifter rettidigt og  

 samtidig enten er i restance med et større beløb eller ikke  

 rettidigt har indsendt selvangivelse eller når virksomhedens  

 kapitalgrundlag er trukket ud af virksomheden.
Derudover kan virksomheden  

 pålægges sikkerhedsstillelse, hvis en virksomheds ejer eller  

 lignende tidligere har været skyld i, at told- og skattemyndighederne  

 har lidt et tab.
Sikkerhed stilles med et beløb, der svarer til  

 virksomhedens forventede tilsvar af skatter og afgifter m.v. i en  

 3-måneders periode.
Kravet om sikkerhedsstillelse ophører,  

 når virksomheden ikke længere er i restance og i de seneste 12  

 måneder har betalt skatter og afgifter rettidigt.
Stk. 3. Virksomheder med hjemsted i udlandet kan kun få  

 en tilladelse efter stk. 2, hvis de udpeger en herboende  

 repræsentant.
Repræsentanten på virksomhedens vegne stiller  

 sikkerhed efter stk. 2.
 Stk. 4. En tilladelse kan tilbagekaldes med 3 måneders  

 varsel.
 Stk. 5. Virksomheden skal føre et regnskab for  

 afgiften, der umiddelbart kan afstemmes.
 Stk. 6. Told- og Skatteregion Høje-Taastrup kan  

 fastsætte betingelser for tilladelsen.
Gaver § 9. Afgiftsfrihed for de gaveskøder, der  

 er omfattet af lovens § 10, stk. 2, er betinget af, at  

 skødemodtageren har afgivet følgende erklæring på  

 skødet:
»Gaveskødet er afgiftsfrit.
Ny adkomsthaver er  

 optaget i Told- og Skattestyrelsens cirkulære 1999-22 som godkendt  

 efter boafgiftslovens § 3, stk. 2, til at modtage gave og arv  

 boafgiftsfrit, uden at der skal ansøges herom.« Godtgørelse § 10. Afgiftsmyndigheden godtgør efter  

 anmodning betalte afgifter af tinglysninger og registreringer til fremmede  

 staters herværende ambassader m.v., der er omfattet af  

 Wienerkonventionen af 18. april 1961 om diplomatiske forbindelser og  

 Wienerkonventionen af 24. april 1963 om konsulære forbindelser.
 Stk. 2. Afgiftsmyndigheden godtgør efter anmodning  

 betalte afgifter af tinglysninger og registreringer til internationale  

 organisationer m.v., der er omfattet af lov nr. 567 af 30. november 1983 om  

 rettigheder og immuniteter for internationale organisationer m.v.
 Stk. 3. Afgiftsmyndigheden godtgør efter anmodning  

 betalte afgifter af tinglysninger og registreringer til organisationer, der  

 er domicilerede her i landet, og optaget i »The Copenhagen Diplomatic List« i  

 henhold til værtaftale med Udenrigsministeriet.
Stk. 4. Afgiftsmyndigheden godtgør efter anmodning  

 betalte afgifter af tinglysninger og registreringer til NATO og SHIRBRIG samt  

 tilsvarende organisationer, der er domicilerede her i landet i henhold til  

 værtaftale med Forsvarsministeriet Stk. 5. Afgiftsmyndigheden godtgør efter anmodning  

 betalte afgifter af tinglysninger og registreringer til FN og tilsvarende  

 multinationale organisationer.
Administrativ bøde § 11. Afgiftsmyndigheden træffer  

 afgørelse i 1. instans efter lovens § 31. Afgørelserne  

 efter § 31 kan påklages til Told- og Skattestyrelsen.
 § 12. Bekendtgørelsen træder i kraft  

 den 1. januar 2000.
Skatteministeriet, den 15. september  

 1999 Ole Stavad /K.
Aasberg Karlsen Bilag 1 Vejledning om opgørelse af det afgiftsfri  

 beløb ved låneomlægning (konvertering) efter  

 tinglysningsafgiftslovens § 5, stk. 2.
 Den opgørelse af det afgiftspligtige beløb,  

 der skal påføres lånedokumentet som betingelse for  

 afgiftsfrihed, jf. tinglysningsafgiftslovens § 5, stk. 2, og den  

 efter denne bestemmelse udstedte bekendtgørelse, opgøres efter  

 følgende retningslinier:
 1. Det skal anføres, om opgørelsen er foretaget med  

 anvendelse af nominelle værdier eller kursværdier.
 Anvendes nominelle værdier, foretages  

 opgørelsen som anvist nedenfor under punkt 2. Anvendes  

 kursværdier, foretages opgørelsen som anvist nedenfor under  

 punkt 3.
 2. Anvendes nominelle værdier, foretages opgørelsen  

 således:
Pålydende, nyt lån	kr. (A) -	Restgæld, indfriede lån	kr. (B) -	Omkostninger, indfriede lån	kr. (Ci) -	Forholdsmæssige omkostninger, nyt lån	kr. (Cn) Afgiftspligtigt beløb	kr. (D) Ad A: Det vil sige det nye låns hovedstol.
 Ad B: Restgælden på det/de indfriede lån er  

 restgælden ifølge lånedokumentet (ved kontantlån er  

 det således ikke obligationsrestgælden).
 Restancer på lånet kan ikke medregnes.
 Ad C: Ci er omkostninger vedrørende det indfriede lån, og Cn  

 er (forholdsmæssige) omkostninger vedrørende det nye  

 lån.
 Under omkostninger kan medtages de med optagelsen af det nye lån og  

 de med indfrielsen af gamle lån direkte forbundne omkostninger, d.v.s.  

 stiftelsesgebyr, indfrielsesgebyr, reservefondsindskud, den faste afgift ved  

 tinglysning, lånesagsgebyr, kurtage og eventuel differencerente.
 Frigives reservefondsmidler i forbindelse med indfrielsen  

 af realkreditlån, reduceres omkostningerne vedrørende indfriede  

 lån dermed.
 Eventuelle kurstab kan ikke fradrages, hverken under  

 omkostninger eller i øvrigt.
 Anvendes kun en del af det nye lån til indfrielse af  

 det/de gamle lån, opdeles omkostningerne vedrørende det nye  

 lån i omkostninger, der ikke er afhængige af lånets  

 størrelse (faste omkostninger), og omkostninger, der er  

 afhængige af lånets størrelse (variable omkostninger).
 I disse tilfælde kan det afgiftspligtige  

 beløb vedrørende det nye lån reduceres fuldt ud med de  

 faste omkostninger vedrørende lånet, mens der kun kan medregnes  

 en forholdsmæssig del af de variable omkostninger vedrørende  

 lånet.
 Den forholdsmæssige del af de variable omkostninger  

 vedrørende det nye lån opgøres således, at der kun  

 medregnes så stor en del af de variable omkostninger vedrørende  

 det nye lån, som svarer til forholdet mellem restgælden  

 vedrørende det/de indfriede lån plus omkostningerne  

 vedrørende det/de indfriede lån (B+Ci), og det nye låns  

 pålydende (A) fratrukket de samlede omkostninger vedrørende det  

 nye lån.
 Ad D: Det beløb, som afgiften beregnes af.
 3. Anvendes kursværdier, foretages opgørelsen  

 således:
Pålydende, nyt lån kr. (A) -	Forholdsmæssigt kurstab, nyt lån	kr. (E) -	Indfrielsessum, indfriede lån	kr. (B) -	Omkostninger, indfriede lån	kr. (Ci) -	Forholdsmæssige omkostninger, nyt lån	kr. (Cn) Afgiftspligtigt beløb	kr. (D) Ad A: Det vil sige det nye låns hovedstol.
 Ad E: Anvendes kun en del af det nye lån til  

 indfrielse af gamle lån, kan der kun medregnes så stor en del af  

 det samlede kurstab vedrørende det nye lån, som svarer til  

 forholdet mellem den kontante indfrielsessum af det/de indfriede lån  

 plus omkostningerne vedrørende det/de indfriede lån (B+Ci), og  

 kursværdien af det nye lån fratrukket de samlede omkostninger  

 vedrørende det nye lån.
 Ad B: Den kontante indfrielsessum af det/de indfriede  

 lån er det kontantbeløb, som debitor på  

 indfrielsestidspunktet skal anvende til indfrielse af lånets  

 retsgæld, ekskl. renter og eventuelle restancer.
 Ad B og E: I de tilfælde, hvor det nye lån  

 eller det/de indfriede lån er baseret på obligationsudstedelse,  

 og den/de obligationskurs(er), der skal anvendes til opgørelse af  

 afgiftsfritagelsen, ikke er kendt på  

 låneudmålingstidspunktet, lægges den på tidspunktet  

 for låneudmålingen vedrørende det enkelte lån  

 anvendte kurs til grund for opgørelsen.
 Ad C: Under omkostninger kan medtages de med optagelsen af  

 det nye lån og de med indfrielsen af gamle lån direkte forbundne  

 omkostninger, d.v.s. stiftelsesgebyr, indfrielsesgebyr, reservefondsindskud,  

 den faste afgift ved tinglysning, lånesagsgebyr, kurtage og eventuel  

 differencerente.
 Frigives reservefondsmidler i forbindelse med indfrielsen  

 af realkreditlån, reduceres omkostningerne vedrørende indfriede  

 lån dermed.
 Eventuelle kurstab kan ikke fradrages under  

 omkostninger.
 Anvendes kun en del af det nye lån til indfrielse af  

 det/de gamle lån, opdeles omkostningerne vedrørende det nye  

 lån i omkostninger, der ikke er afhængige af lånets  

 størrelse (faste omkostninger), og omkostninger, der er  

 afhængige af lånets størrelse (variable omkostninger).
 I disse tilfælde kan det afgiftspligtige  

 beløb vedrørende det nye lån reduceres fuldt ud med de  

 faste omkostninger vedrørende lånet, mens der kun kan medregnes  

 en forholdsmæssg del af de variable omkostninger vedrørende  

 lånet.
 Den forholdsmæssige del af de variable omkostninger  

 vedrørende det nye lån opgøres således, at der kun  

 medregnes så stor en del af de variable omkostninger vedrørende  

 det nye lån, som svarer til forholdet mellem den kontante  

 indfrielsessum af det/de indfriede lån plus omkostninger  

 vedrørende det/de indfriede lån (B+Ci), og kursværdien af  

 det nye låns pålydende (A) fratrukket de samlede omkostninger  

 vedrørende det nye lån.
 Ad D: Det beløb, som afgiften beregnes af.
4. Er det beløb, hvoraf der skal betales afgift, angivet i  

 fremmed valuta, anvendes ved beregning af afgiften en af Nationalbanken inden  

 for de seneste 14 dage forud for anmeldelsen til tinglysning eller  

 registrering fastsat officiel middelkurs.
Er der ikke fastsat en sådan  

 officiel middelkurs for den pågældende valuta, benyttes en af et  

 pengeinstitut inden for de seneste 14 dage forud for anmeldelsen til  

 tinglysning eller registrering fastsat sælgerkurs.
 Er det beløb, hvoraf der skal betales afgift,  

 angivet i euro, anvendes ved omregning til danske kroner enten dagskursen  

 på euro indenfor de sidste 14 dage for anmeldelsestidspunktet, jf.  

 lovens § 2, stk. 2, eller den toldkurs, der er er gældende  

 på anmeldelsestidspunktet.
Toldkursen for fremmede valutaer, herunder euro,  

 fastsættes af Told Skat på baggrund af den kurs, herunder  

 eurokurs, der noteres af Danmarks Nationalbank den næstsidste onsdag i  

 måneden og som herefter er gældende for den efterfølgende  

 kalendermåned.
Uanset toldkursen normalt er gældende for en  

 kalendermåned, kan toldkursen ændres i løbet ef en  

 måned, hvis der sker kursudsving på +/- 5 pct.
Ved låneomlægninger efter lovens § 5,  

 stk. 2, er der en særlig adgang til at anvende den kurs på  

 euro, som er lagt til grund på det tidspunkt, hvor lånet  

 udmåles.
Denne adgang omfatter ikke toldkursen.
Er det nye lån/og eller det lån, der skal  

 indfries, angivet i fremmed valuta kan beregningen af det afgiftspligtige  

 beløb foretages i danske kroner eller i den fremmede valuta, men selve  

 afgiften skal angives i danske kroner.
Foretages beregningen i fremmed valuta  

 erstattes »kr.« i de opstillede skabeloner med den pågældende  

 valutas valutabetegnelse.
