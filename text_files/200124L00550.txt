Betænkning afgivet af Skatteudvalget den  

 2. maj 2002 Betænkning over Forslag til lov om ændring af  

 skattestyrelsesloven og ligningsloven (Fuld omkostningsgodtgørelse i skattesager m.v., som  

 skatteyder vinder fuldt ud eller i overvejende grad, eller som  

 videreføres af skattemyndighederne) [af  

 skatteministeren (Svend Erik Hovmand)] 1. Ændringsforslag Der er stillet 6 ændringsforslag til lovforslaget.  

 Skatteministeren har stillet ændringsforslag nr. 2-6. Socialistisk  

 Folkepartis medlem af udvalget har stillet ændringsforslag nr. 1.
2. Udvalgsarbejdet Lovforslaget blev fremsat den 17. januar 2002 og var til  

 1. behandling den 31. januar 2002. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 8 møder.
Høring Lovforslaget blev sendt i høring samtidig med  

 fremsættelsen.
Den 4. og 5. februar samt den 11. og 12. marts 2002  

 sendte skatteministeren indkomne høringssvar til udvalget.
Den 23.  

 april 2002 sendte skatteministeren et høringsnotat til udvalget, der  

 gengiver hovedtrækkene i høringssvarene, samt skatteministerens  

 kommentarer hertil.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Advokatrådet, Arbejderbevægelsens Erhvervsråd, Arthur Andersen, Statsautoriserede Revisorer, Foreningen af Registrerede Revisorer og Foreningen af Statsautoriserede Revisorer.
 Skatteministeren har over for udvalget kommenteret de  

 skriftlige henvendelser til udvalget.
Deputationer Endvidere har Advokatrådet mundtligt over for  

 udvalget redegjort for sin holdning til lovforslaget.
Samråd Udvalget har stillet 8 spørgsmål til  

 skatteministeren til mundtlig besvarelse.
Ministeren har besvaret  

 spørgsmålene i et samråd med udvalget den 13. marts 2002.  

 Ministeren har efterfølgende sendt udvalget det talepapir, der  

 lå til grund for ministerens besvarelse af  

 spørgsmålene.
Spørgsmål Udvalget har stillet 49 spørgsmål til  

 skatteministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (V, DF, KF og EL) indstiller  

 lovforslaget til vedtagelse med de af skatteministeren stillede  

 ændringsforslag.
Flertallet vil stemme imod det af SF stillede  

 ændringsforslag.
Enhedslisten er i udgangspunktet positiv over for forslag,  

 som kan styrke borgernes retssikkerhed over for det offentlige.
Enhedslisten  

 vil også gerne være med til, at der bliver set lidt mere  

 sammenhængende på denne problemstilling, sådan at der  

 også sker en forbedring af borgernes retssikkerhed f.eks. inden for det  

 sociale område og arbejdsmarkedsområdet.
Her er der ofte tale om  

 borgere, der står i en svagere position over for systemet end de  

 personer, der fører sager mod skattevæsenet.
Det gælder de  

 arbejdsløse, der administrativt bliver idømt en kæmpe  

 bøde af staten for mindre forseelser.
Det gælder modtagere af  

 kontanthjælp eller arbejdsløshedsdagpenge, som tvinges ud i det  

 ene meningsløse tvangsaktiveringstilbud efter det andet, og der kunne  

 nævnes mange andre eksempler.
De er ikke på nogen måde  

 sikret advokatbistand eller andet i forhold til at køre sager over for  

 systemet.
Derfor ser Enhedslisten meget positivt på regeringens plan  

 om, at der gennemføres en sammenhængende analyse af hele  

 området.
For Enhedslisten at se er der ikke nogen tvivl om, at der er  

 brug for en markant forbedring af borgernes mulighed for at få fri  

 proces og gratis retshjælp, samtidig med at vi skal fastholde, at  

 myndighederne har pligt til at sikre, at borgerne til hverdag får det,  

 de har ret til, og i øvrigt får en grundig instruktion i,  

 hvordan og hvor de skal klage, hvis de er utilfredse med de  

 afgørelser, som myndighederne kommer med.
I den sammenhæng kan det selvfølgelig undre,  

 at man sådan tager et enkelt område ud, at det skal hives  

 særligt frem og behandles på en særlig måde, og at  

 det haster mere end alle de andre områder, hvor vi ved, at borgernes  

 retssikkerhed ikke er god nok.
Det ændrer dog ikke ved, at Enhedslisten  

 i Folketinget stemmer for enhver forbedring, og det gør Enhedslisten  

 også i denne sag.
 Enhedslisten mener, det er meget vigtigt, at udviklingen  

 på dette område følges meget nøje, og er derfor  

 tilfreds med, at regeringen i sine ændringsforslag blandt andet  

 indføjer en revisionsbestemmelse og sikrer, at der bliver  

 gennemført en evaluering af ordningen.
Et mindretal i udvalget (S) indstiller lovforslaget  

 til forkastelse ved 3. behandling.
Mindretallet vil stemme for  

 ændringsforslag nr. 2, 5 og 6, imod ændringsforslag nr. 3 og  

 hverken for eller imod ændringsforslag nr. 1 og 4.
Socialdemokratiet bemærker, at den enkelte  

 skatteborgers retssikkerhed i skattesager er et afgørende  

 omdrejningspunkt for at sikre retfærdighed i samfundet.
Derfor nedsatte  

 den tidligere SR-regering Omkostningsdækningsudvalget i 1999 for at  

 få en grundig analyse af hele området og for at få et  

 velgennemarbejdet beslutningsgrundlag, der bedst muligt kan sikre borgernes  

 retssikkerhed på skatteområdet.
På trods af forskellige  

 holdninger og udgangspunkter i det udvalg, som blev sammensat efter  

 drøftelse med Folketingets partier, nåede udvalget frem til  

 enige indstillinger og anbefalinger til Folketinget om den fremtidige  

 lovgivning.
Socialdemokratiet og et flertal i Folketinget tilsluttede sig de  

 konklusioner, som et grundigt udvalgsarbejde fremkom med i betænkning  

 nr. 1382/februar 2000. Betænkningens konklusioner og enige  

 indstillinger blev således omgående fulgt op af SR-regeringen med  

 den lovgivning, der i dag gælder på området.
Nogle af hovedkonklusionerne fra udvalgets arbejde var, at  

 der i forbindelse med omkostningsdækning skulle tages hensyn til  

 både de tilfælde, hvor sagsøger vandt, og de  

 tilfælde, hvor sagsøger tabte en sag.
Ydermere skulle der i  

 sager af principiel karakter gives 85 pct. omkostningsdækning,  

 såfremt det var myndighederne, der ankede sagen, efter at skatteyder  

 havde vundet sagen ved en underliggende instans.
Det bredt sammensatte udvalg  

 afviste i enighed at yde 100 pct. omkostningsgodtgørelse.
Som det  

 fremgår af betænkningen, fremførte udvalget en række  

 begrundelser for at afvise fuld omkostningsdækning, som regeringen nu  

 foreslår.
Bl.a. fremførte udvalget, at det er en umulighed at  

 sondre i medholdsprocenten, faren for honoraroppustning samt det omfattende  

 bureaukrati, som dette måtte medføre   og uden udsigt til at  

 forbedre den enkelte skatteborgers retssikkerhed.
Endvidere påpegede  

 udvalget, at tunge sager typisk ikke omhandlede den almindelige  

 lønmodtager, men snarere virksomheder, der selv kunne bære en  

 andel af omkostningerne.
Og endelig pegede et enigt udvalg på faren for  

 en eksplosion i antallet af sager, såfremt der blev givet adgang til  

 100 pct. omkostningsgodtgørelse i sager, der vindes i overvejende  

 grad, uden at dette ville forbedre retssikkerheden.
Endvidere er det vigtigt at være opmærksom  

 på, at omkostningsdækningsreglerne alene er et supplement til de  

 regler, der gælder for retssager i alle øvrige sager.  

 Således findes der ikke på andre områder  

 omkostningsdækning i det administrative led for tvister mellem borger  

 og myndighed.
For sager, der behandles af domstolene, vil der blive taget  

 stilling til dækning af sagens omkostninger i forbindelse med  

 domsafsigelsen.
Det gælder også i skattesager.
Vinder en  

 skatteyder således en skattesag, vil domstolene normalt  

 pålægge skattemyndighederne at betale sagens omkostninger for  

 skatteyderen med et af domstolen fastsat beløb.
Med den eksisterende  

 lovgivning ydes der i skattesager herudover en omkostningsdækning i det  

 administrative led på 50 pct., uanset om skatteyder vinder eller taber.  

 Taber man en skattesag ved domstolene, vil man i modsætning til alle  

 andre domstolssager få 50 pct. omkostningsdækning for sager, som  

 man selv har anlagt, og 85 pct. dækning, såfremt sagen er anket  

 af skattemyndighederne.
Vinder man en skattesag ved domstolene, vil man  

 få den omkostningsdækning, som fastsættes af domstolene og  

 herudover en godtgørelse på 50 pct., henholdsvis 85 pct. af et  

 eventuelt resterende beløb   i modsætning til alle andre sager.
 Med den lovgivning, som blev vedtaget for  

 omkostningsdækning i skattesager af SR-regeringen sammen med et flertal  

 i Folketinget i år 2000, er der således allerede bedre  

 omkostningsdækning her end på noget andet område i det  

 danske samfund.
 Denne begunstigende retstilstand på  

 skatteområdet sammen med Omkostningsdækningsudvalgets saglige  

 indsigelser og betænkeligheder ved det, som regeringen nu  

 foreslår, har VK-regeringen valgt at sidde fuldstændig  

 overhørig.
 På samme måde har man også  

 fuldstændig valgt at overhøre andre saglige og veldokumenterede  

 indsigelser, der er fremkommet i høringssvar og under  

 udvalgsbehandlingen.
 Socialdemokratiet har i særlig grad bemærket,  

 at såvel Advokatrådet som Foreningen af Statsautoriserede  

 Revisorer i meget lange og grundige høringssvar og i forbindelse med  

 foretræde for Folketingets Skatteudvalg (Advokatrådet) meget  

 stærkt har frarådet dette lovforslag, og at man i sine  

 høringssvar har som hovedkonklusion, at lovforslaget er et  

 tilbageskridt for retssikkerheden på området.
Gennem spørgsmål til ministeren har  

 Socialdemokratiet forsøgt at få belyst virkningen af  

 lovforslaget og den retsusikkerhed og de komplikationer, som en vedtagelse af  

 loven vil medføre.
Svarene på de stillede spørgsmål  

 og udvalgsbehandlingen med den fremmødte deputation har yderligere  

 styrket Socialdemokratiets betænkelighed ved lovforslaget.
Det står således stadigvæk  

 fuldstændig uklart, hvordan skønnet på medholdsvurderingen  

 skal gribes an.
Hvorvidt en skatteyder vinder sagen i » overvejende« grad, er i ministerens svar forbundet med betydelig  

 uklarhed, både hvad angår den administrative behandling heraf og  

 den subjektive vurdering af de enkelte sagspunkters tyngde og afvejning.  

 Svarene efterlader en usikkerhed, som uundgåeligt vil forringe  

 retssikkerheden for borgerne og risikere at efterlade nye tvister om  

 omkostningsdækning i forlængelse af en afklaret skattesag.
Det er  

 beskæmmende, at regeringen med sin lovgivning på den måde  

 skaber usikkerhed og risiko for tilfældigheder, som ingen kan  

 være tjent med.
I det fremsatte lovforslag havde regeringen  

 forsøgt indbygget et værn mod honoraroppustning i form af et  

 forslag om at indsende overslag over udgifterne.
Efter saglig kritik i bl.a.  

 høringssvarene er dette blevet fjernet gennem ministerens  

 ændringsforslag, hvilket dog efterlader regeringen med endnu en  

 uløst problemstilling.
Ud over at forsikre, at man fremover vil  

 følge udviklingen på området, foretage stikprøver  

 og afprøve honorarstørrelser i brancheforeningsnævnet,  

 har man intet at stille op imod de betænkeligheder, som bl.a.  

 Omkostningsdækningsudvalget påpegede.
Derudover skaber  

 lovforslaget også incitament til, at skatteyderen »skubber« sine udgifter til ekspertbistand fra 1. til 2. instans,  

 hvilket igen er med til at forværre retstilstanden på  

 området.
Derfor vil der opstå situationer, hvor myndigheder  

 skal afgøre, hvorvidt det anvendte timetal og endelige honorar er  

 rimeligt, hvilket skal ske på et subjektivt grundlag og derfor kan  

 opleves som et  indgreb i retssikkerheden for den enkelte skatteborger og  

 dennes fortrolighed og afvejning med sine rådgivere.
Og på netop  

 dette punkt falder lovforslagets hovedsigte fra hinanden, idet ingen  

 skatteyder, selv om man vinder sin sag 100 pct. eller bare i overvejende  

 grad, kan være sikker på at få sine omkostninger  

 dækket 100 pct.
Det vil være myndighederne, der skal godkende  

 disse udgifter.
Og omvendt gælder, at den naturlige interesse hos  

 skatteyderen for ikke at påtage sig for store regninger for  

 ekspertbistand, vil være tilsidesat i en lang række sager.
Det  

 vil være muligt for ekspertbistanden at tilrettelægge et produkt,  

 hvor »no cure   no pay« er det bærende princip, idet  

 omkostningerne mindst refunderes med 50 pct.
Ministerens  

 ændringsforslag om, at der ikke længere skal være afholdt  

 en likvid betaling fra skatteyderens side til ekspertbistanden, men at denne  

 kan pantsættes eksklusivt til ekspertbistanden, vil yderligere give  

 incitament til en sådan adfærd.
 Socialdemokratiet forudser, at lovforslaget vil skabe et  

 stort merbureaukrati, og at lovforslagets dårlige kvalitet   der  

 skyldes umulige politiske direktiver til embedsmændene   vil  

 medføre en langvarig retsusikkerhed på området, der kan  

 risikere at resultere i opskruede priser fra rådgivere, som skal  

 betales af andre skatteydere   skatteydere, som ikke får den forventede  

 omkostningsdækning   og en tilfældig praksis, som er helt  

 uacceptabel i et retssamfund.
 De af ministeren påpegede ekstraressourcer, som  

 lovforslaget skønnes af medføre   både hvad angår  

 provenu og administrativt personale   må anses for aldeles  

 undervurderede.
På den baggrund vil Socialdemokratiet opfordre  

 regeringen til at trække lovforslaget tilbage og fremkomme med et nyt  

 og gennemarbejdet lovforslag i næste folketingsår.
Sker det ikke,  

 vil Socialdemokratiet i sagens natur stemme imod lovforslaget ved 3.  

 behandling.
Et andet mindretal i udvalget (SF) indstiller  

 lovforslaget til forkastelse ved 3. behandling.
Mindretallet vil  

 stemme for det af SF stillede ændringsforslag og hverken for eller imod  

 de af skatteministeren stillede ændringsforslag.
SF indstiller lovforslaget til forkastelse.
Men SF  

 erkender, at der er et problem i forhold til personer, som ikke har et stort  

 firma eller selskab bag sig.
Derfor rejste SF allerede under 1. behandling af  

 lovforslaget spørgsmålet, om det kunne være rimeligt at  

 gennemføre regeringens forslag om 100 pct. dækning af  

 omkostninger i sager, hvor skatteyder er en person, men at det  

 nuværende system i øvrigt bevares, når der er tale om  

 selskaber.
Personer handler ofte uden rådgiver og kan derfor  

 let komme i klemme vedrørende nogle regler.
Rejses der en skattesag,  

 må de ofte have rådgiver, og det er i disse tilfælde  

 urimeligt, at de påføres udgifter, hvis de vinder sagen.  

 Skattereglerne vedrørende personer bør (burde) være  

 så klare, at der ikke rejses sager, som borgerne vinder.
 Hertil kommer, at sådanne sager ofte er ret enkle,  

 og det er derfor muligt at kontrollere omfanget af rimelige udgifter til  

 sådanne skattesager.
Når der drives virksomhed i selskabsform, må  

 man være indstillet på, at det er en erhvervsrisiko, at der skal  

 føres sager mod myndighederne.
Desuden har selskaber   på grund  

 af den obligatoriske revision   altid rådgivere og kunne derfor  

 være advaret om, at der kunne foreligge et problem, der kan  

 medføre skattesag.
 De »dyre  

 sager« vil være  

 selskabssagerne, og det er de sager, hvor det er vanskeligt at kontrollere  

 omfanget af bistand og dermed udgifterne samt deres rimelighed.
 Derfor har SF stillet ændringsforslag nr. 1.
Et tredje mindretal i udvalget (RV) indstiller  

 lovforslaget til forkastelse ved 3. behandling.
Mindretallet vil  

 stemme hverken for eller imod de stillede ændringsforslag, Et fjerde mindretal i udvalget (KRF) indstiller  

 lovforslaget til vedtagelse med de stillede ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Til § 1 Af	et mindretal (SF), tiltrådt af et mindretal  

 (KRF):
 1) Nr. 1 affattes således:
 »1. § 33 A, stk. 1, affattes således:
»Der ydes en godtgørelse på 50 pct. af de  

 udgifter, som en person omfattet af § 33 B ifølge regning skal betale  

 eller har betalt til sagkyndig bistand m.v. som nævnt i § 33 C i de  

 sager, som er nævnt i § 33 D.
Dog ydes en godtgørelse på  

 100 pct., såfremt den godtgørelsesberettigede er skattepligtig  

 efter kildeskattelovens §§ 1 eller 2 og denne i sagen har fået fuldt  

 medhold eller medhold i overvejende grad.«« [Begrænsning af kredsen af skatteydere, der kan  

 få 100 pct. godtgørelse] Af	skatteministeren, tiltrådt af et flertal (V, S,  

 DF, KF, EL og KRF):
 2) Nr. 3 udgår.
[Overslagsordningen udgår] Af	skatteministeren, tiltrådt af et flertal (V, DF,  

 KF, EL og KRF):
 3) Efter nr. 3 indsættes som nyt nummer:
 »01. § 33 A, stk. 4, affattes således:
»Stk. 4. Krav på godtgørelse efter  

 stk. 1-3 kan ikke sælges, pantsættes eller på anden  

 måde over-drages.
Kravet kan dog overdrages, herunder pantsættes,  

 til den sagkyndige.
Kravet kan i øvrigt ikke gøres til genstand  

 for retsforfølgning eller modregning.«« [Ophævelse af pantsætningsforbuddet m.v.] 4) I den under nr. 5 foreslåede  

§ 33 E indsættes som stk. 2:
»Stk. 2. Afgøres sagen af et  

 skatteankenævn, Landsskatteretten eller Ligningsrådet, kan  

 udtalelsen i stk. 1 afgives henholdsvis af den kommunale skattemyndighed som  

 sekretariat for skatteanke-nævnet, af en kontorchef i Landsskatteretten  

 og af formanden for Ligningsrådet.« [Delegering af medholdsvurderingen til sekretariatet  

 m.v.] Af	skatteministeren, tiltrådt af et flertal (V, S,  

 DF, KF, EL og KRF):
 5) I nr. 5 indsættes efter den foreslåede §  

 33 J som ny paragraf:
» [Indførelse af revisonsbestemmelse] Til § 3 6) Stk. 2 affattes således:
»Stk. 2. Den i § 1, nr. 5, foreslåede  

 affattelse af skattestyrelseslovens § 33 E har virkning for sager, som rejses  

 ved den pågældende myndighed fra og med dagen efter lovens  

 bekendtgørelse i Lovtidende.« [Konsekvensændring af  

 ikrafttrædelsesbestemmelsen] Bemærkninger Til nr. 1 Ændringen går ud på kun at lade  

 personer, som er skattepligtige efter kildeskattelovens §§ 1 eller 2,  

 være omfattet af den foreslåede nye ordning, hvorefter der ydes  

 en omkostningsgodtgørelse med 100 pct., hvis skatteyderen vinder sin  

 sag fuldt ud eller i overvejende grad.
Derimod er eksempelvis selskaber,  

 fonde, institutioner og lign., der er skattepligtige efter  

 selskabsskatteloven eller fondsbeskatningsloven eller er skattefrie ikke  

 omfattet af den nye ordning.
Disse selskaber m.v. er dog ligesom efter hidtil  

 gældende regler berettigede til en godtgørelse på 50 pct.  

 uanset udfaldet af sagen.
Til nr. 2 Ifølge lovforslagets § 1, nr. 3, skal den  

 sagkyndige senest 14 dage efter sin første henvendelse til  

 klageinstansen fremsende et specificeret overslag over de forventede udgifter  

 til sagens førelse.
Fremsendelsen af overslaget er ifølge  

 bestemmelsen en forudsætning for, at der kan ydes en godtgørelse  

 på 100 pct. af sagens udgifter ved den pågældende instans.  

 Dog kan der ses bort fra en overskridelse af fristen, hvis ganske  

 særlige omstændigheder taler herfor.
 Bestemmelsen var navnlig tænkt som et værn mod  

 misbrug af godtgørelsesordningen.
Den foreslåede bestemmelse er imidlertid blevet  

 kritiseret fra flere sider.
Regeringen er naturligvis lydhør over for  

 saglig kritik og har på den baggrund besluttet at lade bestemmelsen  

 udgå af forslaget.
 I den forbindelse bemærkes, at der i den  

 bekendtgørelse, som tænkes fastsat af skatteministeren efter den  

 foreslåede bestemmelse i 33 G om, hvilke oplysninger der skal  

 følge en ansøgning om omkostningsgodtgørelse,  

 nærmere vil blive opregnet, hvilke krav der må stilles til en  

 regning fra en sagkyndig.
Kravene er bl.a., at den sagkyndige har anvendt  

 sædvanlige, anerkendte honorardebiteringspara-metre, således at  

 regningen er foretaget på grundlag af en sædvanlig fakturering  

 stilet til ansøgeren.
Regningen skal være delt op med hensyn til  

 størrelsen af honoraret for arbejdet ved hver instans, og det skal  

 klart fremgå af regningen, hvilke udgifter der er  

 godtgørelsesberettigede, og hvilke der ikke er.
Der skal tillige  

 være oplysninger om anvendt antal timer,  hvad der er ydet klienten, og  

 om der er særlige forhold, som begrunder salærkravet, f.eks. om  

 sagen er principiel.
 Ud over kravet om en specificeret regning kan der peges  

 på følgende forhold i ordningen, som tjener til at sikre, at  

 ordningen ikke misbruges:
 For det første skal såvel den sagkyndige som  

 den skatte- eller afgiftspligtige underskrive ansøgningen til  

 myndighederne om omkostningsgodtgørelse under strafansvar.
 For det andet vil det ved stikprøvekontroller  

 være muligt for myndighederne at danne sig et indtryk af, om den  

 foreslåede ordning medfører en væsentlig stigning i  

 størrelsen af de fastsatte honorarer.
 For det tredje vil myndighederne formentlig kunne  

 opnå et tilsvarende indtryk ved at sammenligne honorarerne i de sager,  

 i hvilke den skatte- eller afgiftspligtige får fuldt eller overvejende  

 medhold og derfor er berettiget til en godtgørelse på 100 pct.,  

 med honorarerne i de sager, hvor den skatte- eller afgiftspligtige ikke  

 opnår fuldt eller overvejende medhold og derfor kun er berettiget til  

 en godtgørelse på 50 pct.
Alt andet lige må det forventes, at honorarerne i de  

 sager, hvori den skatte- eller afgiftspligtige   ikke opnår fuldt eller  

 overvejende medhold, er udtryk for den rigtige honorarstørrelse.
Dog  

 må der i de sager, som den skatte- eller afgiftspligtige vinder fuldt  

 ud eller i overvejende grad, tages hensyn til, at det forhold, at sagen  

 vindes af den skatte- eller afgiftspligtige, netop udgør en  

 selvstændig parameter for advokaters salærfastsættelse.  

 Endvidere må der tages hensyn til, at andre ikkemålelige forhold  

 kan influere på honorarstørrelsen, f.eks. sagens kompleksitet og  

 karakter i øvrigt.
Tilsvarende vil niveauet for honorarforskellen mellem  

 taber- og vindersagerne kunne sammenlignes med det tilsvarende niveau mellem  

 disse sager under den gældende ordning.
Ved sådanne  

 sammenligninger vil man bl.a. kunne se, om niveauet for honorarerne i de  

 sager, hvor skatteyder får fuldt eller overvejende medhold, og hvor der  

 efter lovforslaget derfor skal ydes en godtgørelse på 100 pct.,  

 stiger set i forhold til niveauet for honorarerne i de tilsvarende sager  

 under den gældende ordning, hvor der kun ydes 50 pct. i  

 godtgørelse.
 Stikprøvekontrollerne og de omtalte sammenlignende  

 undersøgelser vil dels kunne indgå i myndighedernes daglige  

 administration af ordningen, dels kunne fremgå af de årlige  

 redegørelser til Folketinget om udgiftsudviklingen på  

 godtgørelsesområdet, jf. skattestyrelseslovens nuværende §  

 33 E, som efter lovforslaget er blevet til § 33 H.
For det fjerde vil rimeligheden af størrelsen af  

 det enkelte honorar i hver enkelt ansøgning om godtgørelse  

 være en målestok for, om sagen eventuelt skal forelægges  

 for brancheorganisationernes klagenævn.
Det forventes, at et vist antal  

 sager årligt bliver forelagt disse nævn.
 For det femte vil en uddybende redegørelse for den  

 nye ordning allerede foreligge for det første år i starten af  

 2003, således at der er mulighed for en relativt hurtig justering af  

 ordningen, hvis der viser sig behov herfor.
 Endvidere vil der tilsvarende foreligge uddybende  

 redegørelser for ordningen for årene 2003 og 2004. Disse  

 redegørelser afgives i starten af henholdsvis 2004 og 2005. Det bliver  

 således muligt at følge ordningen tæt.
 Der afgives en særlig, udbygget redegørelse,  

 der omfatter alle årene under den nye ordning, inden udgangen af 2005,  

 som følge af at loven er undergivet særlig overvågning.  

 Redegørelsen skal sammenfatte fordele og ulemper ved ordningen samt  

 beskrive et eventuelt behov for justeringer af ordningen.
 På baggrund af denne særlige, udbyggede  

 redegørelse tages loven op til revision senest i Folketingsåret  

 2006-07, jf. ændringsforslag nr. 5 samt bemærkningerne hertil  

 nedenfor.
Til nr. 3 Efter lovforslaget vil det ikke længere være  

 en betingelse for at opnå omkostningsgodtgørelse, at udgifterne  

 til sagkyndig bistand m.v. er betalt.
Udgifterne skal blot fremgå af  

 den sagkyndiges regning.
Som følge heraf   og for ikke at lægge  

 økonomiske hindringer i vejen for den skatte- eller afgiftspligtiges  

 ønske om at kunne antage en sagkyndig til at føre sagen for sig  

   foreslås det, at kravet på omkostningsgodtgørelse kan  

 overdrages til den sagkyndige, herunder pantsættes.
I øvrigt  

 opretholdes det generelle forbud mod overdragelse af kravet samt forbuddet  

 mod at gøre kravet til genstand for retsforfølgning eller  

 modregning.
Til nr. 4 Det foreslås, at i de sager, hvor den materielle sag  

 afgøres af et skatteankenævn eller Landsskatteretten, kan  

 udtalelsen om, hvorvidt den skatte- eller afgiftspligtige har opnået  

 fuldt eller overvejende medhold, afgives af sekretariatet for disse  

 myndigheder.
 Da udtalelsen alene er en bedømmelse af resultatet  

 i den sag, som afgørelsesmyndigheden træffer, er det af  

 administrative hensyn fundet hensigtsmæssigt, at udtalelsen kan afgives  

 af sekretariatet for disse myndigheder.
Drejer det sig om en sag for Ligningsrådet,  

 foreslås det, at udtalelsen kan afgives af formanden for  

 Ligningsrådet ud fra tilsvarende hensyn.
Når adgangen ikke er  

 henlagt til den centrale told- og skatteforvaltning, skyldes det, at den i  

 så fald allerede vil have taget stilling til  

 medholdsspørgsmålet i tilfælde af en klage over en told-  

 og skatteregions medholdsvurdering i en godtgørelsessag angående  

 en ligningsrådsafgørelse.
Medholdsvurderingen, som ikke er bindende, men kun  

 vejledende for told- og skatteregionen, foretages under ansvar over for  

 afgørelsesmyndigheden.
De enkelte afgørelsesmyndigheder kan  

 imidlertid også vælge selv at foretage medholdsvurderingen.  

 Bestemmelsen er således alene tænkt som en mulighed for  

 delegering af beføjelsen til at foretage medholdsvurderingerne.
Til nr. 5 Det foreslås, at der i loven indsættes en  

 revisionsklausul, således at bestemmelserne i lovens kapitel 3 A om  

 omkostningsgodtgørelse senest tages op til revision i  

 folketingsåret 2006-07. Det sker således efter, at  

 skatteministeren inden udgangen af 2005 har afgivet en særlig,  

 uddybende redegørelse for anvendelsen af den nye ordning for  

 årene 2002-2004 til Folketinget, jf. i øvrigt  

 bemærkningerne til ændringsforslag nr. 2.
Til nr. 6 Ændringen er alene af redaktionel karakter, eftersom  

 det i ændringsforslag nr. 2 foreslås, at lovforslagets  

 bestemmelse om et specificeret overslag i § 1, nr. 3, udgår.
Sven Buhrkall (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Colette L.
Brix (DF)  Mikkel Dencker (DF)  

 Charlotte Dyremose (KF)  

  Else Theill Sørensen (KF)  

  Ole M.
Nielsen (KRF)  Erik Mortensen (S)  

  Henrik Sass Larsen (S)  Jacob Buksti (S)  

 Jens Peter Vernersen (S) fmd.  

  Morten Bødskov (S)  Aage Frandsen (SF)  

  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 54 Bilagsnr.
Titel 1 Henvendelse af 29/1-02 fra Foreningen Registrerede Revisorer 2 Høringssvar, fra skatteministeren 3 Spm. 1 om, hvorfor lovforslaget ikke er sendt i høring inden  

 fremsættelsen, til skatteministeren Spm. 2 om høringsproceduren, til skatteministeren Spm. 3 om udbetalt omkostningsgodtgørelse i 2001 specificeret  

 på klagesubjekt, til skatteministeren Spm. 4 om, hvorfor bedømmelse i hver instans ikke er omtalt i  

 lovforslagets tekst, til skatteministeren Spm. 5 om den momsmæssige behandling af moms på udgifter til  

 en skattesag, til skatteministeren Spm. 6 om størrelsen af tildelte sagsomkostninger ved domstolene i  

 forhold til reelle udgifter, til skatteministeren Spm. 7 om retsgebyrer i skattesager, til skatteministeren Spm. 8 om retsgebyrernes størrelse, til skatteministeren Spm. 9, om regeringen vil indføre omkostningsgodtgørelse  

 på andre områder end skatteområdet, til skatteministeren Spm. 10, om regeringen påtænker at indføre fuld  

 omkostningsgodtgørelse til borgere/selskaber, der vinder sager over  

 det offentlige ved domstolene, til skatteministeren Spm. 11 om Told og Skats årlige merforbrug på 15  

 årsværk, til skatteministeren Spm. 12 om Landsskatterettens årlige merforbrug på 3  

 årsværk, til skatteministeren Spm. 13 om merarbejde i kommunerne, til skatteministeren Spm. 14 om forskelle i de opgaver, der pålægges  

 Landsskatteretten henholdsvis skatteankenævn, til skatteministeren Spm. 15 om det budgetterede årlige sagsomfang på ca. 4.000  

 sager, til skatteministeren Spm. 16 om det nuværende årsværkforbrug i Told og Skat,  

 til skatteministeren Spm. 17 om det skønnede merforbrug i Told og Skat på 15  

 årsværk, til skatteministeren Spm. 18 om 2-ugers-fristen for indsendelse af overslag over forventede  

 godtgørelsesudgifter, til skatteministeren Spm. 19 om, hvor bindende udgiftsoverslaget er, til skatteministeren Spm. 20 om forventningerne til rådgivers oplysninger i  

 udgiftsoverslaget, til skatteministeren Spm. 21 om forventningerne til rådgivers oplysninger i  

 udgiftsoverslaget, til skatteministeren Spm. 22 om anerkendelse af udgiftsoverslag, til skatteministeren Spm. 23 om anerkendelse af udgiftsoverslag, til skatteministeren Spm. 24 om kopi af honorarafregningsreglerne for de faggrupper, der kan  

 yde godtgørelsesberettiget bistand, til skatteministeren Spm. 25 om indsendelse af udgiftsoverslag for allerede verserende sager,  

 til skatteministeren Spm. 26 om undladelse af at bede om omkostningsgodtgørelse, til  

 skatteministeren 4 Henvendelse af 5/2-02 fra Advokatrådet 5 Spm. 27 om oversendelse af høringsnotat, til skatteministeren 6 Oversendte høringssvar fra Den Danske Dommerforening,  

 Handelskammeret, præsidenten for Vestre Landsret, Erhvervenes  

 Transportudvalg og Finansrådet, fra skatteministeren 7 Henvendelse af 15/2-02 fra Arthur Andersen, Statsautoriserede Revisorer 8 Kommentar fra skatteministeren til henvendelse af 29/1-02 fra Foreningen  

 Registrerede Revisorer 9 Henvendelse af 20/2-02 fra Advokatrådet 10 Spm. 28, om ministeren vil holde øje med administrative  

 konsekvenser forbundet med sagkyndiges indsendelse af udgiftsoverslag, til  

 skatteministeren Spm. 29, om ministeren vil holde øje med, at  

 omkostningsgodtgørelsesordningen ikke misbruges som følge af  

 sagkyndiges mulighed for at inddrage sagens udfald i udgiftsoverslaget, til  

 skatteministeren Spm. 30, om ministeren vil redegøre for udviklingen på de to  

 punkter i spørgsmål 28 og 29 i de årlige  

 redegørelser til Folketinget, til skatteministeren 11 Spm. 31 om teknisk bistand til udformning af ændringsforslag, hvor  

 100 pct. omkostningsgodtgørelse kun skal gælde for personer, der  

 er skattepligtige efter kildeskattelovens §§ 1 og 2, til skatteministeren Spm. 32 om ministerens begrundelse for udformningen af  

 ikrafttrædelsesbestemmelsen i lovforslagets § 3, stk. 1, til  

 skatteministeren Spm. 33 om indsendelse af udgiftsoverslag, til skatteministeren Spm. 34 om indsendelse af udgiftsoverslag, til skatteministeren Spm. 35 om, hvor mange verserende klage- og domstolssager der var den 17.  

 januar 2002, som bliver omfattet af de nye regler, til skatteministeren Spm. 36 om fortolkning af ikrafttrædelsesreglerne, til  

 skatteministeren Spm. 37 om fortolkning af ikrafttrædelsesreglerne, til  

 skatteministeren Spm. 38 om fortolkning af ikrafttrædelsesreglerne, hvor skatteyder  

 er et selskab, til skatteministeren 12 Henvendelse af 22/2-02 fra Advokatrådet 13 Henvendelse af 7/2-02 fra Arbejderbevægelsens Erhvervsråd 14 Henvendelse af 14/2-02 fra Foreningen af Statsautoriserede Revisorer 15 Samrådsspm.
A om retssikkerhedsmæssige aspekter forbundet med  

 skattemyndighedernes godkendelse af salærstørrelse og  

 indsendelse af udgiftsoverslag, til skatteministeren Samrådsspm.
B om told- og skatteregionens prøvelse af  

 honorarstørrelsen medfører, at ordningen bliver en  

 tildelingsordning i stedet for en godtgørelsesordning, til  

 skatteministeren Samrådsspm.
C om retssikkerhedsmæssige betænkeligheder  

 ved de skønsprægede regler og heraf følgende  

 bureaukratisering, til skatteministeren Samrådsspm.
D om, hvilken konsekvens det bør få, at  

 Advokatrådet ikke kan tilslutte sig forslaget om 100 pct.  

 godtgørelse, til skatteministeren Samrådsspm.
E, om den foreslåede 100 pct.-godtgørelse  

 indebærer risiko for oppustning af honorarer m.v. og provenutabet  

 herved, til skatteministeren Samrådsspm.
F om antallet og karakteren af sager, der har  

 ført til urimeligt resultat, fordi skatteyder ikke har fået 100  

 pct. godtgørelse, til skatteministeren Samrådsspm.
G om målgruppen for 100 pct. godtgørelse,  

 til skatteministeren Samrådsspm.
H om Advokatrådets alternative forslag om  

 bemyndigelsesbestemmelse til skatteministeren, til skatteministeren 16 Spm. 39 om oversendelse af høringssvarene, til skatteministeren 17 Svar på spm. 39 om oversendelse af høringssvarene, fra  

 skatteministeren 18 Spm. 40 om talepapir fra samrådet om  

 samrådsspørgsmål A-H, til skatteministeren 19 Høringssvar fra Dansk Handel & Service samt kommentar hertil,  

 fra skatteministeren 20 Kommentar fra skatteministeren til henvendelse af 15/2-02 fra Arthur  

 Andersen, Statsautoriserede Revisorer 21 Høringssvar fra InvesteringsForeningsRådet,  

 Håndværksrådet og De Danske Bilimportører samt  

 kommentar hertil, fra skatteministeren 22 Svar på spm. 40 om talepapir fra samrådet om  

 samrådsspørgsmål A-H, fra skatteministeren 23 Ændringsforslag til 2. behandling fra skatteministeren 24 Spm. 41 om udgiftsoverslagets formål, herunder hvem der bærer  

 den økonomiske risiko ved misbrug, til skatteministeren Spm. 42 om begrundelsen for, at ministeren ikke er enig i  

 Omkostningsdækningsudvalgets anbefalinger om, at 100 pct.  

 godtgørelse forudsætter oprettelse af en særlig, uvildig  

 instans til behandling af spørgsmål vedrørende  

 omkostningsgodtgørelse, til skatteministeren Spm. 43 om, hvordan ministeren vil sikre, at der skabes ensartet praksis  

 for told- og skatteregionernes afgørelser om  

 godtgørelsesspørgsmål, til skatteministeren Spm. 44 om, på hvilke områder ministeren er bemyndiget til at  

 træffe afgørelser om spørgsmål relateret til  

 konkrete skatte- og afgiftssager, til skatteministeren Spm. 45 om, hvilke oplysninger m.v. der vil indgå i de årlige  

 redegørelser til Folketinget om den udgiftsmæssige udvikling  

 m.v., til skatteministeren Spm. 46 om, hvilke oplysninger/forhold der forventes behandlet i den  

 uddybende redegørelse, som skatteministeren vil tilsende Folketinget  

 inden udgangen af 2005, til skatteministeren Spm. 47 om en nærmere redegørelse for regler og praksis for  

 Landsskatterettens medholdsvurdering, til skatteministeren 25 Spm. 48 om forhøjelse af godtgørelsessatsen til 100 pct. i  

 tilfælde, hvor domstolene underkender en hidtil anlagt praksis, til  

 skatteministeren 26 Kommentar fra skatteministeren til henvendelse af 5/2-02 fra  

 Advokatrådet 27 Kommentar fra skatteministeren til henvendelse af 14/2-02 fra Foreningen  

 af Statsautoriserede Revisorer 28 Kommentar fra skatteministeren til henvendelse af 22/2-02 fra  

 Advokatrådet 29 Supplerende svar på spm. 39 om oversendelse af  

 høringssvarene, kommentar til høringssvaret fra Kommunernes  

 Landsforening, fra skatteministeren 30 Supplerende svar på spm. 39 om oversendelse af  

 høringssvarene, kommentar til høringssvaret fra  

 Københavns Kommune, fra skatteministeren 31 Supplerende svar på spm. 39 om oversendelse af  

 høringssvarene, kommentar til høringssvaret fra Dansk Metal,  

 fra skatteministeren 32 Supplerende svar på spm. 39 om oversendelse af  

 høringssvarene, kommentar til høringssvaret fra Kommunernes  

 Landsforening, fra skatteministeren 33 Spm. 49 om oversendelse af høringsnotat af hensyn til  

 lovbehandlingen, til skatteministeren 34 Supplerende svar på spm. 39 om oversendelse af  

 høringssvarene, kommentar til høringssvar fra Dansk Industri,  

 fra skatteministeren 35 Supplerende svar på spm. 39 om oversendelse af  

 høringssvarene, kommentar til høringssvar fra  

 Skattechefforeningen, fra skatteministeren 36 Kommentar fra skatteministeren til henvendelse af 7/2-02 fra  

 Arbejderbevægelsens Erhvervsråd 37 Supplerende svar på spm. 39 om oversendelse af  

 høringssvarene, kommentar til høringssvar fra Landbrugets  

 Rådgivningscenter, fra skatteministeren 38 Supplerende svar på spm. 39 om oversendelse af  

 høringssvarene, kommentar til høringssvar fra  

 Skatterevisorforeningen, fra skatteministeren 39 Svar på spm. 28, om ministeren vil holde øje med  

 administrative konsekvenser forbundet med sagkyndiges indsendelse af  

 udgiftsoverslag, fra skatteministeren Svar på spm. 29, om ministeren vil holde øje med, at  

 omkostningsgodtgørelsesordningen ikke misbruges som følge af  

 sagkyndiges mulighed for at inddrage sagens udfald i udgiftsoverslaget, fra  

 skatteministeren Svar på spm. 30, om ministeren vil redegøre for udviklingen  

 på de to områder i spm. 28 og 29 i de årlige  

 redegørelser til Folketinget, fra skatteministeren 40 Svar på spm. 49 om oversendelse af høringsnotat af hensyn til  

 lovbehandlingen, fra skatteministeren 41 Meddelelse om tidspunkt for betænkningsafgivelse og frist for  

 spørgsmål m.v.
