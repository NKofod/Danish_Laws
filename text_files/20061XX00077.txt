Skriftlig fremsættelse (15. november 2006) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov  

 om ændring af lov om en aktiv  

 beskæftigelsesindsats (Tilskud til visse revalidenders elev- og lærlingeløn) (Lovforslag nr.
L 74).
Lovforslaget er et led i regeringens 14 initiativer Nye  

 veje til arbejde, der hjælper sindslidende og andre udsatte grupper ind  

 på  

 arbejdsmarkedet.
Forslaget indgår tillige i aftalen om satsreguleringspuljen  

 for 2007.
 Forslaget udmønter det af initiativerne, der skal give bedre  

 mulighed for at ansætte revalidender med helt særlige problemer i en  

 læreplads.
Efter de hidtidige regler skal arbejdsgiveren selv afholde  

 hele udgiften til lønnen for elever og lærlinge i revalideringsforløb.
Med  

 forslaget vil arbejdsgivere kunne få tilskud til elev- og lærlingelønnen,  

 hvis  

 der er tale om revalidender med meget svage forudsætninger for at kunne få en  

 læreplads.
 Tilskuddet fastsættes ved brug af gældende satser for løntilskud  

 pr. time.
 Målgruppen er personer, der har behov for tilbud om  

 revalidering i et elev- eller lærlingeforløb, og som på grund af omfattende  

 psykiske, fysiske eller sociale problemer alene er i stand til at yde en  

 meget  

 begrænset arbejdsindsats, hvorfor de har meget vanskeligt ved at få en  

 læreplads.
 Det foreslås, at loven træder i kraft den 1. januar 2007.
 Idet jeg i øvrigt henviser til lovforslaget og  

 bemærkningerne hertil, skal jeg anbefale lovforslaget til Folketingets  

 velvillige  

 behandling.
