 I tilknytning til statsskattedirektoratets cirkulære 1978-38 af 1.  

 december 1978 skal man meddele, at skattedepartementet har tiltrådt, at den i  

 ministeriet for skatter og afgifters bekendtgørelse nr. 595 af 1. november  

 1978 hjemlede overgangsordning for skatteansættelserne for 1977 udvides til  

 at omfatte selskaber m.v., men at bemyndigelse til ligningskommissionerne til  

 at foretage ændringer i ansættelserne for disse grupper af skattepligtige  

 efter departementets opfattelse bør begrænses efter nærmere af departementet  

 angivne retningslinier.
Statsskattedirektoratets nævnte cirkulære ændres herefter således, at det  

 tillades amtsskatteinspektoraterne med de nedenfor anførte begrænsninger at  

 bemyndige ligningskommissionerne til at foretage skatteansættelser efter  

 cirkulærets punkt 1 også i de i cirkulærets punkt 2.4 omhandlede uafsluttede  

 sager vedrørende skatteansættelser for skatteåret 1978/79 for de i  

 selskabsskatteloven omhandlede selskaber og foreninger m.v.
Bemyndigelse kan  

 dog kun gives til ligningskommissioner, hvor den kommunale  

 skatteadministration har ydet sekretariatsbistand til et skatteråd, og kun  

 til ligningskommissioner, hvor man må forvente, at der bliver tale om et  

 betydeligt antal ændringer.
 Amtsskatteinspektoraterne træffer nærmere aftale med den kommunale  

 ligningsmyndighed om udvælgelsen af de sager, hvori der ønskes bemyndigelse,  

 og om fremgangsmåden ved anmodning om bemyndigelse.
 Man henleder opmærksomheden på, at ansættelse efter punkt 1 i  

 statsskattedirektoratets cirkulære 1978-38 skal være foretaget senest den 31.  

 marts 1979.
Sager, hvori der ikke gives bemyndigelse, behandles efter de i nævnte  

 cirkulære punkt 2.4 allerede angivne retningslinier.
 Tvivlsspørgsmål forelægges statsskattedirektoratet.
 Statsskattedirektoratet, den 16. februar  

 1979.
