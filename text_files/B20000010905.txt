Bekendtgørelse om kontrol med  

 tilbagetagelse af fisk fra markedet1) I medfør af § 2, stk. 2, § 10, stk. 1, § 112, stk. 1, nr. 2, § 124,  

 stk. 2, § 127 og § 130, stk. 2 og 4, i fiskeriloven, jf. lov nr. 281 af 12.  

 maj 1999, samt efter bemyndigelse fastsættes:
Anvendelsesområde § 1. Bestemmelserne i denne bekendtgørelse  

 finder anvendelse på konsumfisk, der i henhold til Det Europæiske  

 Fællesskabs forordninger om den fælles markedsordning for  

 fiskerivarer og akvakulturprodukter tages tilbage fra markedet.
 Stk. 2. Bekendtgørelsen fastsætter  

 bestemmelser for kontrol og administration af regler vedrørende Det  

 Europæiske Fællesskabs forordninger om den fælles  

 markedsordning for fiskerivarer og akvakulturprodukter.
Definitioner § 2. Ved forkortelsen PO forstås i denne  

 bekendtgørelse de af Fødevareministeriet anerkendte  

 producentorganisationer, sammenslutninger heraf, samt i øvrigt  

 personer eller virksomheder, som på vegne af en producentorganisation  

 eller en sammenslutning heraf tager konsumfisk tilbage fra markedet,  

 når tilbagetagelsen iværksættes efter det første  

 udbud af de pågældende mængder konsumfisk og disse under  

 overholdelse af den gældende prisordning ikke har fundet nogen  

 køber.
Hvis en bestemmelse i denne bekendtgørelse alene  

 vedrører en producentorganisation som sådan benyttes  

 forkortelsen ikke.
 Stk. 2.  Ved varer forstås i nærværende  

 bekendtgørelse en bestemt mængde (dvs. et parti) af samme  

 fiskeart, der er egnet til menneskeligt konsum, som har været  

 underkastet den samme behandling og som er fanget af et medlem af en  

 producentorganisation.
 Stk. 3. Ved opbevaringssted forstås i denne  

 bekendtgørelse den lokalitet, hvor varen opbevares, efter at denne er  

 taget tilbage fra markedet, og før den er afleveret til det forventede  

 anvendelsesformål.
 Stk. 4. Ved førstegangsmodtager forstås  

 personer eller virksomheder med bevilling til  

 førstegangsomsætning af fisk, samt indehavere af bevilling til  

 afholdelse af offentlig fiskeauktion, jf. fiskerilovens § 86, stk. 1.
 Stk. 5. Ved køber forstås i denne  

 bekendtgørelse den person eller virksomhed, som aftager varen, efter  

 at denne er taget tilbage fra markedet.
 Stk. 6. Ved mindstepris forstås i denne  

 bekendtgørelse den tilbagetagelsespris, som er det  tekniske udtryk  

 for denne pris i henhold til markedsordningen.
Første udbud § 3. En vare er efter denne bekendtgørelse  

 udbudt første gang med henblik på salg til konsum i  

 Fællesskabet, såfremt:
1)	varen gennem en PO er udbudt til salg på auktion (herunder  

 teleauktion) i et medlemsland, 2)	varen gennem en PO og på sædvanlige vilkår er  

 udbudt til salg til mindst 3 førstegangsmodtagere i Danmark, eller i  

 øvrigt, ved udbud i et andet medlemsland, til de der bemyndigede  

 organer, der er ansvarlige for første markedsføring af  

 fiskerivarer, jf. art. 9, stk. 1, i Rådets forordning (EØF) Nr.  

 2847/93 af 12. oktober 1993 om indførelse af en kontrolordning under  

 den fælles fiskeripolitik, med senere ændringer, samt efter lokal  

 sædvane.
 Stk. 2. En producentorganisation kan for egne medlemmer  

 opstille strengere krav til det første udbud end de minimumskrav, der  

 stilles hertil efter stk. 1, eller efter § 4, stk. 1.
 § 4. Klassifikationen af varen skal være  

 afsluttet i rimelig tid inden det første udbud.
Stk. 2. En PO skal påse, at alle medlemmernes  

 varer, som udbydes første gang eller som tages tilbage fra markedet,  

 er korrekt klassificeret efter størrelse og friskhed i henhold til de  

 til enhver tid gældende regler, da varer, som ikke opnår  

 mindsteprisen skal have været udbudt til salg med korrekt  

 klassifikation, for at kunne opnå finansiel udligning  

 (støtte).2) Indberetning af oplysninger § 5. Tager en PO varer tilbage fra markedet skal  

 PO'en omgående efter tilbagetagelsen mundtligt, telefonisk eller  

 skriftligt inden for almindelig kontortid (mellem kl. 8.00 og kl. 16.00)  

 indberette følgende oplysninger, om de tilbagetagne varer til  

 kontrolmyndigheden i det pågældende område, hvor  

 tilbagetagelsen finder sted:
1)	mængde i kg for varen/hvert parti med angivelse af fiskeart,  

 friskheds- og størrelsesklasse, 2)	farvandsområde, hvor fangsten er fisket, ved angivelse af Det  

  Internationale Havundersøgelsesråds (ICES)  

 underområde, 3)	sted og tidspunkt hvor varen er søgt afsat til konsum, 4)	den anvendte mindstepris3)  pr.  

 kg, 5)	opbevaringssted og 6)	det forventede anvendelsesformål efter tilbagetagelsen af den  

 pågældende vare.
 Stk. 2. Oplysningerne i stk. 1 skal endvidere indberettes  

 i skriftlig form til det stedlige fiskeriinspektorat, senest 48 timer efter,  

 at den pågældende vare er taget tilbage fra markedet.
Stk. 3. Afgives de i stk. 1 nævnte oplysninger  

 mundtligt, herunder telefonisk, udarbejder det stedlige fiskeriinspektorat  

 notat herom.
Notatkopier kan videregives til en producentorganisation efter  

 særskilt aftale mellem Fiskeridirektoratet og den  

 pågældende producentorganisation.
 Stk. 4. De i stk. 2 nævnte skriftlige oplysninger  

 skal afgives til det stedlige fiskeriinspektorat ved brug af en genpart af  

 den udtagsblanket, som den pågældende producentorganisation  

 benytter, og hvis indhold skal svare til blanketten vist i bilag 1.
Stk. 5. Ved tilbagetagelse af varer fra markedet i en  

 anden medlemsstat benytter Fiskeridirektoratet de af Fællesskabet til  

 enhver tid foreskrevne attestationsblanketter4) , som modtages i udfyldt stand fra den anden  

 medlemsstats kontrolmyndighed.
Fiskeridirektoratet udsteder tilsvarende  

 attestationer til brug for kontrolmyndighederne i andre medlemsstater.
Dispensation § 6. Fiskeridirektoratet kan, såfremt  

 kontrolmæssige hensyn ikke taler imod, efter begrundet ansøgning  

 fra en producentorganisation dispensere fra den i § 5, stk. 1, nævnte  

 indberetningsmåde.
Dispensationen kan tilbagekaldes uden  

 forudgående varsel, såfremt Fiskeridirektoratet finder det  

 begrundet ud fra kontrolmæssige hensyn.
 Stk. 2. Fiskeridirektoratet kan meddele en generel  

 dispensation til en producentorganisation med henblik på fritagelse fra  

 pligten til at udfylde bestemte dele af udtagsblanketterne, hvor  

 særlige omstændigheder hos PO'en taler herfor.
 Stk. 3. Der kan i øvrigt ikke dispenseres fra  

 reglerne i § 5.
 Kontrol m.v.
 § 7. PO'en skal på anmodning kunne  

 redegøre for, at varerne har været udbudt i overensstemmelse med  

 § 3 og § 4.
 Stk. 2. Retningslinierne for revisionen af  

 interventionsregnskaber aflagt af anerkendte producentorganisationer og  

 sammenslutninger af sådanne følger af særskilt  

 revisionsinstruks udstedt af Fiskeridirektoratet, jf. hertil reglerne i  

 fiskerilovens § 10, stk. 1, og § 124, stk. 2.
 Stk. 3. Producentorganisationer og sammenslutninger af  

 sådanne har pligt til at opbevare forretningsbøger,  

 regnskabsmateriale, korrespondance og anden dokumentation m.v. herunder  

 materiale, der opbevares elektronisk, i mindst 5 år regnet fra  

 udløbet af det år, hvori der er modtaget ydelser i forbindelse  

 med tilbagetagelse af fisk fra markedet, jf. § 124, stk. 3, i  

 fiskeriloven.
§ 8. Aflevering af en tilbagetaget vare til det  

 forventede anvendelsesformål må ikke finde sted, før det  

 stedlige fiskeriinspektorat har frigivet varen til dette formål.
Varen  

 anses dog for frigivet til formålet to timer efter  

 fiskeriinspektoratets modtagelse af de i § 5, stk. 1, nævnte  

 oplysninger, medmindre det stedlige fiskeriinspektorat har givet andet  

 påbud, jf. fiskerilovens § 120, stk. 1.
 Stk. 2. Det er PO'ens ansvar, at gøre sig bekendt  

 med tidspunktet for modtagelsen af de i § 5, stk. 1, nævnte oplysninger  

 i det stedlige fiskeriinspektorat, når den automatiske frigivelse af  

 den tilbagetagne vare udnyttes.
 Stk. 3. Fjernes varen inden udløbet af 2 timers  

 fristen, eller i strid med et af det stedlige fiskeriinspektorat afgivet  

 påbud, vil udtagsblanketten blive påført anmærkning  

 herom, og Fiskeridirektoratet afgør efterfølgende, om  

 tilbagetagelsen vil kunne godkendes, jf. § 10.
 Stk. 4. En vare, som er taget tilbage fra markedet, skal  

 straks efter tilbagetagelsen, og inden den fjernes fra opbevaringsstedet,  

 gøres uegnet til menneskelig konsum af PO'en ved farvning med godkendt  

 farve eller på anden af fiskeriinspektoratet godkendt måde.
 Stk. 5. Det i stk. 4 anførte gælder ikke  

 såfremt varen er eller vil blive underkastet forarbejdning med henblik  

 på opnåelse af prolongationspræmie i henhold til Det  

 Europæiske Fællesskabs forordninger om den fælles  

 markedsordning for fiskerivarer og akvakulturprodukter.
 § 9. Ved tilbagetagelse af varer, der finder sted  

 på mindre danske øer, hvor det stedlige fiskeriinspektorat kun  

 sjældent har mulighed for at besigtige partierne, kan det stedlige  

 fiskeriinspektorat tillade, at besigtigelse kan finde sted umiddelbart efter  

 varens ankomst til køber.
 § 10. Fiskeridirektoratet afgør udfra  

 gældende regler, hvorvidt en gennemført tilbagetagelse af fisk  

 fra markedet skal afvises eller godkendes, eventuelt foreløbigt, som  

 grundlag for den pågældende producentorganisations  

 ansøgning om finansiel udligning.
Stk. 2. Udtagsblanketterne, jf. § 5, stk. 4, stemples ved  

 modtagelsen af det stedlige fiskeriinspektorat med henblik på den  

 efterfølgende kontrol af indberettede oplysninger i  

 Fiskeridirektoratet.
Kontrolstemplingen udgør en foreløbig  

 godkendelse af tilbagetagelsen af varen.
Endelig godkendelse sker blandt  

 andet på grundlag af producentorganisationens ansøgninger til  

 Fiskeridirektoratet om finansiel udligning.
Producentorganisationens  

 ansøgning om finansiel udligning skal være godkendt senest otte  

 måneder efter fangstsæsonens afslutning.5)  I forbindelse med godkendelsen tages  

 højde for eventuelt meddelte fiskestop og eventuelle overfiskninger af  

 de relevante fiskekvoter.
 Stk. 3. Statens udgifter forbundet med betaling af  

 finansiel udligning til PO'erne refunderes af Den Europæiske  

 Udviklings- og Garantifond for landbruget (EUGFL, Garantisektionen),  

 såfremt de gældende regler er overholdt.
 § 11. Kontrollen med overholdelsen af  

 nærværende bekendtgørelse påhviler  

 Fiskeridirektoratet.
Stk. 2. De stedlige fiskeriinspektorater foretager  

 kontrol med tilbagetagelse af fisk fra markedet på grundlag af de fra  

 PO'erne indberettede oplysninger, samt ved stikprøvebaseret fysisk  

 kontrol med fisken på fiskeauktionerne og andre udbudssteder.
Den  

 fysiske kontrol er en risikobaseret stikprøvekontrol.
Stk. 3. Retningslinierne for kontrollen i Danmark med  

 overholdelsen af Fællesskabets regler vedrørende PO-systemet,  

 herunder reglerne for finansiel udligning og den efterfølgende  

 refusion via EUGFL, Garantisektionen, fremgår af Fiskeridirektoratets  

 særskilte kontrolinstrukser.6) Straffebestemmelser § 12. Medmindre højere straf er forskyldt  

 efter fiskerilovens § 130, stk. 3, eller efter anden lovgivning straffes  

 overtrædelse af § 4, stk. 2, § 5, stk. 1-4,  § 7, § 8 og § 9 med  

 bøde.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Ikrafttrædelse § 13. Bekendtgørelsen træder i kraft  

 den 1. marts 2000.
 Stk. 2. Samtidig ophæves bekendtgørelse nr.  

 27 af 19. januar 1990 om kontrol med tilbagetagelse af fisk fra markedet.
Fiskeridirektoratet, den 14. februar  

 2000 Jørgen Fredsted /Charlotte Arp-Nielsen Bilag 1 Blanket vedrørende tilbagetagelse af fisk (udtagsblanket).
 Følgende partier opnåede ikke de gældende  

 mindstepriser:
Dato Kutter  nr.
 P.O. nr.
Farvandsområde Landingssted Fiskeart Størrelse og kvalitet Kg Anvendelse Mindstepris kr./kg Pris for foder el. lign. kr./kg Køber Betaling til medlemmet*) kr. /kg Dato for anmeldelse samt klokkeslæt:
 Opbevaringssted:
Stedet hvor varen er forsøgt solgt:
 Hvid:
 Stedet, hvor der sker tilbagetagelse af varen:              .
 ...
Underskrift samt adresse på PO- repræsentanten , der tager fisken ud af markedet *) Skal udfyldes, når prisen er forskellig fra  

 mindsteprisen.
1)   I bekendtgørelsen er medtaget  

 visse definitioner og bestemmelser fra markedsordningen, jf.
Rådets  

 forordning Nr. 3759/92/EØF af 17. december 1992 om  den fælles  

 markedsordning for fiskerivarer og akvakulturprodukter (senest ændret  

 ved Rådets forordning Nr. 3318/94/EF af 22. december 1994), og  

 Kommissionens forordning  Nr. 3902/92/EØF  af 23. december 1992 om  

 gennemførelsesbestemmelser for den finansielle udligning for  

 fiskerivarer (senest ændret ved Kommissionens forordning Nr. 1338/95/EF  

 af 13. juni 1995), og Rådets forordning  Nr. 2406/96/EF af 26. november  

 1996 om fælles handelsnormer for visse fiskerivarer, (senest  

 ændret ved Kommissionens forordning Nr. 323/97/EF af 21. februar 1997).  

 Ifølge artikel 249 i EF-traktaten gælder en forordning  

 umiddelbart i hver medlemsstat.
Gengivelsen af disse definitioner og  

 bestemmelser i bekendtgørelsen er udelukkende begrundet i praktiske  

 hensyn og berører ikke de nævnte forordningers umiddelbare  

 gyldighed i Danmark.
2)   Jf.
Rådets forordning Nr.  

 2406/96/EF af 26. november 1996 om fælles handelsnormer for visse  

 fiskerivarer, som ændret ved Kommissionens forordning Nr. 323/97/EF af  

 21. februar 1997.
 3)   Mindstepris er det i praksis benyttede  

 udtryk for tilbagetagelsesprisen.
4)   Jf.
Kommissionens forordning Nr.  

 3902/92/EØF af 23. december 1992 om gennemførelsesbestemmelser  

 for den finansielle udligning for fiskerivarer, artikel 7, jf.
Bilag II.
5)   Jf.
Kommissionens forordning Nr.  

 3902/92 /EØF af 23. december 1992 om gennemførelsesbestemmelser  

 for den finansielle udligning for fiskerivarer, artikel 5.
 6)   Jf.  

 Kommissionens forordning Nr. 3902/92/EØF af 23. december 1992 om  

 gennemførelsesbestemmelser for den finansielle udligning for  

 fiskerivarer og Kommissionens forordning Nr. 1663/95 om ændring i  

 proceduren for regnskabsafslutningen for EUGFL, Garantisektionen.  

 Sidstnævnte forordning sætter blandt andet krav til den  

 tekniske/fysiske kontrol med de tilbagetagne partier af fisk.
