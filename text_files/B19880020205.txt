 I henhold til § 49, § 49 c, § 73 og § 84 i lov om arbejdsmiljø, jf.  

 lovbekendtgørelse nr. 646 af 18. december 1985 og efter bemyndigelse i § 23 i  

 Arbejdsministeriets bekendtgørelse nr. 540 af 2. september 1982 om stoffer og  

 materialer fastsættes:
Område § 1.  Bekendtgørelsen omfatter de stoffer, der er  

 opført på bilaget til denne bekendtgørelse samt materialer, hvori stoffet  

 indgår med 0,1 pct. eller derover.
 Stk. 2.  Undtaget fra bekendtgørelsen er import og  

 anvendelse af færdige nærings- og nydelsesmidler samt færdige lægemidler.  

 Fremstilling af nærings- og nydelsesmidler samt lægemidler er omfattet af  

 denne bekendtgørelse.
Almindelige bestemmelser § 2.  Import, fremstilling og anvendelse af de i  

 bilaget til denne bekendtgørelse nævnte stoffer samt materialer, hvori de  

 indgår med 0,1 pct. eller derover, må ikke finde sted uden godkendelse fra  

 direktøren for Arbejdstilsynet.
 Stk. 2.  Stoffer og materialer, som ikke længere  

 fremstilles eller importeres, kan anvendes uden forhåndsgodkendelse, hvis  

 import eller fremstilling er sket før 1. januar 1983.
 Stk. 3.  Ansøgning om godkendelse af bekæmpelsesmidler  

 indsendes dog til Miljøstyrelsen.
 § 3.  Ansøgning om godkendelse skal indgives  

 skriftligt til Direktoratet for Arbejdstilsynet og indeholde oplysning om  

 følgende:
 Stk. 2.  Arbejdstilsynet kan forlange supplerende  

 oplysninger til brug for godkendelsen.
 § 4.  Såfremt Arbejdstilsynets afgørelse ikke er  

 meddelt ansøgeren senest 3 måneder efter ansøgning er modtaget i  

 Arbejdstilsynet, kan stoffet/materialet umiddelbart tages i brug.
 Stk. 2.  Tidsfrist efter § 3 regnes fra det tidspunkt,  

 hvor tilstrækkelig dokumentation foreligger.
 § 5.  En godkendelse kan betinges af opfyldelsen af  

 nærmere fastsatte vilkår og kan gøres tidsbegrænset.
 Stk. 2.  En godkendelse kan tilbagekaldes, hvis  

 fastsatte vilkår ikke overholdes, eller hvis nye oplysninger, der har været  

 af væsentlig betydning for sundheden, gør det nødvendigt.
 Stk. 3.  Den der har opnået godkendelse efter § 2, stk.  

 1, skal underrette Direktoratet for Arbejdstilsynet om ændringer i  

 arbejdsprocesser m.v., som kan indebære fare for sikkerhed og sundhed, hvis  

 disse ændringer ikke er omfattet af de oplysninger, der er givet efter § 3.
Klageadgang, straf § 6.  Afgørelsen efter bekendtgørelsen kan påklages  

 efter arbejdsmiljølovens § 81.
 § 7.  Med bøder eller hæfte straffes den, der  

 overtræder § 2.
Stk. 2.  For overtrædelse af § 2 kan der pålægges en  

 arbejdsgiver bødeansvar, selv om overtrædelsen ikke kan tilregnes ham som  

 forsætlig eller uagtsom.
For bødeansvaret fastsættes ingen forvandlingsstraf.
Stk. 3.  Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af staten, en kommune eller et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges staten, kommunen eller det kommunale fællesskab bødeansvar.
Ikrafttræden § 8.  Bekendtgørelsen træder i kraft den 1. maj 1988.
Direktoratet for Arbejdstilsynet, den  

 24. februar 1988 ERIK ANDERSEN /Erik Kjærsgaard Bilag De med *-markerede stoffer omfatter den frie amin og dens salte.
 De med **-markerede stoffer har fælles betegnelsen polycykliske aromatiske  

 hydrocarboner  (PAH).
