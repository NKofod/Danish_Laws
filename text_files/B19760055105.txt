 I medfør af § 2, stk. 5 og 6, i lov om udøvelse af lægegerning, jfr.  

 lovbekendtgørelse nr. 426 af 19. august 1976, (lægeloven), fastsættes:
 § 1.  For at opnå tilladelse til selvstændigt virke  

 som læge skal en læge have gennemgået en praktisk klinisk uddannelse på 18  

 måneder (turnusuddannelse). Uddannelsen skal omfatte:
 a. 6 måneders ansættelse som reservelæge på intern medicinsk  

 sygehusafdeling.
 b. 6 måneders ansættelse som reservelæge på kirurgisk sygehusafdeling.
 c. 6 måneders ansættelse som reservelæge enten hos alment praktiserende  

 læge for den offentlige sygesikring eller på klinisk sygehusafdeling.
 Stk. 2.  Ansættelser af mindre end 3 måneders varighed  

 kan normalt ikke medregnes i de i stk. 1 nævnte uddannelseskrav.
 § 2.  Den i § 1, stk. 1, nævnte uddannelse skal foregå  

 på afdelinger og i praksis, der af sundhedsstyrelsen er godkendt hertil.  

 Sundhedsstyrelsen udarbejder efter indstilling fra det i lægelovens § 4, stk.  

 2, nævnte specialistnævn en oversigt over godkendte afdelinger og praksis.
 Stk. 2.  Sundhedsstyrelsen kan fravige de  

 uddannelseskrav, der er nævnt i § 1, stk. 1, såfremt lægen har gennemgået  

 anden uddannelse, der efter sundhedsstyrelsens skøn kan sidestilles hermed.
 Stk. 3.  Læger, som overfor sundhedsstyrelsen  

 dokumenterer, at de ikke inden 4 år efter eksamen har kunnet opnå de i § 1,  

 stk. 1, nævnte ansættelser, vil efter ansøgning indgivet senest 6 år efter  

 eksamen af sundhedsstyrelsen få anvist sådanne ansættelser, så snart mulighed  

 herfor foreligger.
 § 3.  Efter forhandling med det i stk. 2 nævnte udvalg  

 udtager sundhedsstyrelsen blandt de ved sygehusene normerede  

 reservelægestillinger og under hensyntagen til sygehusenes behov for  

 lægeuddannet personale det antal turnusstillinger, som er nødvendige til at  

 lægevidenskabelige kandidater kan gennemgå den i § 1, stk. 1, omhandlede  

 uddannelse.
Stk. 2.  Der nedsættes et udvalg med 1 repræsentant for  

 sundhedsstyrelsen, 2 repræsentanter for Amtsrådsforeningen i Danmark, 1  

 repræsentant for Københavns og Frederiksberg kommuner, 1 repræsentant for  

 Rigshospitalet og 3 repræsentanter for Den almindelige danske Lægeforening  

 til at varetage den i stk. 1 nævnte opgave.
Udvalget vælger selv sin formand,  

 og dets sekretariatsfunktion varetages af Amtsrådsforeningen i Danmark.
 Stk. 3.  Sundhedsstyrelsen fastsætter regler for lægers  

 adgang til at opnå de i § 1, stk.1, omhandlede turnusstillinger.
 § 4.  Speciallæger, der ikke har tilladelse til at  

 udøve virksomhed som alment praktiserende læge eller til at udøve selvstændig  

 virksomhed (erhverv) som fødselshjælper og læge, kan få tilladelse til  

 selvstændigt virke som læge.
 Stk. 2.  Læger, der er omfattet af overenskomst om  

 fælles nordisk arbejdsmarked for læger og direktiver vedrørende  

 etableringsfrihed m.v. for læger, vedtaget af De europæiske Fællesskaber, har  

 ret til selvstændigt virke som læge.
 § 5.  Bekendtgørelsen træder i kraft den 1. december  

 1976.
 Stk. 2.  Indenrigsministeriets bekendtgørelse nr. 236 af  

 29. maj 1970 om uddannelse af alment praktiserende læger ophæves.
 INDENRIGSMINISTERIET, DEN 25. NOVEMBER  

 1976.
 Egon Jensen.
 /Niels Bentsen.
