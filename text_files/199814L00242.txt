Betænkning afgivet af Boligudvalget den 3. december  

 1998 Betænkning over Forslag til lov om ændring af lov om  

 almene boliger samt støttede private andelsboliger m.v.
(Ændrede finansieringsregler, andelsboligkvote for  

 1999, forsøg med boliger til udsatte grupper m.v.) Udvalget har behandlet lovforslaget i nogle møder  

 og har herunder stillet spørgsmål til by- og boligministeren,  

 som denne har besvaret skriftligt.
 Endvidere har udvalget modtaget skriftlige henvendelser  

 fra:
Administratorforeningen, Bat-kartellet, Boligselskabernes Landsforening, Danmarks Lejerforeninger, Kommunernes Landsforening og Lejernes Landsorganisation.
 Der er af by- og boligministeren stillet ændringsforslag, hvorom  

 henvises til de ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Dansk Folkepartis, Centrum-Demokraternes, Det  

 Radikale Venstres, Fremskridtspartiets og Kristeligt Folkepartis medlemmer af  

 udvalget) lovforslaget til vedtagelse med de stillede  

 ændringsforslag.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse ved 3.  

 behandling.
Ændringsforslag Af	by- og boligministeren, tiltrådt af et flertal  

 (S, V, KF, DF, CD, RV, FP og KRF):
Til § 1 1) Nr. 5 affattes således:
»5. I § 32 ændres »og 28-30« til: »og 28-30 a«.« 2) Efter nr. 5 indsættes som nyt nummer:
»01. I § 41 og § 100, stk. 1, 2. pkt., ændres  

 »stk. 2-5« til: »stk. 2-6«.« 3) Efter nr. 9 indsættes som nyt nummer:
 »02. I § 76, stk. 2, 1. pkt., ændres »7« til: »9«, og  

3. pkt. affattes således:
»Af bestyrelsens øvrige 4 medlemmer vælger  

 Lejernes Landsorganisation i Danmark to medlemmer, som skal være  

 boligtagere i alment byggeri, Kommunernes Landsforening vælger et  

 medlem, og Københavns Kommune og Frederiksberg Kommune vælger i  

 fællesskab et medlem.«« 4) Nr. 22 affattes således:
 »22. I § 91, stk. 5, 1. pkt., der bliver til stk. 6, 1.  

 pkt., ændres »stk. 4« til: »stk. 5«, og efter 1. pkt. indsættes  

 som nyt punktum:
»Landsbyggefondens forpligtelse efter 1. pkt. er dog  

 begrænset til indestående i den fælles moderniseringsfond  

 med tillæg af mulige overførsler til moderniseringsfonden, jf. §  

 87 og § 95, stk. 2.«« 5) Efter nr. 23 indsættes som nyt nummer:
 »03. I § 92, stk. 3, 1. pkt., der bliver stk. 2, 1. pkt.,  

 ændres »til de i stk. 2 nævnte formål.« til: »til almene  

 boligafdelinger med væsentlige økonomiske problemer eller  

 væsentlige problemer af anden karakter til dækning af de  

 udgifter, som disse afdelinger afholder i forbindelse med de  

 foranstaltninger, der er nævnt i § 37, stk. 2.«, og efter 1. pkt.  

 indsættes som nyt punktum:
»Landsbyggefonden kan endvidere anvende midlerne til at  

 iværksætte forebyggende arbejde fælles for flere  

 berørte afdelinger.«« 6) I den under nr. 28 foreslåede affattelse af § 98  

 stk. 2, indsættes efter 1. pkt. som nyt punktum:
»Til de i stk. 1 nævnte formål kan  

 KommuneKredit dog yde lån med en maksimal løbetid på 30  

 år til almene ældreboliger ejet af en kommune eller en  

 amtskommune.« 7) I den under nr. 39 foreslåede affattelse af §  

 129 indsættes efter »jf. § 118,«: »og lån, jf. 119,«.
 8) I den under nr. 40 foreslåede ændring af §  

 130, stk. 1, 2. pkt., og stk. 3, 1. pkt., ændres  

 »realkreditlånet« til: »lånet«, og i den foreslåede  

 ændring af § 130, stk. 2,  ændres »realkreditlånets«  

 til: »lånets«.
 9) Nr. 42 affattes således:
 »42. § 137 affattes således:
»§ 137. Hypotekbanken udbetaler  

 ungdomsboligbidraget direkte til den almene boligorganisation, som  

 ungdomsboligerne tilhører.
Hvert år senest den 1. december  

 indberetter boligorganisationen gennem kommunalbestyrelsen til Hypotekbanken  

 det forventede støtteberettigende udlejningsomfang i det  

 følgende år.
Ungdomsboligbidraget udbetales herefter hvert  

 kvartal som et acontobeløb.
Senest den 15. februar året efter  

 det år, som indberetningen efter 2. pkt. omfatter, opgør  

 boligorganisationen det endelige udlejningsomfang af ungdomsboliger til den  

 støtteberettigede personkreds for det pågældende år.  

 Denne opgørelse attesteres af en statsautoriseret eller registreret  

 revisor og fremsendes gennem kommunalbestyrelsen til Hypotekbanken.  

 Hypotekbanken foretager herefter den endelige opgørelse over det  

 forløbne års berettigede støttebeløb og regulerer  

 i 2. kvartals udbetalte ungdomsboligbidrag for meget eller for lidt  

 acontoudbetalt ungdomsboligbidrag det pågældende år.
 Stk. 2. Hypotekbanken opkræver den kommunale  

 andel af ungdomsboligbidraget hos kommunalbestyrelsen i beliggenhedskommunen  

 en gang årlig i 2. kvartal i forbindelse med Hypotekbankens endelige  

 opgørelse af udbetaling af ungdomsboligbidrag.
Stk. 3. Reglerne i stk. 1 og 2 gælder  

 også for boligorganisationer, hvortil der er meddelt tilsagn i perioden  

 1. januar 1997-31. december 1998.«« 10) Nr. 45 affattes således:
»45. I § 157, stk. 1, 1. pkt., ændres  

 »indekslån« til: »realkreditlån eller lån ydet af  

 KommuneKredit med en maksimal løbetid på 30 år«.« 11) Nr. 46 affattes således:
»46. I § 157, stk. 2., 1. pkt., ændres  

 »indekslån« til: »realkreditlån, jf. stk. 4,«, og efter »stk. 1«  

 indsættes: »eller lån, jf. stk. 4, ydet af KommuneKredit«.« 12) Nr. 47 affattes således:
 »47. I § 157, stk. 3, 1. pkt., ændres  

 »indekslånene« til: »lånene«.
 13) Nr. 48 affattes således:
 »48. I § 157 indsættes efter stk. 3 som nyt  

 stykke:
»Stk. 4. By- og boligministeren fastsætter  

 nærmere regler for lån som nævnt i stk. 2 efter forhandling  

 med fonden.
Lånene kan maksimalt have en løbetid på 35  

 år.«« 14) Nr. 49 affattes således:
»49. I § 160 b, stk. 2, ændres »1.000« til:  

 »750«, og »1998« ændres til: »1999«.« Til § 2 15) Efter stk. 2 indsættes som nye  

 stykker:
 »Stk. 3. For byggeri, som i perioden 1. januar 1994  

 til 31. december 1998 har fået meddelt tilsagn om støtte efter  

 lov om almene boliger samt støttede private andelsboliger m.v., den  

 tidligere lov om boligbyggeri samt den tidligere lov om boliger for  

 ældre og personer med handicap, kan tilsagnsmyndigheden godkende, at  

 den del af den godkendte anskaffelsessum med fradrag af det på  

 tilsagnstidspunktet gældende beboerindskud og grundkapital, der ikke  

 inden den 1. januar 1999 er finansieret med indekslån (IS35),  

 finansieres med lån som nævnt i § 91, stk. 4, eller i § 118, stk.  

 3, som affattet ved denne lovs § 1, nr. 20 og 36. Bestemmelserne i § 20, stk.  

 1, nr. 6 og 7, § 30 a, stk. 1, § 73, stk. 3 og 4, § 80 a, § 80 c, § 89 a,  

 stk. 1 og 2, § 91, stk. 3, § 100, stk. 2 og 4, og § 136 som affattet  

 henholdsvis ændret ved denne lovs § 1, nr. 2, 3, 8, 9, 11, 16, 19, 30,  

 32 og 41 finder tilsvarende anvendelse for lån efter 1. pkt.  

 Ansøgning om godkendelse indsendes til tilsagnsmyndigheden.
 Stk. 4. For tilsagn om støtte til etablering  

 af almene boliger i 1998 reguleres låntagers betaling af ydelser  

 på lån som nævnt i stk. 3 i overensstemmelse med § 129 i  

 lov om almene boliger samt støttede private andelsboliger m.v. som  

 affattet ved denne lovs § 1, nr. 39, dog udgør låntagers  

 betaling 4,286 pct. af den bogførte hovedstol.
Stk. 5. For tilsagn om støtte til etablering  

 af almene boliger og selvejende ældreboliger i perioden 1. januar 1994  

 til 31. december 1997 reguleres låntagers betaling af ydelser på  

 lån som nævnt i stk. 3 i overensstemmelse med § 129 i lov om  

 almene boliger samt støttede private andelsboliger m.v. som affattet  

 ved denne lovs § 1, nr. 39. Dog udgør låntagers betaling 3,956  

 pct. af den bogførte hovedstol.
Det er endvidere en betingelse, at  

 kommunen henholdsvis amtskommunen godtgør staten en andel af  

 udgifterne til ydelsesstøtte.
Andelen fastsættes af by- og  

 boligministeren i forbindelse med fastsættelse af lån efter §  

 118, stk. 3, i lov om almene boliger samt støttede private  

 andelsboliger m.v. som affattet ved denne lovs § 1, nr. 36. Udgifter til  

 ydelsesstøtte til den del af den samlede anskaffelsessum, som ligger  

 ud over det for byggeriet gældende vejledende rammebeløb,  

 betales af kommunen henholdsvis amtskommunen.
Det er endvidere et  

 vilkår for selvejende ældreboliginstitutioner, hvortil tilsagn er  

 meddelt inden den 1. januar 1997, at de omdannes til almene  

 boligorganisationer eller afdelinger heraf efter § 2, stk. 3, i lov om almene  

 boliger samt støttede private andelsboliger m.v.
Stk. 6. For tilsagn om støtte til etablering  

 af ungdomsboliger meddelt i perioden 1. januar 1994 til 31. december 1996  

 reguleres låntagers betaling af ydelser på lån som  

 nævnt i stk. 3 i overensstemmelse med § 129 i lov om almene boliger  

 samt støttede private andelsboliger m.v. som affattet ved denne lovs §  

 1, nr. 39. Dog udgør låntagers betaling 2,58 pct. af den  

 bogførte hovedstol.
Det er endvidere en betingelse, at kommunen  

 godtgør staten en andel af udgifterne til ydelsesstøtte.  

 Andelen fastsættes af by- og boligministeren i forbindelse med  

 fastsættelse af lån efter § 118, stk. 3, i lov om almene boliger  

 samt støttede private andelsboliger m.v. som affattet ved denne lovs §  

 1, nr. 36. Udgifter til ydelsesstøtte til den del af den samlede  

 anskaffelsessum, som ligger ud over det for byggeriet gældende  

 vejledende rammebeløb, betales af kommunen.
Det er endvidere et  

 vilkår for selvejende ungdomsboliginstitutioner, at de omdannes til  

 almene boligorganisationer efter § 2, stk. 1, i lov om almene boliger samt  

 støttede private andelsboliger m.v.
Stk. 7. For 1999 foretages indberetning til  

 Hypotekbanken som nævnt i § 137, stk. 1, 2. pkt., som affattet ved  

 denne lovs § 1, nr. 42, dog senest den 1. februar 1999.« Bemærkninger Til nr. 1-15 Økonomiske og administrative konsekvenser Ændringsforslagene indeholder 3 elementer med  

 økonomiske konsekvenser:
I.
Overgangsordning for almene boliger med tilsagn 1994-1998.
II.
Nedsættelse af kvoten for støttede andelsboliger i  

 1999.
III.
Fremrykket afskaffelse af 2 pct.-reglen.
 Ad I.: Overgangsordning for almene boliger med tilsagn 1994-1998.
 Overgangsordningen vil på kort sigt betyde  

 merudgifter til ydelsesstøtte for staten (vedrørende  

 nybyggerifinansieringen) og for Landsbyggefonden (vedrørende  

 sektorbelåningen), men mindreudgifter på lang sigt (regnet i  

 faste priser). Merudgiften skyldes, at begyndelsesydelsen på  

 nominallån på årsbasis aktuelt ligger ca. 0,3 procentpoint  

 over den ydelse, som forventes for de realrenteafgiftsbelagte  

 indekslån, jf. forslag til ændring af realkreditloven m.fl. (L  

 49), hvor de økonomiske konsekvenser af afskaffelsen af  

 realrenteafgiftsfritagelsen for indekslån er opgjort.
 Det er for nybyggeriet forudsat, at overgangsordningen,  

 dvs. at overgå til nominallån i stedet for de afgiftsbelagte  

 IS-lån, vil blive benyttet i halvdelen af de udestående,  

 ikkefinansierede byggerier med tilsagn i 1997 og 1998. Grundlaget for de  

 økonomiske konsekvenser er dermed et lånevolumen for tilsagn  

 før 1. januar 1998 på 2,0 mia. kr. og et lånevolumen for  

 tilsagn i 1998 på 1,3 mia. kr.
 De offentlige merudgifter kan på den baggrund  

 opgøres til 20 mio. kr. i hvert af årene 1999 og 2000 og 15 mio.  

 kr. i hvert af årene 2001 og 2002.
Heraf udgør de kommunale merudgifter henholdsvis 3,  

 2, 2 og 2 mio. kr.
Den kommunale merudgift på kort sigt skyldes, at den  

 kommunale refusionsprocent forøges til 24 pct.
Set over det samlede  

 låneforløb vil der opgjort i nutidsværdi være tale  

 om helt uændret samlet kommunal støtte set i forhold til  

 finansiering med realrenteafgiftspligtige indekslån.
For alment byggeri med tilsagn før den 1. januar  

 1998 vil den fortsatte fulde kommunale betaling af ydelsesstøtte til  

 eventuelle andele af anskaffelsessummen, der ligger ud over det vejledende  

 rammebeløb, herudover i nogle tilfælde kunne indebære en  

 lille merudgift for kommunerne svarende til 0,3 pct. af overskridelsen.
Da  

 det alene er kommunalbestyrelsen (amtsrådet), der bestemmer, om  

 overgangsordningen skal anvendes, vil denne merudgift ikke give anledning til  

 regulering af de kommunale bloktilskud.
 Med hensyn til sektorfinansieringen kan Landsbyggefondens  

 merudgifter som følge af en fuldstændig overgang til  

 finansiering af arbejder for omkring 2 mia. kr. med nominallån  

 skønsmæssigt opgøres til 6 mio. kr. i 1999 og 10 mio. kr.  

 i hvert af årene 2000-2002.
Ad II.
Nedsættelse af kvoten for støttede andelsboliger i  

 1999.
Som led i finanslovsaftalen for 1999 er det aftalt, at  

 kvoten for støttede private andelsboliger i 1999 nedsættes fra  

 de foreslåede 1.000 boliger til 750 boliger.
Den foreslåede  

 kvotereduktion på 250 boliger indebærer mindreudgifter for det  

 offentlige til ydelsesstøtte.
Størrelsen heraf afhænger  

 imidlertid af finansieringen.
De økonomiske konsekvenser af  

 kvotereduktionen vil derfor blive indarbejdet i et særskilt lovforslag,  

 hvor finansieringen af andelsboliger efter den 1. januar 1999  

 fastlægges.
Ad III.
Fremrykket afskaffelse af 2 pct.-reglen.
Den såkaldte 2 pct.-regel foreslås i  

 lovforslaget administrativt afskaffet med virkning for regnskabsår, der  

 påbegyndes den 1. juli 1999 og senere, jf. de økonomiske og  

 administrative bemærkningers punkt D.
På baggrund af de indkomne  

 høringssvar påtænkes afskaffelsen nu fremrykket,  

 således at den får virkning for regnskabsår, der  

 påbegyndes den 1. januar 1999 og senere.
Da budgetlægningen for  

 afdelinger med regnskabsår fra 1. januar 1999 er afsluttet,  

 skønnes denne fremrykning alene at indebære offentlige  

 merudgifter til boligstøtte i 1999 på i størrelsesordenen  

 2 mio. kr., hvoraf kommunerne afholder 1 mio. kr., mens skønnet for  

 2000-2002 fastholdes uændret.
 Samlede økonomiske konsekvenser for det  

 offentlige.
 I nedenstående tabel er vist de samlede  

 økonomiske konsekvenser af ændringsforslagene.
Tabel 1: Samlede offentlige merudgifter som følge af  

  ændringsforslagene Faste 1999-priser.
Mio. kr.
1999	2000	2001	2002 Overgangsordning for almene boliger:
Merudgifter til  

 ydelsesstøtte	20	20	15	15 Heraf stat	17	17	13	13 Heraf kommune	3	3	2	2 Fremrykket ikrafttræden af 2 pct.-regel Merudgifter til boligstøtte	2	0	0	0 Heraf stat	1	0	0	0 Heraf kommune	1	0	0	0 Ændringsforslagene 	22	20	15	15 nettovirkninger - heraf stat	18	17	13	13 - heraf kommune	4	3	2	2 Som det fremgår, vil forslagene betyde statslige merudgifter til  

 ydelsesstøtte på 18 mio. kr. i 1999, 17 mio. kr. i år 2000  

 og 13 mio. kr. i hvert af årene 2001-2002. Disse merudgifter udtrykker  

 ydelsesstigningen ved overgangen til de nye lån.
På lang sigt vil  

 en frivillig overgang til den nye model som allerede nævnt i  

 lovforslaget betyde, at staten opnår besparelser på  

 støtten til nybyggeri m.v., når sektoren via midlerne i  

 nybyggerifonden bliver mere selvfinansierende.
 I beregningen af de økonomiske konsekvenser for  

 staten er set bort fra eventuelle provenumæssige virkninger på  

 realrenteafgiften/afkastbeskatningen, idet der på kort sigt må  

 forventes stort set samme provenu, hvad enten byggeriet finansieres med  

 skattepligtige IS-lån eller nominallån.
Forslaget indebærer en kommunal merudgift på  

 samlet 4 mio. kr. i 1999, 3 mio. kr. i år 2000 og 2 mio. kr. i hvert af  

 årene 2001-2002. Set over det samlede låneforløb vil der  

 imidlertid som nævnt være tale om helt uændret kommunal  

 støtte i forhold til finansiering med realrenteafgiftspligtige  

 indekslån.
Den forudsatte kommunale godkendelse af ansøgninger  

 om overgang til finansiering på nye vilkår vurderes kun at  

 indebære meget begrænsede administrative konsekvenser for  

 (amts)kommunerne.
 De kommunaløkonomiske konsekvenser skal efter  

 normal praksis forhandles med de kommunale parter.
Erhvervsmæssige konsekvenser Ændringsforslagene vil ikke få  

 væsentlige økonomiske eller administrative konsekvenser for  

 erhvervslivet.
Miljømæssige konsekvenser Ændringsforslagene har ikke konsekvenser for  

 miljøet.
Forholdet til EU-retten Ændringsforslagene indeholder ingen EU-retlige  

 aspekter.
 Ad nr. 1.
 Der er tale om en redaktionel ændring.
Ad nr. 2 Der er tale om en konsekvensændring som følge  

 af lovforslagets § 1, nr. 20.
Ad nr. 3 Landsbyggefonden ledes af en bestyrelse på 7  

 medlemmer, hvor formanden for bestyrelsen og 4 andre medlemmer vælges  

 af Boligselskabernes Landsforening.
Bestyrelsens øvrige 2 medlemmer,  

 som skal være boligtagere i alment byggeri, vælges af Lejernes  

 Landsorganisation i Danmark.
Som følge af finansieringsreformen vil kommunale og  

 amtskommunale almene ældreboliger opført med offentlig  

 støtte ligeledes være omfattet af reglerne om indbetaling til  

 Landsbyggefondens landsdispositionsfond og nybyggerifond.
Det findes  

 således rimeligt, at der i Landsbyggefondens bestyrelse tillige sidder  

 repræsentanter fra de kommunale parter, således at både  

 udlejer, lejer og kommunerne er repræsenteret i fondens bestyrelse.
 Det foreslås derfor, at Landsbyggefondens bestyrelse  

 udvides med 2 personer, hvor Kommunernes Landsforening vælger et  

 medlem og Københavns Kommune og Frederiksberg Kommune i  

 fællesskab vælger et medlem.
Ad nr. 4 Der er tale om en redaktionel ændring.
Ad nr. 5 Der er tale om en ændring som følge af  

 lovforslagets § 1, nr. 23, som ophæver den gældende  

 formålsbestemmelse for anvendelse af midler efter § 92 (midler i  

 landsdispositionsfonden). Med ændringen præciseres formålet  

 for den fremtidige anvendelse af midler efter § 92. Der er ikke tale om nogen  

 realitetsændring.
Til nr. 6-8 og 10-13 Med ændringsforslagene præciseres, at  

 KommuneKredit kan yde lån i lighed med realkreditinstitutterne,  

 såfremt lånene ydes til almene ældreboliger, ejet af en  

 kommune eller en amtskommune.
Ad nr. 9 Hypotekbanken udbetaler ungdomsboligbidraget direkte til  

 den almene boligorganisation, som ungdomsboligerne tilhører.  

 Ungdomsboligbidraget udbetales i dag årlig i 2 terminer på  

 baggrund af boligorganisationens specificerede opgørelser over det  

 endelige udlejningsomfang af ungdomsboliger til den støtteberettigede  

 personkreds.
Opgørelserne attesteret af revisor fremsendes gennem  

 kommunalbestyrelsen til Hypotekbanken.
Som følge af finansieringsreformen vil  

 ungdomsboliger med tilsagn efter den 1. januar 1999 finansieret med  

 nominallån have 4 betalingsterminer om året.
Hypotekbankens  

 udbetaling af ungdomsboligbidrag, der følger terminsbetalingerne, skal  

 således tilsvarende ske årlig i 4 terminer.
 Dette vil medføre en væsentlig  

 meradministration hos boligorganisation, revisor, kommunalbestyrelse og  

 Hypotekbanken, såfremt den hidtidige procedure for udbetalingen af  

 ungdomsboligbidraget blev opretholdt.
Det foreslås derfor at ændre Hypotekbankens  

 udbetaling af ungdomsboligbidrag til et kvartalsvist acontobidrag.
Ligeledes  

 foreslås det at ændre indberetningsproceduren således, at  

 boligorganisationen for at modtage ungdomsboligbidrag hvert år senest  

 den 1. december gennem kommunalbestyrelsen skal indberette til Hypotekbanken  

 om det forventede støtteberettigede udlejningsomfang i det  

 følgende år.
Senest den 15. februar året efter det  

 år, som indberetningen vedrører, opgør  

 boligorganisationen det endelige udlejningsomfang af ungdomsboliger til den  

 støtteberettigede personkreds.
Denne opgørelse attesteres af en  

 statsautoriseret eller registreret revisor og fremsendes gennem  

 kommunalbestyrelsen til Hypotekbanken.
Hypotekbanken foretager herefter den  

 endelige opgørelse over det pågældende års  

 berettigede støttebeløb og regulerer i 2. kvartals udbetalte  

 ungdomsboligbidrag for meget eller for lidt acontoudbetalt ungdomsboligbidrag  

 i det pågældende år.
 Hermed vil der ske en væsentlig lettelse i  

 boligorganisationens, revisors, kommunalbestyrelsens og Hypotekbankens  

 administration af ungdomsboligbidraget.
 Med henblik på en yderligere lettelse af  

 Hypotekbankens administration af ungdomsboligbidraget foreslås det, at  

 reglerne gælder for samtlige boligorganisationer, der modtager  

 ungdomsboligbidrag, dvs. ligeledes for byggerier med tilsagn før 1.  

 januar 1999.
Ad nr. 14 Med ændringsforslaget fastsættes kvoten for  

 støttede private andelsboliger for 1999 til 750 boliger.
Der henvises  

 i øvrigt til de økonomiske bemærkninger.
Ad nr. 15 Det foreslås, at der etableres en overgangsordning,  

 således at for den del af det almene byggeri med tilsagn om  

 støtte i perioden 1. januar 1994 til 31. december 1998, der pr. 31.  

 december 1998 ikke er finansieret med indekslån, kan  

 tilsagnsmyndigheden, dvs. kommunen, amtskommunen eller Landsbyggefonden,  

 godkende, at finansieringen sker efter de nye regler.
Ansøgning kan  

 indsendes af boligorganisationen eller bestyrelsen for den selvejende  

 ældre- eller ungdomsboliginstitution.
 Følgende byggerier vil være omfattet af  

 overgangsordningen:
 1)	Alment byggeri, hvortil der i perioden 1. januar 1997 til 31.  

 december 1998 er meddelt tilsagn om støtte i medfør af § 115 i  

 lov om almene boliger samt støttede private andelsboliger m.v., jf.  

 Boligministeriets lovbekendtgørelse nr. 145 af 26. februar 1998.
2)	Alment byggeri, hvortil der i perioden 1. januar 1994 til 31.  

 december 1996 er meddelt tilsagn om støtte i medfør af § 48 i  

 lov om boligbyggeri, jf.
Boligministeriets lovbekendtgørelse nr. 722  

 af 1. august 1996.
3)	Ungdomsboliger, hvortil der i perioden 1. januar 1994 til 31.  

 december 1996 er meddelt tilsagn om støtte i medfør af § 67 i  

 lov om boligbyggeri, jf.
Boligministeriets lovbekendtgørelse nr. 722  

 af 1. august 1996.
 4)	Ungdomsboliger, hvortil der i perioden 1. januar 1997 til 31.  

 december 1998 er meddelt tilsagn om støtte i medfør af § 100 i  

 lov om almene boliger samt støttede private andelsboliger m.v., jf.  

 Boligministeriets lovbekendtgørelse nr. 145 af 26. februar 1998, eller  

 hvortil der i perioden 1. januar 1994 til 31. december 1996 er meddelt  

 tilsagn om støtte i medfør af § 73 b i lov om boligbyggeri, jf.  

 Boligministeriets lovbekendtgørelse nr. 722 af 1. august 1996.
 5)	Ældreboliger, hvortil der i perioden 1. januar 1994 til 31.  

 december 1996 er meddelt tilsagn om støtte i medfør af § 6 i  

 lov om boliger for ældre og personer med handicap, jf.  

 Boligministeriets lovbekendtgørelse nr. 316 af 24. april 1996.
6)	Alment byggeri, hvortil Landsbyggefonden i perioden 1. januar 1997  

 til 31. december 1998 har meddelt tilsagn om støtte i medfør af  

 § 91, stk. 2, i lov om almene boliger samt støttede private  

 andelsboliger m.v., jf.
Boligministeriets lovbekendtgørelse nr. 145 af  

 26. februar 1998, eller hvortil Landsbyggefonden i perioden 1. januar 1994  

 til 31. december 1996 har meddelt tilsagn i medfør af § 36, stk. 2, i  

 lov om boligbyggeri, jf.
Boligministeriets lovbekendtgørelse nr. 722  

 af 1. august 1996.
 7)	Tidligere lette kollektivboliger, hvortil der i perioden 1. januar  

 1997 til 31. december 1998 er meddelt tilsagn om støtte til  

 nedsættelse af beboerindskuddet i medfør af § 73, stk. 3, i lov  

 om almene boliger samt støttede private andelsboliger m.v., jf.  

 Boligministeriets lovbekendtgørelse nr. 145 af 26. februar  

 1998.
 Lån til udbedring af byggeskader i byggeri med  

 tilsagn efter den 1. juli 1986 efter § 157 samt ustøttede lån  

 til finansiering af ekstraordinære renoveringsarbejder efter § 98  

 omfattes ikke af overgangsordningen, idet sådanne lån efter den  

 31. december 1998 udbetales efter realkreditlovens almindelige regler, jf. at  

 disse lån ikke er medtaget i overgangsbestemmelsen til forslag til lov  

 om ændring af realkreditloven m.fl. (L 49).
Det foreslås, at den del af den godkendte  

 anskaffelsessum, med fradrag af det på tilsagnstidspunktet  

 gældende beboerindskud og grundkapital, som ikke pr. 31. december 1998  

 er finansieret med indekslån, kan finansieres med realkreditlån  

 eller lån i KommuneKredit.
Lånetypen fastsættes af by- og  

 boligministeren, således som det fremgår af lovforslaget.
Det  

 understreges, at allerede optagne indekslån således ikke er  

 omfattet, men at det alene er den ikkefinansierede del af anskaffelsessummen,  

 der kan omfattes af overgangsordningen.
 Det foreslås endvidere, at samtlige nye bestemmelser  

 vedrørende byggerier, finansieret efter de nye regler, også skal  

 gælde for den del af finansieringen, som omfattes af  

 overgangsbestemmelsen.
For lån til etablering af alment byggeri, herunder  

 (amts)kommunale og selvejende almene ældreboliger, samt for lån  

 til nedsættelse af beboerindskuddet i tidligere lette kollektivboliger  

 betyder det foruden valg af lånetype, at de foreslåede  

 bestemmelser i lovforslaget for nybyggeriet vedrørende  

 beboerbetalingen og anvendelsen af de likvide midler i forbindelse med  

 udamortisering henholdsvis efter det 35. år skal gælde for den  

 del af finansieringen, der omfattes af overgangsordningen.
Således vil  

 beboerbetalingen skulle reguleres i 35 år, og de likvide midler, der  

 fremkommer fra dette lån, skal indgå i nybyggerifonden med 100  

 pct. frem til og med det 35. år og herefter med 1/3 til  

 nybyggerifonden, 1/3 til Landsbyggefonden og 1/3 til dispositionsfonden.
Disse regler vil også gælde for selvejende  

 ungdomsbolig- og ældreboliginstitutioner med tilsagn i perioden 1.  

 januar 1994 til 31. december 1996, idet disse efter forslaget skal omdannes  

 til almene boligorganisationer eller til afdelinger heraf som betingelse for  

 at kunne anvende overgangsordningen.
Baggrunden for dette krav er, at de  

 omlagte lån skal følge de foreslåede regler  

 vedrørende anvendelse af likvide midler, herunder indbetaling til  

 Landsbyggefonden, som de nævnte selvejende institutioner ikke i dag er  

 underlagt.
Overgangsordningen foreslås etableret som en  

 frivillig ordning, således at almene boligorganisationer, kommuner,  

 amtskommuner samt selvejende ungdomsbolig- og ældreboliginstitutioner  

 kan vælge, om de meddelte tilsagn skal finansieres efter de nye eller  

 efter de gamle regler.
Det er uanset projektets art en forudsætning for  

 benyttelse af overgangsmulighederne, at tilsagnsmyndigheden meddeler  

 godkendelse hertil.
 Det er et hovedprincip bag overgangsordningen, at den  

 finansieringsfordeling, der var gældende på tidspunktet for  

 meddelelse af tilsagnet, fortsat skal være gældende.
 For at fastholde beboerbetalingen på et  

 uændret niveau er det i forlængelse heraf nødvendigt at  

 fastsætte beboerbetalingen i forhold til hovedstolen på det  

 lån, der skal hjemtages efter de nye regler, og ikke i forhold til  

 anskaffelsessummen, således som det sker i den foreslåede § 129,  

 jf. lovforslagets § 1, nr. 39. Der henvises til § 2, stk. 4-6. Uanset  

 fastsættelsen i forhold til hovedstolen svarer de angivne  

 beboerbetalingsprocenter til den fastsatte beboerbetaling for nye tilsagn i  

 lovforslaget på 3,6 pct. af anskaffelsessummen.
I finansieringsreglerne for tilsagn meddelt i perioden 1.  

 januar 1994 til 31. december 1997 (for renovering af ungdomsboliger og  

 nedsættelse af beboerindskud i tidligere lette kollektivboliger  

 også for tilsagn i 1998) indgår, at kommunen godtgør 20  

 pct. af statens udgifter til ydelsesstøtte.
Forudsat finansiering med  

 30-årige fastforrentede nominallån vil denne kommunale  

 refusionsprocent blive ændret til 24 pct.
Ved fastsættelsen heraf  

 er det forudsat, at den kommunale støtte, opgjort som  

 nutidsværdi, bliver den samme som ved finansiering med de nye  

 afgiftsbelagte indekslån.
Da andelen afhænger af den valgte  

 lånetype, foreslås den kommunale andel fastsat administrativt i  

 forbindelse med valg af lånetype.
 Der foreslås endvidere følgende  

 overgangsordning vedrørende ungdomsboligbidraget:
Ved ændringsforslag nr. 9 er udbetalingsproceduren  

 for ungdomsboligbidrag foreslået ændret.
Med henblik på en  

 hensigtsmæssig udbetalingsprocedure for ungdomsboligbidrag i 1999 er  

 det nødvendigt at fastsætte en særlig frist for  

 indberetning til Hypotekbanken vedrørende det forventede  

 støtteberettigende udlejningsomfang i 1999.
 Lone Møller (S)    Ole Hækkerup (S)  

  Lissa Mathiasen (S) nfmd.    René Skau Johansen (S)    Lars  

 Kramer Mikkelsen (S)    Pernille Frahm (SF)    Annie Lunde Hansen (CD)  

  Dorit Myltoft (RV)    Keld Albrechtsen (EL)    Gyda Kongsted (V)    Rikke  

 Hvilshøj (V)    Karsten Nonbo (V)    Kirsten Jacobsen (FP)    Jens  

 Heimburger (KF)    Gitte Seeberg (KF)    Egil Møller (DF)    Flemming  

 Kofod-Svendsen (KRF) fmd.
