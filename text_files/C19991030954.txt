Kursistmeddelelse nr. 14/99 om  

 kursistvilkår under arbejdsmarkedsuddannelserne (befordring over  

 Storebæltsbroen) Redegørelse for sagen:
 En person fik af arbejdsløshedskassen afslag  

 på tilskud til befordring efter dobbelt km.-afstand ved benyttelse af  

 Storebæltsbroen.
Arbejdsløshedskassen begrundede sin  

 afgørelse med, at der ikke kunne ydes dobbelt kilometertakst for  

 strækningen over Storebæltsbroen, idet tilskuddet kun ydes for  

 det antal kørte kilometer.
Kassen fandt, at Storebæltsbroen ikke  

 kan sidestilles med færgeoverfarten.
 Afgørelse:
 Arbejdsmarkedets Ankenævn fandt på sit  

 møde den 16. juni 1999, j.nr. 1999-3-0029, at der kun kan ydes tilskud  

 til befordring over Storebæltsbroen i form af tilskud pr. km.
 Ankenævnet henviser til lov om  

 arbejdsmarkedsuddannelser § 42, stk. 1 og Arbejdsmarkedsstyrelsens  

 dagældende bekendtgørelse nr. 623 af 28. juni 1996 om adgang og  

 deltagerstøtte ved deltagelse i arbejdsmarkedsuddannelser § 23, stk.  

 2, jfr. nugældende § 28, stk. 2.
 Ankenævnet tiltræder således  

 arbejdsløshedskassens afgørelse af 3. december 1998.
