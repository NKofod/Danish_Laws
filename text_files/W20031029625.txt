Landsskatteretskendelse af 15. oktober 2003 vedr.  

 beskatningstidspunkt for erstatning udbetalt fra Arbejdsmarkedets  

 Erhvervssygdomsforsikring Sagen vedrører spørgsmålet, om en udbetalt erstatning for  

 tab af erhvervsevne er skattepligtig.
Landsskatterettens  

 afgørelse Vedr. personlig indkomst Indkomstårene  

    

  

 1997  

    

  

 1998  

    

  

 1999  

    

  

 	  

    

 2000.
Skatteankenævnet har anset udbetalt erstatning for tab af  

 erhvervsevne for skattepligtig 100.620 kr.
 100.620 kr.
 100.620 kr.
 100.620 kr.
- reguleret pension 22.770 kr.
 17.004 kr.
 16.680 kr.
 16.260 kr.
Forhøjelse 77.850 kr.
 83.616 kr.
 83.940 kr.
 84.360 kr.
 Landsskatteretten stadfæster skatteankenævnets afgørelse for  

 alle 4 år.
Sagens oplysninger Arbejdsskadestyrelsen meddelte ved brev af 29. juni 2001 X  

 Kommune, at klageren med anmeldelsesdato den 18. oktober 1996 havde fået  

 tilkendt erstatning for tab af erhvervsevne, og at erstatningen skulle  

 udbetales som en løbende ydelse med tilbagevirkende kraft.
Erstatningen blev  

 tilkendt efter lov om forsikring mod følger af arbejdsskade.  

 Arbejdsskadestyrelsen bad kommunen oplyse, hvorvidt den havde refusionskrav i  

 det tilgodehavende beløb.
Det var endvidere angivet, at beløbet var tilkendt  

 fra den 18. oktober 1996, at den første udbetaling af den fremtidige løbende  

 ydelse ville ske den 1. august 2001, samt at den månedlige løbende ydelse  

 udgjorde  

 8.385 kr.
Brevet blev samme dag sendt i kopi til klagerens advokat.
 Klagerens advokat havde den 20. december 2000 anmodet  

 Arbejdsskadestyrelsen om, at der snarest blev fastsat et erhvervsevnetab for  

 klageren, og oplyst, at klageren ønskede mest muligt kapitaliseret.
 Ved brev af 2. august 2001 meddelte Arbejdsmarkedets  

 Erhvervssygdomssikring klageren, at Arbejdsskadestyrelsen havde fastsat hans  

 tab af erhvervsevne til 50 %, og at der derfor ville blive overført 207.342  

 kr.  

 til hans konto opgjort således:
 Beløbet bliver indsat på konto den 06.08.2001 på 207.342,00  

 kr.
 18.10.1996-31.10.1996: 14/31  

    

 af 8.385 kr.
 =  

    

  

 3.787 kr.
 01.11.1996-31.08.2001: 58 mdr. af 8.385 kr.
 =  

  

 486.330 kr.
I alt = 490.117 kr.
 - skat 39 % af 490.110 kr.
 = 191.143 kr.
- krav fra Deres kommune (kopi vedlagt) =  

  

    

  

 91.632 kr.
Til udbetaling = 207.342 kr.
 Af beløbet på 490.117 kr. vedrører 402.480 kr. indkomstårene  

 1997-2000.
Ifølge § 32, stk. 8, i lov om sikring mod følger af  

 arbejdsmarkedsskade ophører den løbende erstatning med udgangen af den måned,  

 hvor skadelidte fylder 65 år, hvorfor udbetalingen i klagerens tilfælde ville  

 stoppe den 30. juni 2008, hvor den løbende erstatning afløses af et  

 engangsbeløb på 4 gange den årlige erstatning.
Den samlede erstatning, der  

 således ville blive udbetalt løbende, kunne derfor opgøres således:
 01.09.2001-30.06.2008: 82 mdr. a 8.385 kr.
 687.570 kr.
 Engangsbeløb på 4 x den årlige erstatning på 100.620 kr.
 402.480 kr.
I alt 1.090.050 kr.
 Ved brev af 22. august 2001 har Arbejdsmarkedets  

 Erhvervssygdomssikring efter begæring fra klageren truffet afgørelse om  

 kapitalisering af den fremtidige løbende erstatning, hvorved det samlede  

 beløb  

 er opgjort til 684.369 kr.
Skatteankenævnets  

 afgørelse Klageren er anset for skattepligtig af den udbetalte  

 erstatning, jf. statsskattelovens § 4, litra c.
Den del, der vedrører  

 indkomstårene 1997-2000 (402.480 kr.) er fordelt over disse indkomstår.
 Erstatningen, som er udbetalt for perioden 18. oktober 1996  

 til 31. august 2001 er udbetalt på en gang, men dækker perioden, hvorfor den  

 betragtes som en løbende ydelse, som er skattepligtig efter statsskattelovens  

 §  

 4. Forskellen på denne del af erstatningsbeløbet og  

    

  

 den resterende del er, at den første del  

 dækker over en periode og derfor anses som en løbende ydelse, mens den anden  

 andel er kapitaliseret fra en løbende erstatning til et engangsbeløb.
Klagerens påstand og  

 argumenter Der er fremsat påstand om, at også den udbetalte erstatning  

 vedrørende perioden fra skadestidspunktet i 1996 til udbetalingen i 2001 er  

 skattefri.
Beløbet er efter tilladelse fra kommunen fordelt til  

 beskatning i årene 1996-2001. Klageren har aldrig modtaget løbende ydelser  

 fra  

 Arbejdsmarkedets Erhvervssygdomsforsikring, og han begærede allerede den 20.  

 december 2000, at erstatningen blev kapitaliseret.
Der er således alene  

 modtaget en engangsudbetaling til opfyldelse af både de fortidige og  

 fremtidige  

 krav.
Denne ydelse er skattefri efter ligningsvejledningen afsnit  

 A.B.4.4.1.1,  

 hvoraf følgende fremgår:
Erstatninger, der udbetales løbende for tab af erhvervsevne  

 eller for tab af forsørger, er altid skattepligtige.
Man må i den forbindelse  

 være opmærksom på, at en engangssum kan erlægges afdragsvis uden derved at  

 blive skattepligtig. Det fremgår endvidere, at Erstatninger, der udbetales som  

 éngangsbeløb, er skattefri. For at der kan være tale om en løbende og dermed  

 skattepligtig erstatning, skal der være tale om en regelmæssig gentaget  

 udbetaling over et længere tidsrum.
I modsætning hertil står en  

 engangsudbetaling  

 til endelig afgørelse af såvel fortidige som fremtidige krav.
Der er ikke  

 reelle grunde til skattemæssigt at stille klageren dårligere, end hvis der  

 var  

 tale om et erhvervsevnetab på under 50 %, hvor der sker automatisk udbetaling  

 som et engangsbeløb.
Der foreligger også en tilsvarende sag ved en anden  

 kommune, hvor kommunen efter samråd med Told- og Skatteregionen konkluderede,  

 at der var tale om en skattefri udbetaling, idet der straks efter, at  

 afgørelsen om erstatning blev truffet, blev anmodet om, at hele beløbet blev  

 udbetalt som et engangsbeløb, og idet der ikke havde været foretaget løbende  

 udbetalinger.
Det er urimeligt at foretage beskatning i strid med denne  

 afgørelse.
Grunden til, at der er udbetalt et stort beløb som løbende  

 ydelse (udbetalt på en gang for perioden fra skadens opståen til  

 Arbejdsskadestyrelsens afgørelse), er den lange sagsbehandlingstid i  

 Arbejdsskadestyrelsen.
Det er urimeligt, at det skal komme klageren til  

 skade,  

 at sagsbehandlingstiden er så lang.
Da de løbende ydelser er gjort  

 skattepligtige, betyder det, at jo kortere sagsbehandlingstid, jo mindre skal  

 der beskattes.
Klageren anmodede på et tidligt tidspunkt om kapitalisering af  

 erstatningsbeløbet, hvorfor hele beløbet bør betragtes som et engangsbeløb.  

 Det  

 kunne alternativt accepteres, at der blev afsat en rimelig  

 sagsbehandlingstid,  

 inden for hvilken erstatningen var en løbende ydelse, og dermed  

 skattepligtig.
Told- og  

 Skattestyrelsens bemærkninger Det er indstillet, at skatteankenævnets afgørelse  

 stadfæstes, da det udbetalte beløb rent faktisk ikke er kapitaliseret, men er  

 en akkumulering af de løbende ydelser, der ville være udbetalt, hvis  

 Arbejdsskadestyrelsen havde truffet afgørelse i 1996.
For perioden efter Arbejdsskadestyrelsens afgørelse har  

 klageren valgt at få udbetalt en kapitaliseret ydelse.
Denne ydelse er  

 skattefri.
Havde klageren i stedet valgt at få udbetalt løbende ydelser,  

 ville  

 summen af ydelserne for samme periode have udgjort et væsentligt større  

 beløb.  

 Disse ydelser ville til gengæld være skattepligtige.
Der er derfor ikke stor  

 forskel på den ydelse klageren modtager efter skat.
De samme betragtninger  

 gør  

 sig gældende for perioden efter, at klageren kom til skade og frem til  

 udbetalingen af de akkumulerede, løbende ydelser.
Landsskatterettens  

 bemærkninger og begrundelse Det følger af statsskattelovens § 4, litra c, at løbende  

 ydelser er skattepligtige.
 Det fremgår af § 32, stk. 4, i lov om sikring modfølger af  

 arbejdsskade, at erstatning for tab af erhvervsevne tilkendes som en løbende  

 ydelse, medmindre denne kapitaliseres efter reglerne i lovens § 43. Af § 43  

 fremgår det, at af løbende årlig erstatning tilkendt for tab af erhvervsevne  

 på  

 50 % og derover omsættes efter den erstatningsberettigedes begæring herom den  

 del af erstatningen, der svarer til 50 % erhvervsevnetab, til kapitalbeløb.
I ligningsvejledningen, afsnit A.B.4.4.1.1 sondres mellem  

 erstatninger, der ydes som kapitalbeløb og erstatninger, der ydes som løbende  

 ydelser.
Det anføres, at erstatninger, der udbetales løbende, altid er  

 skattepligtige,  

 og at erstatninger, der udbetales som éngangsbeløb, er skattefri.
Ordet éngangsbeløb i ligningsvejledningen må forstås i  

 sammenhæng med ordet kapitalbeløb.
Skattefriheden afhænger af, at der på en  

 gang ydes et kapitaliseret beløb til endelig afløsning af retten til løbende  

 ydelser.
Klageren har i 2001 modtaget summen af de løbende ydelser for de år,  

 der er forløbet efter tilskadekomsten og frem til udbetalingen.
Han har ikke  

 modtaget et kapitaliseret beløb vedrørende denne periode.
Beløbet er derfor  

 ikke omfattet af den skattefrihed, der er beskrevet i ligningsvejledningen.  

 Det  

 forhold, at beløbet udbetales samlet, medfører ikke, at beløbet kan  

 sidestilles  

 med et kapitaliseret beløb.
 Beløbet er derfor skattepligtigt efter statsskattelovens §  

 4, litra c.
At skatteankenævnet i klagerens kommune har truffet en  

 afgørelse, der strider mod en anden kommunes urigtige afgørelse i en  

 tilsvarende sag, indebærer ikke et brud på lighedsgrundsætningen.
Klageren  

 har  

 derfor ikke krav på at blive behandlet på samme måde som skatteydere i den  

 pågældende kommune.
Dette fremgår blandt andet af Højesterets dom af 20. juni  

 1995, offentliggjort i TfS 1995.483 H.
 Landsskatteretten stadfæster derfor skatteankenævnets  

 afgørelse.
