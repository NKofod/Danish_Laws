Almindelige bemærkninger 1. Finansministeriet og Dansk Funktionærforbund har den 10.  

 september 1990 indgået vedlagte overenskomst, der træder i stedet for  

 overenskomst af 27. juli 1987.
 2. Der henvises til Finansministeriets cirkulære af 22. maj 1989  

 om ministeriepuljer.
Bemærkninger til de enkelte bestemmelser Til § 3 stk. 3. Lønanciennitet 3. Finansministeriet bemyndiger Forskningscenter Risø til at  

 fastsætte lønancienniteten i henhold til § 3, stk. 3.
Til § 8. Tillæg 4. Kvalifikationstillæg ydet i medfør af § 8 bortfalder ved  

 ledighed, jf. punkt 2.6 i Finansministeriets cirkulære af 22. maj 1989 om  

 ministeriepuljer.
 Kvalifikationstillæg kan fremover kun ydes af pulje og i medfør af de  

 retningslinier, som fremgår af ovennævnte cirkulære.
 Cirkulæret har virkning fra 1. april 1989. Samtidig ophæves cirkulære af  

 27. juli 1987 (LP.nr. 128/87) om overenskomst for laboratoriemestre på  

 Forskningscenter Risø.
 Eventuelle tvivlsspørgsmål vedrørende overenskomsten forventes forelagt  

 for Finansministeriet.
Finansministeriet Administrations- og Personaledepartementet Den 3. oktober 1990 P.M.V.
 E.B.
Oluf Emborg OVERENSKOMST FOR LABORATORIEMESTRE PÅ FORSKNINGSCENTER RISØ Overenskomstens område § 1. Overenskomsten gælder for laboratoriemestre, der er ansat  

 ved Forskningscenter Risø.
Løn § 2.  Laboratoriemestre ansættes som funktionærer, og den normale  

 løn i forhold til ancienniteten udgør følgende årlige beløb:
Lønanciennitet § 3.  Ved indplacering i den i § 2 nævnte lønskala kan medregnes  

 indtil 8 års anciennitet optjent ved forudgående ansættelse ved  

 forskningscentret.
Indplacering sker dog i intet tilfælde lavere end på den i  

 forhold til hidtidig aflønning nærmest højere løn.
 Stk. 2. For laboratoriemestre, som er ansat forud for 1. april 1981,  

 gælder der fortsat de i 1981-overenskomstens § 14 fastsatte regler om  

 fastsættelse af lønanciennitet.
 Stk. 3. Hvor særlige forhold gør sig gældende, kan der mellem  

 Finansministeriet og forbundet træffes aftale om fastsættelse af anciennitet  

 efter andre regler.
 Stk. 4. Ved ansættelse på deltid med mindst 20 arbejdstimer pr. uge  

 optjenes fuld anciennitet.
 Ved ansættelse på deltid med mindre end 20 arbejdstimer pr. uge optjenes  

 anciennitet i forhold til den nedsatte tjenestetid.
Procentregulering § 4.  Lønnen i henhold til § 2 forhøjes pr. 1. april  

 1990 i overensstemmelse med den eventuelle beløbsmæssige forhøjelse af lønnen  

 til tjenestemænd på sammenlignelige skalatrin (stedtillægssats IV), som  

 følger af § 14, stk. 2, i aftale af 28. juni 1989 mellem Finansministeriet og  

 tjenestemændenes centralorganisationer om justering af tjenestemandslønninger  

 mv. fra 1. april 1989 efter nedenstående model:
Pension § 5.  Der indbetales med virkning fra 1. april 1990  

 pensionsbidrag til den pensionsordning, der aftales mellem Finansministeriet  

 og Statsansattes Kartel.
Lønberegning og lønfradrag § 6.  Laboratoriemestre følger de for tjenestemænd fastsatte  

 regler om lønberegning og lønfradrag, jf. for tiden cirkulære af 24. maj 1985  

 om lønfradragsberegning for tjenestemænd.
Udbetaling af løn § 7.  Lønudbetaling og indbetaling af pensionsbidrag  

 sker månedsvis bagud.
Kvalifikationstillæg § 8.  Der kan tildeles laboratoriemestre, der i  

 arbejdsmæssig henseende indtager en sådan særstilling, at de ikke er omfattet  

 af forudsætningerne for føromtalte lønskala, tillæg på mindst 3.584,29 kr.  

 årlig (1. oktober 1984-niveau ekskl. særlig lønregulering).
 Stk. 2. Tillæggene fordeles efter lokal forhandling mellem på den ene  

 side Forskningscenter Risø og Miljøstyrelsens Luftforureningslaboratorium og  

 på den anden side laboratoriemestrenes tillidsrepræsentanter.
Stk. 3.  Kvalifikationstillæg kan kun ydes af pulje.
Der  

 henvises til Finansministeriets cirkulære af 22. maj 1989 om  

 ministeriepuljer.
 Arbejdstid mv.
 § 9.  Arbejdstiden er 38 timer ugentlig (fra 1.  

 september 1990: 37 timer).
Stk. 2. Hvis der lokalt er enighed herom, kan arbejdstidsnedsættelse fra  

 40 timer ugentlig opspares til hele fridage til senere afvikling.
Opsparing  

 kan ikke finde sted under afholdelse af ferie.
 Stk. 3. Deltidsansattes arbejdstid kan i forbindelse med  

 arbejdstidsnedsættelsen med et varsel svarende til den ansattes  

 opsigelsesvarsel nedsættes forholdsmæssigt, hvis nedsættelsen er sagligt  

 begrundet i bevillingsmæssige, arbejdstilrettelæggelsesmæssige eller andre  

 forhold - dog ikke til mindre end 15 timer om ugen.
Overarbejde § 10.  Overarbejde bør så vidt muligt undgås.
For  

 beordret overarbejde ydes de første 3 timer efter normal arbejdstids ophør  

 164,67 (fra 1. september 1990: 160,33) af månedslønnen med tillæg af 1/3, og  

 for overarbejdstimer derudover samt for arbejde på søn- og helligdage 164,67  

 (fra 1. september 1990: 160,33) af månedslønnen med tillæg af 2/3.
Ferie § 11. De ansatte er omfattet af ferieloven.
 Stk. 2. Ansatte, der holder ferie med løn, er berettiget til særlig  

 feriegodtgørelse i stedet for ferietillæg efter ferielovens § 14, stk. 1.
Stk. 3. Beregningsgrundlaget for den særlige feriegodtgørelse er den  

 ansattes skattepligtige indkomst for tjenstligt arbejde i optjeningsåret med  

 tillæg af 1. den ansattes egetbidrag til ATP og 2. den ansattes bidrag til AUD.
Stk. 4. I det beløb, der er beregnet efter stk. 2, fradrages 1. den ansattes eget pensionsbidrag 2. udbetalt særlig feriegodtgørelse, Stk. 5. Den særlige feriegodtgørelse udgør 1 1/2 pct. af  

 beregningsgrundlaget efter stk. 3 og 4.
Graviditet, barsel og adoption § 12.  Laboratoriemestre er omfattet af aftale af 5.  

 september 1989 (APD.nr. 64/89) mellem Finansministeriet og  

 centralorganisationer under Centralorganisationernes Fællesudvalg om fravær  

 fra tjeneste i forbindelse med graviditet, barsel og adoption.
 Stk. 2. For ansatte, der ikke opfylder kravet om karenstid i ovennævnte  

 aftale, gælder reglerne i dagpengeloven og barselorlovsloven.
Tjenestefrihed § 13.  Der tilkommer laboratoriemestre fridage og  

 tjenestefrihed efter de for tjenestemænd gældende regler.
 Stk. 2. Ansatte har ret til tjenestefrihed uden løn til de formål og af  

 den varighed, der er nævnt i Finansministeriets bekendtgørelse nr. 851 af 28.  

 november 1986 om ret for tjenestemænd til tjenestefrihed uden løn til nærmere  

 afgrænsede formål.
Barns 1. sygedag § 14.  Institutionen kan give den ansatte hel eller  

 delvis tjenestefrihed til pasning af et sygt barn, når 1. det er barnets første sygedag, 2. hensynet til barnets forhold gør dette nødvendigt, 3. forholdene på tjenestestedet tillader det, 4. barnet er under 18 år, og 5. barnet er hjemmeværende.
 Stk. 2. Fravær efter stk. 1 noteres på de lister, der føres om de  

 ansattes sygefravær.
 Stk. 3. Den ansatte oppebærer under tjenestefriheden indtægt svarende til  

 den indtægt, som den ansatte ville have oppebåret i sygdomstilfælde, idet der  

 dog i denne fraværssituation ikke indgår de særlige ydelser, som er omhandlet  

 i Finansministeriets vejledning om udbetaling af visse særlige ydelser under  

 sygdom, jf. cirkulærer af 25. maj 1977 og 2. maj 1978.
 Stk. 4. Adgangen til tjenestefrihed efter stk. 1 kan for den enkelte  

 ansatte inddrages ved misbrug.
Befordringsgodtgørelse samt time- og dagpenge § 15.  Den ansatte har på tjenesterejser og ved  

 udstationering ret til befordringsgodtgørelse mv. efter de for tjenestemænd  

 til enhver tid gældende regler.
Diskretionspligt § 16.  Laboratoriemestre skal iagttage tavshed med  

 hensyn til de forhold, som de i deres stillings medfør bliver bekendt med, og  

 hvis hemmeligholdelse ifølge sagens natur er påkrævet eller bliver dem pålagt  

 af deres foresatte.
Tavshedspligten ophører ikke med udtrædelse af  

 forskningscenterets tjeneste.
Medlemsskab af arbejdsløshedskasse § 17.  Der antages fortrinsvis laboratoriemestre, der  

 er medlem af en statsanerkendt arbejdsløshedskasse.
Tillidsrepræsentanter § 18.  Blandt laboratoriemestrene vælges en  

 tillidsrepræsentant, som på de ansattes vegne kontakter ledelsen i spørgsmål  

 af fælles interesse.   Hovedaftale § 19.  Den mellem Finansministeriet og Statsansattes  

 Kartel indgåede hovedaftale af 20. juni 1988 finder anvendelse på nærværende  

 overenskomstområde.
Ikrafttræden og opsigelse af overenskomsten § 20. Overenskomsten har virkning fra 1. april 1989 og kan af  

 parterne opsiges skriftligt med 3 måneders varsel til en 31. marts - dog  

 tidligst 31. marts 1991.
 Stk. 2. Aflønningen af laboratoriemestre sker - fra det tidspunkt en  

 opsigelse af overenskomsten får gyldighed, og indtil en ny overenskomst  

 indgås - på grundlag af den på overenskomstens sidste gyldighedsdag gældende  

 lønjusteringsaftale for statens tjenestemænd.
København, den 10. september 1990 Dansk Funktionærforbund  

 Finansministeriet P.M.V.
Tommy Hansen E.B.
Niels Paludan Bilag 1 PROTOKOLLAT I I tilslutning til overenskomst af d.d. mellem Finansministeriet og Dansk  

 Funktionærforbund vedrørende laboratoriemestres ansættelse på  

 Forskningscenter Risø er det aftalt, at 2 laboratoriemestre, der er overført  

 til Miljøstyrelsens Luftforureningslaboratorium fra Forskningscenter Risø,  

 fortsat aflønnes efter nævnte overenskomst.
København, den 10. september 1990 Dansk Funktionærforbund  

 Finansministeriet P.M.V.
Tommy Hansen E.B.
Niels Paludan Bilag 2 PROTOKOLLAT II Aftale mellem Finansministeriet og Dansk Funktionærforbund  

 vedrørende etablering og betaling for rådighedsvagt ved Forskningscenter  

 Risøs portvagtledelse og brandslukningsledelse.
 1. Laboratoriemestre, ansat i henhold til overenskomst mellem  

 Finansministeriet og Dansk Funktionærforbund, kan som tjenestepligt pålægges  

 at deltage i den ved Forskningscenter Risøs portvagtledelse og  

 brandslukningsledelse etablerede rådighedsvagt efter retningslinier, der  

 fastsættes af Risøs ledelse efter drøftelse med laboratoriemestrenes  

 tillidsrepræsentant.
 2. Rådighedsvagten, der dækker samtlige timer uden for normal  

 arbejdstid, indebærer, at medarbejderen har pligt til at møde på opkald  

 således:
a.
Brandslukningsledelse - inden 5 minutter.
b.
Portvagtledelse - inden 15 minutter.
 3. Aftalen følger i øvrigt den mellem Finansministeriet og Dansk  

 Metalarbejderforbund mfl. indgåede aftale om etablering og betaling af  

 rådighedstjeneste i hjemmet samt tilkald uden forbindelse med den normale  

 arbejdstid i Københavnsområdet og provinsen.
 4. Aftalen har virkning fra 1. april 1989 og kan af parterne  

 opsiges skriftligt med 3 måneders varsel til en 31. marts - dog tidligst 31.  

 marts 1991.
København, den 10. september 1990 Dansk Funktionærforbund  

 Finansministeriet P.M.V.
