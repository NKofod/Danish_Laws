Nr BTL 228 Betænkning over Forslag til lov om ændring af lov om registreringsafgift  

 af motorkøretøjer m.v. (Ændring af varevognsbeskatningen)   

 Nr L 228 1986-87, 1. samling Blad nr 706 Afgivet af skatte- og afgiftsudvalget Afgivet: 19870409 Udvalget har behandlet lovforslaget i nogle møder og har herunder stillet spørgsmål til ministeren for skatter og afgifter, som denne har besvaret dels skriftligt, dels i samråd.
Et af disse spørgsmål og ministerens besvarelse heraf er optrykt i et bilag til denne betænkning.
Udvalget har endvidere modtaget mundtlige og/eller skriftlige henvendelser fra:
Automobil-Importørernes Sammenslutning, Dansk Automobilforhandler Forening, Dansk Skovforening, Hard Tops, Håndværksrådet, Landsforeningen af Danske Maskinstationer, Lindegårdens Auto A/S, Tolvmandsforeningerne og Valbjørn & Søn, fabrikanter, Hørsholm.
Der er af ministeren for skatter og afgifter stillet ændringsforslag, hvorom henvises til de ledsagende bemærkninger.
Herefter indstillet et »flertal§ (udvalget med undtagelse af Fremskridtspartiets medlem) lovforslaget til »vedtagelse§ med de stillede ændringsforslag.
Et »mindretal inden for flertallet§ (Socialistisk folkepartis medlemmer af udvalget) udtaler:
Udvalgsarbejdet har dokumenteret, at der for de såkaldte off-roaders er tale om en »afgiftsniche«, som Socialistisk Folkeparti gerne  

 af energiøkonomiske og fiskale grunde vil medvirke til at fjerne.
Mindretallet bemærker i øvrigt, at lovforslaget intet har med grænsehandelsproblemerne at gøre.
Et »mindretal§ (Fremskridtspartiets medlem af udvalget) indstiller lovforslaget til »forkastelse§ ved 3. behandling.
Mindretallet kan dog stemme for de stillede ændringsforslag.
ÆNDRINGSFORSLAG Af »ministeren for skatter og afgifter,§ tiltrådt af »udvalget:§ Til § 1 Ý1)¨ I det under »nr. 1§ foreslåede »§ 5, stk. 1,§ udgår »nr. 3.§ Nr. 4 bliver herefter nr. 3.
Ý2)¨ I det under »nr. 1§ foreslåede »§ 5, stk. 2,§ udgår sidste punktum.
 Ý3)¨ »Nr. 2§ udgår.
Til § 2 Ý4)¨ »Stk. 2§ affattes således:
»»Stk. 2.§ Forhandlere af de i § 5, stk. 1, nr. 2, som affattet ved denne lov, nævnte varevogne kan med toldvæsenets tilladelse indtil udgangen af juli 1987, efter reglerne i registreringsafgiftslovens § 5, stk. 2 (stykafgift), afgiftsberigtige det antal varevogne af pågældende mærke og type, som den 7. april 1987 forefandtes hos forhandleren og importøren her i landet, samt de varevogne, hvorom importøren inden denne dato har indgået bindende kontrakt om levering.« BEMÆRKNINGER Til nr. 1 Ændringsforslaget bevirker, at varevogne med totalvægt over 2 tons, men ikke over 4 tons med åbent lad, hvis længde er 200 cm eller derunder, fortsat afgiftsberigtiges med stykafgift.
Til nr. 2 og 3 Ændringsforslagene indebærer, at hardtop eller tilsvarende overbygning fortsat må benyttes, uden at det medfører ændring af registreringsforholdet.
Til nr. 4 Ændringsforslaget imødekommer et ønske fra bilimportørerne om, at også biler, hvorom der er indgået bindende kontrakt inden den 7.
april 1987, kan sælges til stykafgift indtil udgangen af juli 1987.
Med ændringen begrænses salget til stykafgift til de biler, der er på lager her i landet ved lovforslagets fremsættelse, samt de biler, som importøren kan dokumentere at være forpligtet til at aftage.
» Hagen Hagensen (KF) Collet (KF) Stetter (KF) Fogh Rasmussen (V) Skrumsager Skau (V) Bente Juncker (CD) Damgaard Nielsen (FP) Kofod-Svendsen (KRF) § nfmd.» Jytte Hilden (S) Hans Hækkerup (S) Camre (S) Lohmann (S) Stavad (S) § fmd.» Tastesen (S) Ruth Olsen (SF) Thoft (SF) Bernhard Baunsgaard (RV)§ Partiet VS havde ikke medlemmer i udvalget.
Et af udvalgets spørgsmål til ministeren for skatter og afgifter og ministerens besvarelse heraf »Spørgsmål 8:§ Der ønskes en let forståelig fortolkning af lovforslagets ikrafttrædelsesbestemmelser.
Specielt ønskes oplyst, hvorvidt § 2 indebærer, at der kan sælges flere vogne med den lave afgift, end der er i landet, eller som inden 7. april 1987 var afsendt hertil fra produktionslandet.
»Svar:§ Afgiftsforhøjelsen for de biler, der efter forslaget overgår fra stykafgift til værdiafgift, er så stor, at det efter lovens gennemførelse vil være vanskeligt at sælge biler af disse typer.
Det er derfor foreslået i § 2, stk. 2, 1. pkt., at forhandlere i en overgansperiode indtil udgangen af juli 1987 stadig vil kunne afgiftsberigtige disse biler til stykafgift.
Der vil dog ikke kunne sælges et større antal af hver model og type end det, den enkelte forhandler har solgt i tiden fra den 1. januar 1987 til og med den 7. april 1987. I stedet for denne ordning vil bilimportøren kunne få toldvæsenets tilladelse til, at det maksimale antal biler, der kan afgiftsberigtiges med stykafgift indtil udgangen af juli 1987, fastsættes til det antal, som pr. 7.
april 1987 er på lager hos forhandlere og importør eller senest samme dato var afsendt hertil fra produktionslandet.
Hvis den første overgangsløsning vælges, vil det teoretisk kunne forekomme, at der sælges flere biler til stykafgift, end der er i landet eller er undervejs.
