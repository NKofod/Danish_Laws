Pressenævnets kendelse i sag nr. 13-70-00537 Resumé Lederne.dk bragte artiklen Forbund benytter mafia-metoder.
Det omtalte forbund har klaget til Pressenævnet, men nævnet har afvist at behandle sagen, da lederne.dk ikke er tilmeldt Pressenævnet.
 Pressenævnets formand udtaler:
 Da lederne.dk, hvor den påklagede artikel er offentliggjort, ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen hører således ikke under nævnets kompetence.
 Klagen afvises derfor, jf. medieansvarslovens § 43, stk. 2, nr. 1.
Uddannelsesforbundet har klaget til Pressenævnet over artiklen Forbund benytter mafia-metoder bragt den16. september 2013 på lederne.dk, idet klager mener, at god presseskik er tilsidesat.
Klagen omfatter endvidere mediets afslag på genmæle.
 Klager har til støtte for sin klage blandt andet anført, at artiklen indeholder ærekrænkende beskyldninger mod Uddannelsesforbundet. lederne.dk skulle derfor have givet klager mulighed for at svare på disse beskyldninger forinden publiceringen af artiklen.
 Pressenævnets formand udtaler:
 Da lederne.dk, hvor den påklagede artikel er offentliggjort, ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen hører således ikke under nævnets kompetence.
 Klagen afvises derfor, jf. medieansvarslovens § 43, stk. 2, nr. 1.
