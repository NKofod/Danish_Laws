Formålet med registeret er at danne grundlag for beregning og opkrævning af betalingen for klienters ophold på døgninstitutioner m.v. under kommunen/amtskommunen (familiepleje, revalideringsinstitutioner, psykiatriske hospitaler og plejehjem, vidtgående specialundervisningsinstitutioner m.fl.). Registeret har endvidere til formål at danne grundlag for udarbejdelse af belægningsstatistikker og ressourcetællinger samt den kommunale/amtskommunale planlægning i øvrigt.
Personkreds: Registeret må kun indeholde oplysninger om personer, der er omfattet af kommunens/amtskommunens administration af afregning for døgninstitutioner m.v.
 Ikrafttrædelsesdato: 22/08/1988. Erstatter tidligere forskrifter.
