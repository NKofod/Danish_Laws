Klage over praktiserende læges behandling af patient med ondartet blodsygdom Nævnet fandt ikke grundlag for kritik af lægen, idet  

 den ondartede blodsygdom, patienten havde pådraget sig, ofte diagnosticeres  

 sent i forløbet, da sygdommen i tidlige stadier præsenterer sig som i  

 patientens tilfælde.
Senere i et sådant forløb tilkommer ubehandlelige  

 rygsmerter  

 og ofte påvirket nyrefunktion, og det er gerne dette, der bidrager til den  

 endelige diagnose.
Nævnet lagde endvidere vægt på, at røntgenundersøgelse  

 ikke  

 var tilrådelig, idet den diagnostiske værdi af røntgenundersøgelse ved  

 korterevarende og ukomplicerede tilfælde er negligeabel, og idet der påføres  

 patienten betydelige mængder røntgenstråling, der udgør en ikke ubetydelig  

 helbredsmæssig risikofaktor.
