 Det meddeles herved, at finansministeriet med Danmarks Jurist- og  

 økonomforbund har indgået vedlagte aftale af 15. januar 1987 om ansættelse i  

 chefstillinger, der ikke er oprettet som tjenestemandsstillinger.
Aftalen træder i stedet for aftalen af 15. oktober 1984 om ansættelse i  

 chefstillinger.
Aftalens anvendelsesområde er alle chefstillinger på  

 overenskomstområdet, uanset om disse er oprettet som midlertidige eller  

 varige.
Aftalen indebærer ikke ændringer i de retningslinier om  

 ansættelsesformer, der er anført i pkt.
I.A.1 i protokollat med en række  

 organisationer på akademikerområdet pr. 1. april 1985, jfr.,  

 finansministeriets cirkulæreskrivelse af 7. juli 1986 (LP.nr. 127/86).  

 Aftalen indebærer ej heller ændringer i bestemmelserne om løn- og  

 ansættelsesvilkår for overenskomstansatte jurister og universitetsøkonomer i  

 stillinger svarende til lønramme 35, jfr. pkt.
I.B.2 i ovennævnte  

 protokollat.
 De stillinger, der er omfattet af aftalen, skal opslås efter de  

 almindelige regler for opslag af overenskomststillinger.
Efter § 16, stk. 2, i overenskomsten af 18. marts 1986 mellem  

 finansministeriet og Danmarks Jurist- og Økonomforbund, jfr.  

 finanministeriets cirkulæreskrivelse af 8. april 1986 (LP.nr. 72/86), er det  

 vedkommende styrelses ansvar, at der er en stilling ledig ved ophør af  

 tjenestefrihed.
Denne bestemmelse finder tilsvarende anvendelse, hvor en  

 allerede ansat ansættes tidsbegrænset inden for samme styrelse i en  

 chefstilling omfattet af denne aftale.
Opmærksomheden henledes på, at der til ansatte omfattet af denne aftale  

 ikke ydes rådighedstillæg i henhold til protokollatets pkt.
II.B.2.
 Tvivlsspørgsmål vedrørende aftalen forventes forelagt finansministeriet.
P.
M.
V.
E.
B.
C.
E.
Johansen AFTALE mellem finansministeriet og Danmarks Jurist- og Økonomforbund om ansættelse i  

 chefstillinger, der ikke er oprettet som tjenestemandsstillinger.
 § 1.  Aftalen finder anvendelse ved ansættelse på  

 overenskomstvilkår af jurister og universitetsøkonomer i stillinger som  

 departementschef, direktør, underdirektør, vicedirektør, afdelingschef,  

 kommitteret, kontorchef, konsulent, sekretariatschef o.lign., der ikke er  

 oprettet som tjenestemandsstillinger.
 § 2.  Ansættelse sker i henhold til overenskomsten  

 mellem finansministeriet og Danmarks Jurist- og Økonomforbund.
 § 3.  Ved ansættelse i stillinger som  

 departementschef, direktør, underdirektør, vicedirektør, afdelingschef,  

 kommitteret eller i andre chefstillinger, som ikke er omfattet af § 1,  

 træffes der mellem finansministeriet og Danmarks Jurist- og Økonomforbund  

 aftale om ydelse af tillæg i henhold til overenskomstens § 1, stk. 2.
 § 4.  Ved ansættelse i stillinger som kontorchef,  

 konsulent og sekretariatschef, der ikke adskiller sig væsentligt fra  

 tilsvarende stillinger, der besættes på tjenestemandsvilkår, ydes et tillæg i  

 henhold til overenskomstens § 1, stk. 2, på 96.240,05 kr. årlig (niveau  

 oktober 1984).
 Stk. 2.  Er stillingen særligt kvalificeret, således at  

 den ikke omfattes af stk. 1, ydes et højere tillæg efter aftale mellem  

 finansministeriet og Danmarks Jurist- og Økonomforbund.
 Stk. 3.  Ud over tillæg i henhold til stk. 1 eller stk.  

 2 ydes et pensionsgivende tillæg, der beregnes som den til enhver tid værende  

 forskel mellem lønskalaens slutløn og den ansattes anciennitetsbestemte  

 skalaløn.
 § 5.  Denne aftale har virkning fra 1. april 1985 og  

 kan af parterne opsiges med 3 måneders varsel til en 1. april, dog tidligst  

 1. april 1987.
 Stk. 2.  Aftalen finder ikke anvendelse for ansatte, for  

 hvem der før 1. oktober 1984 er aftalt individuelle kvalifikationstillæg.
København, den 15. januar 1987 Danmarks Jurist- og Økonomforbund Jørn Neergaard Larsen / Knud-Erik Ziirsen Finansministeriet P.
M.
V.
E.
B.
Finn Hoffmann PROTOKOLLAT 1. Det er aftalt, at for så vidt angår konstitution i  

 stillinger omfattet af aftalens § 4 gælder tilsvarende principper, som er  

 aftalt i § 13, stk. 2, i overenskomsten af 18. marts 1986 om juristers og  

 universitetsøkonomers ansættelse i statens tjeneste.
 2. Såfremt den i pkt. 1 omhandlede konstitution varer  

 over 1 år, eller såfremt pågældende i umiddelbar forlængelse af  

 konstitutionen fastansættes i stillingen, betaler styrelsen som bidrag til  

 pågældendes pensionering for hele konstitutionsperioden 10 pct. af det i § 4,  

 stk. 1 eller 2, nævnte tillæg mod, at pagældende selv betaler 5 pct..
København, den 15. januar 1987 Danmarks Jurist- og Økonomforbund Jørn Neergaard Larsen / Knud-Erik Ziirsen Finansministeriet P.
M.
V.
E.
B.
