Medarbejderaktieordning - gratisaktier  

 fradrag Et selskab ønskede at tildele medarbejdere, i selskabet og dettes  

 datterselskaber, aktier i selskabets udenlandske moderselskab.
Man spurgte  

 Ligningsrådet om ordningen kunne godkendes efter ligningslovens § 7 A,  

 stk. 1, nr. 2.
 Endvidere ønskede man et svar på om det tildelende selskab  

 kunne opnå fradragsret for udgiften efter reglerne i ligningslovens § 7  

 A, stk. 1, nr. 2 herunder den del af udgiften, der vedrører  

 medarbejderne i datterselskaber.
Medarbejderaktieordningen Det var et krav for at kunne deltage i ordningen at  

 medarbejderne var ansat på en bestemt dato i året før  

 tildelingen og at deres gennemsnitlige arbejdstid udgjorde mindst 15 timer om  

 ugen i kalenderåret forud for tildelingsåret.
Endvidere skulle  

 medarbejderne være i uopsagt stilling på  

 tildelingstidspunktet.
 Der tildeles ikke aktier til timelønnede vikarer eller  

 tidsbegrænsede stillinger på op til et år.
Aktierne er eksisterende børsnoterede aktier i det udenlandske  

 moderselskab.
Opgørelsen af værdien vil tage udgangspunkt i  

 børskursen på tidspunktet for de respektive bestyrelsers  

 beslutninger.
 Aktierne båndlægges i en periode på 7 år regnet  

 fra udløbet af det kalenderår hvor tildelingen har fundet  

 sted.
Det er en betingelse for skattefritagelse at adgangen til at erhverve  

 aktier står åben for alle ansatte i virksomheden.  

 Begrænsninger fastsat efter almene kriterier kan dog anerkendes.
Det  

 anses for at være et sådan kriterie når man  

 fastsætter en mindste arbejdstid der skal være opfyldt.
Ligningsrådet svarede at ordningen kan godkendes under  

 forudsætning af at ansatte i tidsbegrænsede stillinger ikke  

 afskæres alene fordi de er ansatte på tidsbegrænsede  

 kontrakter.
Desuden er det en forudsætning, for et bekræftende  

 svar på første spørgsmål, at værdien af de  

 udloddede aktier opgøres på udlodningstidspunktet.
Fradrag Fradragshjemlen i ligningslovens § 7 A, stk. 1, nr. 2, sidste  

 pkt. er en selvstændig fradragshjemmel hvorfor det tildelende selskab  

 også kan opnå fradrag for de aktier, der tildeles medarbejdere i  

 både datter- og datterdatterselskaber.
