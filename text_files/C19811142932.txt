 I en sag om godkendelse som adoptivforældre klagede ansøgerne over, at  

 samrådet - der havde besluttet at tilbyde ansøgerne en psykologisk  

 undersøgelse - ikke ved henvisning af sagen til psykologen angav, hvad der  

 ønskedes belyst ved undersøgelsen, jfr. herved betænkning III fra  

 adoptionsudvalget s. 58.
 Samrådet bemærkede til klagen bl.a., at pågældende psykolog var ansat i  

 socialcentret med bl.a. som arbejdsopgave at foretage undersøgelser til  

 adoptionssager, og at psykologen dermed var bekendt med behandlingen af  

 adoptionssager og med de krav, der af adoptionsnævnet stilles til den  

 psykologiske undersøgelse.
 Sagens henvisning til psykologen krævede derfor efter samrådets opfattelse  

 ingen nærmere begrundelse.
 Adoptionsnævnet fandt det rettest, at det i sager, hvor der tilbydes  

 ansøgerne en psykologisk undersøgelse, altid - også af hensyn til ansøgerne -  

 i journalen eller ved fremsendelsen til psykologen præciseres, hvad der  

 ønskes belyst ved undersøgelsen.
 Dette var efter nævnets opfattelse på linie med den fremgangsmåde, der  

 anvendes ved en sags henvisning også til andre specialister.
 P.N.V.
Hornslet Til samtlige adoptionssamråd og socialcentre.
