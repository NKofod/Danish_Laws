Nyt om arbejdsskader - anmeldeblanketter Baggrund Da der kommer mange forespørgsler vedrørende  

 udfyldelse af anmeldeblanketter, har Arbejdsskadestyrelsen fundet anledning  

 til en kort orientering om blanketterne.
Blanket til anmeldelse af arbejdsulykke Et af de oftest stillede spørgsmål er,  

 hvornår der er pligt til at anmelde en arbejdsskade.
Arbejdsgivers anmeldepligt fremgår af §§ 15, 16  

 og 17 i lov om sikring mod følger af arbejdsskade.
Anmeldepligten  

 omfatter ulykkestilfælde, skadelige påvirkninger og pludselige  

 løfteskader.
Skader, der antages at kunne begrunde krav på  

 ydelser efter loven, skal anmeldes snarest muligt og senest inden 9 dage  

 efter skadens indtræden.
Arbejdsgiveren må således  

 skønne, hvorvidt arbejdsskaden er af en sådan karakter, at den  

 kan medføre krav på erstatning.
Dette skøn kan være vanskeligt ved mindre  

 alvorlige skader.
Derfor har arbejdsgiver tillige pligt til at anmelde  

 arbejdsskader, som har medført, at skadelidte endnu ikke på  

 5-ugers dagen for arbejdsskadens indtræden kan genoptage  

 sædvanligt arbejde i fuldt omfang.
 Arbejdsgiver opfylder anmeldepligten ved at sende  

 anmeldelse til det forsikringsselskab, hvor der er tegnet forsikring.
 Anmelder arbejdsgiver ikke rettidigt en arbejdsskade, kan  

 han blive straffet med bøde.
 Blanket til anmeldelse af formodede eller konstaterede  

 arbejdsbetingede lidelser m.v.
Af § 18, stk. 2, fremgår det, at læger og  

 tandlæger har pligt til at anmelde såvel klare som formodede  

 tilfælde af erhvervssygdomme.
Anmeldepligten opfyldes ved at sende  

 blankettens første og anden side (gul og blå) til  

 Arbejdstilsynet, der videresender den blå side til  

 Arbejdsskadestyrelsen, hvis skadelidte ønsker anmeldelsen behandlet  

 med henblik på eventuel erstatning.
 Lægers og tandlægers anmeldepligt bortfalder  

 dog, når lægen eller tandlægen har sikret sig, at lidelsen  

 allerede er anmeldt.
 Læger og tandlæger, der undlader at anmelde en  

 formodet arbejdsbetinget lidelse, kan ligeledes blive straffet med  

 bøde.
Ja/nej til erstatning? Et andet spørgsmål, der også tit bliver  

 stillet er, hvilke konsekvenser det vil få, hvis skadelidte ved  

 afkrydsning i feltet F, siger nej til at få sagen behandlet med henblik  

 på eventuel erstatning.
Det kan for eksempel være tilfældet  

 i de sager, hvor der ikke på nuværende tidspunkt skønnes  

 at være følger af skaden.
Hvis skadelidte ved afkrydsning og underskrift på  

 anmeldeblanketten tilkendegiver, at sagen ikke ønskes behandlet med  

 henblik på erstatning, startes der ikke en erstatningssag i  

 forsikringsselskabet eller i Arbejdsskadestyrelsen.
Skadelidte kan i disse  

 tilfælde efterfølgende bede om at få behandlet sagen med  

 henblik på erstatning, hvis det senere viser sig, at der er  

 følger af skaden.
Det sker efter reglen i § 20, der omtales  

 nedenfor.
Modtager Arbejdsskadestyrelsen en anmeldelse, hvoraf det  

 fremgår, at skadelidte ikke ønsker erstatningssag rejst,  

 træffer Arbejdsskadestyrelsen afgørelse om at henlægge  

 sagen, da skadelidte på nuværende tidspunkt ikke ønsker at  

 rejse erstatningssag.
I disse tilfælde kan skadelidte inden for en  

 frist på 5 år få genoptaget sagen.
Dette følger af  

 lovens § 24.
Generelt Det fremgår af § 20, at den skadelidte eller de  

 efterladte selv kan rejse krav om erstatning efter loven.
 Sker anmeldelse inden 1 år efter skadens  

 indtræden, er der ingen begrænsninger i skadelidtes eller de  

 efterladtes retsstilling efter loven.
 Sker anmeldelsen efter 1-års fristen, kan sagen kun  

 behandles, hvis Arbejdsskadestyrelsen skønner, at der er særlig  

 grund til at se bort fra fristen.
For at kunne dispensere fra 1-års fristen  

 kræves efter praksis, Ved arbejdsbetingede lidelser gælder som  

 udgangspunkt de samme frister som for arbejdsulykker.
Dog regnes de angivne  

 frister for anmeldelse først fra det tidspunkt, da skadelidte har  

 fået kendskab til, at sygdommen må anses for at være  

 arbejdsbetinget.
 Yderligere oplysninger kan fås hos kontorchef Ole  

 Pontoppidan.
Vi udsender hvert kvartal  

 oplysninger om udviklingen i antallet af anmeldte arbejdsskader og om  

 sagsbehandlingstiden for forskellige typer af sager, der behandles i  

 Arbejdsskadestyrelsen - se vedlagte bilag. 1) Yderligere oplysninger kan fås hos budget- og  

 statistikchef Carl Georg Röser.
 1)   Bilagene  

 udelades her.
