 Pressenævnet bemærkede, at det ikke kunne udelukkes, at det  

 var muligt for personer med et vist kendskab til klagerne at identificere dem  

 som den i artiklen nævnte plejefamilie.
Kendelse fra Pressenævnet i sag nr.  

 40/2002 [Et plejeforældrepar] har klaget til  

 Pressenævnet over en artikel bragt i Fyens Stiftstidende den 18. marts  

 2002, idet de mener, at god presseskik er tilsidesat.
Der er endvidere klaget  

 over, at bladet har afvist at bringe et genmæle.
 I artiklen med overskriften "Ønskes: Et  

 sted at bo" hed det i en underrubrik:
"UNGDOMSLIV: Unge hjemløse i Middelfart er  

 trætte af livet med stoffer og kriminalitet." I artiklen hed det:
"MIDDELFART:  Michael  Johannsen,  Jeppe  Meier og X  

 har ikke noget imod at stå frem med navn og billede i avisen.
De er  

 ikke ligefrem Guds bedste børn, men efter deres eget udsagn skal det  

 til at være slut med kriminalitet og stoffer.
 Men det er ikke så ligetil at stå ud af det  

 liv, der alt for længe har gjort dem høje og skæve hver  

 aften og bragt dem på kant med loven for at skaffe penge til  

 stofferne.
 Jeppe  Meier på 17 år kommer fra Otterup og  

 har forgæves forsøgt at få hjælp af kommunen i  

 Middelfart.
- Jeg kunne ret godt tænke mig noget hjælp.
Et  

 sted at bo, som er mit eget, ville være fedt.
Men jeg har  

 forsøgt.
Der er ingen hjælp hos kommunen.
I Otterup siger de, at  

 jeg er samarbejdsvanskelig, og her siger de, at jeg hører til i  

 Otterup, siger  Jeppe  Meier, som hutler sig igennem ved at overnatte hos  

 vennen  Michael og i trappeopgange rundt om i Middelfart.
Tasketyveri Jeppe er netop sluppet ud af et ophold på  

 ungdomsinstitutionen Egely, og nu venter der ham en dom på et års  

 betinget fængsel.
 Tilbage i december stjal han en taske fra en dame på  

 gaden i Middelfart for at få penge til at betale en hashgæld.  

 Desuden blev han dømt for en række andre tyverier.
 Sammen men kammeraterne X og  Michael boede de tre unge  

 hjemløse i december i en af Banestyrelsens campingvogne ved  

 banegården, mens de skaffede penge til mad og stoffer ved at lave  

 indbrud og tyverier.
- Jeg forsøgte at få noget hjælp  

 på kommunen, men de kunne ikke hjælpe.
Så hvad kunne vi  

 ellers gøre? Vi kan jo ikke leve af luft, siger 19-årige  

  Michael  Johannsen og tilføjer, at det med stofferne er en slags  

 flugt fra et surt liv.
 Michael, der har forældre på Nordvestfyn,  

 kunne ikke holde ud at være hjemme, og derfor levede han en tid  

 på gaden i Middelfart.
 Imidlertid er han nu besluttet på at lave om  

 på sit liv, og han har taget et stort skridt ved selv at skaffe sig et  

 værelse og et job.
 Men  Michael er undtagelsen blandt de tre.
 X kommer fra en plejefamilie i Nørre Aaby, som han  

 stort set aldrig er hjemme hos.
Svært at sige nej - Jeg kan ikke holde ud at være der.
Vi  

 skændes altid.
Jeg er kun hjemme en gang om ugen eller sådan,  

 siger X, som kender  Michael fra sit ophold på Fulton i Assens.
 X fortæller, at han har været en rod, siden  

 har var otte år, og stort set siden har han været under  

 observation af de sociale myndigheder.
- Mit problem er, at jeg ikke kan sige nej.
Jeg er altid  

 med, når der sker noget, siger X om sit forhold til stoffer og  

 kriminalitet.
Michael forsøger at hjælpe sine to venner  

 så godt, han kan.
Ofte flytter han over til kæresten, når  

  Jeppe  og X mangler et sted at sove.
- Jeg forsøger at hjælpe så godt jeg  

 kan.
Men det var da bedre, hvis de fik deres eget, siger han." Artiklen var ledsaget af et udklip fra en tidligere  

 artikel, hvortil var knyttet følgende tekst:
"De tre hjemløse unge blev anholdt i december,  

 da politiet i Middelfart fandt frem til dem samt en større samling  

 tyvekoster i campingvognen ved banegården i Middelfart.
Den ene af dem  

 fik fængselsstraf.
Fyens Stiftstidende 8. december 2001." Endvidere var artiklen ledsaget af et billede af fem unge,  

 hvortil var knyttet følgende tekst:
"I november boede  Michael  Johannsen,  Jeppe  Meier  

 og X   her flankeret af to kammerater   i en utæt campingvogn ved  

 banegården, mens de levede af småkriminalitet.
De forsøgte  

 forinden at få noget at bo i hos kommunen, men fik afslag." Klager er den i artiklen omtalte plejefamilie.
Klagerne har med hensyn til spørgsmålet om  

 genmæle anført, at oplysningerne om, at X kun kommer hos sin  

 plejefamilie en gang om ugen, er forkerte.
Det var sandt i en kort periode  

 for ca. ½ år siden.
Klagerne er vidende om, at X også over for  

 bladet har gjort opmærksom på, at han er fejlciteret.
Klagerne har i den forbindelse tillige anført, at  

 eftersom Nr. Åby er en lille by, er alle klar over, hvem X´s  

 plejefamilie er.
Klagerne har lidt skade af betydning.
Skaden består i  

 tab af agtelse, idet klagerne ikke opfylder samarbejdsaftalen med Nr.  

 Åby Kommune, hvis X kun kommer hos klagerne en gang om ugen.
Da Nr.  

 Åby Kommune efterfølgende har opsagt kontrakten med klagerne,  

 har klagerne også lidt et økonomisk tab.
Klagerne har videre anført, at god presseskik er  

 tilsidesat, idet man har interviewet nogle unge, der erkender, at de har  

 misbrugsproblemer, og man burde derfor være klar over, at de kunne  

 være påvirkede også under interviewet og ikke klar over  

 rækkevidden af deres udtalelser.
Man inddrager endvidere X i debatten  

 om unges forhold i Middelfart, selvom man udmærket er klar over, at han  

 ikke er bosat i Middelfart.
 Klagerne har videre anført, at bladet kunne havde  

 valgt at undersøge, om X´s udtalelser var korrekte, idet det dermed  

 havde været muligt at rette misforståelsen omkring  

 tidsperspektivet, hvorved X ikke var kommet til at fremstå  

 utroværdig.
 Klagerne har endelig anført, at Nr. Åby  

 Kommune anså artiklen for så agtelsesforringende, at man skred  

 til omgående afslutning af plejeforholdet, og at X   udover at miste  

 sin bolig   også mister de eneste voksne, som han har kontakt til.
 Bladet har bestridt, at man har tilsidesat god presseskik  

 i nævnte omtale af unge hjemløse vestfynboers problemer.
Bladet har nærmere anført, at man bevidst har  

 undladt at berette om, hvilken plejefamilie X kom fra, men har fundet det  

 nødvendigt at nævne navnet på den kommune, han kommer fra.  

 Begge dele er nødvendige for historiens dokumentation.
Det er bladets  

 opfattelse, at unge mennesker med misbrugsproblemer også har krav  

 på at blive hørt i medierne, og X´s kritik gik jo ikke på  

 plejefamilien, men på de vilkår, der generelt tilbydes unge  

 misbrugere i kommunalt regi.
Bladet har med hensyn til klagernes anførsel om, at  

 avisomtalen direkte førte til fratagelse af plejetilladelsen, udtalt,  

 at dette må bero på en efterrationalisering.
Bladet kan ikke  

 forestille sig, at en ansvarlig myndighed i en kommune udelukkende reagerer  

 på en avisartikel.
 Bladet har endelig anført, at man ikke har opfattet  

 klagernes brev af 23. marts 2002 som et ønske om genmæle, men  

 når de nu anmoder om det, vil bladet bringe et genmæle så  

 hurtigt som muligt.
I sagens behandling har følgende  

 nævnsmedlemmer deltaget: Axel Kierkegaard, Bo Maltesen, Kaare R.
Skou  

 og Kirsten Dyregaard.
 Pressenævnet udtaler:
 Det fremgår af medieansvarslovens § 36, stk. 3, at  

 anmodning om genmæle skal fremsendes skriftligt til redaktøren  

 senest 4 uger efter offentliggørelsen af de faktiske oplysninger, der  

 ønskes imødegået.
 Da klagernes brev af 23. marts 2002 ikke har karakter af  

 en anmodning om genmæle over for bladet, har nævnet ikke mulighed  

 for at tage stilling til anmodningen om genmæle fremsat i  

 klageskrivelsen modtaget i Pressenævnet den 16. april 2002.
I artiklen interviewes X om livet som hjemløs og om  

 forholdet til sin plejefamilie, som bor i Nr. Åby.
Nævnet  

 bemærker i den forbindelse, at det ikke kan udelukkes, at det er muligt  

 for personer med et vist kendskab til klagerne at identificere dem som den i  

 artiklen nævnte plejefamilie.
 Nævnet finder, at klagerne ikke er klageberettiget  

 for så vidt angår den måde, hvorpå X er blevet  

 interviewet af bladet, og nævnet afviser derfor denne del af klagen.
 Nævnet finder endvidere, at bladets oplysninger om  

 X´s ophold hos klagerne ikke er af en sådan karakter, at bladet har  

 tilsidesat god presseskik ved offentliggørelsen.
 Afsagt den 19. juni 2002.
