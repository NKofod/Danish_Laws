 Finansministeriet og Landsforeningen Danske Klubfolk har indgået vedlagte  

 overenskomst af 18. januar 1990, der træder i stedet for overenskomst af 22.  

 august 1987.
Almindelige bemærkninger Overenskomsten for Dansk Flygtningehjælp er nu selvstændig, således at den  

 ikke længere skal suppleres af bestemmelser fra det kommunale område,  

 medmindre der direkte er henvist hertil i overenskomsten.
 Der henvises til Finansministeriets cirkulære af 22. maj 1989 (LP.nr.  

 40/89) om ministeriepuljer.
Bemærkninger til de enkelte bestemmelser Til § 1. Overenskomstens område Som bilag til overenskomsten er optaget Dansk Flygtningehjælps  

 retningslinier for de forskellige personalegruppers arbejdsopgaver.
Til § 2. Ansættelsesaftale Der henvises til Finansministeriets cirkulære af 20. januar 1989 (LP.nr.  

 1/89) om ansættelsesaftale for funktionærer og medarbejdere med  

 funktionærlovsvilkår i statens tjeneste, samt til CFU-forligets punkt 6.1 om  

 udstedelse af ansættelsesbrev ved førstegangsansættelse af medarbejdere på  

 månedsløn.
Til § 3. Månedsløn Det nye lønforløb for aktivitetsmedarbejdere har virkning fra 1. april  

 1990. Oprykning til næste skalatrin i det nye lønforløb sker på det tidspunkt  

 efter den 31. marts 1990, hvor den ansatte ville være oprykket til næste trin  

 i det hidtidige lønforløb, således at ansatte, der den 31. marts 1990 stod på  

 skalatrin 18, oprykkes til skalatrin 20, ansatte på skalatrin 19 til  

 skalatrin 21 og ansatte på skalatrin 20 og 21 til skalatrin 22.
 Nuværende ikke-uddannede ansatte indplaceres på skalatrin 13 efter 2 års  

 uafbrudt beskæftigelse ved Dansk Flygtningehjælp.
Til § 4. Lønanciennitet Kompetencen til at fastsætte lønanciennitet i henhold til  

 lønanciennitetsaftale for overenskomstansatte af 23. juli 1987 mellem  

 Landsforeningen Danske Klubfolk og Kommunernes Landsforening m.fl. er  

 delegeret til Dansk Flygtningehjælp.
Til § 7, stk. 2. Pension For månedslønnede medarbejdere, omfattet af § 3, stk. 3, indbetales med  

 virkning fra 1. april 1990 pensionsbidrag i overensstemmelse med aftale af 2.  

 november 1989 mellem Finansministeriet og Statsansattes Kartel om  

 pensionsordning.
Aftalen vil blive udsendt med særskilt cirkulære.
Til § 8. Gruppeliv Der henvises til Finansministeriets cirkulære af 21. juli 1989 (LP.nr.  

 50/89).
Til § 17. Afskedigelse/opsigelsesvarsel Opmærksomheden henledes på, at Finansministeriet og Statsansattes Kartel  

 den 20. juni 1988 har indgået en hovedaftale, der blandt andet indeholder  

 regler om afskedigelsesprocedurer.
 De hovedsamarbejdsudvalgsregler, der for tiden er gældende, er vedtaget  

 den 2. december 1987. Vedtagne ændringer heri kan gennemføres efter  

 forhandling mellem Dansk Flygtningehjælp og Landsforeningen Danske Klubfolk.
Til § 23. Tillidsrepræsentantregler Finansministeriet og Landsforeningen Danske Klubfolk er enige om, at der  

 kan optages forhandlinger om nye tillidsrepræsentantregler med udgangspunkt i  

 de nugældende regler af 1. august 1979.
 Dette cirkulære ophæver cirkulære af 23. november 1987 (LP.nr. 167/87) om  

 overenskomst for medarbejdere ansat ved Dansk Flygtningehjælps  

 aktivitetscentre.
 Eventuelle tvivlsspørgsmål forelægges Finansministeriet.
Finansministeriet, Administrations- og Personaledepartementet, Den 25. januar 1990 P.M.V.
 E.B.
Elisabeth Rasmussen OVERENSKOMST FOR FRITIDS- OG KULTURMEDARBEJDERE M.FL.
VED DANSK FLYGTNINGEHJÆLP Overenskomstens område § 1.  Overenskomsten omfatter formidlingsmedarbejdere,  

 aktivitetsmedarbejdere, klubledere og koordinerende fritids-og  

 kulturmedarbejdere ved Dansk Flygtningehjælps centre.
 Stk. 2.  Undtaget fra overenskomsten er:
1. tjenestemænd, 2. pensionerede tjenestemænd fra 3. andre pensionerede, der oppebærer egenpension fra  

 en pensionsordning, hvortil det offentlige har ydet bidrag, 4. personer, der er fyldt 67 år.
Ansættelsesbrev § 2.  Den ansatte modtager i tilknytning til  

 tiltrædelsen et ansættelsesbrev med angivelse af stillingsbetegnelse,  

 lønramme, ansættelsesområde, tjenestested og beskæftigelsens omfang.
 Stk. 2.  Den ansatte har tavshedspligt i det i  

 ansættelsesbrevet beskrevne omfang.
Månedsløn § 3.  Medarbejdere, der ansættes til varig  

 beskæftigelse, eller til midlertidig beskæftigede af mere end 3 måneders  

 varighed, aflønnes med månedsløn efter følgende 2-årige skalatrin gældende  

 for statens tjenestemænd i henhold til lønjusteringsaftalen for perioden 1.  

 april 1989 til 31. marts 1991:
 Aktivitetsmedarbejdere - lønramme 10/13 (skalatrin 15, 16, 17, 18, 19, 20,  

 21, 22).
 Pr. 1. april 1990 ændres lønforløbet til lønramme 10/13 (skalatrin 15, 16,  

 17, 20, 21 og 22).
 Koordinerende fritids- og kulturmedarbejdere, klubledere og  

 formidlingsmedarbejdere - skalatrin 25, 26, 27, 28, 29.
 Pr. 1. april 1990 indplaceres koordinerende fritids- og kulturmedarbejdere  

 i lønramme 20 til 27, klubledere og formidlingsmedarbejdere i lønramme 19 til  

 27. Indplacering sker i overensstemmelse med bilag 2 til overenskomsten.
 Stk. 2.  Den i stk. 1 anførte løn forudsætter, at den  

 ansatte har gennemgået en for arbejdet i Flygtningehjælpen relevant  

 uddannelse eller i øvrigt efter Flygtningshjælpens vurdering har opnået  

 kvalifikationer, der i særlig grad har betydning for arbejdet i  

 Flygtningehjælpen.
 Stk. 3.  Aktivitetsmedarbejdere, der ikke har relevant  

 uddannelse eller erfaring, aflønnes efter skalatrin 12, efter 2 års  

 beskæftigelse stigende til skalatrin 13.
Stk. 4.  For deltidsbeskæftigede reduceres lønnen i  

 forhold til den nedsatte arbejdstid.
Deltidsansatte, der midlertidigt  

 beskæftiges mere end det fastsatte timetal, aflønnes for hver overskydende  

 time med 1/1976 (fra 1. september 1990: 1/1924) af den til pågældendes  

 anciennitet svarende årsløn.
 Lønanciennitet.
§ 4.  Den tid, i hvilken en medarbejder udfører  

 tjeneste med mindst gennemsnitlig 15 timer ugentlig, indgår uafkortet i  

 lønancienniteten.
Såfremt beskæftigelsen udgør mindre end gennemsnitlig 15  

 timer ugentlig, medregnes beskæftigelsen ikke i lønancienniteten.
 I øvrigt finder de for overenskomstansat personale ved daginstitutioner  

 gældende regler om fastsættelse af lønanciennitet tilsvarende anvendelse, jf.  

 aftale af 23. juli 1987.
Lønudbetaling § 5.  Lønnen udbetales månedsvis bagud, og der  

 udleveres den ansatte en specificeret oversigt over det udbetalte beløb samt  

 eventuelle indbetalte pensionsbidrag.
 Stk. 2.  Kommunalt ansatte klubmedarbejdere, der hidtil  

 har været forudlønnede, bevarer retten til forudløn ved umiddelbar overgang  

 til ansættelse efter denne overenskomst.
Lønberegning og lønfradrag § 6.  Ved fravær og lønberegning ved til- og fratræden  

 mv. gælder cirkulære af 24. maj 1985 om lønberegning og lønfradrag for  

 statens tjenestemænd.
Pension § 7.  Til medarbejdere, der er omfattet af § 3, stk.  

 2, som er fyldt 23 år, og som er ansat til varig beskæftigelse på mindst 31  

 timer ugentlig (pr. 1. april 1990 15 timer ugentlig), betaler Dansk  

 Flygtningehjælp et pensionsbidrag.
 Forinden pensionsbidraget beregnes, forhøjes de pensionsgivende  

 lønbestanddele af lønnen på det enkelte skalatrin til 100/96.
 Dansk Flygtningehjælps pensionsbidrag udgør 8 pct. af den anførte  

 forhøjede løn.
 Endvidere betaler Dansk Flygtningehjælp 4 pct. af den anførte forhøjede  

 løn som den ansattes eget pensionsbidrag.
 Pensionsbidragene indbetales til Pensionskassen for Børne-og  

 Ungdomspædagoger, og pension ydes i henhold til de for denne pensionskasse  

 gældende vedtægter.
 Der tilkommer udover de ovennævnte pensionsbidrag ikke den ansatte nogen  

 ret til pension eller understøttelse fra staten.
 Stk. 2.  For øvrige medarbejdere, der er omfattet af §  

 3, stk. 3, indbetales der med virkning fra 1. april 1990 pensionsbidrag i  

 overensstemmelse med den pensionsordning, der aftales mellem  

 Finansministeriet og Statsansattes Kartel.
Gruppeliv § 8.  For medarbejdere, der ikke gennem en  

 pensionsordning i henhold til § 7, stk. 1, er omfattet af en  

 gruppelivsforsikring, indbetaler Dansk Flygtningehjælp 19,03 kr. månedlig til  

 Forenede Gruppeliv som bidrag til den gældende gruppelivsordning, der hjemler  

 en sumudbetaling på 75.000 kr. til nærmeste pårørende i tilfælde af  

 medarbejderens død inden udgangen af den måned, hvor den pågældende fylder 67  

 år.
Tillæg § 9.  Til koordinerende fritids- og kulturmedarbejdere  

 ydes et særligt tillæg på 5.862,84 kr. (1. oktober 1984-niveau) svarende til  

 pr. 1. april 1989 6.871,78 kr.
Arbejdstid § 10.  Den gennemsnitlige ugentlige arbejdstid for  

 fuldtidsbeskæftigede er 38 timer (fra 1. september 1990: 37 timer).
 Stk. 2.  For hver fulde 38 timers tjeneste, der efter  

 ordre eller ifølge en fastsat tjenestefordeling er udført i tiden kl. 17.00  

 til 06.00, ydes der 2 1/2 times frihed (fra 1. september 1990: 37 timers  

 tjeneste og 2 timers fritid).
 Stk. 3.  Såfremt der er pålagt en medarbejder en samlet  

 tjeneste på over 152 timer (fra 1. september 1990: 148 timer) i en 4 ugers  

 periode, skal sådan tjeneste godtgøres med frihed, der skal være af samme  

 varighed som det præsterede antal ekstratimer med tillæg af 50 pct. afrundet  

 opad til hele timer.
 Stk. 4.  Det ifølge stk. 3 optjente overarbejde skal i  

 videst muligt omfang afspadseres inden for de to efterfølgende normperioder.  

 Såfremt sådan afspadsering ikke er mulig, skal der i stedet ved førstkommende  

 lønudbetaling ydes betaling for det pågældende overarbejde med et tillæg til  

 timelønnen på 50 pct.
 Natpenge m.v.
 § 11.  Der ydes natpenge, godtgørelse for tjeneste på  

 lørdage, søn- og helligdage, grundlovsdag og juleaftensdag, delt tjeneste mv.  

 efter de for statens tjenestemænd til enhver tid gældende regler og satser.
Koloni- og weekendophold § 12.  Der ydes vederlag for deltagelse i koloniophold  

 og weekendophold i henhold til de i aftale mellem de kommunale  

 forhandlingsorganer og personaleorganisationerne fastsatte regler for  

 klubmedarbejdere.
 Stk. 2.  Hvor der ikke ydes fri kost, oppebærer  

 medarbejderne time- og dagpenge efter de for statens tjenestemænd gældende  

 regler og satser.
Ferie § 13.  De ansatte er omfattet af ferieloven.
 Stk. 2.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af 1. den ansattes egetbidrag til ATP og 2. den ansattes bidrag til AUD.
Stk. 4.  I det beløb, der er beregnet efter stk. 3,  

 fradrages 1. den ansattes eget pensionsbidrag, 2. udbetalt særlig feriegodtgørelse, 3. løn for merarbejde af den art, som er beskrevet i  

 stk. 7, samt 4. feriegodtgørelse (12 1/2 pct.) af løn for sådant  

 merarbejde.
 Stk. 5.  Den særlige feriegodtgørelse udgør 1 1/2 pct.  

 af beregningsgrundlaget efter stk. 3 og 4.
 Stk. 6.  Til ansatte, der er berettiget til ferie med  

 løn, og som ved feriens begyndelse har en anden fast arbejdstid end det i  

 foregående kalenderår (optjeningsår), ydes ferieløn med samme brøkdel som  

 tjenesten i det foregående kalenderår (optjeningsår) har andraget.
 Såfremt der i optjeningsåret har været periodevise ændringer i den faste  

 arbejdstid, tages der ved ferielønnens beregning alene hensyn til  

 arbejdstidsændringer af 1 måneds varighed og derover.
 Stk. 7.  Til deltidsansatte, der i optjeningsåret har  

 udført tjeneste ud over den faste nedsatte arbejdstid, men inden for den  

 normale 38 timers (fra 1. september 1990: 37 timers) arbejdsuge, ydes for  

 sådan tjeneste feriegodtgørelse med 12 1/2 pct.
Sygdom, værnepligt, efterløn § 14.  Funktionærlovens regler om løn under sygdom og  

 afskedigelse som følge af sygdom, indkaldelse til aftjening af værnepligt,  

 såvel civil som militær, samt efterløn finder anvendelse på dette  

 overenskomstområde.
 Den i funktionærlovens § 5, stk. 2, nævnte skriftlige kontrakt indgår i  

 ansættelsesbrevet.
Barns 1. sygedag § 15.  Ansatte har efter anmodning i det enkelte  

 tilfælde adgang til hel eller delvis tjenestefrihed uden lønafkortning til  

 pasning af et sygt barn på dettes første sygedag, hvis 1. barnet er mindreårigt og hjemmeværende, 2. hensynet til barnets forhold gør dette nødvendigt,  

 og 3. forholdene på tjenestedet tillader det.
 Stk. 2.  Fravær efter stk. 1 noteres særskilt på de  

 lister, der føres over de ansattes sygefravær.
 Stk. 3.  Adgangen til fravær efter stk. 1 kan for den  

 enkelte ansatte inddrages ved misbrug.
Graviditet, barsel og adoption § 16.  Medarbejderne er omfattet af aftale af 5.  

 september 1989 mellem Finansministeriet og centralorganisationer under  

 Centralorganisationernes Fællesudvalg om fravær fra tjeneste i forbindelse  

 med graviditet, barsel og adoption.
 Stk. 2.  For medarbejdere, der ikke opfylder kravet om  

 karenstid i ovennævnte aftale, gælder reglerne i dagpengeloven og  

 barselorlovsloven.
Afskedigelse/opsigelsesvarsel § 17.  Det gensidige opsigelsesvarsel fastsættes i  

 henhold til funktionærlovens § 2. Bestemmelserne i funktionærlovens § 2a om  

 fratrædelsesgodtgørelse finder tilsvarende anvendelse for månedslønnede  

 medarbejdere.
 Stk. 2.  Den ansatte afskediges fra udgangen af den  

 måned, hvori den pågældende fylder 67 år.
 Stk. 3.  Bortset fra de i stk. 2 nævnte tilfælde  

 påhviler det Dansk Flygtningehjælp at meddele enhver uansøgt opsigelse til  

 den ansatte skriftligt med begrundelse for opsigelsen.
 Såfremt den pågældende har været uafbrudt beskæftiget hos  

 ansættelsesmyndigheden i mere end 12 måneder, gives der samtidig meddelelse  

 til Landsforeningen Danske Klubfolk ved kopi af opsigelsesskrivelsen.
 Stk. 4.  I øvrigt finder de af Dansk Flygtningehjælps  

 Hovedsamarbejdsudvalg vedtagne bestemmelser om afskedigelse anvendelse.
Tjenestefrihed § 18.  Der kan gives medarbejdere adgang til  

 ekstraordinær tjenestefrihed uden løn i tilfælde, hvor det er foreneligt med  

 tjenestens tarv.
Stk. 2.  Tjenestefrihed kan gives i indtil 3 år.
I de  

 tilfælde, hvor der er meddelt tjenestefrihed uden løn, er det  

 ansættelsesmyndighedens ansvar, at der er en stilling ledig til den  

 pågældende ved tjenestefrihedens ophør.
Befordringsgodtgørelse § 19.  De for statens tjenestemænd gældende regler om  

 godtgørelse for benyttelse af eget befordringsmiddel finder tilsvarende  

 anvendelse.
Arbejdstøj § 20.  Efter Dansk Flygtningehjælps afgørelse stilles  

 der arbejdstøj til rådighed for medarbejdere, der er beskæftiget med særligt  

 smudsigt arbejde.
Timelønnede § 21.  Medarbejdere, der ikke ansættes til varig  

 beskæftigelse, men som afløsere under ferie, sygdom, barsel og lign. eller  

 til anden midlertidig beskæftigelse under 3 måneders varighed, aflønnes med  

 timeløn.
Efter 3 måneders sammenhængende beskæftigelse overgår den ansatte  

 til månedsløn.
Timelønnen udbetales månedsvis bagud og udgør -for timer indtil kl. 17.00 1/1976 (fra 1. september 1990: 1/1924), -for timer i tiden kl. 17.00 til 06.00 1/1828 (fra 1. september 1990:  

 1780) af begyndelseslønnen for en tilsvarende månedlønnet medarbejder.
 Dansk Flygtningehjælp kan ved ansættelsen som timelønnet af en tidligere  

 månedslønnet medarbejder tage hensyn til den tidligere opnåede anciennitet.
 Stk. 2.  Timelønnede er ikke omfattet af §§ 3, 4, 7, 11,  

 14, 17 og 18.
 Stk. 3.  Ved fravær som følge af sygdom, graviditet og  

 barsel gælder dagpengeloven og barselorlovsloven.
 Stk. 4.  Opsigelsesvarslet er i de første 3 måneder  

 gensidigt 14 dage til fratræden ved månedens udgang og derefter 1 måneds  

 varsel til udgangen af en måned.
 En tidsbegrænset ansættelse ophører dog uden varsel, når det aftalte  

 tidsrum er udløbet.
Arbejdsløshedsforsikring § 22.  Der ansættes fortrinsvis personer, der har  

 forsikret sig mod arbejdsløshed i en statsanerkendt arbejdsløshedskasse.
Tillidsrepræsentanter § 23.  De på det kommunale område gældende  

 tillidsmandsregler, som med virkning fra 1. august 1979 er tiltrådt af Børne-  

 og Ungdomspædagogernes Landsforbund, Pædagogisk Medhjælper Forbund og  

 Landsforeningen Danske Klubfolk, finder tilsvarende anvendelse.
Hovedaftale § 24.  Overenskomsten er omfattet af hovedaftale  

 mellem Finansministeriet og Statsansattes Kartel, Overenskomstsektionen, jf.  

 Finansministeriets cirkulære af 20. juni 1988 (LP.nr. 066/88).
Ikrafttræden og opsigelse § 25.  Overenskomsten træder, hvor intet andet er  

 anført, i kraft den 1. april 1989.
 Stk. 2.  Overenskomsten kan såvel af Finansministeriet  

 som af Landsforeningen Danske Klubfolk skriftligt opsiges med 3 måneders  

 varsel til en 31. marts - dog tidligst til den 31. marts 1991.
København, den 18. januar 1990 Landsforeningen Finansministeriet Danske Klubfolk P.M.V.
 E.B.
Jes Jørgensen Niels Paludan Bilag 1 ARBEJDS- OG FUNKTIONSBESKRIVELSER Indledning Fritids- og kulturmedarbejdere m.fl. i Dansk Flygtningehjælp har til  

 opgave at tilvejebringe rammer for mødet mellem danskere og flygtninge med  

 henblik på at skabe forståelse og kontakt mellem danskere og flygtninge samt  

 at tilrettelægge aktiviteter for og med flygtninge i respekt for deres  

 kulturelle, sociale og politiske baggrund.
Formidlingsmedarbejdere Formidlingsmedarbejdere har til opgave at løse disse opgaver selvstændigt.  

 Opgaverne omfatter:
-informere flygtninge om danske samfundsforhold -motivere flygtninge til brug af egne ressourcer -støtte flygtningenes egne kulturaktiviteter -oplyse i lokalsamfundet om flygtninge, flygtninges kulturbaggrund og  

 årsager til flugt -identificere og aktivere personer og organisationer i lokalsamfundet til  

 fremme af flygtningenes integration -formidle kontakt mellem flygtninge og danske familier m.v.
Aktivitetsmedarbejdere Aktivitetsmedarbejdere har til opgave at deltage i planlægning og  

 afvikling af fritidsaktiviteter i tæt samarbejde med flygtninge.
Planlægning  

 og afvikling af kulturarrangementer for, om og med flygtninge.
Vejledning af  

 flygtninge i øvrige fritids- og foreningsforhold.
 Arbejdet udøves under daglig ledelse af anden medarbejder.
Klubleder Klublederen varetager den overordnede ledelse, planlægning og afvikling af  

 fritidsaktiviteter, kulturarrangementer for, om og med flygtninge samt  

 vejledning af flygtninge i fritids- og foreningsforhold.
Koordinerende fritids- og kulturmedarbejdere Fritids- og kulturmedarbejdere varetager koordination af  

 integrationsafdelingens samlede aktiviteter på kultur- og fritidsområdet,  

 vejledning, rådgivning og ledelse af øvrige medarbejdere på området samt i  

 fornødent omfang deltagelse i igangsætning og afvikling af kultur- og  

 fritidsaktiviteter i hele afdelingens område.
 Deltagelse i den samlede koordination og ledelse af  

 integrationsafdelingens samlede arbejdsopgaver.
 Der er endvidere samarbejde mellem Flygtningehjælpens landsdækkende  

 fritids- og kulturkonsulent og den koordinerende fritids- og  

 kulturmedarbejder.
Bilag 2 BILAG TIL OVERENSKOMST FOR FRITIDS- OG KULTURMEDARBEJDERE M.FL.
VEDRØRENDE  

 INDPLACERING AF LEDENDE MEDARBEJDERE 1. Koordinerende fritids- og kulturmedarbejdere Indplaceres inden for lønrammerne S 20 - S 27 med udgangspunkt på  

 skalatrin 25. Indplaceringen kan forhøjes med 1 eller flere  

 skalatrin/lønrammer efter nedenstående model.
 2 skalatrin for gennemsnitligt forsorgstal i mere end 1 år ud over 600, 4  

 skalatrin ud over 1.200, 6 skalatrin ud over 1.800 osv. 1 skalatrin for  

 ledelsesfunktioner over flere amtskommuner.
 1 skalatrin for kommunalt samarbejde om fælles projekter, hvortil der er  

 knyttet ledelsesfunktioner.
2. Klubleder Indplaceres inden for lønrammerne S 19 - S 27 med udgangspunkt på  

 skalatrin 24. Indplaceringen kan forhøjes med 1 eller flere  

 skalatrin/lønrammer efter nedenstående model.
 1 skalatrin for gennemsnitligt forsorgstal i mere end 1 år ud over 300, 2  

 skalatrin ud over 600, 3 skalatrin ud over 900 osv. inden for den pågældende  

 medarbejders samlede ansvarsområde.
 1 skalatrin for hver 3 underordnede medarbejdere (fuldtids).  

 Deltidsansatte medregnes forholdsvist.
 1 skalatrin for ledelsesfunktioner ud over de funktioner, der er knyttet  

 til stillingen.
 1 skalatrin for ledelsesfunktioner over flere amtskommuner.
 1 skalatrin for kommunalt samarbejde om fælles projekter, hvortil der er  

 knyttet ledelsesfunktioner.
3. Formidlingsmedarbejder Indplaceres inden for lønrammerne S 19 - S 27 med udgangspunkt på  

 skalatrin 24. Indplaceringen kan forhøjes med 1 eller flere  

 skalatrin/lønrammer efter nedenstående model.
 1 skalatrin for gennemsnitligt forsorgstal pr. formidlingsmedarbejder i  

 mere end 1 år ud over 600, 2 skalatrin ud over 1.200, 3 skalatrin ud over  

 1.800 inden for den pågældende medarbejders samlede geografiske  

 arbejdsområde.
 2 skalatrin for ledelsesfunktioner ud over de funktioner, der er knyttet  

 til stillingen, fx leder af integrationsgruppe. 1 skalatrin for  

 ledelsesfunktioner over flere amtskommuner.
 1 skalatrin for kommunalt samarbejde om fælles projekter, hvortil der er  

 knyttet ledelsesfunktioner.
Grundindplaceringen (skalatrin 25 for koordinerende fritids-og  

 kulturmedarbejdere og skalatrin 24 for klubledere og formidlingsmedarbejdere)  

 tillagt øvrige skalatrin for andre ledelsesfunktioner mv. danner udgangspunkt  

 for lønrammeindplaceringen.
Hvor der ikke er sammenfald mellem det derved  

 opnåede skalatrin og det første trin i en statslig lønramme, tillægges 1  

 skalatrin.
 Forsorgstal:
 Opgøres pr. 31. december som et gennemsnit for hele kalenderåret.
 Ansvarsområde:
Det skal bemærkes, at der for forsorgstal er tale om antal inden for  

 ansvarsområde.
Det kan fx for en fritids- og kulturmedarbejder være over 1 og  

 flere amter i modsætning til en formidlingsmedarbejder, hvor forsorgstallet  

 knytter sig til den pågældendes geografiske ansvarsområde, fx et  

 ansvarsområde, der dækker enkelte kommuner i amtet.
 Ledelsesfunktioner:
 Opgøres pr. 31. december for kalenderåret, således at ledelsesfunktionerne  

 har været tillagt stillingen i 6 mdr. eller mere, eller således at  

 ledelsesfunktionerne fortsat er tillagt stillingen i forventning om en  

 periode på 6 mdr. eller mere.
 Kommunalt samarbejde:
 Opgøres pr. 31. december for kalenderåret, og det er forudsat, at  

 ledelsesfunktionerne omfatter en samordning af virksomheden mellem kommunen  

 og Dansk Flygtningehjælp.
 Lønregulering:
 Revurdering af indplacering finder sted med udgangspunkt i 31. december  

 for kalenderåret med virkning fra efterfølgende 1. januar.
Højere aflønning træder således i kraft 1. januar.
Lavere aflønning træder  

 i kraft ved stillingsledighed.
 Særlige forhold:
