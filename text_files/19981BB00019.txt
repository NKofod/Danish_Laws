Fremsat den 21. oktober 1998 af  

 Ester Larsen (V), Henriette Kjær (KF),  

 Birthe Skaarup (DF),  

 Yvonne Herløv Andersen (CD), Frank Aaen (EL),  

 Tom Behnke (FP) og Tove Videbæk (KRF) Forslag til folketingsbeslutning om forsøg med offentliggørelse  

 af afgørelser fra Sundhedsvæsenets Patientklagenævn Folketinget opfordrer regeringen til at gennemføre  

 de nødvendige ændringer, således at det i en  

 forsøgsperiode sikres, at afgørelser fra Sundhedsvæsenets  

 Patientklagenævn bliver offentliggjort.
Bemærkninger til forslag Beslutningsforslaget er en uændret  

 genfremsættelse af beslutningsforslag nr.
B 83 fra folketingsåret  

 1997-98, 1. samling.
Se Folketingstidende 1997-98, Folketingets forhandlinger  

 side 3330 og tillæg A side 2483 og 2484.
Inden for de seneste år har Sundhedsvæsenets  

 Patientklagenævn afgjort ca. 1100 sager om året.
De erfaringer,  

 som kan uddrages af disse afgørelser, danner en del af grundlaget for  

 fastsættelse af regler og normer for sundhedsvæsenets virksomhed  

 og rådgiver og vejleder om normer m.v. for forsvarlig virksomhed.  

 Afgørelserne virker således kvalitetssikrende tilbage på  

 sundhedsvæsenet, i det omfang afgørelserne faktisk bliver  

 formidlet.
I henhold til forretningsordenen for  

 Sundhedsvæsenets Patientklagenævn offentliggøres  

 afgørelser, som er af principiel betydning, og som er egnede som  

 vejledning, om nævnets praksis ved formandens foranstaltning.
Det har  

 indebåret, at offentliggørelse er sket som sammenfatninger af  

 praksis på forskellige områder i nævnets  

 årsberetning.
Denne offentliggørelsesmåde bør  

 på grund af sin oversigtlige karakter bibeholdes, men den bør  

 suppleres med offentliggørelse af de egentlige afgørelser i en  

 slags »domssamling«, således som det sker på en række andre  

 områder.
Herved bliver der mulighed for at få det fulde udbytte  

 af den vejlednings- og feedback-funktion, som afgørelserne gerne  

 skulle have.
Regeringen opfordres derfor til at gennemføre de  

 nødvendige ændringer, således at det foreløbig i  

 en forsøgsperiode sikres, at afgørelser fra  

 Sundhedsvæsenets Patientklagenævn bliver offentliggjort.
Det foreslås som nævnt, at ordningen etableres  

 som en forsøgsordning i en 3(4)-årig periode, således at  

 der kan indhøstes erfaringer, dels med hvilken  

 offentliggørelsesmåde som er mest effektiv, dels hvilken  

 administrativ belastning en offentliggørelse vil medføre.  

 Forsøget kunne endvidere tilrettelægges således, at kun en  

 del   eventuelt en geografisk afgrænset del   af nævnets  

 afgørelser skulle være omfattet af offentliggørelsen.
For  

 god ordens skyld bemærkes, at offentliggørelse skal ske i  

 anonymiseret form.
Skriftlig fremsættelse Ester Larsen (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om
forsøg med offentliggørelse af afgørelser fra  

 Sundhedsvæsenets Patientklagenævn.
(Beslutningsforslag nr.
B 19).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
