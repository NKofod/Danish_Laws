 Østre Landsret har ved dom af 4. juli 1980 (4. afd. a. s. nr. 175/1980)  

 idømt en bøde og frakendt kørekortet i 1 år 6 måneder i en sag, der omfattede  

 to tilfælde af overtrædelse af færdselslovens § 53.
 Den første kørsel fandt sted i august 1979 og alkoholpromillens  

 mindsteværdi var målt til 1,10 - i december s.å. fandt den anden kørsel sted  

 med en promille i intervallet 1,20 - 1,50. Efter den sidste kørsel blev  

 kørekortet inddraget administrativt.
Byretten havde udmålt straffen til bøde med den begrundelse, at de begåede  

 forhold hver for sig kun ville medføre bødestraf, og havde fastsat  

 frakendelsestiden til 1 år.
Anklagemyndighedens anke til skærpelse medførte  

 således alene forlængelse af frakendelsestiden.
 Jeg har efter omstændighederne fundet at kunne akkviescere ved afgørelsen.
 Påstand om frihedsstraf i sager med flere forhold, der ved isoleret  

 pådømmelse alene ville føre til bødestraf, kan herefter undlades, med mindre  

 der foreligger særlig dadelværdig adfærd, som f.eks. mere end to kørsler,  

 genoptagelse af kørslen efter anholdelse/afhøring hos politiet eller kørsel  

 efter kørekortets administrative inddragelse.
 Derimod bør frakendelsestiden søges fastsat for en periode, der er længere  

 end den, som en isoleret pådømmelse af den mest belastende kørsel ville have  

 ført til.
 Per Lindegaard.
