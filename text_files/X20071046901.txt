Strakspåbud om maskinbeskyttelse af palleretteranlæg.
Nævnet har ikke kompetence til at behandle sagen, da den handler om efterkommelse Xxx DATO xxx Arbejdsmiljøklagenævnet har på møde den 25. september 2007 behandlet xxx klage over at Arbejdstilsynet den 21. november 2006 har meddelt, at påbuddet af 27. juli 2006 ikke er effektivt imødekommet med hensyn til forebyggelse af klemningsfare.
Nævnet traf følgende A F G Ø R E L S E Arbejdsmiljøklagenævnet har ikke kompetence til at behandle klagen, hvorfor sagen afvises.
B E G R U N D E L S E Arbejdsmiljøklagenævnet har lagt til grund, at Arbejdstilsynet den 27. juli 2006 gav xxx et strakspåbud om at træffe effektive foranstaltninger der sikrer, at arbejdet ved automatisk styret palleretteanlæg kan foregå sikkerhedsmæssigt fuldt forsvarligt.
 Klagenævnet har endvidere lagt til grund, at xxx ikke har klaget over Arbejdstilsynets påbud af 27. juli 2006 inden for klagefristen.
I brev af 1. august 2006 meddelte xxx, at der var etableret en gitterafskærmning af palleretteranlægget, som sikrede at adgangen ind i anlægget blev vanskeliggjort og ikke umiddelbart var muligt.
Senere ville xxx gennemgå maskinerne således, at der blev lavet en sikring af personerne, der skulle rengøre anlægget bag hegnet.
 Det fremgår af brev af 30. august 2006 fra xxx, at der primo oktober 2006 ville blive monteret en dør med sikkerhedskreds, så når medarbejderne åbner dørene vil anlægget stoppe.
 Klagenævnet har lagt vægt på, at Arbejdstilsynets brev af 21. november 2006 er et udtryk for, at Arbejdstilsynet ikke har fundet påbuddet af 27. juli 2006 om maskinbeskyttelse på palleretteanlægget efterkommet.
 Klagenævnet har fundet, at Arbejdstilsynets vurdering af at påbuddet af 27. juli 2006 ikke er efterkommet, ikke er en afgørelse i henhold til arbejdsmiljøloven, og klagenævnet har derfor ikke kompetence til at behandle klagen herover.
 Efter arbejdsmiljølovens § 81, stk. 1 kan klagenævnet behandle klager over afgørelser truffet af Arbejdstilsynet i henhold til loven.
 Efter lovens § 77, stk. 2 kan Arbejdstilsynet påbyde, at faren straks imødegås, når det skønnes nødvendigt for at afværge en overhængende betydelig fare for de ansattes eller andres sikkerhed eller sundhed.
 Det forhold at Arbejdstilsynet i sit brev af 21. november 2006 har givet en klagevejledning til Arbejdsmiljøklagenævnet, ændrer ikke ved at der ikke er tale om en afgørelse efter arbejdsmiljøloven.
R E G L E R Arbejdsmiljøklagenævnet henviser til:
 Lov om arbejdsmiljø, jf. lovbekendtgørelse nr. 268 af 18. marts 2005, § 77, stk. 2 og § 81, stk. 1.
O P L Y S N I N G E R N E I S A G E N Sagen er afgjort på grundlag af de akter, som klagenævnet har modtaget fra Arbejdstilsynet.
På klagenævnets vegne Kopi til:
xxx De kan læse om afgørelsens retlige grundlag på de følgende sider.
Regler Lov om arbejdsmiljø, jf. lovbekendtgørelse nr. 268 af 18. marts 2005, § 77, stk. 2 og § 81, stk. 1.
Kapitel 13 Arbejdstilsynet § 77. .
Stk. 2. Skønner Arbejdstilsynet det nødvendigt for at afværge en overhængende, betydelig fare for de ansattes eller andres sikkerhed eller sundhed, kan det påbyde, at faren straks imødegås, herunder 1) at de tilstedeværende øjeblikkeligt fjerner sig fra farezonen, 2) at brugen af en maskine, en maskindel, en beholder, en præfabrikeret konstruktion, et apparat, et redskab, et andet teknisk hjælpemiddel eller et stof eller et materiale standses, eller 3) at arbejde i øvrigt standses.
Kapitel 14 Klageadgang § 81. Klage over en afgørelse truffet af Arbejdstilsynet i henhold til denne lov, jf. dog stk. 6, kan indbringes for Arbejdsmiljøklagenævnet inden fire uger efter, at afgørelsen er meddelt den pågældende.
