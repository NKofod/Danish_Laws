Beretning afgivet af Retsudvalget den 16. juni 2005 Beretning over Forslag  

 til folketingsbeslutning om ændring af forsikringsaftaleloven, så  

 forsikringstagerne har ret til at opsige deres forsikring med 1 måneds  

  

 varsel uafhængigt af hovedforfaldsdatoen [af Frode Sørensen (S) m.fl.] 1. Udvalgsarbejdet Beslutningsforslaget blev fremsat den 10. marts og var til 1.  

 behandling den 21. april 2005. Beslutningsforslaget blev efter 1. behandling  

 henvist til behandling i Retsudvalget.
Møder Udvalget har behandlet beslutningsforslaget i 2 møder.
2. Politiske bemærkninger Udvalget bemærker, at der med virkning fra den 1. juli 2004 er  

 indsat en bestemmelse i § 57 i lov om finansiel virksomhed, der pålægger  

 forsikringsselskaber, som udbyder forbrugerforsikringer, at tilbyde disse med  

 et  

 kort opsigelsesvarsel på 30 dage til udgangen af en kalendermåned.
Reglen  

 gælder ikke for livs-, ejerskifte- og visse korttidsforsikringer.
Meningen  

 med  

 reglen er, at forbrugere, der vil have et kort opsigelsesvarsel på deres  

 forsikring, skal kunne få det.
Det vil medføre en øget mobilitet og skærpet  

 konkurrence på forsikringsmarkedet til gavn for forbrugerne.
I forarbejderne  

 til loven er det forudsat, at prisen for et kort opsigelsesvarsel ikke vil  

 være  

 så høj, at forbrugerne af denne grund ikke vælger en sådan forsikring.
I oktober 2004 sendte justitsministeren en redegørelse fra  

 Forsikring & Pension til Retsudvalget om en foreløbig undersøgelse af den  

 praktiske udmøntning af reglen.
Undersøgelsen viste, at  

 forsikringsselskaberne  

 nu udbyder forbrugerforsikringer med kort opsigelsesvarsel.
Visse selskaber  

 har  

 generelt givet deres kunder mulighed for at benytte sig af et kort  

 opsigelsesvarsel uden særlig forhøjelse af præmien, idet nogle af disse  

 selskaber dog opkræver et gebyr ved opsigelsen på mellem 100 og 500 kr.
Andre  

 opkræver et fast præmietillæg for det korte opsigelsesvarsel enten som en  

 procentdel  

 af den almindelige præmie (mellem 4 og 9 pct.) eller som et fast beløb på  

 omkring  

 200 kr. årligt.
 Det fremgik også af redegørelsen, at der blev givet information  

 til kunderne om muligheden for at få et forkortet opsigelsesvarsel i  

 forbindelse med nytegning og eventuelle aftaleændringer, men at kun meget få  

 eller slet ingen kunder på daværende tidspunkt havde benyttet sig af den  

 forkortede  

 opsigelsesadgang.
En væsentlig ulempe ved den udbredte ordning med et fast  

 præmietillæg er, at den indebærer en ekstra betaling hvert år, så længe  

 forsikringen løber, og uanset om forbrugeren benytter sig af den korte  

 opsigelsesfrist.
Forbrugeren får altså ikke noget til gengæld for denne  

 ekstrabetaling, hvis forbrugeren ikke bruger den korte opsigelsesfrist.
Dette  

 fører efter udvalgets opfattelse let til, at forbrugerne i strid med  

 forudsætningerne fravælger forsikringer med kort opsigelsesfrist alene under  

 hensyn  

 til prisen.
 Udvalget finder, at der fortsat er behov for at øge mobiliteten  

 og skærpe konkurrencen på forsikringsmarkedet til gavn for forbrugerne.
En løsning på problemet med at sikre øget mobilitet på markedet  

 for forbrugerforsikringer kunne være at indføre en civilretlig regel, som der  

 lægges op til i beslutningsforslaget.
En sådan regel har imidlertid den  

 ulempe,  

 at den afskærer forbrugerne fra at vælge forsikringer, der har vilkår om et  

 længere opsigelsesvarsel, men som til gengæld samlet set (inkl. gebyrer m.v.)  

 vil kunne være lidt billigere.
Justitsministeren har oplyst, at der vil blive gennemført en ny  

 undersøgelse af forsikringsselskabernes praksis på dette område, når reglen i  

 §  

 57 i lov om finansiel virksomhed har været i kraft i et år.
Udvalget finder,  

 at  

 Folketinget bør afvente undersøgelsen, der bør foreligge inden udgangen af  

 august 2005, før der tages stilling til, om der er behov for yderligere  

 lovregulering.
 Efter udvalgets opfattelse viste den første undersøgelse, at der  

 kan være behov for at præcisere de politiske forudsætninger, der ligger bag  

 den  

 nuværende offentligretlige regel i lov om finansiel virksomhed.
For at prisen skal kunne anses for rimelig, må  

 forsikringsselskabernes gebyrer for et kort opsigelsesvarsel afspejle de  

 reelle  

 omkostninger for selskaberne.
Disse omkostninger bør selskaberne til gengæld  

 have mulighed for at få dækket.
Det gælder for det første de direkte omkostninger til opgørelse  

 af forsikringen i »utide« og udbetaling af overskydende præmie.
Disse  

 udgifter  

 har selskabet kun, hvis forbrugeren opsiger forsikringen med kort varsel, og  

 et  

 gebyr, der dækker disse omkostninger, må derfor kun opkræves, hvis  

 forbrugeren  

 benytter sig af opsigelsesadgangen.
Endvidere må gebyret ikke overstige 200  

 kr.  

 for hver gang forbrugeren opsiger forsikringer hos det pågældende  

 forsikringsselskab, uanset om det er én eller flere forsikringer, der  

 opsiges.
Derudover er der for forsikringsselskaberne visse omkostninger  

 ved oprettelse af en forsikring, navnlig til kontrol af de afgivne  

 oplysninger,  

 risikovurdering og udstedelse af police.
Efter selskabernes nuværende praksis  

 er disse omkostninger indregnet i præmien.
Hvis kunden opsiger forsikringen  

 efter kort tid, vil der være en risiko for, at selskabet ikke har fået dækket  

 disse udgifter fuldt ud.
Visse selskaber tilbyder dog forsikringer med kort  

 opsigelsesvarsel uden at opkræve en højere præmie til dækning af  

 omkostningerne  

 ved oprettelsen, men udvalget finder, at de selskaber, der ønsker det, bør  

 have  

 mulighed for at opkræve et rimeligt beløb hos kunden for disse omkostninger.  

 Det kan ske gennem et gebyr ved opsigelsen eller tegningen af forsikringen  

 eller i form af et præmietillæg, der aftrappes, jf. nedenfor.
Anvendes modellen med et gebyr ved opsigelsen, skal størrelsen  

 af gebyret fastsættes således, at det ikke rent faktisk kommer til at udgøre  

 en  

 stavnsbinding af kunderne.
Når forsikringen har været i kraft i et år, må  

 forsikringsselskabet være forberedt på, at forsikringstageren  som i  

 dag  kan  

 vælge at opsige forsikringen, og der må derfor i det andet og følgende år  

 ikke  

 kunne opkræves gebyr for tegningsomkostninger.
Dette indebærer også, at  

 eksisterende kunder, som har haft en forsikring med et langt opsigelsesvarsel  

 i  

 et år eller mere, vil kunne konvertere til en forsikring med kort  

 opsigelsesvarsel uden betaling af det pågældende gebyr.
Et tegningsgebyr ved oprettelsen af en forsikring med kort  

 opsigelsesvarsel vil give selskaberne mulighed for en gang for alle at få  

 dækket omkostningerne ved tegning af forsikringen.
Forsikringspræmien, der  

 betales herefter, vil ikke være højere end på produkter med langt  

 opsigelsesvarsel,  

 og ved opsigelse betales kun et gebyr for de faktiske udgifter, selskabet har  

 herved.
Et sådant tegningsgebyr må i sagens natur ikke opkræves hos kunder,  

 der  

 efter et år eller senere konverterer en forsikring med langt opsigelsesvarsel  

 til en forsikring med kort opsigelsesvarsel.
For at fordele udgiften og dermed gøre prisen for en ny  

 forsikring mere attraktiv kan der i stedet for tegningsgebyret som nævnt  

 anvendes en model med et præmietillæg, der i givet fald må ophøre senest  

 efter  

 3 år.
Præmietillægget må ikke fastsættes som en procentvis forhøjelse af  

 præmien, som det kendes i dag, da tegningsomkostningerne i almindelighed ikke  

 har nogen sammenhæng med størrelsen af præmien.
Konverteres en eksisterende  

 forsikring med langt opsigelsesvarsel, skal der tages højde for de år,  

 forsikringen allerede har været i kraft på gamle vilkår, således at kunder,  

 der  

 har været i selskabet i længere tid end den nævnte periode, kan konvertere  

 til  

 en forsikring med kort opsigelsesvarsel uden betaling af gebyrer eller  

 præmietillæg.
Samtidig finder udvalget, at det er af væsentlig betydning, at  

 forsikringsselskaberne forbedrer informationsindsatsen over for både  

 eksisterende  

 og nye kunder.
Bestemmelsen i § 57 i lov om finansiel virksomhed indebærer,  

 at  

 forsikringsselskaberne aktivt skal tilbyde kunderne forsikringsprodukter med  

 kort opsigelsesvarsel.
Det gælder, både når der tegnes nye forsikringer, og  

 når  

 igangværende forsikringer forlænges eller ændres.
Også mere generelt   

 eksempelvis på forsikringsselskabernes hjemmesider  bør forbrugerne  

 orienteres om muligheden for at vælge forsikringer med kort opsigelsesvarsel.
 Udvalget forventer på baggrund af justitsministerens udtalelser  

 under 1. behandling af beslutningsforslaget, at ministeren  uanset de  

 ovenfor  

 nævnte ulemper herved  i begyndelsen af næste folketingssamling vil  

 fremsætte  

 lovforslag om indførelse af en civilretlig regel om forsikringstagerens ret  

 til  

 at opsige forsikringen med et varsel på 30 dage, hvis forsikringsselskaberne  

 ikke opfylder de politiske ønsker, der er tilkendegivet ovenfor med henblik  

 på  

 at sikre øget mobilitet og mere effektiv konkurrence på forsikringsmarkedet  

 til  

 gavn for forbrugerne.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for beretningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med politiske udtalelser  

 i  

 beretningen.
P. u. v.  

  

 Peter Skaarup  

  

 formand Bilag 1 Oversigt over bilag vedrørende B 10 Bilagsnr.
