D.6 Varer til NATO Formål Formålet med reglerne om fritagelse for told og afgifter af varer til  

 NATO-hovedkvarterer og NATO-personel, her i landet, samt udenlandske  

 NATO-styrker er at opfylde de traktatmæssige forpligtelser herom.
Det legale grundlag Reglerne om told- og afgiftsfrihed findes i toldlovens § 5 og i  

 overenskomsten mellem deltagerne i Den nordatlantiske Traktat.
Se D.5.
 Fritagelsen for registreringsafgift for motorkøretøjer gives i henhold til  

 § 2, stk. 2 i Skatteministeriets lovbekendtgørelse nr. 676 af 13. juli 1994  

 med senere ændringer.
Generelle betingelser Told- og afgiftsfriheden for varer til NATO-personel under tjeneste her i  

 landet er betinget af, at de pågældende personer over for Forsvarsministeriet  

 er anmeldt som berettiget hertil og er optaget på en personliste, der  

 udfærdiges af Forsvarskommandoen.
 Ved indførsel fra ikke-EU-lande og Københavns Frihavn skal der afgives en  

 fortoldningsangivelse, A 10. Se bilag 5.
Fortoldningsangivelsen skal ved indførsel af motorkøretøjer, bohave og  

 suppleringsleverancer hertil være vedlagt en tolddeklaration, BALTAP Form No.  

 5 og i andre tilfælde en application.
Se bilag 103 og 104. Blanketterne skal  

 forinden være påtegnet af Told- og Skatteregion Viborg.
Indførsel af varer til brug for udenlandske militære styrker er betinget  

 af, at der afgives en erklæring, Certificate Pol and Rations.
Se bilag 105.
Indførsel af spiritus, vin, øl og tobaksvarer til udenlandske militære  

 styrker er betinget af, at der afgives en erklæring, Certificate duty free  

 items.
Se bilag 106. Erklæringen skal forinden indførslen være påtegnet af  

 Told- og Skatteregion Viborg.
 Provianteringsvirksomheder kan levere varer told- og afgiftsfrit på  

 grundlag af en application, se bilag 107, som forinden udleveringen er  

 påtegnet af Told- og Skatteregion Viborg.
 Ansøgning om told- og afgiftsfrit køb af motorkøretøjer skal sendes til  

 Told- og Skatteregion Viborg.
Moms Der gives ikke momsfritagelse for varer, der købes her i landet.
I visse  

 tilfælde kan der ydes godtgørelse af den moms, der er betalt her i landet.  

 Ordningen administreres af Forsvarskommandoen.
Se momsvejledningen  

 K.1.2/1996.
