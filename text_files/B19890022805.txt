 I henhold til §§ 1, 2 og 5, stk. 1, i lov nr. 827 af 21. december 1988 om  

 depositum ved ungdomsuddannelser og videregående uddannelser og gebyr ved  

 prøveforberedende enkeltfagsundervisning til højere forberedelseseksamen  

 fastsættes:
 § 1.  Ved depositum i denne bekendtgørelse forstås det  

 beløb, der til enhver tid skal indbetales (indbetalingsbeløbet) og det beløb,  

 der til enhver tid skal tilbagebetales (tilbagebetalingsbeløbet).
Størrelsen af indbetalingen § 2.  Indbetalingens størrelse er på 300 kr. ved  

 ungdomsuddannelserne og på 500 kr. ved de videregående uddannelser.
Uddannelser og enkeltfagskurser omfattet af ordningen § 3.  Følgende offentlige vederlagsfri uddannelser og  

 kurser under Undervisnings- og Forskningsministeriet er omfattet af  

 ordningen:
 Stk. 2.  Undervisnings- og Forskningsministeriet kan  

 efter ansøgning fra institutionen fritage enkeltfagskurser, hvis varighed er  

 fastsat til mere end 3 måneder.
 Stk. 3.  Undervisnings- og Forskningsministeriet afgør,  

 hvilke uddannelser og kurser der i denne bekendtgørelse betragtes som  

 videregående og hvilke som ungdomsuddannelser.
Indbetaling § 4.  Uddannelsessøgende, der har modtaget meddelelse  

 om, at de er optaget på en uddannelse eller et enkeltfagskursus, der er  

 omfattet af § 3, skal indbetale beløbet.
§ 5.  Den uddannelsessøgende modtager et  

 giroindbetalingskort på det skyldige beløb samtidig med meddelelsen om, på  

 hvilken uddannelsesinstitution den uddannelsessøgende er optaget.
Indbetaling  

 kan kun ske ved benyttelse af det modtagne giroindbetalingskort.
§ 6.  Den uddannelsessøgende skal indbetale beløbet  

 inden for den på giroindbetalingskortet angivne betalingsfrist, normalt 3  

 uger.
Starter uddannelsen inden udløbet af denne frist, skal beløbet dog være  

 indbetalt før påbegyndelsen af uddannelsen.
Det indbetalte beløbs dækningsområde § 7.  Det indbetalte beløb dækker et samlet  

 uddannelses- eller kursusforløb, herunder forløb der består dels af  

 undervisningsperioder, dels af praktik- eller arbejdsperioder.
 Stk. 2.  Har den uddannelsessøgende ansøgt om optagelse  

 på flere end en uddannelse inden for den koordinerede eller samordnede  

 tilmelding og har indbetalt beløb for en af disse uddannelser, skal der ikke  

 indbetales et nyt beløb, hvis den uddannelsessøgende senere optages på en  

 uddannelse, som den pågældende i sin ansøgning har prioriteret højere end den  

 uddannelse, på hvilken den uddannelsessøgende er optaget.
 Stk. 3.  Skifter den uddannelsessøgende institution  

 inden for samme uddannelses- henholdsvis optagelsesområde, skal der ikke  

 indbetales på ny.
 Stk. 4.  Skifter den uddannelsessøgende uddannelses-  

 henholdsvis optagelsesområde, skal der indbetales på ny.
Tilbagebetaling af beløbet § 8.  Tilbagebetaling til den uddannelsessøgende sker,  

 når denne har afsluttet den uddannelse, for hvilken der er indbetalt et  

 beløb, jf. § 7.
 Stk. 2.  Kan uddannelsen afsluttes med en deluddannelse,  

 for hvilken der gives eller kan gives et eksamens- eller afslutningsbevis,  

 sker tilbagebetaling i forbindelse med udlevering af beviset, med mindre den  

 uddannelsessøgende har meddelt uddannelsesinstitutionen, at han eller hun  

 ønsker at fortsætte uddannelsen.
 Stk. 3.  Tilbagebetalingsbeløbet udgør det  

 indbetalingsbeløb, der er gældende på tilbagebetalingstidspunktet.
 Stk. 4.  Tilbagebetaling sker efter undervisnings- og  

 forskningsministerens nærmere bestemmelse.
 Stk. 5.  Der beregnes ikke rente af eller andet tillæg  

 til det indbetalte beløb, jf. dog stk. 3.
Ikrafttræden § 9.  Bekendtgørelsen finder anvendelse på  

 uddannelsessøgende, der den 1. april 1989 eller senere modtager meddelelse om  

 optagelse på uddannelser og kurser, der er omfattet af bekendtgørelsen, og  

 som påbegynder undervisningen på uddannelsen eller kurset efter den 31. juli  

 1989.
