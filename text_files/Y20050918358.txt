Den momsmæssige behandling af  

 registreringsafgift 1. Indledning.
 Told- og Skattestyrelsen skal på baggrund af de  

 seneste landsskatteretskendelser udtale sig om den momsmæssige behandling af  

 registreringsafgift.
 Spørgsmålet om den momsmæssige behandling af  

 registreringsafgift, har været behandlet af Landsskatteretten i  

  

 SKM2003.433.LSR  

  

 og  

  

 SKM2004.235.LSR  

. Samtidig  

 behandles spørgsmålet ved Østre Landsret, der i  

  

 SKM2005.115.ØLR  

  

 har afsagt  

 kendelse om præjudiciel forelæggelse for EF-domstolen.
2. Motorkøretøjer indregistreret i købers  

 navn 2.1 Landsskatterettens kendelse i  

  

 SKM2004.235.LSR I forhold 1 i  

  

 SKM2004.235.LSR  

  

 havde  

 autoforhandleren med urette anvendt brugtmomsordningen på nye motorkøretøjer,  

 som blev indregistreret i købers navn i forbindelse med salget af 12 biler.  

 Forholdet måtte derfor betragtes som salg af nye biler.
 Landsskatteretten udtaler om forhold 1:
"Landsskatteretten finder, at  

 registreringsafgiftslovens §§ 8 og 10 er særbestemmelser, der gør op med  

 registreringsafgiftens  

 betydning for merværdiafgiftsgrundlaget vedrørende nye motorkøretøjer,  

  

 hvorfor  

 registreringsafgiften ikke omfattes af afgiftsgrundlaget efter momslovens §  

 27,  

 stk. 2, nr. 1.  

 Der kan herved henvises til Landsskatterettens kendelse  

 offentliggjort i  

  

 SKM2003.433.LSR  

.  

 Momsgrundlaget i forbindelse med salg af de under dette forhold omhandlede  

 biler skal derfor opgøres med fradrag af den endelig erlagte  

 registreringsafgift, jf. herved det under forhold 3 anførte." I forhold 3 i  

  

 SKM2004.235.LSR  

  

 havde  

 autoforhandleren ikke medregnet foreløbigt fastsat depositum for  

 registreringsafgiften i momsgrundlaget efter momslovens § 27 i forbindelse  

 med  

 salget af 2 biler, der blev indregistreret i købers navn.
Det foreløbigt  

 fastsatte depositum oversteg den endeligt afregnede registreringsafgift.
 Om forhold 3 udtaler Landsskatteretten:
"Retten finder, at det beløb som ikke skal  

 medregnes til momsgrundlaget, i overensstemmelse med momslovens § 27, stk. 2,  

 nr. 1, er den endelig erlagte registreringsafgift, idet denne, og ikke det på  

 faktureringstidspunktet foreløbigt fastsatte depositum, må anses for den af  

 virksomheden på køberens vegne afholdte udgift." 2.2 Gældende praksis I henhold til Momsvejledningens afsnit  

  

 G.1.2.1  

,  

  

 Q.2.7  

  

 og  

  

 Q.2.11  

  

 skal  

 registreringsafgiften ikke indgå i bilforhandlerens momsgrundlag ved salg af  

 biler, når en forhandler afholder udgiften på vegne af en konkret køber.
 Landsskatterettens kendelse i  

  

 SKM2004.235.LSR  

  

 medfører  

 derfor ikke en ændring af praksis for motorkøretøjer, der indregistreres i  

 køberens navn.
3. Motorkøretøjer, der formelt er  

 indregistreret i forhandlerens navn, men reelt er indregistreret i købers  

 navn 3.1.  

  

 SKM2003.433.LSR I  

  

 SKM2003.433.LSR  

  

 havde  

 forhandleren indregistreret 2 biler i eget navn som demobiler.
Det fremgår af kendelsen, at Landsskatteretten i  

 en tidligere kendelse, havde underkendt beregningen af registreringsafgift i  

 forbindelse med indregistreringen af bilerne, idet indregistreringen som  

 demobil ikke kunne anses for reel.
Derfor skulle beregningen af  

 registreringsafgift  

 ved salget til endelige brugere foretages på baggrund af den ved denne handel  

 opnåede pris, således at afgiften skulle indgå i den samlede pris.
 Landsskatteretten udtaler på denne baggrund:
"Landsskatteretten finder, at  

 registreringsafgiftslovens § 8 er en særbestemmelse, der gør op med  

 registreringsafgiftens betydning for merværdiafgiftsgrundlaget vedrørende nye  

 motorkøretøjer, hvorfor registreringsafgiften ikke omfattes af  

 afgiftsgrundlaget efter momslovens § 27, stk. 1, nr. 1. Der kan herved  

 henvises  

 til Landsskatterettens ikke offentliggjorte kendelse af 31. marts 1999 (j.nr.  

 661-1664-0010)." 3.2.  

  

 SKM2004.235.LSR I forhold 4 i  

  

 SKM2004.235.LSR  

  

 havde  

 forhandleren den 29. august 2000 foretaget indregistrering i eget navn og  

 afgiftsberigtigelse af en campingbil.
Autoforhandlerens repræsentant oplyste  

 overfor Landsskatteretten, at bilen blev anvendt som demobil og til ikke  

 fradragsberettigede  

 formål (virksomheden uvedkomne formål). Den 1. september 2000 blev den  

 pågældende campingbil solgt.
Den til køberen udstedte salgsfaktura indeholder  

 en uspecificeret salgspris (dvs. uden specifikation af moms og  

 registreringsafgift) samt oplysning om, at salget vedrører en brugt bil, og  

 at  

 momsen er beregnet efter de særlige regler for brugtmoms.
Af fakturaen  

 fremgår  

 endvidere, at bilen havde kørt 0 km ved salget.
Forinden havde forhandleren  

 udstedt en intern faktura, hvorved der er beregnet moms af bilens salgspris  

 som  

 ny, og depositum for registreringsafgiften er ikke medregnet til den  

 momspligtige værdi.
Salgsprisen for bilen oversteg den internt fakturerede  

 pris  

 inkl. registreringsafgift.
 Landsskatteretten udtalte følgende om forholdet:
"Indledningsvis bemærkes, at den omhandlede  

 campingbil efter sin karakter vil kunne anses for omfattet af momslovens §  

 42,  

 stk. 1, nr. 7, jf.
Told- og Skattestyrelsens udtalelse offentliggjort i  

 Tidsskrift for Skatter og Afgifter 1998.16.Retten finder det ikke godtgjort,  

 at  

 bilen har været anvendt til formål omfattet af momslovens § 42, stk. 1, nr.  

 7.  

 Der er herved henset til, at indregistrering i selskabets navn er sket kort  

 forinden salg til kunden, samt at hverken de af selskabet oplyste  

 omstændigheder vedrørende køb og salg af bilen eller den foretagne  

 indregistrering  

 i selskabets navn godtgør en sådan anvendelse.
De af selskabet påberåbte  

 forhold vedrørende bl.a. direktørens skatteansættelse kan ej heller tillægges  

 vægt.
Bilen kan derfor ikke anses for udtaget i henhold til momslovens § 5,  

 stk. 2, forinden salg.
I forbindelse med salg af den pågældende bil skal  

 der herefter beregnes moms i medfør af momslovens § 27. I overensstemmelse  

 med  

 det under forhold 3 anførte, skal den erlagte registreringsafgift ikke  

 medregnes til momsgrundlaget, jf. herved momslovens § 27, stk. 2, nr.  

 1." 3.3. Gældende praksis Som det fremgår af Landsskatterettens kendelser i  

  

 SKM2003.433.LSR  

  

 og  

  

 SKM2004.235.LSR  

  

 er der også  

 på momsområdet mulighed for at anvende en realitetsgrundsætning, det vil sige  

 at foretage en retlig bedømmelse, der er baseret på en analyse af  

 transaktionernes objektive, reelle karakter, og ikke parternes formelle  

 benævnelse.
 Adgangen til at foretage en realitetsbedømmelse  

 kan udledes af EF-domstolens praksis vedrørende 6. momsdirektiv.
 Det følger af EF-domstolens faste retspraksis, at  

 ved afgørelsen af, om en transaktion er afgiftspligtig, skal tages hensyn til  

  

 samtlige  

 omstændigheder  

 ved den pågældende transaktion, idet det skal undersøges,  

 hvad der er  

  

 karakteristisk for denne transaktion.
EF-domstolen udtaler i sag C-231/94,  

 Faaborg-Gelting, præmis 12, at "Ved afgørelsen af, om transaktionerne skal  

 anses for at udgøre levering af goder eller tjenesteydelser, skal der tages  

 hensyn til samtlige omstændigheder ved den pågældende transaktion, idet det  

 skal undersøges, hvad der er karakteristisk for denne." I sag C-150/99, Stockholm Lindöpark AB, udtaler  

 EF-Domstolen i præmis 26, at "Det fremgår af Domstolens praksis, at der  

 ved afgørelsen af, om en transaktion er afgiftspligtig, skal tages hensyn til  

 samtlige omstændigheder ved den pågældende transaktion, idet det skal  

 undersøges,  

 hvad der er karakteristisk for denne (jf. dom af 2.5.1996, sag C-231/94,  

 Faaborg-Gelting Linien, Sml.
I, s. 2395, præmis 12)." Generaladvokaten udtaler da også i præmis 30 i  

 forslaget til afgørelse i sag C-150/99, at "Selv om det påhviler den nationale ret  

 konkret at tage stilling til den pågældende transaktions karakter,." Det fremgår endvidere af EF-domstolens praksis, at  

 det ved bedømmelsen af, hvilken transaktion, der i det konkrete tilfælde er  

 foretaget,  

  

 ikke har betydning, hvad parterne har betegnet transaktionen som.
EF-Domstolen fastslår i præmis 16 i sag C-342/87,  

 Genius Holding, at "Det følger af denne bestemmelse, at når det  

 oprindeligt foretagne fradrag ikke svarer til den afgift, der skyldes efter  

 loven, skal det berigtiges, selv om det svarer til den afgift, der er anført  

 på  

 en faktura eller på et dokument, der tjener som faktura".
 Landsskatterettens kendelser i såvel  

  

 SKM2003.433.LSR  

  

 som i  

  

 SKM2004.235.LSR  

  

 er således  

 i overensstemmelse med EF-domstolens faste praksis vedrørende fortolkningen  

 af  

 6. momsdirektiv og er således ikke en ny praksis, men følger og supplerer  

 allerede foreliggende praksis vedrørende momsloven og 6. momsdirektiv.
4. Motorkøretøjer anvendt til både  

 demonstrationskørsel og ærindekørsel 4.1 Landsskatterettens kendelse i  

  

 SKM2004.235.LSR Vedrørende forhold 2 i  

  

 SKM2004.235.LSR  

  

 er det  

 oplyst, at forhandleren i den pågældende periode har solgt 5 biler, som  

 forinden var udtaget til anvendelse i virksomheden og indregistreret i dets  

 navn.
Bilerne har efter udtagningen været anvendt dels til demobrug og dels  

 til  

 virksomhedens egen ærindekørsel.
I forbindelse med udtagningen har selskabet  

 udstedt intern faktura, hvorved der blev beregnet moms af nettoværdien, dvs.  

 ekskl. registreringsafgift, tilsvarende forhold 1. Ved det efterfølgende salg  

 har forhandleren til køberen udstedt faktura med en uspecificeret salgspris  

 og  

 med angivelse af, at momsberegningen er sket efter brugtmomsreglerne,  

 ligeledes  

 tilsvarende forhold 1. Den samlede salgspris for bilerne oversteg den internt  

 beregnede salgspris inkl. depositum for registreringsafgift, ligesom det  

 internt fakturerede depositum for registreringsafgift oversteg den afregnede  

 registreringsafgift.
De solgte biler var ved leveringen lokalt monteret med  

 ekstra udstyr.
 Under sagen for Landsskatteretten nedlagde  

 forhandlerens repræsentant påstand om, at der i medfør af momslovens § 13,  

 stk.  

 2, ikke skal beregnes moms ved salg af disse biler.
 Landsskatteretten udtaler om forholdet:
"Omhandlede biler er indkøbt som nye biler  

 fra importøren og af selskabet indregistreret i eget navn.
I overensstemmelse  

 med det af selskabet oplyste, må det lægges til grund, at disse biler har  

 været  

 anvendt til henholdsvis demonstrationskørsel og virksomhedens egen  

 ærindekørsel.
Retten finder herefter, at bilerne bl.a. har været anvendt til  

 formål omfattet af momslovens § 42, stk. 1, nr. 7, hvorfor der i forbindelse  

 med indregistreringen foreligger udtagning i medfør af momslovens § 5, stk.  

 2.  

 Det bemærkes, at der vedrørende sådanne biler skal beregnes moms i henhold  

 til  

 momslovens § 28 samt, at momsgrundlaget er ekskl. registreringsafgiften, jf.  

 herved Landsskatterettens ikke offentliggjorte kendelse af 31. marts 1999  

 (j.nr. 661-1664-0010) samt Told- og Skattestyrelsens meddelelse  

 offentliggjort  

 i  




  

 SKM2001.296.TSS  


  

 /TfS  

 2001.648, hvorved der foretages berigtigelse af afsnit  

  

 Q.2.10  

  

 i Momsvejledningen.
 Retten finder herefter, at videresalg af bilerne i  

 overensstemmelse med selskabets påstand kan ske momsfrit i medfør af  

 momslovens  

 § 13, stk. 2, ligesom der i henhold til det ovenfor anførte ikke er grundlag  

 for at beregne moms af differencen mellem den erlagte/afregnede  

 registreringsafgift og depositum for registreringsafgift.
For så vidt angår udstyr, der lokalt er påmonteret  

 de udtagne biler forinden videresalg, finder retten, at dette udstyr  

 ligeledes  

 må anses for udtaget, jf. momslovens § 42, stk. 1, nr. 7, samt § 5, stk. 2,  

 og  

 dermed omfattet af momslovens § 13, stk. 2, i forbindelse med videresalg af  

 de  

 pågældende biler.
Det bemærkes herved, at de af selskabet påberåbte  

 afgørelser  

 C-322/99 og C-323/99 ikke er anvendelige i den omhandlede situation, som  

 vedrører  

 allerede udtagne biler." 4.2 Gældende praksis Kendelsen er for så vidt angår udtagning og  

 efterfølgende salg af motorkøretøjer i overensstemmelse med praksis som  

 beskrevet i Momsvejledningens afsnit  

  

 Q.2.7  

,  

  

 Q.2.10  

  

  og  

  

 Q.2.11  

.
5. Andre tilfælde Told- og Skattestyrelsen er blevet spurgt, hvilken  

 betydning Landskatterettens kendelser har for andre tilfælde end dem, der er  

 omhandlet i kendelserne.
5.1 Tilfælde 1 -  

 "normalsituationen" I "normalsituationen" har forhandleren  

 indregistreret motorkøretøjet i købers navn i forbindelse med salget af en ny  

 bil indkøbt med henblik på videresalg.
Spørgsmålet, om registreringsafgiften  

 i  

 normalsituationen skal indgå i momsgrundlaget, verserer ved Østre Landsret.  

 Spørgsmålet er forelagt præjudicielt for EF-domstolen, jf.  

  

 SKM2005.115.ØLR  

.
Told- og Skattestyrelsen vil vurdere betydningen  

 af EF-domstolens dom i sagen, når dommen foreligger.
Indtil da fastholdes  

 hidtidig praksis.
Dette betyder, at har forhandleren afholdt  

 registreringsafgiften  

 på vegne af en konkret køber, kan registreringsafgiften fortsat holdes uden  

 for  

 momsgrundlaget.
5.2 Tilfælde 2 - Indregistrering i  

 forhandlerens navn Motorkøretøjerne indregistreres i forhandlerens  

 navn, og denne indregistrering er reel, dvs. forhandleren reelt  

 er bruger af køretøjerne på indregistreringstidspunktet, men der sker  

 ikke  

 momsmæssigt udtagning, modsat situationen under pkt. 4. Der har været spurgt  

 om, der som følge af Landsskatterettens kendelser ved et efterfølgende salg  

 til  

 en køber skal ses bort fra registreringsafgiften, og om der i givet tilfælde  

 skal ses bort fra hele registreringsafgiften eller evt. kun forholdsmæssigt  

 for  

 en del af afgiften.
 Styrelsen skal her henvise til, at Østre Landsret  

 i spørgsmål 2 til EF-domstolen, jf.  

  

 SKM2005.115.ØLR  

, har  

 forespurgt, om en medlemsstat kan indrette sit afgiftssystem på en sådan  

 måde,  

 at registreringsafgiften betragtes som et udlæg, som forhandleren afholder på  

 den endelige købers vegne, således at det er den endelige køber, der er den  

 umiddelbart afgiftspligtige.
 Spørgsmålet om, hvorvidt det, om  

 registreringsafgiften kan betragtes som et udlæg eller ej, har betydning for,  

 om registreringsafgiften skal medgå i momsgrundlaget, er således under  

 behandling ved Østre Landsret og EF-domstolen.
Besvarelsen af spørgsmålet om betydningen af  

 Landsskatterettens kendelser i andre tilfælde end dem, der svarer til  

  

 SKM2003.433.LSR  

  

 og  

  

 SKM2004.235.LSR  

, vil derfor  

 afvente, at EF-domstolens dom foreligger.
Indtil dette sker fastholdes  

 praksis.  

 Det vil sige, at registreringsafgiften ikke kan holdes uden for  

 momsgrundlaget  

 i forbindelse med et efterfølgende momspligtigt salg, hvis den foregående  

 indregistrering reelt er sket i forhandlerens navn.
