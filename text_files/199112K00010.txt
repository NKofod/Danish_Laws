Nr LSF 10 Forslag til Lov om ændring af lov om offentlig sygesikring  

 (Begravelseshjælp) Fremsat af sundhedsministeren (Ester Larsen) den 2. oktober 1991 Vedtaget ved tredjebehandling den 20. december 1991 Lov nr. 949 af 27/12/1991 § 1 I lov om offentlig sygesikring, jf. lovbekendtgørelse nr. 490 af 21. juli  

 1986, som ændret senest ved lov nr. 416 af 6. juni 1991, affattes § 16  

 således:
» § 16. Dør en person, der indtil dødsfaldet havde ret til  

 ydelser efter denne lov, yder kommunalbestyrelsen en begravelseshjælp på  

 6.000 kr.
For personer under 18 år udgør beløbet 5.000 kr.
Beløbet reguleres  

 i overensstemmelse med § 28, stk. 1.
Stk. 2. For en person, der efterlader ægtefælle eller børn under  

 18 år, nedsættes eller bortfalder begravelseshjælpen i det omfang, afdøde  

 havde formue over 20.000 kr.
For en person, der hverken efterlader ægtefælle  

 eller børn under 18 år, nedsættes eller bortfalder begravelseshjælpen i det  

 omfang, afdøde havde formue over 10.000 kr.
Formuegrænserne reguleres i  

 overensstemmelse med § 28, stk. 1. Begravelseshjælp til personer, der er født  

 før den 1. april 1957, udgør dog altid mindst 1.050 kr.
 Stk. 3. Sundhedsministeren fastsætter nærmere regler om beregning  

 og udbetaling af begravelseshjælp efter stk. 1 og 2. Det fastsættes herunder,  

 at formue i form af fast ejendom, der tjener til familiens bolig, med fradrag  

 af gæld, som er tinglyst i ejendommen, ikke medtages i formuegrundlaget, hvor  

 afdøde efterlader ægtefælle.
 Stk. 4. Til boet efter en person, der i tiden fra den 1. januar  

 1954 og indtil den 1. april 1973 uafbrudt har været nydende medlem af en  

 anerkendt sygekasse eller omfattet af begravelseshjælp i Danske Sygekassers  

 Udligningskasse for Begravelseshjælp, og som herigennem den 1. januar 1954  

 havde sikret sit bo en højere begravelseshjælp end 350 kr., ydes der ud over  

 det i stk. 1 omhandlede beløb et tillæg svarende til det beløb, hvormed den  

 sikrede begravelseshjælp den 1. januar 1954 oversteg 350 kr.
Stk. 5. Personer, der den 1. april 1973 var omfattet af direkte  

 forsikring i Danske Sygekassers Udligningskasse for Begravelseshjælp, og som  

 på dette tidspunkt ikke havde bopæl her i landet, har ret til fripolice til  

 begravelseshjælp efter regler, der fastsættes af sundhedsministeren.
Retten  

 til begravelseshjælp efter en sådan fripolice bortfalder, hvis der ved den  

 pågældende persons død ydes begravelseshjælp i medfør af stk. 1, 2 og  

 4.« § 2 Loven træder i kraft den 1. januar 1992 og har virkning for dødsfald, der  

 indtræder fra denne dato.
Oprindeligt fremsat forslag § 1 I lov om offentlig sygesikring, jf. lovbekendtgørelse nr. 490 af 21. juli  

 1986, som ændret senest ved lov nr. 416 af 6. juni 1991, affattes § 16  

 således:
» § 16. Dør en person, der indtil dødsfaldet havde ret til  

 ydelser efter denne lov, yder kommunalbestyrelsen en begravelseshjælp på  

 6.000 kr.
For personer under 18 år udgør beløbet 5.000 kr.
Beløbet reguleres  

 i overensstemmelse med § 28, stk. 1.
Stk. 2. For personer på 18 år og derover nedsættes eller  

 bortfalder begravelseshjælpen i det omfang, afdøde var i besiddelse af formue  

 på over 10.000 kr.
Formuegrænsen reguleres i overensstemmelse med § 28, stk.  

 1. Begravelseshjælpen til personer, der er født før den 1. april 1957, udgør  

 dog altid mindst 1.050 kr.
 Stk. 3. Sundhedsministeren fastsætter nærmere regler om beregning  

 og udbetaling af begravelseshjælp efter stk. 1-2. Det fastsættes herunder, at  

 formue i form af fast ejendom, der tjener til familiens bolig med fradrag af  

 gæld, som er tinglyst i ejendommen, ikke medtages i formuegrundlaget, hvor  

 afdøde efterlader ægtefælle.
 Stk. 4. Til boet efter en person, der i tiden fra den 1. januar  

 1954 og indtil den 1. april 1973 uafbrudt har været nydende medlem af en  

 anerkendt sygekasse eller omfattet af begravelseshjælp i Danske Sygekassers  

 Udligningskasse for Begravelseshjælp, og som herigennem den 1. januar 1954  

 havde sikret sit bo en højere begravelseshjælp end 350 kr., ydes der ud over  

 det i stk. 1 omhandlede beløb et tillæg svarende til det beløb, hvormed den  

 sikrede begravelseshjælp den 1. januar 1954 oversteg 350 kr.
Stk. 5. Personer, der den 1. april 1973 var omfattet af direkte  

 forsikring i Danske Sygekassers Udligningskasse for Begravelseshjælp, og som  

 på dette tidspunkt ikke havde bopæl her i landet, har ret til fripolice til  

 begravelseshjælp efter regler, der fastsættes af sundhedsministeren.
Retten  

 til begravelseshjælp efter en sådan fripolice bortfalder, hvis der ved den  

 pågældende persons død ydes begravelseshjælp i medfør af stk. 1-2 og stk.  

 4.« § 2 Loven træder i kraft den 1. januar 1992 og har virkning for dødsfald, der  

 indtræder fra denne dato.
Bemærkninger til lovforslaget Almindelige bemærkninger Det er hensigten med forslaget at sikre, at det offentlige yder  

 begravelseshjælp i tilfælde, hvor der ud fra en økonomisk vurdering er behov  

 for hjælp, samt at hjælpen i disse tilfælde i højere grad modsvarer de  

 faktiske udgifter ved en enkel begravelse end det er tilfældet med den  

 nuværende ordning.
Det foreslås derfor, at begravelseshjælpen for børn og unge under 18 år  

 sættes op fra de nuværende 1.305-3.259 kr. til 5.000 kr.
For voksne sættes  

 begravelseshjælpen op fra de nuværende 3.259 kr. til 6.000 kr. i de tilfælde,  

 hvor afdøde ikke var i besiddelse af formue på over 10.000 kr., mens hjælpen  

 reduceres eller bortfalder for voksne, hvor afdøde var i besiddelse af formue  

 over denne grænse.
 Efter den nuværende ordning, hvor alle har samme ret til begravelseshjælp,  

 uanset økonomisk formåen, ydes der i mange tilfælde offentlig hjælp, selvom  

 afdøde var i besiddelse af formue til afholdelse af begravelsesudgifterne.  

 Begravelseshjælpen er i sådanne tilfælde en økonomisk støtte til arvingerne,  

 hvilket ikke kan være hensigtsmæssigt i en offentligt finansieret ordning.
Økonomiske og administrative konsekvenser Skøn over lovforslagets nærmere virkninger kan kun angives med nogen  

 usikkerhed.
På baggrund af opgørelser over den aldersfordelte formuefordeling  

 i befolkningen, skønnes det, at ca. 15.000 personer årligt vil modtage fuld  

 begravelseshjælp på 6.000 kr., mens 3.000 personer gennemsnitligt vil modtage  

 halv begravelseshjælp svarende til 3.000 kr.
Ca. 39.000 personer vil få  

 begravelseshjælpen nedsat til 1.050 kr., ca. 1.000 personer (indenfor  

 aldersgruppen 18-33 år) vil ikke modtage begravelseshjælp og ca. 1.000  

 personer (børn) vil modtage 5.000 kr.
På denne baggrund anslås de samlede udgifter til begravelseshjælp efter  

 lov om offentlig sygesikring at blive godt 145 mill. kr. mod ca. 190 mill.  

 kr. efter de nugældende regler.
Der bliver altså en umiddelbar besparelse på  

 ca. 45 mill. kr.
Hertil kommer, at der vil være en kommunal besparelse, der foreløbigt  

 anslås til 20 mill. kr. årligt på den hjælp, der ydes som personligt tilskud  

 efter bistandsloven og personligt tillæg efter pensionslovgivningen.
De  

 samlede besparelser anslås således til 65 mill. kr.
Begravelseshjælpen skal fortsat udbetales af primærkommunen.
Der vil  

 administrativt blive fastsat en tidsfrist inden for hvilken kommunen skal  

 oplyse, i hvilket omfang, der ydes begravelseshjælp.
Loven vil medføre nogen meradministration i kommunerne, idet der vil  

 skulle indhentes formueoplysninger om afdøde og eventuel ægtefælle som  

 grundlag for udbetalingen af begravelseshjælp.
Indhentning af oplysninger vil  

 imidlertid i høj grad kunne automatiseres.
Bemærkninger til de enkelte bestemmelser Til § 1 I stk. 1 foreslås, at begravelseshjælpen til afdøde, der ike var i  

 besiddelse af formue til at dække udgiften til begravelse, forhøjes til 6.000  

 kr., hvilket i højere grad modsvarer udgiften ved en enkelt begravelse.
 Bestemmelsen i stk. 2 sikrer, at begravelseshjælpen efter stk. 1 kun ydes  

 i det omfang, afdøde ikke var i besiddelse af formue til at afholde udgiften  

 ved begravelse, idet begravelseshjælpen nedsættes eller bortfalder i det  

 omfang afdøde var i besiddelse af formue på over 10.000 kr.
Begravelseshjælpen til børn og unge under 18 år forbedres væsentligt med  

 forslaget.
Hjælpen til børn udgør efter de nuværende regler 1.305-3.259 kr.,  

 gradueret efter barnets alder.
Efter forslaget bliver hjælpen 5.000 kr. til  

 alle børn og unge under 18 år.
 For personer født før den 1. april 1957, hvor afdøde var i besiddelse af  

 formue, der kan dække udgiften til begravelse, foreslås efter sidste punktum,  

 at der alligevel udbetales 1.050 kr., svarende til den offentlige  

 begravelseshjælp i 1973. Denne bestemmelse er begrundet i, at det offentlige  

 i forbindelse med inførelsen af den offentlige sygesikring i 1973 overtog den  

 tidligere obligatoriske og kontingentfinansierede  

 begravelsesforsikringsordning for nydende sygekassemedlemmer.
Bestemmelsen i stk. 3 indeholder en bemyndigelse til ministeren til at  

 udfærdige regler om administration af ordningen.
Der vil i henhold hertil  

 blive udstedt regler om beregningsgrundlag, udbetaling m.m.
Det vil blive  

 fastsat, at udmåling af begravelseshjælpen sker med udgangspunkt i den  

 skattepligtige formue, som denne fremgår af den senest godkendte  

 årsopgørelse, med fradrag af visse aktiver og passiver, hvorom årsopgørelsens  

 oplysninger er mindre anvendelige.
Der ses herefter væk fra f.eks. indbo og  

 afdødes forsikringer.
Der ses endvidere væk fra f.eks. biler og fra  

 afbetalingsgæld.
For ægtepar vil der af skattetekniske årsager blive taget  

 udgangspunkt i, at den afdødes formue udgør halvdelen af ægtefællernes  

 samlede formue.
Oplysningerne i den senest godkendte årsopgørelse vil normalt  

 være op til halvandet år gamle.
Det vil derfor blive fastsat, at såfremt det  

 kan godtgøres, at der efterfølgende er sket væsentlige ændringer i afdødes  

 formueforhold i forhold til oplysningerne i årsopgørelsen, vil der kunne  

 tages hensyn hertil.
 Baggrunden for bestemmelsen i stk. 3, sidste pkt., er, at det er fundet  

 hensigtsmæssigt, at afdøde personer med efterlevende ægtefælle ikke mister  

 muligheden for at modtage begravelseshjælp på grund af formue, der er bundet  

 i egen bolig.
Det har været overvejet at opgøre formuen efter afdøde ud fra  

 boopgørelsen.
Dette er imidlertid ikke fundet hensigtsmæssigt.
Boer, der  

 skiftes ved privat eller offentligt skifte, opgøres ikke umiddelbart, og den  

 boopgørelse, der foretages ved udlæg af boet til begravelsesomkostninger  

 eller hvor ægtefællen hensidder i uskiftet bo, er ikke anvendelig til  

 beregning af begravelseshjælpens størrelse.
 Bestemmelsen i stk. 4 svarer til den nuværende bestemmelse i § 16, stk. 2.
 Bestemmelsen i stk. 5 svarer til den nuværende bestemmelse i § 16, stk. 3.
Til § 2 Det foreslås, at loven træder i kraft fra den 1. januar 1992, og får  

 virkning for dødsfald, der indtræder fra denne dato.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget » § 16. Dør en person, der indtil dødsfaldet havde ret til  

 ydelser efter denne lov, yder kommunalbestyrelsen en begravelseshjælp på  

 6.000 kr.
For personer under 18 år udgør beløbet 5.000 kr.
Beløbet reguleres  

 i overensstemmelse med § 28, stk. 1.
Stk. 2. For personer på 18 år og derover nedsættes eller  

 bortfalder begravelseshjælpen i det omfang, afdøde var i besiddelse af formue  

 på over 10.000 kr.
Formuegrænsen reguleres i overensstemmelse med § 28, stk.  

 1. Begravelseshjælpen til personer, der er født før den 1. april 1957, udgør  

 dog altid mindst 1.050 kr.
 Stk. 3. Sundhedsministeren fastsætter nærmere regler om beregning  

 og udbetaling af begravelseshjælp efter stk. 1-2. Det fastsættes herunder, at  

 formue i form af fast ejendom, der tjener til familiens bolig med fradrag af  

 gæld, som er tinglyst i ejendommen, ikke medtages i formuegrundlaget, hvor  

 afdøde efterlader ægtefælle.
 Stk. 4. Til boet efter en person, der i tiden fra den 1. januar  

 1954 og indtil den 1. april 1973 uafbrudt har været nydende medlem af en  

 anerkendt sygekasse eller omfattet af begravelseshjælp, i Danske Sygekassers  

 Udligningskasse for Begravelseshjælp, og som herigennem den 1. januar 1954  

 havde sikret sit bo en højere begravelseshjælp end 350 kr., ydes der ud over  

 det i stk. 1 omhandlede beløb et tillæg svarende til det beløb, hvormed den  

 sikrede begravelseshjælp den 1. januar 1954 oversteg 350 kr.
Stk. 5. Personer, der den 1. april 1973 var omfattet af direkte  

 forsikring i Danske Sygekassers Udligningskasse for Begravelseshjælp, og som  

 på dette tidspunkt ikke havde bopæl her i landet, har ret til fripolice til  

 begravelseshjælp efter regler, der fastsættes af sundhedsministeren.
Retten  

 til begravelseshjælp efter en sådan fripolice bortfalder, hvis der ved den  

 pågældende persons død ydes begravelseshjælp i medfør af stk. 1-2 og stk.  

 4.« § 16. Dør en person, der indtil dødsfaldet havde ret til ydelser  

 efter denne lov, yder kommunalbestyrelsen en begravelseshjælp på 2.050 kr.  

 Beløbet reguleres i overensstemmelse med § 28, stk. 1. Indenrigsministeren  

 fastsætter nærmere regler for begravelseshjælpens størrelse ved begravelse af  

 et barn under 16 år.
 Stk. 2. Til boet efter en person, der i tiden fra 1. januar 1954  

 til denne lovs ikrafttræden uafbrudt har været nydende medlem af en anerkendt  

 sygekasse eller omfattet af begravelseshjælp i Danske Sygekassers  

 Udligningskasse for Begravelseshjælp, og som herigennem den 1. januar 1954  

 havde sikret sit bo en højere begravelseshjælp end 350 kr., ydes der ud over  

 det i stk. 1 omhandlede beløb et tillæg svarende til det beløb, hvormed den  

 sikrede begravelseshjælp den 1. januar 1954 oversteg 350 kr.
 Stk. 3. Personer, der ved lovens ikrafttræden er omfattet af  

 direkte forsikring i Danske Sygekassers Udligningskasse for Begravelseshjælp,  

 og som på dette tidspunkt ikke har bopæl her i landet, har ret til fripolice  

 til begravelseshjælp efter regler, der fastsættes af indenrigsministeren.  

 Retten til begravelseshjælp efter en sådan fripolice bortfalder, hvis der ved  

 den pågældende persons død ydes begravelseshjælp i medfør af stk. 1-2.
Efter 2. behandling den 17. december 1991 § 1 I lov om offentlig sygesikring, jf. lovbekendtgørelse nr. 490 af 21. juli  

 1986, som ændret senest ved lov nr. 416 af 6. juni 1991, affattes § 16  

 således:
» § 16. Dør en person, der indtil dødsfaldet havde ret til  

 ydelser efter denne lov, yder kommunalbestyrelsen en begravelseshjælp på  

 6.000 kr.
For personer under 18 år udgør beløbet 5.000 kr.
Beløbet reguleres  

 i overensstemmelse med § 28, stk. 1.
Stk. 2. For en person, der efterlader ægtefælle eller var enlig  

 forsørger for børn under 18 år, nedsættes eller bortfalder begravelseshjælpen  

 i det omfang, afdøde havde formue over 20.000 kr.
For en person, der ikke  

 efterlader ægtefælle, og for en person, der ikke var enlig forsørger for børn  

 under 18 år, nedsættes eller bortfalder begravelseshjælpen i det omfang,  

 afdøde havde formue over 10.000 kr.
Formuegrænserne reguleres i  

 overensstemmelse med § 28, stk. 1. Begravelseshjælp til personer, der er født  

 før den 1. april 1957, udgør dog altid mindst 1.050 kr.
 Stk. 3. Sundhedsministeren fastsætter nærmere regler om beregning  

 og udbetaling af begravelseshjælp efter stk. 1 og 2. Det fastsættes herunder,  

 at formue i form af fast ejendom, der tjener til familiens bolig, med fradrag  

 af gæld, som er tinglyst i ejendommen, ikke medtages i formuegrundlaget, hvor  

 afdøde efterlader ægtefælle.
 Stk. 4. Til boet efter en person, der i tiden fra den 1. januar  

 1954 og indtil den 1. april 1973 uafbrudt har været nydende medlem af en  

 anerkendt sygekasse eller omfattet af begravelseshjælp i Danske Sygekassers  

 Udligningskasse for Begravelseshjælp, og som herigennem den 1. januar 1954  

 havde sikret sit bo en højere begravelseshjælp end 350 kr., ydes der ud over  

 det i stk. 1 omhandlede beløb et tillæg svarende til det beløb, hvormed den  

 sikrede begravelseshjælp den 1. januar 1954 oversteg 350 kr.
Stk. 5. Personer, der den 1. april 1973 var omfattet af direkte  

 forsikring i Danske Sygekassers Udligningskasse for Begravelseshjælp, og som  

 på dette tidspunkt ikke havde bopæl her i landet, har ret til fripolice til  

 begravelseshjælp efter regler, der fastsættes af sundhedsministeren.
Retten  

 til begravelseshjælp efter en sådan fripolice bortfalder, hvis der ved den  

 pågældende persons død ydes begravelseshjælp i medfør af stk. 1, 2 og  

 4.« § 2 Loven træder i kraft den 1. januar 1992 og har virkning for dødsfald, der  

 indtræder fra denne dato.
Ændringsforslag til 3. behandling stillet den 19. december 1991 Af Kirsten Jacobsen (FP):
Til § 1 2) I den foreslåede nye affattelse af § 16, stk. 2,  

 affattes 1. og 2. pkt. således:
»For en person, der efterlader en person, med hvem afdøde på  

 tidspunktet for dødsfaldet havde samlevet i et ægteskabslignende forhold i de  

 sidste 2 år før dødsfaldet, eller en ægtefælle eller børn under 18 år,  

 nedsættes eller bortfalder begravelseshjælpen i det omfang, afdøde havde  

 formue over 20.000 kr.
For en person, der ikke på tidspunktet for dødsfaldet  

 havde samlevet i et ægteskabslignende forhold i de sidste 2 år før dødsfaldet  

 og ej heller efterlader ægtefælle eller børn under 18 år, nedsættes eller  

 bortfalder begravelseshjælpen i det omfang, afdøde havde formue over 10.000  

 kr.« Bemærkninger Til nr. 2 Det findes ikke rimeligt, at personer, der har været samboende i et  

 ægteskabslignende forhold, ikke er omfattet af den forhøjede formuegrænse.
