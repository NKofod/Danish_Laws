Betænkning afgivet af Udvalget for Videnskab og Teknologi  

 den 6. december 2006 Betænkning over Forslag  

 til lov om ændring af lov om konkurrence- og forbrugerforhold på telemarkedet (Præcisering af reglerne om fastsættelse af forpligtelser  

 vedrørende samtrafik) [af  

 videnskabsministeren (Helge Sander)] 1. Udvalgsarbejdet Lovforslaget blev fremsat den 27. oktober 2006 og var til 1.  

 behandling den 9. november 2006. Lovforslaget blev efter 1. behandling  

 henvist  

 til behandling i Udvalg for Videnskab og Teknologi.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og videnskabsministeren sendte den 11. oktober 2006 dette udkast til  

 udvalget, jf. alm. del  bilag 15. Den 27. oktober 2006 sendte  

 videnskabsministeren  

 de indkomne høringssvar samt et notat herom til udvalget.
Spørgsmål Udvalget har stillet 5 spørgsmål til videnskabsministeren til  

 skriftlig besvarelse, som denne har besvaret.
 Udvalgets spørgsmål til videnskabsministeren og dennes svar  

 herpå er optrykt som bilag 2 til betænkningen.
2. Indstilling Udvalget  

  

 indstiller  

 lovforslaget til  

  

 vedtagelse uændret.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Michael Aastrup Jensen (V)   

 Britta Schall Holberg (V)   

 Tina Nedergaard (V)   

 Torsten Schack Pedersen (V)   

 Hanne Severinsen (V)  

  

  fmd.  

  

 Jesper Langballe (DF)   

 Jørn Dohrmann (DF)   

 Per Ørum Jørgensen (KF)   

 Carina Christensen (KF)   

 Rasmus Prehn (S)   

 Magnus Heunicke (S)  

  

  nfmd.  

  

 Christine Antorini (S)   

 Pia Gjellerup (S)   

 Margrethe Vestager (RV)   

 Morten Helveg Petersen (RV)   

 Anne Grete Holmsgaard (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 56 Bilagsnr.
Titel 1 Høringssvar og høringsnotat, fra videnskabsministeren 2 Teleklagenævnets afgørelse af 8. maj 2006 3 Udkast til tidsplan for udvalgets behandling af  

 lovforslaget 4 Tidsplan for udvalgets behandling af lovforslaget 5 1. udkast til betænkning 6 2. udkast til betænkning Oversigt over spørgsmål og svar vedrørende L 56 Spm.nr.
Titel 1 Spm., om lovforslagets bestemmelser om kvalitetskrav er  

 påkrævet af bestemmelser i EU-reglerne, til videnskabsministeren, og  

 ministerens svar herpå 2 Spm. om markedsfejl, der begrunder en helt ny regulering,  

 til videnskabsministeren, og ministerens svar herpå 3 Spm. om vægtning af hensyn ved fastsættelsen af  

 kvalitetskrav, til videnskabsministeren, og ministerens svar herpå 4 Spm. om, hvilke hensyn og principper der bliver lagt til  

 grund ved afgørelsen af, hvilke kvalitetskrav der skal stilles, til  

 videnskabsministeren, og ministerens svar herpå 5 Spm. om sikring af, at kvalitetskrav ikke kommer i  

 modstrid med det politiske ønske om større udbredelse med større båndbredde  

 for bredbåndsadgang, til videnskabsministeren, og ministerens svar herpå Bilag 2 Udvalgets spørgsmål til videnskabsministeren og  

 dennes svar herpå Spørgsmålene og ministerens svar herpå er optrykt efter ønske  

 fra V.
 Spørgsmål 1:
Er lovforslagets bestemmelser om kvalitetskrav påkrævet af  

 bestemmelser i EU-reglerne, og i givet fald hvilke? Svar:
Der findes ingen direkte bestemmelser om kvalitetskrav i  

 EU-direktivpakken.
Det følger dog af det grundlæggende formål med  

 teledirektivpakken, at hensigten med samtrafikreguleringen er at løse  

 konkrete  

 konkurrenceproblemer på telemarkedet ved, at telemyndigheden bl.a. kan  

 fastsætte vilkår for samtrafik.
I forbindelse hermed kan det være nødvendigt  

 at  

 fastsætte krav til kvaliteten af de samtrafikprodukter, som en udbyder med  

 stærk markedsposition skal give andre udbydere adgang til.
Uden sådanne  

 kvalitetskrav vil de konkurrerende udbyderes teleydelser i visse situationer  

 reelt ikke kunne konkurrere med den stærke udbyders tilsvarende ydelser.
 Spørgsmål 2:
Hvis ikke lovforslagets kvalitetskrav er påkrævet af  

 EU-reglerne, hvilke markedsfejl er det så, der trods den overordnede  

 målsætning  

 om afregulering begrunder, at der er behov for at indlede helt ny regulering  

 af  

 forhold, der ikke tidligere har været reguleret? Svar:
De markedsfejl, som IT- og Telestyrelsens adgang til at  

 fastsætte krav til samtrafikprodukter skal rette op på, kan f.eks. vise sig i  

 tilfælde, hvor en udbyder med stærk markedsposition udbyder et givent  

 slutbrugerprodukt via én produktionsplatform (f.eks.
Bit Stream Access), mens  

 de konkurrerende udbydere leverer deres udbud af tilsvarende ydelser via en  

 anden platform (f.eks. rå kobber eller delt rå kobber). I dette tilfælde kan  

 det, såfremt det er berettiget og proportionalt, være nødvendigt for at sikre  

 lige og reelle konkurrencemuligheder, at der stilles krav til kvaliteten af  

 den  

 ydelse, som de konkurrerende udbydere aftager.
Dette vil bidrage til at  

 sikre,  

 at de konkurrerende udbydere kan levere et slutbrugerprodukt, der såvel pris-  

 som kvalitetsmæssigt er konkurrencedygtige med den stærke udbyders  

 tilsvarende  

 produkt.
I en afgørelse fra oktober 2005 om krav til kvaliteten af lejede  

 rå kobber-forbindelser fastslog Teleklagenævnet, at krav til kvalitet af  

 samtrafikprodukter er  

  

 vilkår  

  

 for  

 samtrafikprodukter.
Krav til kvaliteten af samtrafikprodukter, som en udbyder  

 med stærk markedsposition skal give adgang til, fastsættes derfor ud fra de  

 regler, der gælder om fastsættelse af vilkår for levering af  

 samtrafikprodukterne.
 IT- og Telestyrelsens adgang til at fastsætte vilkår for  

 levering af samtrafikprodukter fremgår allerede af den nugældende Lov om  

 konkurrence- og forbrugerforhold på telemarkedet § 65, stk. 2. Bestemmelsen i  

 lovforslagets pkt. 2 er således  på lige fod med størstedelen af de  

 øvrige  

 bestemmelser i lovforslaget  en præcisering af gældende regler for IT-  

 og  

 Telestyrelsens adgang til at fastsætte krav til kvaliteten af  

 samtrafikprodukter.
Der er således ikke tale ny regulering af forhold, der ikke  

 tidligere har været reguleret og et heraf følgende brud med den overordnede  

 målsætning om deregulering af telemarkedet.
Der er derimod tale om en  

 præcisering  

 af IT- og Telestyrelsens mulighed for at fastsætte vilkår for samtrafik og  

 dermed IT- og Telestyrelsens mulighed for at løse konkurrenceproblemer ved at  

 sikre mere lige vilkår på telemarkedet.
 Spørgsmål 3:
Hvordan vil man ved fastsættelse af kvalitetskrav vægte hensynet  

 til udbygning af bredbånd over kobbernettet overfor hensynet til kvaliteten  

 af  

 eksisterende forbindelser for de udbydere, der ikke gennem investeringer i  

 eget  

 udstyr ønsker at deltage i udbygningen? Svar:
Det  

 er et grundlæggende krav, at IT- og Telestyrelsen ved pålæggelse af  

 forpligtelser er underlagt telelovens generelle forudsætning om, at de  

 forpligtelser, som en udbyder med stærk markedsposition pålægges, skal tage  

 udgangspunkt i det konstaterede konkurrenceproblem og være forholdsmæssige og  

 berettigede i forhold til telelovens formål.
Det vil sige, at forpligtelserne  

 ikke må være mere byrdefulde, end formålet  kompensation for manglende  

 konkurrence  tilsiger.
 Ved  

 fastsættelsen af kvalitetskrav vil IT- og Telestyrelsen for at løse  

 eksisterende  

 konkurrenceproblemer nøje skulle afveje hensynet til den stærke udbyders  

 interesse  

 i at kunne disponere over sit net, og herunder implementere nye teknologiske  

 løsninger, f.eks. netudbygninger (fremskudte abonnenttrin), over for de  

 øvrige  

 udbyderes muligheder for reelt at kunne konkurrere med den stærke udbyder.
 Spørgsmål 4:
Hvis flere alternative udbydere har ønsker om teknologiske  

 løsninger på kobbernettet, som ikke kan fungere samtidig uden at forstyrre  

 hinanden, hvilke hensyn og principper vil så lægges til grund, og hvilken  

 ekspertise  

 vil IT- og Telestyrelsen trække på for at afgøre hvilke kvalitetskrav, der  

 skal  

 stilles og hvilken teknologisk løsning, der skal vælges? Svar:
IT- og Telestyrelsen er som andre offentlige myndigheder  

 underlagt en forvaltningsretlig oplysningsforpligtelse.
Det indebærer, at  

 styrelsen i sin sagsbehandling er pålagt at sikre, at alle relevante aspekter  

 i  

 en given sag  herunder f.eks. om kvalitetskrav og teknologiske  

 løsninger  er  

 tilstrækkeligt belyste til, at styrelsen kan træffe afgørelser på det  

 fornødne  

 grundlag.
Det tekniske vurderingsgrundlag, der lægges til grund ved IT- og  

 Telestyrelsens fastsættelse af kvalitetskrav, vil  efter en konkret  

 vurdering  

  kunne stamme fra parternes belysning af spørgsmålet og fra styrelsens  

 interne  

 tekniske og teknologiske eksperter.
Om fornødent vil der evt. kunne indhentes  

 ekstern sagkyndig bistand.
 IT- og Telestyrelsens adgang til at fastsætte krav om kvalitet  

 for samtrafikprodukter indebærer ikke, at udbydere med stærk markedsposition  

 kan pålægges at etablere et kvalitetsniveau, der ikke var til stede i  

 forvejen.
 Når IT- og Telestyrelsen eventuelt fastslår hvilke  

 kvalitetskrav, der skal stilles til et samtrafikprodukt i tilfælde, hvor en  

 udbyder med stærk markedsposition pålægges at give adgang til et  

 samtrafikprodukt,  

 vil dette i første omgang ske på et overordnet niveau i IT- og Telestyrelsens  

 markedsafgørelser.
Det betyder, at en udbyder med stærk markedsposition som  

 udgangspunkt alene er forpligtet til at give adgang til eksisterende  

 produkter,  

 som opfylder de kvalitetskrav, der er fastsat af IT- og Telestyrelsen.
Råder  

 den stærke udbyder ikke over samtrafikprodukter, der lever op til disse  

 kvalitetskrav, er den stærke udbyder berettiget til at afvise konkrete  

 anmodninger om adgang hertil, jf. bekendtgørelse nr. 671 af 10. juli 2003,  

 hvori der findes regler om, hvornår en udbyder med stærk markedsposition af  

 tekniske årsager enten kan afvise anmodninger om eller afbryde igangværende  

 samtrafik.
Det kan f.eks. være aktuelt i tilfælde, hvor en samtrafikkøber  

 ønsker at leje en delt rå kobber-forbindelse til en given slutbruger med  

 henblik på at levere et bredbåndsprodukt til slutbrugeren.
Hvis den konkrete  

 delte kobberforbindelse ikke har en kvalitet, der lever op til det fastsatte  

 minimumskvalitetskrav,  

 vil den stærke udbyder være berettiget til at afvise anmodningen.
 Spørgsmål 5:
Hvordan er det i lovforslaget sikret, at kvalitetskrav ikke  

 kommer i modstrid med det politiske ønske om større udbredelse med større  

 båndbredde for bredbåndsadgang? Svar:
Der synes ikke at herske et modsætningsforhold mellem en  

 fastsættelse af kvalitetskrav for samtrafikydelser og ønsket om større  

 udbredelse med større båndbredde for bredbåndsadgang.
Tværtimod kan en  

 fastsættelse  

 af kvalitetskrav tjene til at sikre et bredere og mere varieret udbud af  

 teleydelser til slutbrugerne, fordi flere udbydere med fastsættelsen af  

 sådanne  

 kvalitetskrav kan blive i stand til at konkurrere på markedet.
 Eventuel fastsættelse af kvalitetskrav sker altid under  

 iagttagelse af vilkårene om forholdsmæssighed og berettigelse under hensyn  

 til  

 lovens formål, hvilket ligeledes følger af lovforslaget.
 Fastsættelse af rimelige vilkår vedrørende kvaliteten af  

 leverede rå kobber forbindelser vil bero på en afvejning af hensynet til de  

 øvrige udbyderes muligheder for at konkurrere på markedet over for hensynet  

 til  

 den stærke udbyders muligheder for at udbygge accessnettet med henblik på, at  

 såvel de stærke udbydere som de konkurrerende udbydere kan levere bredbånd  

 til  

 flest mulige slutbrugere samt højere båndbredder på det rå kobber.
