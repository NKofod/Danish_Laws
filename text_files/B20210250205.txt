Bekendtgørelse om mulighed for fremstilling af cannabisslutprodukter på apoteksfilialer I medfør af § 17, stk. 4, i lov nr. 1668 af 26. december 2017 om forsøgsordning med medicinsk cannabis og om ordning for dyrkning, fremstilling m.v. af medicinsk cannabis, som ændret ved lov nr. 2392 af 14. december 2021, fastsættes:
Mulighed for at fremstille cannabisslutprodukter på apoteksfilialer § 1. Filialer tilknyttet apoteker og sygehusapoteker kan fremstille cannabisslutprodukter til udlevering fra den pågældende filial.
 Stk. 2. Fremstillingen sker efter lovens § 18 og regler fastsat af Lægemiddelstyrelsen i medfør heraf i bekendtgørelse om apotekers fremstilling af cannabisslutprodukter.
Ikrafttrædelse § 2. Bekendtgørelsen træder i kraft den 1. januar 2022.
