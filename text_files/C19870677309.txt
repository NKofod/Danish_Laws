INDHOLDSFORTEGNELSE Kapitel l.
Overenskomstens område Kapitel 2. Løn m.v.
Løn Lønfradrag Kapitel 3. Lønanciennitet Kapitel 4. Midlertidig tjeneste i højere stilling Kapitel 5. Arbejdstid m.v.
 Overarbejde .
 Natpenge m.v.
Kapitel 6. Særregler for deltidsbeskæftigede Kapitel 7. Ferie Kapitel 8. Sygdom .
 Kapitel 9. Barsel og adoption .
Kapitel 10. Tjenestefrihed Barns 1. sygedag Kapitel 11. Opsigelse Opsigelsesvarsler .
Opsigelse på grund af sygdom Kapitel 12. Efterindtægt Kapitel 13. Andre bestemmelser Uniform Befordringsgodtgørelse Flyttegodtgørelse Tjeneste- og lejeboliger Arbejdsløshedsforsikring Kapitel 14. Tillidsrepræsentanter Kapitel 15. Fagretlige bestemmelser Faglig strid Overenskomstbrud Kapitel 16. Ikrafttræden og opsigelse Overgangsbestemmelser Bilag Bilag 1 Protokollat I Bilag 2 Protokollat II Bilag 3 Tillidsrepræsentantaftale Bilag 4 Arbejdsmiljøaftale .
CIRKULÆRE Finansministeriet og Dansk Funktionærforbund på vegne af Vagt- og  

 Sikkerhedsfunktionærernes Landssammenslutning har den l987 indgået vedlagte  

 overenskomst vedrørende vagtfunktionærers ansættelse i staten samt ved Dansk  

 Flygtningehjælp.
 Overenskomsten har virkning fra l8. august l987 og afløser overenskomst af  

 29. april l986.
Der er foretaget en redaktionel ombrydning i denne overenskomst i forhold  

 til den tidligere med henblik på at skabe en større grad af ensartethed i  

 overenskomsternes rækkefølge.
Der er ligeledes påbegyndt et arbejde med at  

 forenkle og harmonisere de enkelte bestemmelser.
I de tilfælde, hvor  

 bestemmelsernes indhold er blevet ændret er det markeret med streger i  

 margenen. Ændringer af sproget o.lign. er derimod ikke markeret.
Bemærkninger til de enkelte bestemmelser ad § 2. Løn De gældende lønninger vil fremgå af Finansministeriets lønoversigter.
ad § ll.
Særlige ydelser under ferie.
 For så vidt angår spørgsmålet om udbetaling af visse særlige ydelser under  

 afholdelse af ferie med løn henvises til Finansministeriets cirkulære af 23.  

 oktober l979, j.nr. l.kt. l335/79.
 ad § l2 og l7. Genansættelse af tidligere ansatte.
Det henstilles til de enkelte styrelser/institutioner, at ansatte, der er  

 blevet afskediget på grund af sygdom eller tilskadekomst i tjenesten,  

 genansættes, når de pågældende på ny er blevet tjenstdygtige, og forholdene i  

 øvrigt tillader det.
Jf. i øvrigt protokollat af august l987 (bilag 2).
 ad § l4. Uddannelseskurser.
 Vagtfunktionærer er tillige omfattet af Finansministeriets cirkulære af  

 23. juni l97l vedrørende deltagelse i uddannelseskurser for det i staten og  

 folkekirken ansatte personale, idet opmærksomheden i denne forbindelse  

 specielt henledes på de af Brancheudvalget for uddannelse inden for  

 rengørings-, ejendoms- og sikkerhedsservice for vagtfunktionærer oprettede  

 specialarbejderkurser.
Efter anmodning fra landssammenslutningen henledes opmærksomheden i øvrigt  

 på ovennævnte cirkulære, pkt.
III, nr. l, vedrørende uddannelse af  

 tillidsrepræsentanter, hvorefter afslag kun bør meddeles, såfremt vægtige  

 tjenstlige hensyn taler herfor.
 ad § l9. Uniform m.v.
 Vagt- og Sikkerhedsfunktionærernes Landssammenslutning har under  

 overenskomstforhandlingerne fremhævet det ønskelige i, at der af  

 sikkerhedsmæssige grunde i videst muligt omfang stilles uniform med videre  

 til rådighed for vagtfunktionærer, der udfører egentlig vagttjeneste.
 Landssammenslutningen har i denne forbindelse tillige påpeget behovet for,  

 at der specielt for ansatte, der udfører vagttjeneste alene, træffes  

 foranstaltninger, der tilgodeser hensynet til den pågældendes sikkerhed,  

 ligesom man finder det af væsentlig betydning, at de berørte vagtfunktionærer  

 inddrages i eventuelle drøftelser vedrørende indførelse af ny teknologi i  

 vagttjenesten, jfr. herved reglerne i samarbejdscirkulæret af 2l. november  

 l979, § 5, stk. 2.
P.
M.
V.
 E.B.
Mari-Jane Skovgaard OVERENSKOMST FOR VAGTFUNKTIONÆRER I STATENS TJENESTE M.V.
Kapitel l.
Overenskomstens område § l.  Vagtfunktionærer, der ansættes i staten samt ved  

 Dansk Flygtningehjælp som slotsbetjente, port- og nattevagter, ikke-faglærte  

 betjente ved ministerier, styrelser, museer, højere læreanstalter m.v. samt  

 visitationsbetjente, der i den væsentligste del af arbejdstiden udfører  

 visitations- og anden vagttjeneste aflønnes i overensstemmelse med de i  

 nærværende overenskomst indeholdte regler.
 Stk. 2.  Ansættelse som vagtfunktionær af tjenestemænd  

 og pensionerede tjenestemænd fra staten, folkeskolen, folkekirken, kommuner  

 og statsfinansierede eller koncessionerede virksomheder og andre, der  

 oppebærer egenpension fra en pensionsordning, hvortil det offentlige har ydet  

 bidrag, forudsætter at der indgås aftale herom mellem overenskomstens parter  

 inden ansættelsen finder sted.
Stk. 3.  Vagtfunktionærer afskediges med udgangen af den  

 måned, hvori de fylder 70 år.
Vagtfunktionærer, der ved overenskomstens  

 ikrafttræden er fyldt 70 år, afskediges med sædvanligt varsel til fratræden  

 senest den 3l. marts 1989.
 Vagtfunktionærer, der i ansættelsesbrev eller på anden tilsvarende måde  

 har løfte om ansættelse ud over det fyldte 70. år, er ikke omfattet af  

 ovennævnte bestemmelse.
 Kapitel 2. Løn m.v.
Løn § 2.  Vagtfunktionærer aflønnes med en årsløn, der  

 svarer til lønnen efter den for perioden l. april l987 - 3l. marts l989  

 gældende lønjusteringsaftale for statens tjenestemænd, skalatrin 9, l0, ll,  

 l2, l3, l4, l5 og l6, der alle er toårige, bortset fra skalatrin 9, som er  

 etårigt.
 Stk. 2.  Vagtfunktionærer indplaceret på skalatrin 8  

 indplaceres på skalatrin 9 med oprykning til skalatrin l0 efter l års  

 anciennitetsgivende beskæftigelse med aflønning efter skalatrin 9.
 Vagtfunktionærer indplaceret på skalatrin 9 med mere end 1 års anciennitet  

 med aflønning efter skalatrin 9, oprykkes til skalatrin 10 efter 1 års  

 anciennitetsgivende beskæftigelse med aflønning efer skalatrin 9.
 Vagtfunktionærer indplaceret på skalatrin 9 med mere end l års anciennitet  

 med aflønning efter skalatrin 9, indplaceres på skalatrin l0 med oprykning  

 til skalatrin ll efter 2 års anciennitetsgivende beskæftigelse med aflønning  

 efter skalatrin l0.
Vagtfunktionærer indplaceret på skalatrinene l0, ll, l2, l3, l4 og l5  

 bevarer deres hidtidige indplaceringer og oprykningstidspunkter.
Dog kan der  

 tidligst ske oprykning til skalatrin l6 fra l. april l988.
 Stk. 3.  Ved oprykning til skalatrin l6 foretages  

 modregning i evt. tillæg på l.8l5 kr., 2.040 kr., 4.080 kr. (uregulerede)  

 eller 2.538 kr. (oktober l984 niveau). Modregningen beregnes som forskellen  

 pr. l. april l988 mellem skalatrin l5 og l6 i det pågældende  

 stedtillægsområde, og evt. restbeløb ydes som personligt, ureguleret tillæg,  

 der bortfalder ved ledighed.
Lønberegning/-fradrag § 3.  I alle tilfælde, hvor en vagtfunktionær er  

 fraværende fra tjenesten under omstændigheder, hvor der skal ske lønfradrag  

 og i de tilfælde, hvor der bliver tale om lønberegning for enkelte dage,  

 anvendes reglerne i Finansministeriets cirkulære af 24. maj l985 (LP.nr.  

 029/85) om lønfradrag/-beregning for tjenestemænd.
Kapitel 3. Lønanciennitet § 4.  Ancienniteten regnes normalt fra det tidspunkt,  

 hvor den pågældende er ansat som vagtfunktionær i vedkommende styrelse.
 Stk. 2.  Vagtfunktionærer, der hidtil har været aflønnet  

 efter denne overenskomst, medtager ancienniteten ved ansættelse i en anden  

 styrelse, såfremt aflønning fortsat finder sted i henhold til nærværende  

 overenskomst.
 Stk. 3.  Styrelsen kan i det enkelte tilfælde tillægge  

 anciennitet optjent inden for de seneste 6 år inden ansættelsen ved  

 sammenlignelig beskæftigelse i det offentlige eller ved en privat virksomhed.
 Stk. 4.  For så vidt angår beregningen af lønanciennitet  

 optjent før l. april l983, sker denne fortsat i overensstemmelse med reglerne  

 i overenskomsterne fra l979 og l98l.
Kapitel 4. Midlertidig tjeneste i højere stilling § 5.  Såfremt en overenskomstansat vagtfunktionær  

 fungerer i en højere overenskomststilling eller tjenestemandsstilling, ydes  

 der funktionsvederlag efter de for tjenestemænd gældende regler.
 Kapitel 5. Arbejdstid m.v.
 § 6.  Arbejdstiden fastsættes i overensstemmelse med  

 de for statens tjenestemænd gældende arbejdstidsregler.
Overarbejde § 7.  Overarbejde skal i videst muligt omfang  

 afspadseres.
Såfremt afspadsering undtagelsesvis ikke kan finde sted, ydes  

 overarbejdsbetaling efter de for tjenestemænd gældende regler, eventuelt i  

 form af afspadsering time for time med udbetaling af differencen mellem  

 almindelig timeløn og overtidsbetaling.
 Natpenge m.v.
 § 8.  Der ydes natpenge og betaling for arbejde på  

 lørdage efter kl. l4 samt på søn- og helligdage m.v. efter de for  

 tjenestemænd gældende regler.
 Kapitel 6. Særregler for deltidsbeskæftigede.
 § 9.  Ansættelse som vagtfunktionær sker i videst  

 muligt omfang på fuld tid.
Stk. 2.  Deltidsbeskæftigede ansættes ved skriftlig  

 aftale med mindst 60 timer pr. 4 uger.
Tjenesten tilrettelægges mindst 28  

 dage frem, således at der er mindst 2 sammenhængende fridage pr. uge.
 Der kan dog efter forhandling gøres undtagelse herfra, hvor det af hensyn  

 til museernes weekendåbninger eller særlige forhold, herunder bl.a.  

 særudstillinger og andre særlige arrangementer, er nødvendigt.
 Stk. 3.  Hvis en deltidsbeskæftiget i en sammenhængende  

 periode på 3 x 4 uger har arbejdet mere end l20 timer i hver 4-ugers periode,  

 skal der optages drøftelse om ændring af stillingen til en fuldtidsstilling,  

 i overensstemmelse med stk. l.
 Stk. 4.  Deltidsbeskæftigelsens omfang og  

 tilrettelæggelse i henhold til stk. l-3 skal forhandles på de enkelte  

 arbejdssteder, institutioner, museer, ministerier og styrelser, jf.  

 Samarbejdsudvalgscirkulærets regler.
Stk. 5.  Under ferie og sygdom kan der ansættes vikarer  

 i de enkelte stillinger.
Ansættelse som vikar sker til arbejde af midlertidig  

 karakter.
Vedvarer arbejdsforholdet ikke ud over 3 måneder, finder  

 opsigelsesreglerne i § l6 ikke anvendelse.
 § l0.  Deltidsbeskæftigede vagtfunktionærer aflønnes  

 med en timeløn svarende til l/2028 (fra l. september l988 l/l976 og fra l.  

 september l990 l/l924) af årslønnen ifølge § 2.
Stk. 2.  Deltidsbeskæftigede vagtfunktionærer oprykkes  

 til nærmest højere løntrin på den i § 2, stk. l, angivne lønskala, når de  

 pågældende har været beskæftiget svarende til 2 års fuldtidsbeskæftigelse,  

 for l. løntrins vedkommende dog l år.
Ved opgørelsen af, hvorvidt det angivne  

 timetal er nået, medregnes optjent ferie, men ikke timer, for hvilke der er  

 udbetalt overtidsbetaling, jfr. § 7.
Stk. 3.  Med det formål at yde deltidsbeskæftigede  

 vagtfunktionærer betaling for søgnehelligdage henlægger institutionerne for  

 hver deltidsbeskæftiget vagtfunktionær et beløb svarende til 3 l/2 pct. af  

 den pågældendes ferieberettigende løn.
I dette beløb er indeholdt  

 feriegodtgørelse af søgnehelligdagsbetalingen.
Det opsparede beløb udbetales  

 til de pågældende ved kalenderårets udgang.
 Stk. 4.  For deltidsbeskæftigede vagtfunktionærer med  

 færre end gennemsnitlig l5 timer pr. uge, der har været beskæftiget i mindre  

 end l år ved institutionen, udgør det gensidige opsigelsesvarsel l uge.
 For deltidsbeskæftigede i øvrigt gælder de i § l6 fastsatte  

 opsigelsesvarsler.
 Stk. 5.  Deltidsbeskæftigede vagtfunktionærer oppebærer  

 overarbejdsbetaling, jfr. § 7, for timer, der i en given periode overstiger  

 den for fuldtidsbeskæftigede for samme periode beregnede højeste arbejdstid.
Stk. 6.  Såfremt deltidsansatte vagtfunktionærer på  

 dage, hvor de i øvrigt ikke var sat til tjeneste, tilkaldes uden for tiden  

 kl. 9 - l5 betales for mindst 3 timer.
For 2 tilsigelser i samme døgn betales  

 for mindst 4 timer.
 Stk. 7.  Fravigelser fra de i § 6 omhandlede  

 arbejdstidsregler kan i øvrigt, når der skønnes behov herfor, aftales mellem  

 den enkelte styrelse/institution og Vagt- og Sikkerhedsfunktionærernes  

 Landssammenslutning.
 Kapitel 7. Ferie.
 § ll.  Månedslønnede vagtfunktionærer ydes ferie med  

 løn efter reglerne i ferielovens § l4, dog således at der i stedet for det i  

 § l4, stk. l, omhandlede ferietillæg ydes en særlig feriegodtgørelse, der  

 beregnes som l l/2 pct. af samtlige de i optjeningsåret oppebårne  

 indkomstskattepligtige beløb for tjenstligt arbejde med fradrag af løn  

 udbetalt under ferie samt udbetalt særlig feriegodtgørelse.
 Til timelønnede vagtfunktionærer ydes ferie med feriegodtgørelse efter  

 reglerne i ferieloven.
 Ved afholdelse af feriedage, for hvilke der ikke er optjent ret til løn,  

 foretages fradrag for sådanne dage efter reglerne i § 3.
 Kapitel 8. Sygdom.
§ l2.  I tilfælde af sygdom og tilskadekomst i  

 tjenesten ydes der fuld løn.
I grundlaget for beregningen af løn i disse  

 fraværssituationer indgår visse fast påregnelige særlige ydelser, jfr.  

 finansministeriets cirkulære af 2. maj l978.
 Der kan kræves dokumentation for sygdom efter gældende regler.
 Kapitel 9. Barsel og adoption.
 § l3.  Vagtfunktionærer har ret til barselorlov uden  

 løn efter reglerne herom i lov nr. 240 af 23. maj l984 om barselorlov m.v.
Stk. 2.  Vagtfunktionærer med en gennemsnitlig ugentlig  

 arbejdstid på l5 timer eller derover er berettiget til sædvanlig løn fra det  

 tidspunkt, da der skønnes at være 8 uger til fødslen, og i indtil l4 uger i  

 alt.
Herudover tilstås der - såfremt den ansatte ønsker det - fra udløbet af  

 l4 ugers perioden tjenestefrihed uden løn, dog længst indtil 24 uger efter  

 fødslen.
 I grundlaget for beregningen af løn under barselorlov indgår visse fast  

 påregnelige særlige ydelser, jfr. finansministeriets cirkulære af 2. maj  

 l978.
 Stk. 3.  En vagtfunktionær skal - med henblik på  

 institutionens tilrettelæggelse af arbejdet - senest 3 måneder før det  

 forventede fødselstidspunkt give oplysning om, hvornår hun påregner at  

 indlede sin barselorlov.
Stk. 4.  Vagtfunktionærer med en gennemsnitlig ugentlig  

 arbejdstid på l5 timer eller derover er berettiget til sædvanlig løn i indtil  

 l4 uger i alt fra modtagelse af barnet i hjemmet, når adoptionsmyndigheden  

 stiller krav om, at den ansatte er ude af erhverv.
Herudover tilstås der -  

 såfremt den ansatte ønsker det - fra udløbet af l4 ugers perioden  

 tjenestefrihed uden løn, dog længst indtil 24 uger efter modtagelsen.
Kapitel l0. Tjenestefrihed § l4.  Der kan af styrelsen gives vagtfunktionæren  

 adgang til ekstraordinær tjenestefrihed uden løn i tilfælde, hvor det ikke  

 strider mod vedkommende styrelses interesse.
 Tjenestefrihed kan gives i indtil l år ad gangen, dog længst i 3 år, og  

 det er vedkommende styrelses ansvar, at der er en stilling ledig til den  

 pågældende ved tjenestefrihedens ophør.
 Anmodning om genindtræden skal fremsættes over for styrelsen senest 3  

 måneder før genindtræden.
 Stk. 2.  Såfremt en vagtfunktionær, der har haft  

 tjenestefrihed fra en styrelse, genindtræder, bevarer den ansatte sin  

 lønanciennitet.
 Stk. 3.  Ansatte tillægges ret til tjenestefrihed uden  

 løn til formål og af den varighed, der er nævnt i Finansministeriets  

 bekendtgørelse af 28. november l986 om ret for tjenestemænd til  

 tjenestefrihed uden løn til nærmere formål.
Barns l. sygedag § l5.  Institutionen kan give den ansatte hel eller  

 delvis tjenestefrihed til pasning af et sygt barn, når Stk. 2.  Fravær efter stk. l noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt, svarende til den indtægt, som den ansatte ville have oppebåret i  

 sygdomstilfælde, idet der dog i denne fraværssituation ikke indgår de særlige  

 ydelser, som er omhandlet i Finansministeriets vejledninger om udbetaling af  

 visse særlige ydelser under sygdom, jf. cirkulærer af 25. maj l977 og 2. maj  

 l978.
 Stk. 4.  Adgangen til tjenestefrihed efter stk. l, kan  

 for den enkelte ansatte inddrages ved misbrug.
Kapitel ll.
Opsigelse.
Opsigelsesvarsler § l6.  De i funktionærloven fastsatte regler om  

 opsigelsesvarsler finder anvendelse på ansatte efter denne overenskomst.
 Opsigelse på grund af sygdom.
§ l7.  Opsigelse på grund af sygdom kan for  

 vagtfunktionærer, som er berettiget til mere end l måneds opsigelsesvarsel,  

 ske med et forkortet opsigelsesvarsel, såfremt den ansatte inden for et  

 tidsrum af l2 på hinanden følgende måneder har været fraværende på grund af  

 sygdom i i alt l20 kalenderdage.
Opsigelsens gyldighed er betinget af, at den  

 sker i umiddelbar tilknytning til udløbet af de l20 sygedage, og medens den  

 pågældende endnu er syg, hvorimod gyldigheden ikke berøres af, at den ansatte  

 er vendt tilbage til arbejdet, efter at opsigelse er sket.
Det forkortede  

 opsigelsesvarsel udgør l måned.
Kapitel l2. Efterindtægt § l8.  Ved en overenskomstansat vagtfunktionærs død i  

 ansættelsestiden ydes der dennes efterlevende ægtefælle eller børn under l8  

 år, over for hvem den pågældende havde forsørgerpligt, efterindtægt som  

 følger:
 Når vagtfunktionæren har været uafbrudt ansat i en statsinstitution i  

 mindst l år, udgør efterindtægten l måneds sædvanlig løn.
 Når vagtfunktionæren har været uafbrudt ansat i mindst 5 år, udgør  

 efterindtægten 2 måneders sædvanlig løn.
 Den nævnte efterindtægt løber fra dagen efter dødsfaldet og udbetales  

 henholdsvis l eller 2 måneder efter dette.
 Eventuel tilgodehavende løn udbetales snarest efter dødsfaldet.
 Der ydes ikke feriegodtgørelse af efterindtægten.
 Efterindtægt kan ikke ydes længere end til det tidspunkt, hvor der efter  

 sygelønsperiodens udløb, jfr. § 8, stk. l er forløbet et tidsrum svarende til  

 det den pågældende vagtfunktionær tilkommende opsigelsesvarsel.
Kapitel l3. Andre bestemmelser Uniform.
 § l9.  Der ydes vagtfunktionærer uniform eller  

 arbejdstøj efter de hidtil gældende regler.
 Stk. 2.  Der kan i øvrigt til vagtfunktionærer ydes  

 uniform og lignende, når det af institutionen af hensyn til tjenestens  

 forsvarlige udførelse skønnes påkrævet at pålægge de pågældende hel eller  

 delvis uniformspligt.
Befordringsgodtgørelse § 20.  Der ydes godtgørelse for benyttelse af eget  

 befordringsmiddel på tjenesterejser efter de for tjenestemænd gældende  

 regler.
 Flyttegodtgørelse.
 § 2l.  Såfremt en vagtfunktionær uden at overgå til  

 anden styrelse forflyttes til andet tjenestested, uden at det sker efter  

 ansøgning, og i denne anledning er nødsaget til at foretage flytning af  

 husstand og bohave, tilstås der en godtgørelse efter de til enhver tid for  

 tjenestemænd gældende regler.
 Tjeneste- og lejeboliger.
 § 22.  Det er endvidere forudsat, at der for de til  

 stillinger som vagtfunktionær knyttede tjenesteboliger betales husleje efter  

 de for tjenestemænd gældende regler, jf. tillige Finansministeriets  

 cirkulæreskrivelse af 7. juni l977 om fastsættelse af boligbidrag for  

 tjeneste- og lejeboliger ved vurdering.
Arbejdsløshedsforsikring § 23.  Der antages fortrinsvis vagtfunktionærer, der  

 er medlemmer af en statsanerkendt arbejdsløshedskasse.
Kapitel l4. Tillidsrepræsentanter § 24.  Regler for tillidsrepræsentanter er optrykt som  

 bilag 3.
Kapitel l5. Fagretlige bestemmelser Faglig strid § 25.  Som regler for behandling af faglig strid  

 gælder den mellem hovedorganisationerne senest vedtagne norm.
 Overenskomstbrud.
 § 26.  Den mellem Dansk Arbejdsgiverforening og  

 Landsorganisationen i Danmark den 3l. oktober l973 indgåede hovedaftale med  

 senere ændringer finder tilsvarende anvendelse på nærværende  

 overenskomstområde.
Kapitel l6. Ikrafttræden og opsigelse § 27.  Nærværende overenskomst har - hvor intet andet  

 er anført - virkning fra l8. august l987 og kan af begge parter opsiges med 3  

 måneders skriftligt varsel til en l. april, dog tidligst l. april l989.
 For så vidt angår stedtillæg og reguleringsordning, samt arbejdstidens  

 længde kan opsigelse tidligst ske med virkning fra overenskomstens udløbsdato  

 3l. marts l99l.
Overgangsbestemmelser § 28.  Gennemførelse af bestemmelserne i § 9 sker  

 senest l. april l988. Ansatte, der før l. april l987 havde en kortere  

 arbejdstid end den, der følger af § 9, stk. 2, kan bibeholde denne  

 arbejdstid, såfremt de ønsker det.
København, den 22. september l987 DANSK FUNKTIONÆRFORBUND PÅ VEGNE AF VAGT- OG SIKKERHEDSFUNKTIONÆRERNES LANDSSAMMENSLUTNING Hans C.
Jensen Kaj Hansen FINANSMINISTERIET P.
M.
V.
E.
B.
Finn Hoffmann /Thorkild Rotenberg Bilag 1.
PROTOKOLLAT Der er under forhandlingerne om overenskomsten af dags dato opnået enighed  

 om følgende:
l.
Overenskomstens dækningsområde.
 Overenskomsten er kun gældende for de ovennævnte vagtfunktionærstillinger,  

 såfremt disse ikke allerede er omfattet af en anden kollektiv  

 overenskomst/aftale eller en anden organisations forhandlingsret.
 2. Slotsbetjente under Boligministeriet.
 I Boligministeriets Ejendomsdirektorats vagtafdeling tilrettelægges  

 tjenesten sådan, at ansættelser, jf. § 9, i videst muligt omfang sker på fuld  

 tid, og at kun en mindre del af de beskæftigede ansættes som  

 deltidsbeskæftigede med en individuelt aftalt kortere arbejdstid.
 Der kan ansættes slotsbetjentvikarer til at udføre arbejde om dagen på  

 lørdage og søn- og helligdage.
 3. Vagtmestre på Holmen m.v.
 Vagtmestre på Holmen og ved nordjyske marinedistrikt aflønnes med  

 månedsløn incl. stedtillæg og dyrtidstillæg efter de for statens tjenestemænd  

 i lønramme 6-7-8, skalatrin ll-l7, gældende regler.
 Nedennævnte vagtmestre aflønnes dog i henhold til tidligere  

 overgangsregler med skalatrin l8.
E.
Grøndahl E.E.
Gyring 4. Særlig aflønning.
 Der vil i særlige tilfælde mellem Finansministeriet og Vagt- og  

 Sikkerhedsfunktionærernes Landssammenslutning kunne aftales en fra § 2 i  

 overenskomsten afvigende aflønning for stillinger, der i arbejdsmæssig,  

 administrativ, kvalifikationsmæssig eller anden henseende indtager en sådan  

 særstilling, at de ikke omfattes af de almindelige forudsætninger for den i §  

 2 fastsatte løn.
 5. Nationalmuseets ejendomme og Hammershus.
 Lønnen til de ved Nationalmuseets ejendomme ude i landet samt de ved  

 Hammershus beskæftigede vagtfunktionærer beregnes på grundlag af en årlig  

 arbejdstid på 2028 timer (pr. l. september l988 l/l976 og pr. l. september  

 l990 l/l924), idet der således ikke skal ydes overtidsbetaling, selv om  

 arbejdstiden i den enkelte måned overstiger den fastsatte norm.
6. Øvrige bestemmelser En vagtfunktionær, ansat ved Skov- og Naturstyrelsen aflønnes efter  

 udflytningen til Hørsholm fortsat som en personlig ordning efter  

 stedtillægssats VI.
 Der kan i perioden drøftes fastsættelse af generelle retningslinier for  

 tjenestefrihed til uddannelsesformål i overensstemmelse med de for  

 tjenestemænd gældende.
København, den 22. september l987 DANSK FUNKTIONÆRFORBUND PÅ VEGNE AF VAGT- OG SIKKERHEDSFUNKTIONÆRERNES LANDSSAMMENSLUTNING Hans C.
Jensen Kaj Hansen FINANSMINISTERIET P.
M.
V.
E.
B.
Finn Hoffmann / Thorkild Rotenberg Bilag 2 PROTOKOLLAT I tilslutning til overenskomstens § l7 giver Finansministeriet tilsagn om,  

 at der - såfremt tjenesteforholdet er bragt til ophør i medfør af nævnte  

 paragraf - i videst muligt omfang sker genansættelse af den pågældende, når  

 denne atter er tjenstdygtig.
 Hvis en vagtfunktionær afskediges efter § l7, underrettes Vagt- og  

 Sikkerhedsfunktionærernes Landssammenslutning ved kopi af  

 opsigelsesskrivelsen.
København, den 22. september l987 DANSK FUNKTIONÆRFORBUND PÅ VEGNE AF VAGT - OG SIKKERHEDSFUNKTIONÆRERNES LANDSSAMMENSLUTNING Hans C.
Jensen Kaj Hansen FINANSMINISTERIET P.
M.
V.
E.
B.
Finn Hoffmann / Thorkild Rotenberg Bilag 3.
AFTALE OM TILLIDSREPRÆSENTANTER § l.  Hvor vælges tillidsrepræsentant.
 I enhver virksomhed eller - for større virksomheders vedkommende - enhver  

 afdeling af denne udvælger de deer beskæftigede arbejdere af deres midte en  

 arbejder til at være tillidsrepræsentant over for ledelsen eller dennes  

 repræsentant.
 I virksomheder eller fabriksafdelinger med seks arbejdere eller derunder  

 vælges dog ingen tillidsrepræsentant, medmindre begge parter ønsker det.
 § 2.  Hvem kan vælges til tillidsrepræsentant.
 Tillidsrepræsentanten skal vælges blandt de anerkendt dygtige arbejdere,  

 der har arbejdet mindst l år på det pågældende arbejdssted; hvor sådanne ikke  

 findes i et antal af mindst fem, suppleres dette blandt de arbejdere, der har  

 arbejdet der længst.
 § 3.  Valg af tillidsrepræsentant.
 Valget af tillidsrepræsentant skal finde sted på en sådan måde, at alle  

 arbejdere, som er beskæftiget i virksomheden eller afdelingen på  

 valgtidspunktet, sikres mulighed for at kunne deltage i valget, der kun er  

 gyldigt, når flere end en trediedel af de deer beskæftigede arbejdere har  

 stemt for vedkommende.
 Stk. 2.  Valget er i øvrigt ikke gyldigt, før det er  

 blevet godkendt af Vagt- og Sikkerhedsfunktionærernes Landssammenslutnings  

 hovedbestyrelse og meddelt ledelsen for den pågældende virksomhed, der dog er  

 berettiget til at gøre indsigelse mod valget over for sammenslutningens  

 hovedbestyrelse.
Stk. 3.  Vagt- og Sikkerhedsfunktionærernes  

 Landssammenslutning giver tilsagn om, at arbejdere, der vælges til  

 tillidsrepræsentanter, og som ikke forud for valget har gennemgået et kursus  

 for tillidsrepræsentanter, hurtigst muligt, efter at valget har fundet sted,  

 gennemgår en sådan uddannelse.
Til deltagelse i et af sammenslutningen  

 arrangeret tillidsrepræsentantkursus kan der tilstås en tillidsrepræsentant  

 frihed med løn i henhold til cirkulæreskrivelse nr. ll3 af 23. juni l97l fra  

 ministeriet for statens lønnings- og pensionsvæsen.
 § 4.  Fællestillidsrepræsentant.
På virksomheder, hvor der er tre eller flere tillidsrepræsentanter, er  

 parterne enige om, at det kan være formålstjenligt, at  

 tillidsrepræsentanterne af deres midte vælger en fællestillidsrepræsentant,  

 der i fælles spørgsmål, f.eks. lægning af arbejdstiden, hygiejne,  

 marketenderi, fridage o.l. kan være samtlige arbejderes tillidsrepræsentant  

 over for arbejdsgiveren eller dennes repræsentant.
Meddelelse om valg af  

 fællestillidsrepræsentant skal straks bringes til arbejdsgiverens kundskab.
 Stk. 2.  Fællestillidsrepræsentanten kan under ingen  

 omstændigheder blande sig i spørgsmål vedrørende de enkelte  

 tillidsrepræsentanters normale funktioner inden for deres respektive  

 afdelinger, medmindre virksomhedsledelsen og de berørte tillidsrepræsentanter  

 bliver enige om noget andet.
 § 5.  Stedfortræder for tillidsrepræsentant.
Hvor en tillidsrepræsentant er fraværende på grund af sygdom, ferie,  

 deltagelse i kursus eller lignende, kan der efter aftale med arbejdsgiveren  

 udpeges en stedfortræder for tillidsrepræsentanten.
En således udpeget  

 stedfortræder har i den periode, hvori han/hun fungerer, den samme  

 beskyttelse som den valgte tillidsrepræsentant, såfremt han/hun opfylder  

 betingelserne for at blive valgt til tillidsrepræsentant i henhold til § 2.
 § 6.  Samarbejde.
 Det er tillidsrepræsentantens - såvel som arbejdsgiverens og dennes  

 repræsentants - pligt at gøre sit bedste for at vedligeholde og fremme et  

 godt samarbejde på arbejdsstedet.
 § 7.  Klager og henstillinger.
 Når en eller flere af tillidsrepræsentantens kammerater ønsker det, kan  

 han/hun forebringe deres klager eller henstillinger for ledelsen, dog kun  

 såfremt sagen ikke bliver ordnet tilfredsstillende ved dennes repræsentant på  

 arbejdsstedet.
 Føler han/hun sig ikke tilfredsstillet ved ledelsens afgørelse, står det  

 ham/hende frit for at anmode sin organisation om at tage sig af sagen; men  

 det er hans/hendes og hans/hendes arbejdskammeraters pligt at fortsætte  

 arbejdet uforstyrret, indtil anden bestemmelse træffes af Vagt- og  

 Sikkerhedsfunktionærernes Landssammenslutnings hovedbestyrelse.
 § 8.  Talsmand.
 På virksomheder med holddriftsarbejde kan tillidsrepræsentanten på de  

 skift, hvor han/hun ikke arbejder, og som omfatter mindst fem arbejdere,  

 udpege en talsmand til på sine vegne at søge eventuelle uoverensstemmelser  

 oplyst og ordnet eller, såfremt omstændighederne stiller sig hindrende for en  

 ordning, bringe sagen videre til tillidsrepræsentanten.
 § 9.  Funktion i arbejdstiden.
 Tillidsrepræsentantens udførelse af de ham/hende påhvilende hverv skal ske  

 på en sådan måde, at de er til mindst mulig gene for hans/hendes produktive  

 arbejde.
 Stk. 2.  Dersom det er nødvendigt, at han/hun for at  

 opfylde sine forpligtelser som tillidsrepræsentant på virksomheden må forlade  

 sit arbejde i arbejdstiden, skal han/hun forud herfor træffe aftale med  

 arbejdsgiveren eller dennes repræsentant.
 § 10.  Aflønning.
 Hvis aftale i henhold til § 9, stk. 2, er truffet, eller hvis der på  

 ledelsens foranledning i øvrigt lægges beslag på tillidsrepræsentanten i  

 arbejdstiden i spørgsmål, som angår virksomheden og arbejderne, skal han/hun  

 for den tid, der medgår hertil, aflønnes med sin sædvanlige løn, jfr. § 2 i  

 overenskomsten af l987.
 Stk. 2.  En fællestillidsrepræsentant aflønnes på  

 tilsvarende måde for de opgaver, som varetages i henhold til § 4.
 § ll.  Klubformand.
 Hvis arbejderne på en virksomhed, henholdsvis en afdeling heraf, slutter  

 sig sammen i en faglig klub eller lignende, skal tillidsrepræsentanten være  

 formand.
 § l2.  Afskedigelse af tillidsrepræsentant.
En tillidsrepræsentants afskedigelse skal begrundes i tvingende årsager,  

 og ledelsen har pligt til at give ham/hende et opsigelsesvarsel på ialt 4  

 måneder.
Såfremt en tillidsrepræsentant har fungeret som sådan i en  

 sammenhængende periode på mindst 5 år, har vedkommende dog krav på 6 måneders  

 varsel.
 Stk. 2.  Er afskedigelsen begrundet i arbejdsmangel  

 eller alvorlige forseelser, bortfalder varselspligten i henhold til denne  

 paragrafs stk. l.
 § l3.  Fremgangsmåde ved afskedigelse.
 Hvis en arbejdsgiver finder, at der foreligger tvingende årsager efter §  

 l2, stk. l, til at opsige en tillidsrepræsentant, der er valgt efter reglerne  

 i §§ 2 og 3, skal han rette henvendelse til finansministeriet, der herefter  

 kan rejse spørgsmålet i henhold til reglerne for behandling af faglig strid.  

 Mæglingsmødet skal i så fald afholdes senest 7 kalenderdage efter  

 mæglingsbegæringens fremkomst, og den fagretlige behandling skal i øvrigt  

 fremmes mest muligt.
 Stk. 2.  Når en tillidsrepræsentant er valgt i henhold  

 til §§ 2 og 3, kan hans/hendes arbejdsforhold i varselsperioden normalt ikke  

 afbrydes, før hans/hendes organisation har fået lejlighed til at prøve  

 afskedigelsens berettigelse ved fagretlig behandling.
 Stk. 3.  Fastslås det ved den fagretlige behandling, at  

 der foreligger tvingende årsager til afskedigelse af tillidsrepræsentanten,  

 betragtes opsigelsesvarsel som afgivet ved mæglingsbegæringens fremkomst.
 § l4.  Sikkerhedsrepræsentanter.
 For sikkerhedsrepræsentanter gælder samme valg-, aflønnings- og  

 afskedigelsesregler som for tillidsrepræsentanter.
 § l5.  Ikrafttræden.
 Aftalen har virkning fra underskrivelsen og kan af parterne kun opsiges  

 med 3 måneders varsel i forbindelse med opsigelse af overenskomsten.
 København, den 29. april l986.
VAGT- OG SIKKERHEDSFUNKTIONÆRERNES LANDSSAMMENSLUTNING Flemming Pedersen FINANSMINISTERIET P.
M.
V.
E.
B.
Thorkild Rotenberg Bilag 4.
ARBEJDSMILJØAFTALE I tilslutning til overenskomsten mellem finansministeriet og Vagt- og  

 Sikkerhedsfunktionærernes Landssammenslutning er der indgået følgende aftale  

 om fravigelse af arbejdsmiljølovens generelle bestemmelser om fridøgn og  

 daglig hvileperiode for så vidt angår vagtfunktionærer ved Dansk  

 Flygtningehjælp.
§ l I medfør af arbejdsministeriets bekendtgørelse nr. 372 af l5. august l980  

 om hviletid og fridøgn, §§ l0 og ll, aftales følgende:
§ 2 Såfremt der måtte blive behov for yderligere fravigelser af hviletids- og  

 fridøgnsbestemmelserne i arbejdsmiljøloven og ovennævnte bekendtgørelse,  

 forelægges sådanne spørgsmål til forhandling mellem denne aftales parter.
 København, den l. september l983.
VAGT- OG SIKKERHEDSFUNKTIONÆRERNES LANDSSAMMENSLUTNING Flemming Pedersen FINANSMINISTERIET P.
M.
V.
E.
B.
