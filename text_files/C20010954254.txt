Boligstøtteområdet  

 overført til Socialministeriet - båndlagt formue (Til samtlige kommuners boligstøttekontorer, til  

 samtlige sociale nævn og til Kommunedata I/S) Boligstøtteområdet overført til  

 Socialministeriet I forbindelse med regeringsskiftet er  

 boligstøtteområdet med virkning fra den 27. november  

 overført fra det tidligere By- og Boligministerium til  

 Socialministeriet.
 De boligstøtteopgaver, der hidtil har været  

 varetaget af det tidligere by- og boligministerium vil derfor fremover blive  

 varetaget af Socialministeriet.
(Udeladt) Båndlagt formue Efter boligstøttelovens § 8 beregnes  

 boligsikring og boligydelse på grundlag af samtlige husstandsmedlemmers  

 indkomster i form af personlig indkomst og positiv kapitalindkomst.  

 Indkomsten opgøres efter skattelovgivningens regler.
Til indkomsten er fra 1. januar 2000 lagt et  

 formuetillæg beregnet på grundlag af samtlige husstandsmedlemmers  

 formue.
Kun en samlet formue på over ½ mill. kr. fører til  

 formuetillæg.
Formuen opgøres efter By- og Boligministeriets  

 formuebekendtgørelse.
Formuen omfatter bl.a. en række  

 nærmere angivne typer af formue, som indestående i pengeinstitut,  

 aktier og obligationer, herunder også båndlagt formue.
Der er fastsat enkelte undtagelser fra  

 formueopgørelsen efter bekendtgørelsen.
Det drejer sig om  

 erhvervsevnetabserstatninger, godtgørelse for ikke-økonomisk  

 skade samt visse HIV- og LSD-behandlingsgodtgørelser.
 Med virkning fra den 1. januar 2002 er båndlagt  

 formue ligeledes undtaget fra formueopgørelsen.
 Den nye bestemmelse i bekendtgørelse nr. 962 af 6.  

 november 2001 om ændring af bekendtgørelse om opgørelse  

 af formue til beregning af individuel boligstøtte (§ 2, stk. 4)  

 har følgende ordlyd:
» Båndlagt formue kan være båndlagt arv  

 eller båndlagt gave.
Båndlæggelsen indebærer, at  

 arvingen eller gavemodtageren ikke kan råde over arven eller gaven.  

 På www.civildir.dk/regler/baandlagte.htm findes en nærmere  

 beskrivelse af båndlagte midler.
