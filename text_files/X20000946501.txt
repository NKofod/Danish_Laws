Pensionskasser generalforsamlinger anset som  

 klageberettigede. anmeldte ændringer i det tekniske og  

 økonomiske grundlag anset for betryggende og rimelige, hvorfor  

 bestyrelsesflertallets beslutning om ændringer heri ikke kunne anses  

 for ugyldige på grund af inhabilitet.
Spørgsmål om  

 rækkevidden af tilsynets tilsynspligt hjemvist Advokat A har ved skrivelse af 30. oktober 1998 for de  

 generalforsamlingsvalgte bestyrelsesmedlemmer i K1 Pensionskasse, K2  

 Pensionskasse og K3 Pensionskasse, med senere tiltrædelse fra kassernes  

 generalforsamlinger, klaget over, at Finanstilsynet ved skrivelser af 30.  

 juni og 23. september 1998 har taget anmeldelser fra pensionskassernes  

 bestyrelser om en ændring af pensionskassernes tekniske grundlag,  

 således at forøgede pensionshensættelser som følge  

 utilregnelighedspensioneringer så  vidt muligt dækkes af  

  pensionskassernes akkumulerede overskud, til efterretning, uagtet  

 anmeldelserne efter generalforsamlingernes opfattelser hviler på et  

 ugyldigt grundlag.
Sagens behandling i Finanstilsynet ... (Udtaget) De tre pensionskasser har i alt væsentligt  

 enslydende vedtægter.
Bestyrelserne består af en formand og fire  

 andre medlemmer, hvoraf formanden og 2 af medlemmerne udpeges af B og 2 af  

 medlemmerne vælges af og blandt medlemmerne på  

 generalforsamlingen.
Bestyrelserne, der er beslutningsdygtige, når mere  

 end halvdelen af medlemmerne, herunder formanden er tilstede, ansætter  

 direktøren og forestår sammen med direktøren ledelsen af  

 pensionskassen.
Generalforsamlingens kompetence omfatter bl.a. beslutning om  

 anvendelse af overskud eller dækning af tab i henhold til det godkendte  

 regnskab. Ændringer af vedtægterne kan kun vedtages med 2/3 af de  

 afgivne stemmer og har først gyldighed, når de er godkendt af B.  

 I tilfælde af pensionskassernes opløsning tilfalder eventuel  

 overskydende formue efter opfyldelsen af pensionstilsagn B.
Enhver uenighed  

 om fortolkningen af vedtægter og pensionsregulativet kan afgøres  

 endeligt ved voldgift.
Også pensionskassernes pensionsregulativer er i alt  

 væsentligt enslydende og indeholder i § 1, stk. 7, bestemmelser om, at  

 B, respektivt dets datterselskaber, "yder et ordinært bidrag, beregnet  

 som en procentdel af den pensionsgivende løn samt et  

 ekstraordinært bidrag til dækning af eventuelt underskud.  

 Endvidere indbetaler Selskabet beløb til dækning af de udgifter,  

 pensionskassen påføres, som følge af, at et medlems  

 pensionsrettigheder ændres efter Selskabets beslutning.
Medlemmerne  

 indbetaler ikke pensionsbidrag til pensionskassen." I forbindelse med B's kapitalindskud i pensionskasserne i  

 1994 blev det af bestyrelsen til Finanstilsynet anmeldte økonomiske og  

 tekniske grundlag ændret, således at pensionshensættelserne  

 beregnes med en grundlagsrente på 3%, en beregningsteknisk  

 pensioneringsalder på 60 år og et årligt ordinært  

 bidrag fra B på 6% af de tjenstgørendes pensionsgivende  

 lønddele.
Endvidere indbetalte B senest i 1995 i tilfælde af  

 utilregnelighedspensionering før det fyldte 60. år et  

 ekstraordinært bidrag til dækning af den forøgede  

 pensionshensættelse hertil.
 I maj-juni 1997 og januar 1998 indgik B og  

 personaleorganisationerne aftaler om særlige  

 fratrædelsesvilkår ved tilbudte afskedigelser .... For medlemmer  

 under 60 år af de tre pensionskasser indebar aftalerne bl.a., at de  

 kunne oppebære løbende pension med 1 - 2 års  

 ekstraordinært forhøjet pensionsalder.
 Ved skrivelse af 18. december 1997 besvarede  

 Finanstilsynet en forespørgsel fra en af de generalforsamlingsvalgte  

 bestyrelsesmedlemmer således:
 "Ved skrivelse af 21. oktober 1997 har De på vegne  

 af .... stillet nogle spørgsmål om fremgangsmåden ved  

 afskedigelse af medarbejdere af anden utilregnelig årsag end  

 invaliditet og alder.
I den anledning skal Finanstilsynet meddele, at man ikke  

 kan tage stilling til fortolkningen af pensionskassernes vedtægter og  

 pensionsregulativer.
Dette må afgøres af domstolene eller ved  

 voldgift efter vedtægternes § 21.
 Samtidig henleder tilsynet dog opmærksomheden  

 på, at anvendelse af pensionskassernes overskud til finansiering af  

 førtidspensionering ifølge § 13, nr. 3, i  

 firmapensionskasseloven skal anmeldes til Finanstilsynet. ....
 En sådan anmeldelse bør vedlægges en  

 udtalelse fra pensionskassernes aktuarer om, hvorvidt det anmeldte er  

 betryggende og rimeligt, jf. lovens § 17.
..." De tre pensionskassers bestyrelser vedtog i forbindelse  

 hermed mod de generalforsamlingsvalgte medlemmers protest følgende  

 tilføjelse til kassernes økonomiske og tekniske grundlag, som i  

 december 1997 blev anmeldt til Finanstilsynet:
"I det omfang, der træffes beslutning om fremtidige  

 utilregnelighedspensioneringer, som skal finansieres af pensionskassen,  

 forøges pensionshensættelserne med nutidsværdien af  

 udgiften  til disse." Efter møder med bl.a. pensionskassernes  

 generalforsamlingsvalgte bestyrelsesmedlemmer og deres advokat meddelte  

 Finanstilsynet ved skrivelser af 18. februar 1998 de tre pensionskasser bl.a.  

 følgende:
 "I skrivelse af 19. december 1997 ...(1)  I skrivelse  af  

 19. december 1997 (2), I skrivelse  af 30. december 1997 .. (3) har  

 pensionskassen anmeldt ændringer i det tekniske og økonomiske  

 grundlag. Ændringerne indebærer, at der ved  

 førtidspensioneringer, der skyldes andre medlemmet utilregnelige  

 årsager end alder eller invaliditet, ikke skal ske indbetaling til  

 pensionskassen fra B A/S.
 Efter Finanstilsynets opfattelse er et sådant  

 grundlag ikke betryggende og rimeligt over for det enkelte medlem og andre  

 pensionsberettigede, jf. § 17, stk. 1 i lov om tilsyn med firmapensionskasser  

 (lovbekendtgørelse nr. 743 af 18. september 1997). Når  

 Finanstilsynet ikke anser beregningsgrundlaget for betryggende skyldes det,  

 at den ændrede bestemmelse tillader førtidspensioner uden nogen  

 begrænsning, hvilket kan påføre pensionskassen en  

 økonomisk forpligtelse af helt ubestemt omfang.
Når Finanstilsynet ligeledes ikke anser  

 beregningsgrundlaget for rimeligt over for de medlemmer, der ikke  

 førtidspensioneres, er begrundelsen, at disse medlemmer har fået  

 tilsagn om fremtidig regulering af pensionerne efter de for statens  

 tjenestemænd gældende regler.
Sikkerheden for opfyldelsen af  

 disse tilsagn forringes ved, at pensionskassens basiskapital bliver mindre.  

 Tilsynet finder således, at grundlagsændringen indebærer en  

 forringelse af vilkårene for nogle af pensionskassens medlemmer.
I henhold til lovens § 17, stk. 2 pålægger  

 Finanstilsynet derfor pensionskassen inden en måned at ændre det  

 tekniske og økonomiske grundlag, så de ovennævnte  

 ubetryggende og urimelige forhold bortfalder." Ved skrivelse af  11. maj 1998 anmeldte K1 Pensionskasse  

 herefter følgende ændrede formulering af tilføjelsen til  

 pensionsregulativet vedrørende utilregnelighedspensioneringer:
"Eventuelle utilregnelighedspensioneringer finansieres  

 ved, at B indbetaler den merudgift for pensionskassen, der er forbundet  

 hermed, jfr. dog nedenstående bestemmelse.
I påkomne  

 tilfælde forøges pensionshensættelserne med  

 nutidsværdien af udgiften.
 I det omfang, aktuaren efter en samlet vurdering af  

 pensionskassens økonomiske situation finder det betryggende, kan  

 akkumulerede overskud (frie reserver) anvendes til at finansiere  

 utilregnelighedspensioneringer og/eller forhøjede pensionsaldre, der  

 har hjemmel i pensionsregulativet.
En sådan anvendelse af akkumuleret overskud (frie  

 reserver) anmeldes for et år ad gangen til Finanstilsynet bilagt  

 aktuarens dokumentation for betryggelsen." I den ansvarshavende aktuars medfølgende udtalelse  

 var bl.a. anført:
 "Pensionshensættelserne ultimo 1997 er allerede  

 styrket med udgiften til disse.
 Pensionskassens egenkapital ud over den lovpligtige  

 solvens udgør ultimo 1997 ca. 48% af markedsværdien af  

 aktierne.
Ud fra dette kan aktuaren ikke ud fra aktuarmæssige  

 synspunkter have noget at indvende mod det besluttede.
Det tekniske grundlag  

 vurderes stadig betryggende." Efter anmodning fra Finanstilsynet fremsendte K1  

 Pensionskasse med skrivelse af 14. juli 1998 følgende  

 tilføjelse til aktuarudtalelsen:
"Anmeldelsen omfatter førtidspensionering af 403  

 personer.
Udgiften til det anmeldte udgør ca. kr. 100 mill.
 Egenkapitalen udgør uden  

 førtidspensioneringerne t.kr. ..., hvilket er 10,9% af  

 hensættelserne.
 Efter førtidspensioneringerne udgør  

 egenkapitalen ..., hvilket er 9,0% af hensættelserne.
For en god ordens skyld skal det anføres, at der i  

 min vurdering med hensyn til betryggelse, ikke indgår antallet af  

 personer, men alene udgiften.
Endvidere er - så længe  

 egenkapitalen i væsentlig grad overstiger lovens krav - et af de  

 væsentligste tal i bedømmelsen, egenkapitalens størrelse  

 i forhold til markedsværdien af pensionskassens aktier, som angivet i  

 aktuarudtalelsen af 7. maj." K3 Pensionskasse og K2 Pensionskasse foretog tilsvarende  

 anmeldelser.
Ved skrivelser af 23. september 1998 til de tre  

 pensionskasser meddelte Finanstilsynet herefter, at "Finanstilsynet har taget  

 de fremsendte oplysninger til efterretning og for sit vedkommende betragter  

 sagen som afsluttet." Sagens behandling i ankenævnet.
 Finanstilsynets afgørelser af  23. september 1998  

 er indbragt for ankenævnet ved advokat A's skrivelser af 30. oktober  

  og 2. december 1998, hvori bl.a. er anført:
"De generalforsamlingsvalgte medlemmer af pensionskasserne  

 kan ikke tiltræde det anmeldte nye tekniske grundlag, hvilket man har  

 meddelt Finanstilsynet.
Der vil i overensstemmelse med vedtægterne  

 blive indkaldt til ekstraordinære generalforsamlinger, idet det  

 forventes, at flertallet af pensionskassernes medlemmer er af samme  

 opfattelse.
På generalforsamlingen forventes det, at den af  

 bestyrelsesflertallet besluttede ændring af det teknisk  

 økonomiske grundlag vil blive forkastet, og at generalforsamlingen vil  

 pålægge de generaforsamlingsvalgte bestyrelsesmedlemmer at  

 arbejde for, at B A/S pålægges at indbetale et beløb til  

 dækning af de forøgede pensionshensættelser, som  

 følger af B A/S's beslutning om at utilregnelighedspensionere  

 tjenestgørende medlemmer af pensionskassen.
 Påstanden over for Erhvervsankenævnet er, at  

 Erhvervsankenævnet fastslår, at det nye teknisk økonomiske  

 grundlag ikke er gyldigt.
Overfor Erhvervsankenævnet vil klagerne gøre  

 gældende, at det nye tekniske grundlag er i strid med  

 pensionskasselovens § 32, stk. 2, hvorefter der på den ordinære  

 generalforsamling skal træffes afgørelse om anvendelse af  

 pensionskassens overskud.
Ifølge § 32, stk. 3, må der alene  

 træffes beslutning om udlodning af overskud i form af forhøjelse  

 af pensionstilsagnene.
Et eventuelt akkumuleret overskud, der måtte  

 være til rådighed efter forhøjelse af pensionstilsagnene  

 og hertil svarende forhøjelse af hensættelserne, og efter en  

 eventuel nødvendig forhøjelse af basiskapitalen, jf. § 10, stk.  

 3, skal overføres til næste år, med mindre Finanstilsynet  

 i særlige tilfælde tillader anden anvendelse.
Det gøres  

 således gældende, at det nye teknisk økonomiske grundlag  

 indebærer en anvendelse af overskud, og at Finanstilsynet derfor ikke  

 har været berettiget til blot at tage anmeldelsen til efterretning.
 Det gøres videre gældende, at det nye  

 tekniske grundlag er i strid med pensionsregulativets § 1, stk. 7.
 Det gøres gældende, at den beslutning, der er  

 truffet af bestyrelsens flertal, er ugyldig på grund af inhabilitet.  

 Bestyrelsens flertal, der er udpeget af B A/S, har i dette  

 spørgsmål varetaget B A/S´s  og ikke pensionskassernes  

 interesser.
 Det gøres gældende, at der er truffet en  

 afgørelse af  Finanstilsynet, som kan påklages til  

 Erhvervsankenævnet på samme måde, som Finanstilsynet den  

 18. februar 1998 meddelte pensionskasserne, at de dengang anmeldte  

 ændringer i det tekniske og økonomiske grundlag ikke er mere  

 betryggende og rimelige over for det enkelte medlem og andre  

 pensionsberettigede.
Erhvervsankenævnet anmodes under disse specielle  

 omstændigheder om at bortse fra, at klagefristen på 4 uger i § 70  

 er overskredet.
Der henvises i den forbindelse blandt andet til, at  

 Finanstilsynet ikke har meddelt mine klienter ankevejledning.
 ...
Det er åbenbart, at det har betydning for samtlige  

 pensionsberettigede, at pensionskassen er velpolstret.
Frie reserver i form  

 af et stort overført overskud er med til at betrygge pensionerne.
 ...........
Klagerne ønsker, at pensionskassens nettoresultat  

 og overskud som hidtil skal forblive i pensionskassen til  

 imødegåelse af fremtidige risici og dækningskrav.  

 Eksempelvis antaget det, at en nedsættelse af grundlagsrenten fra 3%  

 til 2 ½ % ...vil medføre forøgede hensættelser, der vil  

 overstige pensionskassernes akkumulerede overskud.
Overskuddet kan også  

 forsvinde helt eller delvis under ændrede samfundsforudsætninger  

 af anden karakter, f.eks. udsving i rente, inflation, beskatning af  

 pensionskasser, udsving i kurser på obligationer, aktier og andre  

 værdipapirer, fald i ejendomspriser etc.
 En udhuling af pensionskassens reserver indebærer en  

 risiko for samtlige pensionskassens medlemmer.
B A/S har interesse i at kunne foretage afskedigelser med  

 utilregnelighedspensionering til følge uden at skulle indskyde  

 yderligere pensionsbidrag i pensionskassen.
Denne interesse bør ikke  

 tilgodeses på bekostning af  samtlige medlemmers sikkerhed for deres  

 pensioner.
Det er firmapensionskasselovens og Finanstilsynets opgave at  

 beskytte pensionskassernes medlemmer.
 Det har da også altid været fast praksis, at  

 der ved utilregnelighedspensionering skete indbetaling, svarende til den  

 forøgede pensionshensættelse, jf. også  

 pensionsregulativets § 1, stk. 7.
Pensionskasserne har i de seneste år haft ganske  

 betydelige overskud, ikke mindst på grund af stigningen i aktie- og  

 obligationskurser.
Med det nye tekniske grundlag opnår B A/S den for  

 selskabet fordelagtige situation, at man kan utilregnelighedspensionere et  

 stort antal mennesker uden omkostninger til den hertil svarende  

 pensionsbyrde, idet denne afholdes af pensionskassernes overskud og frie  

 kapital.
Dette er helt utilfredsstillende for pensionskassernes medlemmer,  

 også selv om det påhviler B A/S at foretage ekstra indbetalinger,  

 hvis pensionskassernes egne midler ikke er tilstrækkelige til at  

 dække pensionshensættelserne.
Hvis B A/S i en sådan  

 situation ikke er i stand til at indbetale de nødvendige beløb,  

 vil det betyde en reduktion af pensionerne for samtlige medlemmer af  

 pensionskassen.
I påkommende tilfælde vil staten kun dække  

 en beskeden del af dette tab via den stillede garanti, idet staten kun  

 garanterer for manglende indbetalinger i forbindelse med  

 utilregnelighedspensionering.
 Bestyrelsesflertallet har med anmeldelsen af det nye  

 tekniske grundlag opnået en situation, hvor pensionskassens overskud,  

 såvel det løbende som det akkumulerede, kan anvendes til  

 dækning af øgede pensionshensættelser i anledning af  

 utilregnelighedspensionering af B A/S´s ansatte, alene begrænset af den  

 ansvarshavende aktuars vurdering af, hvad der generelt anses for  

 betryggende.
 Det er klagernes opfattelse, at de af B A/S udpegede  

 medlemmer af pensionskassernes bestyrelser i denne sag har varetaget B A/S´s  

 interesser og ikke pensionskassernes.
Bestyrelsens opgave er generelt at arbejde for at  

 virkeliggøre foreningens formål.
Bestyrelsen skal være  

 loyal overfor medlemmerne og må ikke misbruge bestyrelseshvervet til  

 eget formål, jf.
Ole Hasselbalch: Foreningsret side 152.
Der henvises i øvrigt til Finanstilsynets skrivelse  

 af 20. marts 1989 side 5: "Hensigten med § 8 i PKL er, at der i  

 tilfælde af interessekonflikt mellem selskab og pensionskasse ikke skal  

 opstå tvivl om bestyrelsens tilhørsforhold og loyalitet.
Ikke  

 mindst de situationer som den foreliggende, hvor der er større  

 økonomiske mellemværender mellem selskab og pensionskasse, og  

 hvor der forestår en betydelig reorganisering, er det af  

 afgørende betydning, at pensionskassen har en selvstændig og af  

 selskabet uafhængig bestyrelse.
Finanstilsynet finder derfor ikke, at  

 der er baggrund for at opretholde dispensationen." Et bestyrelsesmedlem må ikke deltage i behandlingen  

 af spørgsmål om aftaler og søgsmål imellem  

 pensionskassen og ham selv eller en trediemand, hvis han deri har en  

 væsentlig interesse, der kan være stridende mod pensionskassens,  

 jf. firmapensionskasselovens § 29. Dette spørgsmål er uddybet i  

 betænkning nr. 1096 og i note 83 til Karnovs kommentarer til  

 pensionskasselovens § 29. Det hedder her:
"I firmapensionskasser kan særlige  

 habilitetsproblemer gøre sig gældende for de  personer, der  

 repræsenterer virksomheden i bestyrelsen.
Et medlem af pensionskassens  

 ledelse vil som udgangspunkt ikke være habil ved behandling af  

 spørgsmål om søgsmål mod virksomheden.
Dette medlem  

 vil normalt også være inhabil, når man i øvrigt  

 drøfter inddrivelse af pensionsbidrag fra virksomheden.
Derimod kan  

 der ikke opstilles en tilsvarende håndfast regel ved de mere dagligdags  

 problemer som f.eks. beregning af virksomhedens bidrag (herunder  

 forhøjelse).... Bestyrelsen bør lægge vægt  

 på, om et bestyrelsesmedlem har en væsentlig interesse i sagen,  

 således at han/hun kunne antages at varetage virksomhedens interesser  

 på bekostning  af  pensionskassens... Såfremt man er i de  

 undtagelsestilfælde, hvor en væsentlig del af  

 bestyrelsesmedlemmerne ....er inhabile, og bestyrelsen ikke er  

 beslutningsdygtig, kan det være en løsning at forelægge  

 spørgsmålet for generalforsamlingen." De af B A/S udpegede bestyrelsesmedlemmer er alle ansat i  

 B A/S.
Det er klagernes opfattelse, at disse bestyrelsesmedlemmer  

 er inhabile i den konkrete sag, der drejer sig om indbetaling af betydelige  

 beløb fra virksomheden til pensionskasserne.
Den afgørelse, som  

 bestyrelsesflertallet har truffet, er ikke til gavn for pensionskasserne, men  

 til gavn for B A/S.
... " Kammeradvokaten ved advokat C har for Finanstilsynet ved  

 skrivelse af  15. februar 1999 principalt påstået klagen afvist,  

 idet det pågældende mindretal af medarbejderrepræsentanter  

 i bestyrelserne ikke kan optræde på pensionskassernes vegne, og  

 har subsidiært påstået Finanstilsynets afgørelser af  

 30. juni og 23. september 1998 stadfæstet.  Advokaten har bl.a.  

 anført:
 "...
Som det fremgår, har Finanstilsynets rolle i sagen  

 bestået i, at man afviste de første anmeldte ændringer i  

 de tekniske grundlag, fordi de indebar, at pensionskassernes overskud kunne  

 anvendes til førtidspensioner af tjenestemænd, uden at der var  

 angivet præcise grænser for denne anvendelse.
Dernæst tog  

 Finanstilsynet i anden omgang de anmeldte ændringer til efterretning,  

 fordi de var justerede, navnlig således, at anmeldelserne nu kun gjaldt  

 for ét år ad gangen, og således, at det nu var angivet,  

 hvor mange førtidspensioneringer, der var omfattet,  og hvor stor  

 udgiften hertil ville være.
 På denne måde har Finanstilsynet udført  

 den opgave, som loven om firmapensionskasser pålægger tilsynet i  

 en situation som den foreliggende, især lovens § 13 og § 17.
Det indgår ikke i tilsynets opgaver at tage stilling  

 til uenighed imellem forskellige bestyrelsesmedlemmers holdning til  

 anvendelse af pensionskassernes overskud.
Men det er i realiteten dette, som  

 klager ønsker med denne sag og med påstanden om, at de justerede  

 ændringer i de tekniske grundlag, der anmeldes i anden omgang i maj  

 1998, er ugyldige.
 Anbringender:
 Til støtte for afvisningspåstanden  

 gøres det gældende, at klagerne ikke har den fornødne  

 retlige interesse til, at de kan anses for at være klageberettigede,  

 jf. § 8 i bekendtgørelse nr. 1154 af 18. december 1994 om  

 Erhvervsministeriets Erhvervsankenævn.
 ...
Det pågældende mindretal af  

 medarbejderrepræsentanter i pensionskassernes bestyrelser kan selvsagt  

 ikke optræde på pensionskassernes vegne.
Det fremgår af  

 formuleringen af de to skrivelser fra klagers advokat, at de  

 pågældende heller ikke optræder som individuelle medlemmer  

 af pensionskasserne.
 Sagsfremstillingen i de to skrivelser til ankenævnet  

 viser, at realiteten i denne sag er, at to medarbejderrepræsentanter i  

 bestyrelserne for de tre pensionskasser er uenig med tre  

 bestyrelsesmedlemmer, der er udpeget af B A/S.  Uenigheden drejer sig om  

 anvendelsen af pensionskassernes overskud.
 I stedet for at anvende det retsmiddel, som  

 pensionskassernes vedtægter udtrykkeligt foreskriver i en sådan  

 situation, nemlig voldgift ...., har mindretallet i bestyrelserne valgt at  

 indgive klage til Erhvervsankenævnet.
Men da klage til Erhvervsankenævnet ikke kan rettes  

 imod pensionskasserne eller mod B A/S - der i substansen er de rette  

 adressater for  mindretallets utilfredshed - har mindretallet i stedet valgt  

 at klage over Finanstilsynet.
Finanstilsynet har imidlertid ikke nogen rolle  

 at spille med hensyn til afgørelsen af uenighed imellem mindretal og  

 flertal i pensionskassernes bestyrelse vedrørende anvendelsen af  

 pensionskassernes overskud.
Sagt med andre ord: Èt er den  

 skønsmæssige vurdering, som Finanstilsynet ifølge  

 firmapensionskasselovens § 17 skal foretage af, at de anmeldte forhold er  

 betryggende og rimelige.
Noget andet er uenigheden i bestyrelsen om, hvor  

 stort pensionskassernes overskud bør være.
Dette sidste er et  

 internt anliggende for pensionskassen, som det ligger uden for  

 Finanstilsynets opgaver ifølge loven at tage stilling til.
 Det bemærkes i denne forbindelse, at bestyrelserne  

 for de tre pensionskasser er lovligt sammensatte, jf.  

 firmapensionskasselovens § 22.
 Sammensætningen afspejler det forhold, at det er B  

 A/S, der finansierer pensionskasserne.
Det er derfor også med god grund, at beslutning om  

 ændring af pensionskassernes tekniske grundlag ikke er et anliggende  

 for generalforsamlingen, jf. firmapensionskasselovens § 32, stk. 2, og § 35,  

 stk. 1, modsætningsvis.
Det skyldes ikke mindst, at der i en situation  

 som den foreliggende er en indbygget konflikt imellem virksomhedens (dvs.  

 B's) og medlemmernes interesser.
 Lovgivningen overlader det i en situation som den  

 foreliggende til pensionskassen  - her ved bestyrelsen, der optræder  

 som en enhed - at træffe afgørelse om ændring af det  

 tekniske grundlag med anmeldelse til Finanstilsynet.
 Selv om medarbejderrepræsentanter er  

 bestyrelsesmedlemmer, der vælges af medarbejderne på  

 generalforsamlingen, forudsættes de ifølge retspraksis at have  

 nøjagtig samme rettigheder og pligter som de øvrige medlemmer  

 af bestyrelsen.
At bestyrelsen må betragtes som en enhed, hvor alle  

 medlemmer er lige, og hvor enkelte medlemmer ikke særskilt har  

 partsstatus i forhold til Finanstilsynet, er præciseret i lov nr. 1055  

 af 23. december 1998 om ændring af bl.a. firmapensionskasseloven.
Det  

 hedder herom i lovbemærkningerne (lovforslag nr.
L 54 af 22. oktober  

 1998, side 9):
 "Der foreslås indsat en særskilt bestemmelse,  

 der fastslår, hvem der har partsstatus i forhold til Finanstilsynet.  

 Partsstatus har bl.a. betydning for retten til aktindsigt og retten til at  

 indbringe Finanstilsynets afgørelser for Erhvervsankenævnet.
 Som udgangspunkt anses  alene den pensionskasse, som en  

 afgørelse truffet af Finanstilsynet vedrører, som part i  

 forhold til Finansstyrelsen.
 Det foreslås, at bestyrelsesmedlemmer, revisorer,  

 direktører, aktuaren, likvidatorer og andre ledende medarbejdere  

 også kan blive part i forhold til Finanstilsynet, såfremt  

 tilsynets påtale eller pålæg er rettet mod den  

 pågældende.
 Det foreslås endvidere, at andre - f.eks. ved  

 undersøgelse af, hvorvidt et løfte om pension i forbindelse med  

 et ansættelsesforhold er afdækket  - får partsstatus,  

 når tilsynets afgørelse er rettet direkte mod den  

 pågældende.
Eneudrederen anbefalede endvidere, at det bør  

 overvejes, hvorvidt kunder i visse situationer skal kunne opnå  

 partsstatus.
I forbindelse med lov om firmapensionskasser må det  

 overvejes, om en pensionskasses medlemmer skal kunne opnå  

 partsstatus.
Da Finanstilsynets afgørelser imidlertid alene vil  

 være rettet mod pensionskassen, hvorefter det er op til pensionskassen  

 selv at afgøre, hvorvidt der skal træffes foranstaltninger over  

 for medlemmet, er det ikke fundet relevant at udvide muligheden for at  

 opnå partsstatus til at omfatte pensionskassens medlemmer." Når de to afgørelser, som Finanstilsynet har  

 truffet, og som danner grundlaget for denne sag (...), ikke indeholder  

 klagevejledning, er det af samme grund.
Det skyldes, at bestyrelsen betragtes  

 som en enhed, hvorfor der ikke træffes afgørelser af  

 Finanstilsynet, som er rettet til enkelte medlemmer eller et mindretal.  

 Afgørelsernes adressat er pensionskasserne.
Pensionskasserne har ved  

 de to afgørelser fuldt ud fået medhold.
Derfor skal der heller  

 ikke ifølge forvaltningslovens § 25, stk. 1, 2. pkt., gives  

 klagevejledning i denne situation.
 At enkelte medlemmer eller et mindretal i en  

 pensionskasses bestyrelse ikke er klageberettigede bekræftes både  

 af Erhvervsankenævnets praksis og af forvaltningsrettens almindelige  

 regler om klageberettigelse.
 ...
 Som det fremgår heraf, er en person kun  

 klageberettiget, hvis vedkommende er adressat for den pågældende  

 afgørelse eller hvis vedkommende har en både væsentlig og  

 individuel interesse i sagens udfald.
 Det er disse betingelser, der fremgår af  

 Erhvervsankenævnets praksis og af forvaltningsrettens almindelige  

 regler om klageberettigelse.
 I det foreliggende tilfælde opfylder bestyrelsens  

 mindretal (dvs. de to medarbejderrepræsentanter) imidlertid ikke nogen  

 af disse betingelser.
De pågældende er ikke adressater for  

 Finanstilsynets afgørelser.
Det er som nævnt  

 pensionskasserne.
 De pågældende har måske en generel  

 økonomisk interesse i, hvorledes det tekniske grundlag er udformet.  

 Men de har ikke nogen direkte eller væsentlig interesse, der er  

 stærkere eller mere intensiv end den interesse, som andre medlemmer af  

 pensionskasserne har.
 De har heller ikke nogen individuel interesse i  

 Finanstilsynets afgørelser om at tage de anmeldte ændrede  

 tekniske grundlag til efterretning.
 De pågældendes interesse er udtryk for en  

 generel holdning til anvendelse af pensionskassernes overskud, herunder til,  

 om det kan anvendes til førtidspensioneringer af tjenestemænd.  

 Denne generelle holdning er forskellig fra den holdning, som bestyrelsernes  

 flertal har.
Heri ligger også, at alle fem bestyrelsesmedlemmer  

 må betragtes som værende lige habile eller lige inhabile  

 vedrørende dette spørgsmål om anvendelse af  

 pensionskassernes overskud.
Med hensyn til spørgsmålet om  

 inhabilitet i relation til firmapensionskasselovens § 29 henvises i  

 øvrigt til den advokatundersøgelse, der er gengivet i bilag  

 ..., under "Formandens beretning".
 Herudover må det også tages i betragtning, at  

 den holdningsprægede interesse, som mindretallet i bestyrelserne har,  

 som nævnt ikke er relevant i forhold til de opgaver, som Finanstilsynet  

 har ifølge firmapensionskasseloven, når der anmeldes  

 ændringer i pensionskassers tekniske grundlag.
Afslutningsvis bemærkes, at den foreliggende klage  

 heller ikke kan realitetsbehandles, fordi klagefristen på 4 uger var  

 overskredet, da klagen blev indgivet.
Finanstilsynets afgørelser er  

 truffet 30. juni 1998 over for K2 og 23. september 1998 over for de to andre  

 pensionskasser.
Da fristen således udløb henholdsvis 28. juli  

 1998 og 23. oktober 1998, og da klagen først blev indgivet ved  

 skrivelse af 30. oktober 1998  - modtaget i Erhvervsankenævnet den 2.  

 november 1998 - må klagen også af denne grund afvises, jf. § 8 i  

 bekendtgørelsen om Erhvervsankenævnet.
Som nævnt har Finanstilsynet ikke meddelt klager  

 særlig klagevejledning, fordi Finanstilsynets afgørelser er  

 rettet til pensionskasserne - ikke til et mindretal i disses bestyrelser.
I  

 denne forbindelse henledes opmærksomheden på, at hvis  

 Erhvervsankenævnet på trods af fristoverskridelsen alligevel  

 vælger at acceptere at realitetsbehandle klagen, vil bestyrelsernes  

 mindretal hermed have opnået en fordel, der tilsvarende vil være  

 til ugunst for bestyrelsernes flertal og de modstående interesser, som  

 flertallets beslutning om de ændrede tekniske grundlag er udtryk  

 for.
Under disse omstændigheder foreligger der ikke  

 sådanne ekstraordinære forhold eller særlige undskyldelige  

 omstændigheder, som kan begrunde, at Erhvervsankenævnet ser bort  

 fra fristoverskridelsen." Advokat A har i skrivelse af 25. marts 1999 yderligere  

 anført bl.a.:
"....(Udtaget) Videre bemærkes, at der er nær  

 sammenhæng mellem de formelle spørgsmål om  

 klageberettigelse, inhabilitet og klagens rettidige indgivelse og sagens  

 materielle indhold om Finanstilsynets accept af det anmeldte nye tekniske  

 grundlag.
Der protesteres derfor imod, at de formelle spørgsmål  

 tages ud til særskilt behandling....
 Om de formelle spørgsmål bemærkes  

 følgende:
 Klagerne er de generalforsamlingsvalgte medlemmer af  

 pensionskassernes bestyrelser som repræsenterende pensionskasserne, jf.  

 de beslutninger, der blev truffet med overvældende majoritet på  

 de ekstraordinære generalforsamlinger i pensionskasserne.
- for K2 Pensionskasse den 24. november 1998 (bilag  

 ...) - for K1 Pensionskasse den 1. december 1998 (bilag ...  

 og - for K3 Pensionskasse den 3. december 1998 (bilag  

 ...) Klagerne repræsenterer således  

 pensionskasserne.
 Der er opstået den situation, der forudses i  

 bemærkningerne til § 29 i lov om tilsyn med pensionskasser, jf.  

 Folketingstidende 1988/89, tillæg A, spalte 3443.
"I firmapensionskasser kan særlige  

 habilitetsproblemer gøre sig gældende for de personer, der  

 repræsenterer virksomheden i bestyrelsen.
Et medlem af en  

 pensionskasses ledelse, der tillige er direktør eller  

 bestyrelsesmedlem i den eller de virksomheder, som pensionskassen er  

 tilknyttet, vil som udgangspunkt ikke være habil ved behandling af  

 spørgsmål om søgsmål mod virksomheden.
Dette medlem  

 vil normalt også være inhabil, når man i øvrigt  

 drøfter inddrivelse af pensionsbidrag fra virksomheden.
Derimod kan der ikke opstilles en tilsvarende  

 håndfast regel ved de mere dagligdags problemer, som f.eks. beregning  

 af virksomhedens bidrag (herunder forhøjelse) eller ved  

 tilrettelæggelsen af proceduren for opkrævning af medlemmernes  

 pensionsbidrag.
Bestyrelsen bør lægge vægt på, om et  

 bestyrelsesmedlem har en væsentlig interesse i sagen, således at  

 han/hun kunne antages at varetage virksomhedens interesser på  

 bekostning af pensionskassens.
I praksis må det antages, at denne type problemer  

 ikke hidtil har spillet en stor rolle.
Denne situation vil formentlig  

 fortsætte.
Til forskel fra almindelige aktieselskaber har  

 pensionskasserne, fordi de er under tilsyn, mulighed for i  

 tvivlstilfælde at søge vejledning hos tilsynet, ligesom de  -  

 herunder et mindretal i bestyrelsen - kan nævne problemet overfor  

 tilsynet.
Såfremt man er i de undtagelsestilfælde, hvor  

 en væsentlig del af bestyrelsesmedlemmerne er inhabile, og bestyrelsen  

 ikke er beslutningsdygtig, kan det være en løsning at  

 forelægge spørgsmålet for generalforsamlingen." Efter klagernes opfattelse er en væsentlig del af  

 bestyrelsesmedlemmerne inhabile og bestyrelsen derfor ikke beslutningsdygtig.  

 Spørgsmålet har derfor været forelagt for  

 generalforsamlingen, der har forkastet det nye tekniske grundlag.
Om inhabilitet henviser jeg til redegørelse af 20.  

 maj 1997 af advokat D (vedlægges som bilag ...), jf. bilag .. og  

 kammeradvokatens indlæg side 10, næstsidste afsnit.
D konkluderer  

 på side 6 efter at have citeret ovennævnte:
"På grundlag af bemærkningerne til § 29 kan  

 det således fastslås, at et bestyrelsesmedlem, der er  

 repræsentant for arbejdsgiveren, vil være inhabilt, hvis der i  

 pensionskassens bestyrelse skal træffes beslutning om indgåelse  

 af aftaler mellem pensionskassen og arbejdsgiveren, hvis den  

 pågældende må antages at have en interesse, der strider mod  

 pensionskassens." Bestyrelsesflertallets vedtagelse af det nye tekniske  

 grundlag er sket for at give B A/S mulighed for at utilregnelighedspensionere  

 pensionskassens medlemmer under 60 år uden indbetaling af ekstra bidrag  

 til imødegåelse af de øgede pensionshensættelser,  

 der følger af sådan utilregnelighedspensionering.
Dette er ikke  

 i overensstemmelse med pensionskassemedlemmernes interesser, men  

 énsidigt til gavn for B A/S.
De af B A/S udpegede  

 bestyrelsesmedlemmer, der alle er ansatte i B A/S, varetager med denne  

 beslutning énsidigt B A/S's interesser.
Denne ændring af det  

 tekniske grundlag er så væsentlig en ændring af  

 retsforholdet imellem B A/S og pensionskasserne, at de af B A/S udpegede  

 bestyrelsesmedlemmer er inhabile.
 Det nye tekniske grundlag er forkastet af  

 generalforsamlingerne med overvældende flertal og derfor ugyldigt.
Det gøres gældende, at generalforsamlingernes  

 beslutninger er gyldige og lovlige, da generalforsamlingerne er  

 pensionskassens øverste organ, og beslutningerne går ud på  

 at beskytte medlemmernes interesser.
Det præciseres, at der ikke er  

 tale om en uenighed imellem et flertal og et mindretal i bestyrelsen, men  

 imellem det af B A/S udpegede flertal i bestyrelserne og pensionskasserne ved  

 deres generalforsamlinger.
Det er åbenbart, at pensionskassernes  

 generalforsamlinger som repræsenterende pensionskasserne og deres  

 medlemmer  er berettigede til at klage over en afgørelse, truffet af  

 Finanstilsynet, hvorved de nævnte tekniske grundlag er taget til  

 efterretning.
Pensionskasserne har en væsentlig individuel interesse i  

 at sikre medlemmernes pensioner bedst muligt og er derfor berettigede til at  

 klage over Finanstilsynets afgørelse til Erhvervsankenævnet.
Da  

 klagen blev indgivet den 30. oktober 1998, blev den indgivet af de  

 generalforsamlingsvalgte bestyrelsesmedlemmer i pensionskasserne i  

 forventning om, at dette ville opnå tilslutning på de  

 ekstraordinære generalforsamlinger.
Det fastholdes, at Finanstilsynet  

 netop har en rolle at spille i tilfælde af uenighed imellem  

 generalforsamlingen på den ene side og bestyrelsesflertallet,  

 bestående af de af arbejdsgiveren udpegede medlemmer, på den  

 anden side, jf. også de ovenfor citerede lovbemærkninger.
Det  

 gælder navnlig som her, hvor der er tale om en strid imellem  

 pensionskasserne på den ene side og B A/S på den anden side, og  

 hvor bestyrelsens flertal varetager B A/S's interesser.
Lovgivningen  

 overlader det ikke til arbejdsgiveren énsidigt at træffe  

 afgørelse om ændring af det tekniske grundlag i en  

 firmapensionskasse i arbejdsgiverens favør.
I en situation som den foreliggende er det Finanstilsynets  

 opgave at beskytte pensionskassens medlemmer mod beslutninger, truffet alene  

 af arbejdsgiverens repræsentanter i bestyrelsen.
Det bør  

 indgå i Finanstilsynets overvejelser, om det tekniske grundlag skal  

 accepteres, at beslutningen énsidigt er til gavn for  

 arbejdsgiveren.
 ...
 Klagerne kan ikke tiltræde, at klagen ikke kan  

 realitetsbehandles, fordi klagefristen på 4 uger var overskredet, da  

 klagen blev indgivet.
Klagerne gør gældende, at klagefristen er  

 suspenderet, fordi der ikke er meddelt klagevejledning, jf. eksempelvis Jens  

 Garde mfl.: Forvaltningsret, almindelige emner. 1997, p. 262. Klagerne er  

 således hverken gjort bekendt med klagefristen og det tidspunkt,  

 hvorfra denne frist løber, og ej heller med klageinstans, skønt  

 Finanstilsynet var orienteret om, at der var uenighed imellem de  

 generalforsamlingsvalgte medlemmer af bestyrelsen og bestyrelsens af B A/S  

 udpegede flertal.
Klagerne har selv måttet overveje disse  

 spørgsmål og er nået til den konklusion, at tvistigheder  

 af den her omhandlede art bør afgøres af Finanstilsynet og  

 Erhvervsankenævnet og ikke ved voldgift eller dom.
 Herefter har de generalforsamlingsvalgte medlemmer  

 besluttet af indgive klage til Erhvervsankenævnet forudsat de  

 ekstraordinære generalforsamlingers tilslutning.
Det bemærkes i den forbindelse, at Finanstilsynet  

 tilsyneladende ikke selv har anset deres breve som afgørelser, og at  

 det er derfor, at der ikke er givet klagevejledning.
I så fald er der  

 jo ikke klageadgang.
Klagerne er ikke enige i, at der ikke foreligger  

 afgørelser, og dette gøres ej heller gældende af  

 kammeradvokaten.
Denne uklarhed taler også for suspension af  

 klagefristen.
Under disse omstændigheder fastholder klagerne, at  

 Erhvervsankenævnet bør behandle sagerne trods mulig oversiddelse  

 af en klagefrist." Ved skrivelse af 10. september 1999 meddelte  

 ankenævnet, at man ikke fandt det hensigtsmæssigt at udskille  

 sagens formalitet til særskilt påkendelse.
 Kammeradvokaten anførte herefter i skrivelse af 9.  

 november 1999 en supplerende udtalelse, hvori bl.a. anføres:
 "...
 Replikken indeholder en enkelt ny oplysning, nemlig at der  

 er afholdt ekstraordinære generalforsamlinger i de tre pensionskasser i  

 november/december 1998 ....,  og at flertallet af pensionskassernes medlemmer  

 her har givet udtryk for samme opfattelse, som de medlemmer af bestyrelserne,  

 de har valgt, tidligere har givet udtryk for.
 ...
Det fremgår af referatet i ... at pensionskassens  

 formand gjorde opmærksom på, at pensionskassen var underkastet  

 særlige lovmæssige vilkår, idet beslutningskompetencen  

 vedrørende det tekniske og økonomiske grundlag tilkom  

 pensionskassens ledelse i henhold til lovgivningen.
Det ville med andre ord  

 sige, at godkendelsen eller forkastelse af grundlaget var anliggender, der  

 var henlagt til bestyrelsen, hvorimod generalforsamlingen ikke med bindende  

 virkning kunne forkaste grundlaget.
En sådan beslutning ville derfor  

 ikke være gyldig efter de selskabsudpegede repræsentanters  

 opfattelse, og bestyrelsen havde ikke pligt til at efterleve den.
 ...
 Med hensyn til spørgsmålet om habilitet  

 henviser klagerne til advokat D's redegørelse i bilag ... og  

 hæfter sig særlig ved en udtalelse fra advokaten, side ...
 For det første vedrører udtalelsen efter sin  

 formulering den situation, hvor der i pensionskassens bestyrelse skal  

 træffes beslutning om indgåelse af aftaler mellem pensionskassen  

 (her K1 Pensionskasse m.fl.) og arbejdsgiveren (her B). Det skyldes, at det  

 er denne situation, firmapensionskasselovens § 29 handler om.
 Imidlertid er dette ikke situationen i den foreliggende  

 sag, der handler om anmeldelse af et ændret teknisk grundlag til  

 Finanstilsynet.
For det andet anføres det i redegørelsen  

 (bilag ...) "Det er ikke muligt at give en præcis beskrivelse  

 af, hvornår B-repræsentanterne vil være inhabile på  

 grund af deres tilknytning til selskabets ledelse.
Spørgsmålet  

 må afgøres konkret, og som det fremgår af de citerede  

 bemærkninger (2. afsnit) må det afgørende ved  

 bedømmelsen være, om bestyrelsesmedlemmet har interesse i sagen,  

 som kan medføre, at han varetager B A/S interesse på bekostning  

 af pensionskassens.
Det er dog min opfattelse, at det ikke er enhver  

 interessemodsætning, som er ensbetydende med, at  

 ledelsesrepræsentanten er inhabil.
Som det netop fremgår af  

 bemærkningerne (2. afsnit), skal der være tale om, at  

 bestyrelsesmedlemmet skal have en væsentlig interesse i sagen, og det  

 er endvidere præciseret (3. afsnit), at inhabilitetsproblemer i praksis  

 ikke vil spille en stor rolle.
Lovgiver synes således at have lagt til  

 grund, at beslutninger, som er sædvanlige for en bestyrelse i en  

 pensionskasse, ikke er ensbetydende med, at ledelsesrepræsentanterne er  

 inhabile." Videre anføres det (...) i relation til vurderingen  

 af, om chefen for B's Finansafdeling var inhabil:
 "Det, der er afgørende for, om det  

 pågældende bestyrelsesmedlem er inhabilt, er imidlertid, om hans  

 personlige interesse i, at investeringsstrategien vedtages, strider mod  

 pensionskassens interesser.
 Dette synes næppe at være tilfældet.
Både B A/S og pensionskassen må ved  

 tilrettelæggelsen af sine investeringer have en fælles interesse  

 i, at investeringerne tilrettelægges således, at afkastet af  

 investeringen bliver bedst mulig.
Dette er i øvrigt udtrykkeligt  

 anført som et overordnet formål med aftalen om  

 investeringsrådgivning, jf. aftalens § 2.02, og den  

 investeringsstrategi, der udarbejdes, må derfor alt andet lige,  

 være udarbejdet med det sigte, at B A/S' og pensionskassens  

 investeringer bliver bedst mulige.
 Når investeringsstrategien må antages at  

 være tilrettelagt, så den tilgodeser både B A/S' og  

 pensionskassens interesser, er det vanskeligt at få øje  

 på, at den personlige interesse, som chefen for finansafdelingen har i,  

 at strategien vedtages, skulle være stridende mod pensionskassens, og  

 jeg mener derfor ikke, at det pågældende medlem er inhabilt,  

 når bestyrelsen skal drøfte den af finansafdelingen udarbejdede  

 investeringsstrategi, samt pensionskassens investeringer i øvrigt."  

 (Min fremhævelse).
 På denne baggrund bestrider Finanstilsynet, at den  

 foreliggende sag handler om en situation som den, der er forudset i de  

 lovbemærkninger til § 29 i firmapensionskasseloven, der citeres i  

 replikken (side 2).
 Finanstilsynet bestrider dermed også, at flertallet  

 i pensionskassernes bestyrelser var inhabile for så vidt angår  

 beslutningerne om anmeldelse til Finanstilsynet af det ændrede tekniske  

 grundlag, og at bestyrelsernes beslutninger af denne grund skulle være  

 ugyldige.
 Til støtte for den subsidiære  

 stadfæstelsespåstand gøres det gældende, at  

 Finanstilsynet har udført den opgave, som tilsynet er pålagt at  

 udføre i medfør af loven om firmapensionskasser, nemlig § 13 og  

 § 17 i en situation som den foreliggende.
 Finanstilsynets grundlæggende opfattelse .....kan  

 sammenfattes på følgende måde:
- Uenighed imellem flertal og mindretal i pensionskassernes  

 bestyrelser bør ikke afgøres af finanstilsynet, - hvis en bestyrelse beslutter, at overskud kan anvendes til  

 førtidspensioner, bør det anmeldes til Finanstilsynet som en  

 ændring af de pågældende pensionskasses tekniske grundlag,  

 der skal vurderes efter firmapensionskasselovens § 17.
 ...
 For det første følger det af  

 firmapensionskasselovens § 32, stk. 2, og 35, stk. 1, at kompetencen til at  

 træffe beslutning om ændring af  det tekniske grundlag alene er  

 tillagt bestyrelsen, der optræder som en enhed.
Baggrunden er, at det tekniske grundlag er baserer sig  

 på tekniske aktuarmæssige beregninger.
Derfor indebærer  

 loven, at det tekniske grundlag ikke skal kunne ændres, alt efter hvad  

 den fremherskende stemning blandt medlemmerne på en generalforsamling  

 måtte tilsige.
Derfor er der også tale om en beslutning, som det  

 er helt sædvanligt for en bestyrelse i en pensionskasse at  

 træffe.
...(Udtaget) Generalforsamlingen kan afsætte bestyrelsen.
Men  

 generalforsamlingen kan - i modsætning til det, der er anført  

 på en af de ekstraordinære generalforsamlinger af en af  

 medarbejderrepræsentanterne i bestyrelsen - ikke i nogen situation  

 lovligt substituere sig for bestyrelsen og overtage en beslutningskompetence,  

 der ifølge lovgivningen er tillagt bestyrelsen.
 På denne baggrund kan opfordringen i replikken  

 .....besvares med, at generalforsamlingernes beslutninger ....ikke giver  

 Finanstilsynet anledning til at ændre sin afgørelse.
For det andet følger det af  

 firmapensionskasselovens § 13 og § 17, at Finanstilsynets kompetence kun  

 består i at påse, at anmeldelsessystemet overholdes.
Tilsynet har  

 ikke kompetence til at godkende det tekniske grundlag.
Godkendelsesproceduren  

 blev ophævet ved lovændringen i 1992 (lov nr. 1062 af 23.  

 december 1992), der trådte i kraft den 1. august 1993.
 Som det fremgår af sagsfremstillingen i indklagedes  

 udtalelse af 15. februar 1999 ..., påså Finanstilsynet netop, at  

 anmeldelserne af de ændrede tekniske grundlag var betryggende og  

 rimelige for pensionskassernes medlemmer.
 Dette skete ved Finanstilsynets skrivelser ...  

 vedrørende pensionskassernes første anmeldelse af  

 ændringer i det tekniske grundlag.
 Disse skrivelser førte til pensionskassernes anden  

 anmeldelse af ændringer .... Det fremgår af  disse ændrede  

 anmeldelse, at der ikke længere var tale om, at der kunne foretages  

 førtidspensioneringer i ubegrænset omfang.
 ...
Det blev udtrykkeligt nævnt i anmeldelserne, at  

 mindretallet (medarbejderrepræsentanterne) var uenige i de  

 ændrede anmeldelser.
Alle tre ændrede anmeldelser indeholdt  

 bilag, hvor mindretallet detaljeret redegjorde for deres synspunkter.
 For så vidt angår K1 Pensionskasse og K3  

 Pensionskasse udbad Finanstilsynet sig herefter præcise anmeldelser med  

 angivelse af antal pensioneringer, den hermed forbundne udgift,  

 størrelsen af pensionskassernes basiskapital og solvensmargin efter  

 førtidspensioneringerne bilagt en udtalelse fra den  

 pågældende pensionskasses aktuar ...
 For så vidt angår K2 indeholdt den  

 ændrede anmeldelse allerede disse oplysninger ....
 Oplysningerne fra K1 Pensionskasse og K3 Pensionskasse  

 fremkom i bilag ...
 Som det fremgår, oplyste de to pensionskassers  

 aktuarer bl.a., at egenkapitalen i væsentlig grad oversteg lovens krav  

 også efter afholdelse af udgifter til de nævnte  

 førtidspensioneringer, og at de på baggrund af egenkapitalens  

 størrelse i forhold til markedsværdien af pensionskassernes  

 aktier kunne fastholde deres tidligere udtalelser .....om, at de ikke ud fra  

 aktuarmæssige synspunkter kunne have noget imod det tekniske grundlag,  

 som stadigt vurderedes at være betryggende.
Herefter tog Finanstilsynet de ændrede tekniske  

 grundlag til efterretning ... og afsluttede sagerne.
I denne forbindelse  

 fastholdes, at der ikke var anledning til at give klagevejledning, fordi der  

 var tale om afgørelser, som fuldt ud gav bestyrelserne medhold, jf.  

 forvaltningslovens § 25, stk. 1.
 Efter Finanstilsynets opfattelse foreligger der ikke  

 indikationer for, at bestyrelsernes beslutninger skulle være  

 ulovlige.
 Den valgte anden model for fastlæggelse af det  

 tekniske grundlag er hverken i strid med § 32, stk. 3, i  

 firmapensionskasseloven eller § 1, stk. 7, i pensionsregulativerne.
Der er ikke tale om enkeltstående beslutninger om  

 anvendelse af overskud i henhold til godkendte årsregnskaber i de tre  

 pensionskasser.
Hvis dette havde været tilfældet, følger  

 det af lovens § 32, stk. 3, at overførsel til næste år  

 efter forhøjelse af pensionstilsagn og hensættelser til  

 basiskapital ville have været obligatorisk.
 I stedet er der som nævnt tale om en generel model  

 for fastlæggelse af det tekniske grundlag, hvilket er noget andet.
Det centrale i modellen er, at den afspejler de  

 fælles interesser, som B og medlemmerne af pensionskasserne må  

 antages at have.
Der er her netop tale om en sådan fælles  

 interesse, som fremgår ovenfor ... af de citerede afsnit fra  

 advokatredegørelsen om habilitet.
 B må antages at have interesse i at kunne foretage  

 nødvendige førtidspensioneringer uden indbetaling af  

 ekstraordinære pensionsbidrag.
 Pensionskassernes medlemmer har interesse i, at der er  

 tilstrækkelig sikkerhed i pensionskasserne for deres pensioner.
 Flertallet i pensionskassernes bestyrelse har af hensyn  

 til virksomheden (B) og risikoen for, at den må bære eventuelle  

 merudgifter, også interesse i at fremme pensionskassernes overordnede  

 formål, nemlig sikring af medlemmernes pensioner.
 På denne baggrund bestrides det, at den valgte anden  

 model ensidigt tilgodeser B's interesser og skulle være til skade for  

 pensionskassemedlemmernes interesser.
Endvidere er det hverken Finanstilsynets opgave  

 særskilt at beskytte virksomheden (B) eller arbejdstagerne  

 (pensionskassernes medlemmer) over for den anden part.
Det er heller ikke  

 Finanstilsynets opgave at træffe afgørelse  i tilfælde af  

 uenighed mellem flertal og mindretal i pensionskassernes bestyrelser.
 Med andre ord er det ikke Finanstilsynets opgave at tage  

 stilling i den materielle konflikt imellem pensionskassernes medlemmer og B  

 om anvendelse af overskud i pensionskasserne.
Finanstilsynets opgave er en anden.
Den går ud  

 på at påse, at den balance imellem begge parters interesser, der  

 er udtrykt i firmapensionskasselovens § 17, overholdes.
Det er det,  

 Finanstilsynet har gjort i den foreliggende sag.
...." I skrivelse af 20. december 1999 anførte advokat A  

 yderligere bl.a.:
"Hvis det antages, at ankefristen er oversiddet, anmodes  

 Erhvervsankenævnet om at bortse herfra under de foreliggende  

 omstændigheder.
Der lægges navnlig vægt på, - at dette vidtgående og principielle  

 spørgsmål er blevet gennemført af de af arbejdsgiveren  

 udpegede bestyrelsesmedlemmer som et spørgsmål om indholdet af  

 pensionskassernes teknisk økonomiske grundlag trods modstanden hos  

 mindretallet mod denne beslutning, - at Finanstilsynet har håndteret  

 spørgsmålet som et spørgsmål om anmeldelse af et  

 ændret teknisk økonomisk grundlag og derfor ikke har truffet  

 nogen afgørelse, som er genstand for påklage, jf. også den  

 manglende klagevejledning.
Det er derfor usikkert, hvilken dato fristen skal  

 regnes fra, - at den oprindelige klage blev indgivet hurtigst muligt,  

 inden det havde været muligt at afholde ekstraordinære  

 generalforsamlinger, som en forløber for  

 generalforsamlingsbeslutningerne.
Fristen kan med rimelighed først  

 regnes fra det tidspunkt, hvor generalforsamlingerne har haft lejlighed til  

 at tage stilling, og - at der efter klagernes opfattelse er tale om et  

 spørgsmål om anvendelse af pensionskassens overskud eller et  

 spørgsmål af lignende karakter, som henhører under  

 generalforsamlingens kompetence." Kammeradvokaten har fremsat yderligere bemærkninger  

 ved skrivelse af  9. marts 2000.
 Ankenævnet har under hensyn til klagesagens udfald,  

 jf. nedenfor, ikke fundet grundlag for at imødekomme en anmodning fra  

 klagerne om mundtlig forhandling eller en anmodning fra B A/S om tilladelse  

 til at  intervenere i sagen.
 Ankenævnet udtaler:
 Vedrørende spørgsmålet om admittering af  

 klagen:
Da de generalforsamlingsvalgte bestyrelsesmedlemmer  

 ikke tegner bestyrelserne, og da sagen ikke angår påtale eller  

 pålæg, som er direkte rettet mod dem, kan de efter § 66 b i lov  

 om tilsyn med firmapensionskasser ikke anses som parter i sagen og kan derfor  

 ikke påklage Finanstilsynets afgørelser af 30. juni og 23.  

 september 1998 til ankenævnet.
Efter sidstnævnte bestemmelse har  

 alene pensionskasserne partsstatus.
Under hensyn til at  

 bestyrelsesmedlemmernes klage i nær tidsmæssig tilknytning til  

 klagen er tiltrådt af pensionskassernes generalforsamlinger, finder  

 ankenævnet, at klagen tillige må anses som indgivet af  

 generalforsamlingerne.
Da disse er selskabsorganer i pensionskasserne og ikke  

 underlagt bestyrelserne, og da klagen angår spørgsmål, som  

 er af åbenbar retlig interesse for generalforsamlingerne, finder  

 ankenævnet, at generalforsamlingerne er klageberettigede.
Under hensyn  

 til den usikkerhed, der har bestået om klageadgangen, og til den  

 principielle karakter af de spørgsmål, som klagen angår,  

 finder ankenævnet endvidere undtagelsesvis grundlag for at behandle  

 klagen uanset overskridelsen af ankefristen.
 Vedrørende spørgsmålet om bestyrelsesflertallets  

 habilitet:
Det hører til en pensionskassebestyrelses  

 hovedopgaver løbende at sikre, at pensionskassens tekniske og  

 økonomiske grundlag er betryggende og rimeligt over for de  

 pensionsberettigede, herunder i tilsagnskasser at arbejdsgiverens bidrag  

 under hensyn til pensionskassens øvrige indtægter beregnes  

 således, at en betryggende solvensmargen sikres.
Inden for disse rammer  

 kan arbejdsgiverudpegede bestyrelsesmedlemmer ikke anses for inhabile til at  

 medvirke til, at pensionskassens tekniske og økonomiske grundlag  

 ændres således, at arbejdsgiverens bidrag nedsættes.
Da  

 ændringer i det økonomiske og tekniske grundlag skal  

 tiltrædes af den ansvarshavende aktuar og anmeldes til Finanstilsynet,  

 som efter lovens § 17 påser, at det anmeldte er betryggende og rimeligt  

 for de pensionsberettigede, vil en bestyrelsesbeslutning, som  

 tilsidesætter de nævnte hensyn, blive uvirksom allerede på  

 grund af Finanstilsynets indgriben, og spørgsmålet om ugyldighed  

 på grund af inhabilitet derfor ikke få selvstændig  

 betydning.
 I den foreliggende sag tiltræder ankenævnet  

 efter den ansvarshavende aktuars erklæring om pensionskassernes  

 solvensmargen, at den anmeldte ændring af det tekniske og  

 økonomiske grundlag er betryggende og rimeligt over for de  

 pensionsberettigede, og at bestyrelsesflertallets beslutning derfor ikke kan  

 anses for ugyldig på grund af inhabilitet.
 Vedrørende rækkevidden af Finanstilsynets  

 tilsynspligt:
 I lovens § 65, stk. 1, 1. pkt., hedder det:
"Finanstilsynet påser overholdelsen af denne lov og  

 af de bestemmelser, der er udstedt i medfør af  loven, jf. dog § 68." Ankenævnet finder herefter, at Finanstilsynet,  

 når tilsynet modtager anmeldelser fra en pensionskasses bestyrelse om  

 ændring i det tekniske og økonomiske grundlag, har pligt til  

 ikke alene at påse de i § 17, stk. 1, nævnte forhold, men tillige  

 om den anmeldte beslutning strider mod andre bestemmelser i loven, herunder  

 om den anmeldte beslutning er i strid med lovens § 32, stk. 2, nr. 1,  

 hvorefter generalforsamlingen træffer afgørelse om anvendelse af  

 overskud eller dækning af tab i henhold til godkendt årsregnskab.  

 Derimod tiltræder ankenævnet, at Finanstilsynet kan henvise  

 spørgsmål om en pensionskassebestyrelses kompetence, som beror  

 på fortolkning af pensionskassens vedtægter eller  

 pensionsregulativ til voldgift eller søgsmål, såfremt det  

 ikke er åbenbart, at bestyrelsen har handlet uden for sine  

 beføjelser.
 Da Finanstilsynet ikke har taget stilling til, om  

 bestyrelsernes beslutning om ændring i det tekniske og  

 økonomiske grundlag uden generalforsamlingens samtykke må anses  

 for at stride mod lovens § 32, stk. 2, nr. 1, hjemviser ankenævnet  

 sagen til Finanstilsynet til behandling af dette spørgsmål.
