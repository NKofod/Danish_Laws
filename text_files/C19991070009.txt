Kundgørelse om politireserven I medfør af aftale mellem  

 Rigspolitichefen og Justitsgruppen i CO II (Dansk Politiforbund og Dansk  

 Kriminalpolitiforening) af den 18. marts 1998 kan der ske ansættelse i  

 politireserven som en del af politiets seniorpolitik.
Der fastsættes  

 følgende bestemmelser for politireserven.
 Ansættelse og afsked.
 1. Et begrænset antal polititjenestemænd,  

 der efter det fyldte 60. år afskediges på grund af alder med  

 pension i henhold til tjenestemandslovens § 29, kan af Rigspolitichefen  

 ansættes i politireserven, såfremt deres helbredstilstand er  

 tilfredsstillende.
 2. Ansøgning om indtræden i  

 politireserven sendes til Rigspolitichefen i forbindelse med afsked eller  

 senest inden 1 år efter afsked.
 Rigspolitichefen indhenter udtalelse om ansøgerens  

 helbredstilstand og tjenstlige forhold, hvor ansøgeren senest var  

 tjenestegørende.
 3. Udtræden af politireserven sker uden  

 ansøgning med udgangen af den måned, hvori den  

 pågældende fylder 67 år.
 Ved det fyldte 65. år skal den ansatte  

 bekræfte at der ønskes fortsat ansættelse.
 Bekræftelse herom sendes af den ansatte til  

 Rigspolitichefen senest 3 måneder før den pågældende  

 fylder 65 år.
 Ansættelsen kan såvel af Rigspolitichefen som  

 af den ansatte i politireserven opsiges med 3 måneders varsel til  

 udgangen af en måned.
 Stationering og tjeneste.
 4. Politireserven administreres centralt af  

 Rigspolitichefen.
 Den ansatte i politireserven stationeres hos  

 Rigspolitichefen med tjeneste efter Rigspolitichefens nærmere  

 bestemmelse som hovedregel til særlige opgaver.
 Politireserven kan som hovedregel ikke indgå ved  

 løsningen af de daglige opgaver i politikredsen.
 5. Ansatte i politireserven er til rådighed  

 for tjeneste i hele landet, dog skal der tages størst muligt hensyn  

 til den ansattes forhold og ønsker.
 6. Tjenesterejser sker efter de for  

 polititjenestemænd  gældende regler, dog regnes  

 bopælspolitikredsen som tjenestested, og tjenesterejsen udgår fra  

 bopælen .
 Den ansatte i politireserven har pligt til at holde Rigspolitichefen  

 underrettet om sin bopæl.
 7. Rigspolitichefen skal som minimum tilbyde  

 ansatte i politireserven at forrette tjeneste svarende til, at der for hvert  

 fulde finansår forrettes tjeneste i et antal timer svarende til en 4  

 ugers tjenestetidsnorm for en polititjenestemand ansat på fuld tid.
 Tjenesten aftales for et halvt år ad gangen.  

 Rigspolitichefen og den ansatte i politireserven kan derudover indgå  

 særskilt aftale om tjenesten, såfremt begge parter er enige.
 Sygdom.
 8. Den ansatte i politireserven har pligt til at  

 underrette Rigspolitichefen om sygdom, som vil forhindre den  

 pågældende i at udføre planlagt tjeneste, samt i  

 øvrigt om langvarig eller alvorlig sygdom.
 Hvis det kræves af Rigspolitichefen, skal den  

 ansatte tilvejebringe lægeattest, for at der kan tages stilling til om  

 den pågældende bør afskediges, fordi helbredstilstanden  

 ikke længere er tilfredsstillende, jf. punkt 1. Afsked sker med det i  

 punkt 3 fastsatte varsel.
 Sygedage i forbindelse med planlagt tjeneste i op til et  

 halvt år medregnes som forrettet tjeneste, såfremt den ansatte  

 ikke meddeles afsked forinden.
 Uniform og udrustning.
9. Den ansatte i politireserven skal som hovedregel  

 forrette tjeneste i uniform.
Uniformsgenstande udleveres i fornødent  

 omfang.
 Udleveret udrustning, bortset fra uniformsgenstande, skal  

 opbevares på et tjenestested, når der ikke forrettes  

 tjeneste.
 I øvrigt henvises til kundgørelsen om  

 uniformering af politipersonale.
 Løn og særlige ydelser.
 10. Timelønnen fastsættes efter  

 Finansministeriets tabel for lønninger (tabel 1.1.5), skalatrin I,  

 stedtillæg IV.
 Ansatte i politireserven får tildelt særlige  

 ydelser (natpenge, helligdagsbetaling m.v.) efter samme regler, der er  

 gældende for polititjenestemænd.
Indberetning om forrettet tjeneste i en måned, herunder  

 særlige ydelser, sendes af den politikreds, hvor der er forrettet  

 tjeneste, til Rigspolitichefen på blanket P 453 (bilag 1). Indsendes  

 senest den 3. i den efterfølgende måned, så beløbet  

 kan anvises sidste hverdag i samme måned Jubilæum.
 11. Jubilæumsanciennitet optjenes efter gældende regler  

 for deltidsbeskæftigede.
 Pensionsforhold.
12. Tjeneste i politireserven får ingen indflydelse på den  

 pensionsretslige stilling.
Med hensyn til bidrag til Arbejdsmarkedets  

 Tillægspension henvises til de til enhver tid gældende  

 bestemmelser.
 Øvrige tjenstlige forhold.
 13. Med hensyn til forhold i og uden for tjenesten for de ansatte i  

 politireserven gælder samme regler som for tjenestemænd, dog med  

 de af forholdets natur flydende lempelser.
 Kundgørelse I nr. 30 af 21 . september 1977 ophæves, dog kan  

 nuværende ansatte i politireserven efter ønske fortsatte efter  

 det gamle regelsæt.
