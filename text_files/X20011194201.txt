 Som følge af svejseproblemer kræver klager ekstrabetaling som  

 godtgørelse for arbejde udført efter afleveringsdagen.
Voldgiftsretten udtaler, at der ikke i entreprisekontrakten er grundlag  

 for at klager ud over entreprisesummen kan kræve betaling for  

 kontraktsarbejde udført efter afleveringsdagen.
Det forhold at  

 indklagede ikke krævede dagbod ved klagers forsinkelse er ikke udtryk  

 for at indklagede er indstillet på at betale klageren for  

 kontraktsarbejde udført efter afleveringsdagen.
Derudover har klager  

 ikke påvist ekstraordinære eller upåregnelige forhold i  

 entreprisens forløb som skulle give klageren krav på  

 godtgørelse.
 Indklagedes frifindelsespåstand tages derfor til  

 følge.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører totalentreprise.
 Klageren har opgjort sit krav således:
"Entreprise kontraktet 3.398.912 Udbetalt 275.588 Indsat på spærret konto Ekstra arbejde per 16/12-1996, bilag 4 303.180 Udbetalt Omkostninger for svejseproblem pr. 16/12-1996, dog ikke  

 løn for XX fra oktober 1996, bilag 4 290.000 Udbetalt Kommende og gående arbejde for hele entreprisen 120.285 Udbetalt Totalt udbetalt:
4.387.965 Omkostninger i bilag 9 (korrigeret), ekskl. løn til  

 XX fra oktober 1996 (5.136.791 - 402.500) 4.734.291 Løn til XX oktober 1996 - marts 1997: 1150 timer  

 á 350 kr.
402.500 Totalt omkostninger 5.136.791 Tilbage at udbetale:
748.826 SEK" Indklagede har påstået frifindelse.
 I anbud af 22. marts 1996 fra klageren til indklagede  

 hedder der bl.a.:
 "Inklädnad med rostfritt stål av tak,  

 väggar och golv med hörnkonstruktioner samt upphängning av  

 takkonstruktion i befintliga betongbalkar.
 ..
 Syftet med rekonstruktionen är att få ett  

 fungerande invändigt tätskikt innanför befintligt  

 isolering/tätskikt och som kan tåla lagrets drifttemperatur och  

 har en förväntad hållbarhet av mindst 20 år.
 ..
 Inklädnaden utgöres av en 0,5 mm tjock rostfri  

 tunnplåt.
 Med hänsyn til materialgaranti har i golv och  

 vägg valts en stålkvalitet med hög molybdenhalt ca. 6 % med  

 bet 254 SMO (SS 2378) för tunnplåtslinern.
 ..
Arbetet genomförs av klager som  

 totalentreprenör.
Arbetsledare är X som även har klagers  

 kontrollansvar.
Svetsarbetet genemförs med speciell utbildade og  

 licencierade svetsare.
 ..
Följande insatser ingår i vår offert ..
 ..
 I entreprisekontrakt af 9. maj 1996 og 15. maj 1996 mellem  

 parterne hedder det bl.a.:
 "Klagers tilbud af 22.03.1996 (bilag A) accepteres med  

 nedenstående tilføjelser og betingelser.
 Entreprisen omfatter levering og montering af indvendig  

 beklædning med 0,5 mm rustfri tyndpladeliner og udstyr som beskrevet i  

 nærværende entreprisekontrakt.
 ..
Tanken trykprøves m.v. ved afleveringen som angivet  

 i kontrolbeskrivelsen, bilag B.
Leverancen omfatter 10 års  

 funktionsgaranti og en 10 års materialegaranti fra  

 stålleverandøren, jf. pkt. 2. Der er valgt en syrefast,  

 søvandsbestandig rustfri stål til bund og vægge samt en  

 syrefast rustfri stål til loft (se bilag A).
 ..
c) Dansk AB 92 med supplementer (bilag D) ..
TIDSPLAN OG DAGBOD Entreprisen opdeles i to etaper, hvor første etape  

 omfatter følgende arbejder:
 ..
 Første etape af entreprisen starter 9. maj  

 1996.
 Anden etape af entreprisen må ikke påbegyndes  

 før bygherrerådgiver og bygherrens kontrollant har godkendt  

 entreprenørens forslag til ændringer i udførelse af  

 svejsearbejde, kvalitetskontrol og tæthedskontrol foranlediget af  

 tæthedsproblemer i en af entreprenøren tidligere opført  

 tank.
 ..
 Aflevering af entreprisen, tanken renset,  

 trykprøvet og klar til vandpåfyldning: 22. november 1996 (dagbod  

 ved forsinkelse). Det er en forudsætning for denne afleveringsdato, at  

 bygherrerådgiver og bygherrens kontrollant har godkendt  

 påbegyndelsen af 2. etape af entreprisen senest den 1. juli 1996.  

 Såfremt den nævnte godkendelse først foreligger senere,  

 udsættes afleveringen tilsvarende.
 Fuldt funktionsdygtig tank forventes vandfyldt, godkendt  

 og idriftsat inden 1. april 1997.
Dagbod jf.
AB 92 med supplementer (bilag D): 5.000  

 SEK." I sammenställing av tilläggsarbeten fra klageren  

 til indklagede hedder det bl.a.:
"Oförutsedda problem med sömsvetsning  

 bedömd tilläggskostnad  250.000 om problemen löses inom  

 14 dagar.
Bedömd försening på grund av detta problem ca. 5  

 veckor" I telefax af 21. januar 1997 fra klageren til indklagede  

 hedder det bl.a.:
 " Re till mitt tidligare brev betr kostnasökningarna  

 i projektet vill jag här kort meddela.
 I klagerens klageskrift af 30. august 1999 hedder det  

 bl.a.:
"Etter dette kune entreprisen gennemføres og  

 anlægningen blev overtaget af bestilleren 17.5.1997 for  

 vannpåfyldning och godkendes formelt vit slutbesigtelse den 27.  

 Oktober." I telefax af 11. juni 1997 fra klageren til indklagede  

 hedder det bl.a.:
"Betalda fakturor som beror på svetsproblemen 166.975 487.869 Extra tid pga. svetsproblemen A.
787 timer x 300 SEK B.
328 timer x 300 SEK C.
162 timer x 300 SEK 1277 timer x 300 SEK 383.100 X ej uttagen lön juni 96 - juni 97 900 x 350 SEK 332.500 Jag vet att det återstår arbete med  

 dokumentation samt överlämnande av den ekonomiska  

 sammenställningen.
Ovanstående sammanställning är dock  

 en förutsättning för at klager skall kunna överleva som  

 företag.
 .
Självfallet skall beloppen styrkas med kopior av  

 fakturor samt specifikation av tidsuppgifter.
Detta papper är inte det  

 slutliga underlaget för den ekonomiska uppgörelsen." I skrivelse af 25. juni 1997 fra indklagede til klageren  

 hedder det bl.a.:
 "På foranledning af Deres breve om honorering af  

 ekstra krav, senest brev af 23. juni 1997, skal jeg herved erindre om, at der  

 er aftalt en procedure for behandling af de af Dem fremsatte krav om betaling  

 af Deres merudgifter p.g.a. problemer med svejsning m.v.
Byggeskadefonden og indklagede hverken kan eller vil  

 tilsidesætte denne procedure.
Jeg må derfor endnu en gang,  

 opfordre Dem til at fremlægge dokumentation for de rejste krav overfor  

 byggeleder.
 På grundlag af min indstilling fra byggelederen, vil  

 Byggeskadefonden og indklagede tage stilling til kravenes berigtigelse, set  

 bl.a. i relation til den foreliggende totalentreprisekontrakt.
 På nuværende tidspunkt finder vi ikke, at der  

 foreligger materiale, der kan danne grundlag for en vurdering og eventuel  

 honorering af de rejste krav.
.." I en skrivelse af 8. juli 1997 fra indklagede hedder det  

 bl.a.:
"3. Problemer ved svejsning af stål I december 1996 udførte klager et større  

 antal sømsvejsninger i væglineren, hvori der ved  

 trykprøvning af dobbeltsømmene blev fundet mange  

 utætheder.
Klager påbegyndte reparation af utæthederne, men  

 dette arbejde blev standset af byggeledelsen, idet sømsvejsningerne  

 ved destruktiv prøvning (mikroslib) viste sig at indeholde mange  

 små tværgående, men ikke gennemgående revner, som  

 ikke ville blive fundet ved trykprøvningen.
Antallet af  

 utætheder/reparationer var også uacceptabelt, selv om  

 sømmene efter reparation eventuelt skulle vise sig at være  

 tætte ved den efterfølgende trykprøve.
De destruktive  

 undersøgelser viste endvidere, at der var stor spredning i kvaliteten  

 af de udførte sømsvejsninger.
Selv om ovennævnte svejseproblemer i princippet er  

 klagers eget ansvar som totalentreprenør, tilbød byggeledelsen  

 den 20. december 1996 efter aftale med indklagede og Byggeskadefonden, at  

 klager ville få økonomisk kompensation for at udskifte alle de  

 udførte svejsninger i stålet.
Begrundelsen herfor er, at der  

 ikke har foreligget erfaringer med sømsvejsning med dette stål,  

 og at den type rustfrit stål har vist sig at være langt  

 vanskeligere at svejse end den mere gennemprøvede type, som blev  

 anvendt i loftet.
Tidspunktet for udbetaling af kompensation blev dog  

 fastlagt til efter færdiggørelsen af tankarbejdet.
Vi kan derfor efter aftale med indklagede og  

 Byggeskadefonden nu tilbyde en kompensation for udskiftningen af de kasserede  

 sømsvejsninger og for udførte forsøg med svejsning i  

 denne type stål.
Det tilbudte beløb er SEK 290.000 inkl.  

 moms.
Det skal dog understreges, at bygherren ikke generelt dækker  

 omkostninger foranlediget af svejseproblemer i forbindelse med anvendelse af  

 dette stål.
Disse omkostninger er principielt klagers eget ansvar som  

 totalentreprenør.
Såfremt De ønsker at modtage tilbudet, bedes  

 De venligst meddele dette til undertegnede .." På skrivelsens side 2 er nederst til højre  

 med håndskrift påført følgende:
"Tilbudet accepteras, klager" Byggelederen har forklaret, at han har været  

 tilsynsførende ingeniør på entreprisen.
I december 1996  

 blev der fundet mikroskopiske revnedannelser i nogle svejsninger.  

 Revnedannelserne kunne nok være udbedret ved manuel svejsning i et  

 sådant omfang, at svejsningerne måtte godtages som  

 kontraktmæssige.
Det var imidlertid holdningen på bygherresiden,  

 at man ikke ønskede at modtage et repareret produkt.
Man valgte derfor  

 at kassere svejsningerne, idet man dog samtidig besluttede, at klageren  

 skulle have økonomisk kompensation for de svejsninger, der ved manuel  

 svejsning kunne være bragt i kontraktmæssig stand.
Han fulgte  

 løbende projektet og kan bekræfte, at klageren også i  

 foråret 1997 havde problemer med svejsningen, men  han har ikke  

 drøftet disse problemer med repræsentanter for klageren og har  

 ikke givet noget tilsagn om, at klageren skulle have økonomisk  

 kompensation for disse problemer.
I øvrigt havde han ikke mulighed for  

 på egen hånd at indgå økonomiske aftaler med  

 klageren på bygherrens vegne.
Da der den 17. maj 1997 var kommet vand  

 på tanken og svejsearbejderne var bragt til afslutning, drøftede  

 han med en fra indklagede, hvad de skulle tilbyde klageren som  

 økonomisk kompensation i anledning af kassationen i 1996 af de  

 svejsninger, der havde revnedannelser.
Disse drøftelser resulterede i  

 hans brev af 8. juli 1997 til klageren med tilbud om betaling af 290.000 SEK.  

 Brevet var forinden blevet godkendt af bygherren, idet han ikke havde  

 bemyndigelse til at handle på egen hånd.
Beløbet var ikke  

 et a conto beløb, der skulle dække indtil en bestemt  

 skæringsdag, idet han slet ikke spekulerede på nogen datoer.
Det  

 er rigtigt, at klager ringede til ham for at drøfte brevets indhold.  

 Han sagde til klager, at han måtte henholde sig til brevet og ikke  

 kunne give ham tilsagn om andet og mere end det, der stod i brevet.
Det var  

 grundlæggende hans og bygherrens opfattelse, at vanskelighederne med  

 svejsningen i princippet var klagerens problem i dennes egenskab af  

 totalentreprenør.
Han har i det andet sidste afsnit af brevet af 8.  

 juli 1997 søgt at give udtryk for denne opfattelse og for, at  

 betalingen af beløbet på 290.000 SEK skulle opfattes som en  

 kulancebetaling.
Indklagedes projektleder har forklaret, at han er  

 projektleder i det firma der er forretningsfører for bygherren.
Man  

 valgte at lade klageren udføre entreprisen som totalentreprise, fordi  

 man ikke selv havde forstand på stål.
Det siger sig selv, at  

 totalentreprisen vedrørte en færdig tank.
Indklagede valgte ikke  

 at gøre dagbøder gældende over for klageren, da han ikke  

 afleverede entreprisen til tiden - den 22. november 1996, men dette var  

 selvsagt ikke udtryk for, at man ikke ønskede at holde klageren fast  

 på forpligtelsen til - inden for den aftalte entreprisesum - at  

 færdiggøre entreprisen.
Da der var fyldt vand på tanken,  

 og svejsningen var afsluttet, tog han spørgsmålet op med  

 indklagede om kompensation for den svejsning, der var blevet kasseret i 1996.  

 Disse svejsninger kunne nok have været brugt, men bygherren ville have  

 et produkt, der ikke var et kludetæppe, og valgte derfor at kassere  

 svejsningerne mod efterfølgende at betale kompensation til klageren.  

 Beløbet på 290.000 SEK var sat i forhold til værdien af de  

 svejsninger, der blev kasseret i 1996, og var til fuld og endelig  

 afgørelse.
7. Klageren har til støtte for sin  

 påstand anført, at det er et faktum, at projektet er blevet  

 gennemført, og at tanken fungerer.
Det var bygherren, der havde et  

 valg, da arbejdet ikke blev afleveret til tiden i november 1996. Man kunne  

 have afbrudt projektet, men man valgte at gå videre.
Man gjorde heller  

 ikke dagbøder gældende over for klageren.
Herved er der skabt en  

 ny aftalesituation.
I hvert fald er der skabt en forventning hos klageren om,  

 at han ville få dækning for det arbejde, han udførte efter  

 dette tidspunkt.
Denne forventning bestyrkes af, at det var klart for alle,  

 at klageren ikke havde økonomisk mulighed for at fortsætte efter  

 dette tidspunkt, medmindre klagerens arbejde blev honoreret.
I sommeren 1997  

 havde klageren et reelt oparbejdet underskud, som man præsenterede for  

 bygherren.
Det var på denne baggrund opfattelsen hos klageren, at  

 tilbudet fra bygherren af 8. juli 1997 alene dækkede den betaling, som  

 man var blevet enige om i januar 1997 vedrørende de kasserede  

 svejsninger, og at klagerens øvrige krav skulle medtages i en  

 slutopgørelse.
Denne opfattelse bestyrkes efter klagerens opfattelse  

 af det indtryk, han fik af telefonsamtalen med indklagede om skrivelsen af 8.  

 juli 1997. Klageren har derfor haft en berettiget forventning om, at man  

 efter november 1997 fortsatte på nye præmisser, og at han ville  

 få sit arbejde efter denne dato honoreret, når han fremlagde  

 dokumentation for sine omkostninger.
Da klageren havde tilvejebragt denne  

 dokumentation, afviste indklagede imidlertid at gå ind i en  

 realdiskussion med klageren, idet man på forhånd havde besluttet  

 sig til ikke at honorere klagerens krav.
8. Indklagede har til støtte for sin  

 påstand indledningsvis gjort gældende, at klagerens  

 opgørelse af kravet er usædvanligt og udokumenteret.
En  

 entreprenør kan efter gældende dansk ret ikke få  

 kompensation, blot fordi entreprisen har været tabsgivende.
Det  

 afgørende i sagen er imidlertid, at klageren - efter at svejsningen  

 var tilendebragt, hvilket senest må være sket den 17. maj 1997 -  

 uden forbehold har accepteret indklagedes tilbud om kompensation i skrivelsen  

 af 8. juli 1997. Ordlyden i denne skrivelse taler for sig selv.
Den omtaler  

 svejsningerne udført i december 1996 og tilbyder en kompensation  

 på 290.000 SEK " for udskiftninger af de kasserede  

 sømsvejsninger og for udførte forsøg med svejsning af en  

 bestemt type stål", hvilket fornuftsvis efter ordlyden og  

 sammenhængen må forstås som en samlet kompensation for  

 disse forhold.
Det er ikke bevist, at indklagede over for klager telefonisk  

 har givet udtryk for en anden opfattelse.
 9. Voldgiftsrettens bemærkninger.
Klageren har ifølge entreprisekontrakten  

 påtaget sig som totalentreprenør at aflevere "entreprisen,  

 tanken renset, trykprøvet og klar til vandpåfyldning: 22.  

 november 1996 (dagbod ved forsinkelse)". Der er ikke i entreprisekontrakten  

 noget grundlag for at antage, at klageren - ud over entreprisesummen - skulle  

 kunne kræve betaling for kontraktsarbejde udført efter denne  

 dato.
Specielt bemærkes, at det forhold, at bygherren valgte ikke at  

 kræve dagbøder af klageren som følge af overskridelsen af  

 afleveringsfristen, ikke kan tages som udtryk for, at bygherren skulle  

 være indstillet på i tillæg til entreprisesummen at betale  

 klageren for kontraktsarbejde udført efter den aftalte afleveringsdag.  

 Der er heller ikke af klageren påvist sådanne  

 ekstraordinære og upåregnelige forhold i entreprisens  

 forløb, at klageren af denne grund skulle kunne gøre krav  

 på en godtgørelse.
Det forhold, at klagerens økonomi var  

 dårlig, kan ikke i sig selv begrunde en godtgørelse.
Retten  

 finder, at skrivelsen af 8. juli 1997 efter sin ordlyd må forstås  

 som et tilbud om betaling af 290.000 SEK til fuld og endelig afgørelse  

 af de omkostninger, som var påført klageren i anledning af  

 kassationen af svejsningerne i slutningen af 1996. der er ikke i skrivelsens  

 ordlyd eller begivenhedsforløbet frem til denne skrivelse grundlag for  

 at antage, at indklagede har givet klageren tilsagn eller forventning om, at  

 indklagede ville betale klageren yderligere beløb i anledning af  

 svejseproblemerne.
Det findes ikke mod indklagedes forklaring bevist, at han  

 bindende på indklagedes vegne skulle have givet klageren et tilsagn om  

 en større økonomisk kompensation end den, der fremgik af  

 skrivelsen af 8. juli 1997. Klageren er derfor efter voldgiftsrettens  

 opfattelse bundet af sin accept på denne skrivelse og har ikke krav  

 på kompensation for svejseproblemer opstået efter kassation i  

 1996.
 Som følge af det anførte tager retten  

 indklagedes frifindelsespåstand til følge.
 THI BESTEMMES:
 Indklagede frifindes for det af klageren under denne  

 sag rejste krav.
 Klageren skal betale 30.000 kr. i sagsomkostninger til  

 indklagede.
 De omkostninger, der har været forbundet med  

 voldgiftsrettens behandling af sagen, skal betales af klageren efter  

 opgørelse og påkrav fra Voldgiftsnævnet.
 Kendelsen skal opfyldes inden 14 dage fra dato.
