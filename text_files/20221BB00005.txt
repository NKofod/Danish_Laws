Fremsat den 5. oktober 2022 af Leif Lahn Jensen (S), Thomas Danielsen (V), Karina Lorentzen Dehnhardt (SF), Andreas Steenberg (RV), Peder Hvelplund (EL), Mai Mercado (KF), Peter Skaarup (DD), Alex Ahrendtsen (DF), Peter Seier Christensen (NB), Ole Birk Olesen (LA), Torsten Gejl (ALT), Susanne Zimmer (FG), Lars Løkke Rasmussen (M) og Aaja Chemnitz (IA) Forslag til folketingsbeslutning om, at sundhedsvæsenet også skal indebære tandbehandling (borgerforslag) Vi stiller et borgerforslag om, at tandlægen skal ind over sundhedsvæsenet på lige vilkår som hospitaler og lægebesøg.
Vi ved, at 45 pct. af borgerne fravælger tandlægen, da det er for dyrt og der derfor er alt for mange, som ikke har råderum i økonomien til at gå til tandlægen.
Bemærkninger til forslaget Munden er en del af kroppen, hvorfra mange sygdomme opstår, og det er en enormt dyr post for sundhedsvæsenet at skulle behandle de borgere, der er blevet syge grundet tandproblemer.
Hjerte-kar-sygdomme, diabetes, kræft, mave-tarmsygdomme, betændelse i hjernen og mange andre sygdomme kan relateres til tandproblemer.
Der er i dag 14 ordninger, hvor der kan søges om tilskud til tandpleje.
Disse ordninger er næsten umulige at få del i som borger og er ufattelig bøvlede at søge.
Det ender ofte med et afslag.
Så kan man anke, men det er mindst lige så bureaukratisk og bøvlet at komme igennem med.
Vi skal huske, at det tit er folk med sygdomme, der søger disse ordninger, hvor der ikke er overskud til at blive ved med at få nederlag.
De opgiver det bureaukratiske system, som vi har.
Derfor er det på tide, at tandlægeordningen følger med op i det 21. århundrede.
Ifølge WHO er tandsundhed lig med, at hvis man har under 20 tænder i munden, bliver ens liv forringet betydeligt.
Man vil leve et usundt liv, og man kan ikke tygge sin mad på normal vis og dermed heller ikke fordøje sin mad.
 Medicin og mundtørhed er også en væsentlig faktor til, at borgere får dårlige tænder (Astma, kræft, gigt, knogleskørhed, hjerte-kar-sygdomme, diabetes og mange flere).
Vi stiller dette borgerforslag, fordi vi mener, der er for stor uligevægt i sundhedssystemet.
Vi kan i Danmark komme på sygehus og til læge, når vi fejler noget.
Men når vores tænder fejler noget, skal vi selv have den store pengepung frem.
Og det gør desværre, at mange ikke kommer til tandlægen og får følgesygdomme, og det koster samfundet endnu mere på den lange bane.
Derfor ville det give statskassen en fortjeneste i det lange løb, da man kan forhindre enormt mange følgesygdomme.
Om fremsættelsen i Folketinget Forslagsstillerne i Folketinget bemærker, at der er tale om et borgerforslag, som inden for den fastsatte frist har opnået det antal støttetilkendegivelser fra borgere, som kræves for at få forslaget fremsat og behandlet som beslutningsforslag i Folketinget.
 Borgerforslaget er oprindelig indgivet af Dunja Fogelberg Hansen, København, som hovedstiller med Thomas Uldahl, Faxe, Sacha Uldahl, Faxe, og Emma Renee Kolding Sørensen, Næstved, som medstillere.
 Fremsættelsen er alene udtryk for, at forslagsstillerne på vegne af de partier, som støtter borgerforslagsordningen, påtager sig at opfylde en nødvendig betingelse for, at borgerforslaget kan blive behandlet i Folketinget i overensstemmelse med intentionerne bag ordningen.
 Fremsættelsen kan således ikke tages som udtryk for, at forslagsstillerne nødvendigvis støtter forslagets indhold.
Skriftlig fremsættelse Leif Lahn Jensen (S), Thomas Danielsen (V), Karina Lorentzen Dehnhardt (SF), Andreas Steenberg (RV), Peder Hvelplund (EL), Mai Mercado (KF), Peter Skaarup (DD), Alex Ahrendtsen (DF), Peter Seier Christensen (NB), Ole Birk Olesen (LA), Torsten Gejl (ALT), Susanne Zimmer (FG), Lars Løkke Rasmussen (M) og Aaja Chemnitz (IA):
 Vi tillader os herved at fremsætte:
 Forslag til folketingsbeslutning om, at sundhedsvæsenet også skal indebære tandbehandling.
(Beslutningsforslag nr.
B 5) Der er tale om et borgerforslag, som inden for den fastsatte frist har opnået det antal støttetilkendegivelser fra borgere, som kræves for at få forslaget fremsat og behandlet som beslutningsforslag i Folketinget.
 Fremsættelsen er alene udtryk for, at forslagsstillerne på vegne af de partier, som støtter borgerforslagsordningen, påtager sig at opfylde en nødvendig betingelse for, at borgerforslaget kan blive behandlet i Folketinget i overensstemmelse med intentionerne bag ordningen for borgerforslag.
 Fremsættelsen kan således ikke tages som udtryk for, at forslagsstillerne nødvendigvis støtter forslagets indhold.
