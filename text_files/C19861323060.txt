Mistanke om rabies giver i henhold til § 1 i Landbrugsministeriets  

 bekendtgørelse nr. 460 af 8. september 1977 om bekæmpelse af rabies  

 (hundegalskab) anledning til, at en dyrlæge tilkaldes, eller at politiet  

 underrettes.
Såfremt politiet får meddelelse om mistanke, skal en dyrlæge  

 foranlediges tilkaldt .
Anmeldepligt En dyrlæge, der i egen virksomhed eller ved tilkaldelse fra private eller  

 politiet finder, at mistanke om rabies hos et dyr er begrundet, skal meddele  

 dette til ejeren samt omgående underrette Veterinærdirektoratet  

 (kredsdyrlægen) herom.
 En nøjagtig og fyldig beskrivelse af omstændighederne i forbindelse med  

 mistanken, af symptomer, af ejerens (politiets, jægerens) forklaring, og især  

 af forhold hvor andre dyr eller mennesker kan være udsat for smitte, vil  

 medvirke til en hensigtsmæssig indsats fra det offentliges side.
Begrundet mistanke Isolation Dyrlægen skal gøre det mistænkte dyrs ejer opmærksom på, at der skal  

 drages omsorg for, at dyret isoleres, således at dyret ikke kan undslippe.
 Det skal sikres, at dyret ikke har mulighed for at bide mennesker eller  

 dyr, og i det hele taget, at dyret ikke kan komme i berøring med personer  

 eller dyr.
 Et mistænkt dyr med undtagelse af flagermus må ikke slagtes eller aflives  

 uden Veterinærdirektoratets tilladelse.
 Det indskærpes, at anvendelse af lægemidler er forbudt.
Døde eller aflivede dyr Fra døde eller aflivede dyr, om hvilke der er begrundet mistanke om  

 rabies, skal der indsendes materiale til diagnostisk undersøgelse.
Indsendelse af materiale til diagnostisk undersøgelse Ved indsendelse af materiale til Statens veterinære Serumlaboratorium,  

 København, til undersøgelse for rabies skal der udvises særlig omhu med  

 emballeringen.
 Af mindre dyr som ræv, mår, flagermus, kat og mindre hunde indsendes hele  

 kadaveret.
 Materiale anbringes i en tæt plasticsæk eller -pose (gerne to lag) og  

 udenom svøbes vandsugende lag (avispapir). Yderemballagen skal kunne modstå  

 perforering og skal således være af et kraftigt stof.
Af større dyr indsendes hovedet.
På kohoveder bør eventuelle horn være  

 afsavet.
I reglen vil det være bedst at lade destruktionsanstalten foretage  

 afskæring og indsendelse.
For at sikre personalet ved destruktionsanstalten  

 skal der forud for levering af et kadaver gives besked til  

 Veterinærdirektoratet (kredsdyrlægen).
En forsendelse skal være vedlagt et omhyggeligt udfyldt eksemplar af en af  

 Serumlaboratoriet udarbejdet blanket (Bilag 1). Blanketten bør være sikret  

 mod gennemsivning.
Materiale indsendes som postforsendelse til Statens veterinære Serumlaboratorium Bülowsvej 27 Postbox 373 1503 København V og skal tillige være påført afsenderadresse.
 Ved hvert tilfælde af indsendelse til diagnostisk undersøgelse skal  

 dyrlægen underrette Veterinærdirektoratet (kredsdyrlægen).
 Destruktion af kadavere m.v.
 De dele af kadaveret af mistænkte dyr, der ikke indsendes til  

 undersøgelse, skal med hud og hår destrueres på forsvarlig måde.
Diagnostik Diagnosen rabies stilles på Statens veterinære Serumlaboratorium ved  

 påvisning af rabiesvirus i hjernevæv, dels ved immunofluorescensteknik, dels  

 ved intracerebral podning af mus.
Resultater af undersøgelse foretaget ved en fluorescensmikroskopisk metode  

 kan foreligge i løbet af nogle timer.
Et positivt udfald er sikker, et  

 negativt må bedømmes med et vist forbehold, idet der i sjældne tilfælde vil  

 være et så lavt virusindhold, at påvisning ikke kan ske ved denne metode.
 Ved musepodning kan et positivt resultat foreligge i løbet af 12-14 dage,  

 mens en erklæring om et negativt udfald først vil blive afgivet efter 30  

 dage.
 Da ødelæggelse af det mistænkte dyrs hjerne kan umuliggøre anvendelse af  

 immunflourecensmetoden, må der opfordres til betydelig omhu ved aflivning,  

 materialeudtagning, emballering og indsendelse af materialet til  

 laboratoriet.
Desinfektion I alle tilfælde hvor desinfektion skal foretages, skal anvendes 2 0/00  

 natriumhydroxydopløsning.
 I videst muligt omfang skal alt, hvad der ikke leveres til  

 destruktionsanstalt, brændes eller nedgraves i mindst 1,3 m dybde.
Betaling Såfremt en dyrlæge anser mistanke om rabies for begrundet, foretager  

 korrekt anmeldelse og herefter af Veterinærdirektoratet pålægges at træffe de  

 nødvendige foranstaltninger, kan regning herfor fremsendes til det offentlige  

 (Veterinærdirektoratet) efter de af det offentlige fastsætte og godkendte  

 takster (jf. cirkulære af 15. marts 1962 vedrørende betaling for offentlige  

 forretninger).
Afspærringsdistrikt Konstateres rabies hos et dyr, kan Veterinærdirektoratet foranledige  

 oprettelse af et afspærringsdistrikt, inden for hvilket særlige restriktioner  

 vil blive meddelt den lokale politimester.
Notabene! Dyrlægerne skal under deres daglige arbejde til stadighed have i  

 erindring, at de udgør en særlig risikogruppe for rabiessmitte.
 Veterinærdirektoratets vejledning af 24. oktober 1978 for dyrlægerne i  

 forbindelse med oprettelse af et bekæmpelsesområde for rabies samt ved  

 mistanke om rabies tilbagekaldes herved.
Følgeskrivelse til brug ved indsendelse af materiale til undersøgelse for rabies.
 Indsendes sammen med materialet hurtigst muligt efter dyrets død eller  

 aflivning direkte til:
Statens veterinære Serumlaboratorium (BüLOWSVEJ 27) POSTBOKS 373, 1503 KØBENHAVN V.
 Til laboratoriemæssig undersøgelse for rabies indsendes hermed:
 Dato:
Den indsendende dyrlæges navn og adresse (helst stempel):
--------------------------------------------------------------------- Navn og adresse på dyrets ejer, finderen eller den, der har nedlagt dyret, samt lokaliteten, hvor dyret er fundet eller nedlagt:
--------------------------------------------------------------------- Tidspunkt for iagttagelse af første sygdomstegn:
--------------------------------------------------------------------- Tidspunkt for død eller drab:
--------------------------------------------------------------------- Sygdomstegn, sygdomsforløb og andre omstændigheder, der har ført til mistanke om rabies:
--------------------------------------------------------------------- Har dyret været vaccineret mod rabies og i bekræftende fald hvornår? --------------------------------------------------------------------- Er mennesker blevet bidt af det for rabies mistænkte dyr:
