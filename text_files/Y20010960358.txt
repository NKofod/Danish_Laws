 I den  

 forbindelse udtalt, at der ikke som foreslået af en kommunalbestyrelse kunne  

 nedsættes et nævn med selvstændig kompetence til at efterprøve og eventuelt  

 omstøde kommunens afgørelser vedrørende pålagte parkeringsafgifter  

 (parkeringsklagenævn), idet der ikke var lovhjemmel hertil.
 Endvidere  

 udtalt, at det - under forudsætning af, at der ikke gøres indskrænkninger i  

 økonomiudvalgets eller de stående udvalgs kompetence - antages, at der i  

 styrelseslovens § 17, stk. 4, er hjemmel til at nedsætte særlige udvalg under  

 økonomiudvalget eller et stående udvalg, som tillægges beslutningsret inden  

 for  

 et bestemt nærmere afgrænset område ("varetagelse af særlige  

 hverv").
Hertil  

 udtalt, at et sådant særligt udvalg kan tillægges afgrænsede administrative  

 funktioner under økonomiudvalget eller et stående udvalg under den  

 forudsætning, at der fastlægges de fornødne retningslinier for  

 administrationen  

 og tilrettelægges den fornødne kontrol med udøvelsen af de hermed overladte  

 funktioner.
Derimod kan der ikke tillægges et særligt udvalg almindelige  

 administrerende funktioner.
 Endvidere  

 udtalt, at adgangen til at tillægge et særligt udvalg en  

 beslutningskompetence  

 efter ministeriets opfattelse er særdeles begrænset, og at adgangen hertil er  

 yderligere begrænset, såfremt beslutningskompetencen ikke er af midlertidig  

 karakter.
 Adgangen  

 hertil vil navnlig være begrænset for så vidt angår myndighedsudøvelse, det  

 vil  

 sige den del af den kommunale forvaltning, der består i at regulere borgernes  

 retsforhold.
 På  

 denne baggrund udtalt, at det i den konkrete sag foreslåede  

 parkeringsklagenævn  

 endvidere ikke ville kunne nedsættes som et særligt udvalg med hjemmel i den  

 kommunale styrelseslovs § 17, stk. 4.
(Indenrigsministeriets  

 brev af 3. september 2001 til en kommunalbestyrelse - 1. k.kt. j.nr.  

 2001/11029-19) Udtalelse om adgangen til at henlægge beslutningskompetence  

 til særlige udvalg I brev af 23. april 2001 (j.nr.  

 05.05.15KO2-0001) har Københavns Kommune, Bygge- og Teknikforvaltningen,  

 anmodet om Indenrigsministeriets eventuelle bemærkninger til et forslag om  

 oprettelse af et parkeringsklagenævn i Københavns Kommune.
Det fremgår af et vedlagt udkast til  

 udvalgsindstilling med sagsfremstilling, at Københavns Borgerrepræsentation  

 fra  

 den 1. januar 1992 overtog parkeringskontrollen fra Politiet og dermed også  

 overtog behandlingen af klager over pålagte parkeringsafgifter.
Det fremgår  

 endvidere af udkastet, at den overordnede planlægning af hele trafikområdet i  

 København, herunder parkeringsordningen, varetages af Bygge- og  

 Teknikforvaltningen, Vej & Park.
Det fremgår endvidere, at Parkering  

 København under Bygge- og Teknikforvaltningen administrerer  

 parkeringsordningen  

 samt forestår selve parkeringskontrollen, klagebehandlingen samt de  

 servicebetonede dele såsom udstedelse af parkeringslicenser samt information  

 generelt om parkeringsordningen.
Opkrævningen af parkeringsafgifter forestås  

 ligeledes af Parkering København, som dog ved manglende indbetaling overlader  

 inddrivelsen til kommunens skatteforvaltning.
 Det fremgår endvidere, at det har givet  

 anledning til kritik, at Parkering København behandler klager over pålagte  

 parkeringsafgifter.
 På denne baggrund foreslås det, at der nedsættes  

 et parkeringsklagenævn, der skal kunne efterprøve og eventuelt omstøde  

 Parkering Københavns afgørelser vedrørende administration af  

 parkeringsordningen.
 Det fremgår endvidere af udkastet til  

 udvalgsindstilling, at parkeringsklagenævnet foreslås nedsat som et  

 selvstændigt nævn direkte under Bygge- og Teknikudvalget, og at nævnet kommer  

 til at bestå af fem lægfolk, der udpeges af Borgerrepræsentationen.
 For så vidt angår spørgsmålet om lovligheden af  

 et sådant nævn fremgår det bl.a. af udkastet, at den kommunale styrelseslov  

 giver Borgerrepræsentationen mulighed for at lade sager behandle i et særligt  

 nævn, og at et sådant nævn nedsat af Borgerrepræsentationen ikke fratager  

 Bygge- og Teknikudvalget muligheden for at rejse konkrete sager inden for sit  

 område, da beslutningsretten og ansvaret for forvaltningsområdet fortsat  

 ligger  

 i henholdsvis Bygge- og Teknikudvalget og Borgerrepræsentationen.
 Endelig fremgår det af udkastet til indstilling,  

 at der for at begrænse antallet af ubegrundede klager til nævnet foreslås  

 fastsat et klagegebyr på 100 kr., der tilbagebetales, såfremt klageren får  

 medhold fra parkeringsklagenævnet.
 Indenrigsministeriet skal i den anledning  

 meddele følgende:
 For så vidt angår spørgsmålet om  

 lovligheden af oprettelsen af et parkeringsklagenævn med en selvstændig af  

 kommunalbestyrelsen uafhængig kompetence skal Indenrigsministeriet meddele  

 følgende:
 Det fremgår af  

 færdselslovens § 122 a (lovbekendtgørelse nr. 712 af 2. august 2001), at  

 trafikministeren fastsætter nærmere regler om den kommunale  

 parkeringskontrols  

 virksomhed.
 Det fremgår af § 2 i  

 bekendtgørelse nr. 830 af 26. november 1998 om kommunal parkeringskontrol, at  

 samtlige opgaver i forbindelse med afgiftspålæggelse, opkrævning og  

 inddrivelse,  

 for så vidt angår den kommunale parkeringskontrol, varetages af  

 kommunalbestyrelsen.
 Det fremgår af § 2,  

 stk. 1, i lov om kommunernes styrelse (lovbekendtgørelse nr. 629 af 29. juni  

 2001), at kommunernes anliggender styres af kommunalbestyrelsen.
 Det er herved  

 fastslået, at kommunalbestyrelsen - også for så vidt angår den kommunale  

 parkeringskontrol - er kommunens øverste myndighed, og at kommunalbestyrelsen  

 har det overordnede ansvar for hele den kommunale virksomhed.
 En fravigelse af det  

 almindelige kommunale styrelses- og beslutningssystem ved, at kommunale  

 opgaver  

 henlægges til særlige nævn, råd eller lignende eller til enkeltpersoner,  

 kræver  

 udtrykkelig lovhjemmel, idet der hermed sker et brud på princippet om  

 kommunalbestyrelsen som øverste ansvarlige organ.
 Trafikministeriet har  

 over for Indenrigsministeriet oplyst, at der ikke i lovgivning under  

 Trafikministeriets område er udtrykkelig hjemmel til nedsættelse af at  

 parkeringsklagenævn med selvstændig kompetence.
 På baggrund af ovenstående  

 er det Indenrigsministeriets opfattelse, at der ikke som foreslået vil kunne  

 nedsættes et nævn med selvstændig kompetence til at efterprøve og eventuelt  

 omstøde kommunens afgørelser vedrørende pålagte parkeringsafgifter.
 På baggrund af det anførte i udkastet til  

 udvalgsindstillingen om, at den kommunale styrelseslov giver mulighed for at  

 lade sager behandle i et særligt nævn, har Indenrigsministeriet fundet  

 anledning til at vurdere, om det foreslåede parkeringsklagenævn vil kunne  

 nedsættes som et særligt udvalg med hjemmel i den kommunale styrelseslovs §  

 17,  

 stk. 4, idet det dog bemærkes, at sådanne udvalg ikke vil kunne have en  

 selvstændig af kommunalbestyrelsen uafhængig kompetence.
 Den kommunale styrelseslovs § 17, stk. 4, har  

 følgende ordlyd:
"Stk. 4. I øvrigt kan kommunalbestyrelsen  

 nedsætte særlige udvalg til varetagelse af bestemte hverv eller til udførelse  

 af forberedende eller rådgivende funktioner for kommunalbestyrelsen,  

 økonomiudvalget eller de stående udvalg.
Kommunalbestyrelsen bestemmer de  

 særlige udvalgs sammensætning og fastsætter regler for deres  

 virksomhed." Det antages, at kommunalbestyrelsen ikke ved  

 nedsættelsen af et særligt udvalg kan indskrænke den kompetence, der ifølge  

 styrelsesloven og styrelsesvedtægten er henlagt til økonomiudvalget eller et  

 stående udvalg.
Der kan således ikke i forbindelse med nedsættelsen af et  

 særligt udvalg gøres indgreb i økonomiudvalgets eller det stående udvalgs  

 beføjelser til at varetage den umiddelbare forvaltning af udvalgets  

 sagsområde.  

 Særlige udvalg skal derfor som udgangspunkt nedsættes under det udvalg, som  

 er  

 ansvarligt for den umiddelbare forvaltning af det pågældende område.
 Der henvises herved til den kommenterede  

 kommunale styrelseslov, 2000, side 92, Erik Harder, Dansk Kommunalforvaltning  

 I, 1988, side 283 f., og Preben Espersen, Delegation i kommunestyret, 1995,  

 side 84 f.
 Af bemærkningerne til lov nr. 629 af 23.  

 december 1980, hvorved 2. pkt. blev indføjet i styrelseslovens § 17, stk. 4,  

 fremgår bl.a. følgende:
"Med hensyn til udvalgenes virksomhed  

 gælder, at de stort set har været tænkt som sagsforberedende eller rådgivende  

 organer.
Dog er der en hjemmel til at henlægge varetagelsen af bestemte hverv  

 til særlige udvalg, og sigtet hermed har især været en varetagelse af sådanne  

 midlertidige funktioner som ovenfor nævnt.
Der er ikke med den her foreslåede  

 tilføjelse til bestemmelsen ønsket nogen ændring i denne adgang til at  

 henlægge  

 varetagelsen af bestemte, midlertidige hverv, herunder tillige en begrænset,  

 midlertidig beslutningsret, til særlige udvalg." Under forudsætning af, at der ikke gøres  

 indskrænkninger i økonomiudvalgets eller de stående udvalgs kompetence  

 antages  

 det således, at der i bestemmelsen i styrelseslovens § 17, stk. 4, er hjemmel  

 til at nedsætte særlige udvalg under økonomiudvalget eller et stående udvalg,  

 som tillægges beslutningsret inden for et bestemt, nærmere afgrænset område  

 ("varetagelse af bestemte hverv").
Det er således antaget, at særlige udvalg kan  

 tillægges afgrænsede administrative funktioner under økonomiudvalget eller et  

 stående udvalg under den forudsætning, at der fastlægges de fornødne  

 retningslinier for administrationen og tilrettelægges den fornødne kontrol  

 med  

 udøvelsen af de hermed overladte funktioner.
Derimod kan der ikke tillægges  

 et  

 særligt udvalg almindelige administrerende funktioner.
 Der henvises herved til den kommenterede  

 kommunale styrelseslov, 2000, side 92 f., og Preben Espersen, Delegation i  

 kommunestyret, 1995, side 84 f.
 Det er bl.a. under henvisning til de ovenfor citerede  

 bemærkninger Indenrigsministeriets opfattelse, at adgangen til at tillægge et  

 særligt udvalg en beslutningskompetence er særdeles begrænset, og at adgangen  

 hertil er yderligere begrænset, såfremt beslutningskompetencen ikke er af  

 midlertidig karakter.
 Det er endvidere Indenrigsministeriets  

 opfattelse, at adgangen hertil navnlig vil være begrænset for så vidt angår  

 myndighedsudøvelse, det vil sige den del af den kommunale forvaltning, der  

 består i at regulere borgernes retsforhold.
Det er på denne baggrund Indenrigsministeriets  

 opfattelse, at et parkeringsklagenævn ikke vil kunne nedsættes som et særligt  

 udvalg med hjemmel i den kommunale styrelseslovs § 17, stk. 4. Ministeriet  

 har  

 herved lagt vægt på karakteren af den beslutningskompetence, der ønskes  

 tillagt  

 klagenævnet, herunder at nævnet ønskes tillagt kompetence til at træffe  

 beslutninger vedrørende pålagte parkeringsafgifter.
Ministeriet har endvidere  

 lagt vægt på, at der ikke er tale om en midlertidig funktion.
 3. Ministeriet har på denne baggrund ikke fundet  

 anledning til at vurdere spørgsmålet om lovlighed af det foreslåede  

 klagegebyr.
