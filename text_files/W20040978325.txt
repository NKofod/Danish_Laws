 Landsskatteretskendelse vedr. pristalsregulering ved  

 opgørelse af ejendomsavance.
 Klagen vedrører Ligningsrådets bindende forhåndsbesked dateret  

 den 17. juni 2003.
 Klagerens repræsentant har stillet følgende spørgsmål til  

 Ligningsrådet :
Spørgsmål 1 Kan forbedringsudgifter afholdt på ejendommen forud for 1.  

 januar 1993 pristalsreguleres frem til 1993 efter reglerne i den dengang  

 gældende ejendomsavancebeskatningslov i forbindelse med opgørelse af den  

 faktiske anskaffelsessum (indgangsværdien) pr. 19. maj 1993 til brug for  

 opgørelse af ejendomsavancen ? Spørgsmål 3 Ved opgørelse af den regulerede anskaffelsessum er det da de  

 faktiske foretagne afskrivninger, der skal reducere indgangsværdien opgjort  

 på  

 grundlag af den pristalsregulerede faktiske anskaffelsessum ? Ligningsrådet har svaret nej til de to spørgsmål.
Landsskatterettens afgørelse Landsskatteretten stadfæster Ligningsrådets afgørelse vedrørende  

 spørgsmål 1.
 Landsskatteretten ændrer svaret på spørgsmål 3 til et ja.
Sagens oplysninger Klageren købte ved slutseddel af 28. januar 1982 ejendommen B,  

 med henblik på at drive ejendommen med minkproduktion.
 Op igennem firserne foretog klageren betydelige investeringer på  

 ejendommen, så der i dag er en minkproduktion på ca. 17.000 avlsdyr og skind  

 samt ca. 3.000 tæver.
Investeringerne på ejendommen bestod i udgifter til  

 driftsbygninger, minkhaller, gylletank og vejanlæg.
I 1997 købte klageren  

 yderligere jord til ejendommen og afholdt udgifter til jordfaste  

 markvandingsanlæg.
 Klageren har solgt ejendommen til sin søn den 11. marts 2002.
Ligningsrådets afgørelse Ad spørgsmål 1:
 Efter ejendomsavancebeskatningslovens § 4 opgøres fortjeneste  

 ved afståelse af fast ejendom som forskellen mellem på den ene side  

 afståelsessummen omregnet efter stk. 4 og på den anden side  

 anskaffelsessummen  

 opgjort efter stk. 2 eller stk. 3 og reguleret efter § 5 eller § 5 A, jf. dog  

 ejendomsavancebeskatningslovens § 4, stk. 10.
Det følger af lovens § 4, stk. 3, at hvis den afståede ejendom  

 er erhvervet før den 19. maj 1993, kan den skattepligtige anskaffelsessum  

 opgøres enten som ·  

  

 	  

 ejendomsværdien pr. 1. januar 1993 med et  

 tillæg på 10 pct. eller ·  

  

 	  

 ejendomsværdien pr. 1. januar 1993 med et  

 tillæg på 10 pct. og med tillæg af et beløb opgjort som halvdelen af  

 forskellen  

 mellem den værdi og ejendomsværdien pr. 1. januar 1996.
 Den skattepligtige kan inden den 31. december 1993 begære en  

 vurdering efter den dagældende bestemmelse i vurderingslovens § 4.
 Uanset 1. og 2. pkt. kan den skattepligtige, hvis den faktiske  

 anskaffelsessum omregnet til kontantværdi efter stk. 2 og tillagt  

 vedligeholdelses- og forbedringsudgifter afholdt inden den 1. januar 1993 er  

 højere end værdien efter 1. og 2. pkt., i stedet vælge at benytte denne  

 anskaffelsessum.
 Efter de indtil 1993 gældende regler i  

 ejendomsavancebeskatningsloven var der mulighed for at pristalsregulere den  

 faktiske anskaffelsessum samt afholdte udgifter til vedligeholdelse og  

 forbedringer  

 i forbindelse med opgørelsen af den skattepligtig fortjeneste efter de  

 dagældende regler.
 Reglerne om pristalsregulering blev ophævet ved lov nr. 427 af  

 25. juni 1993.
 Det fremgår hverken af lovteksten eller af bemærkningerne  

 hertil, at der fortsat skulle være mulighed for at pristalsregulerer  

 anskaffelsessummen mv.
 Muligheden for at pristalsregulere den faktiske anskaffelsessum  

 fremgår alene af den vejledning om ejendomsavancebeskatningsloven, der er  

 udsendt af Skatteministeriet i maj 1999 og af Ligningsvejledningen for 1999  

 og  

 følgende år, samt af Told- og Skattestyrelsens cirkulære nr. 18 af 28. maj  

 2002.
 Told- og Skattestyrelsen udsendte det nævnte cirkulære for at  

 præcisere den adgang til pristalsregulering, der var omtalt i  

 Ligningsvejledningen fra og med 1999.
 Det fremgår af cirkulæret, at reglerne om pristalsregulering kun  

 omfatter den faktiske anskaffelsessum og ikke afholdte vedligeholdelses- og  

 forbedringsudgifter.
 På den baggrund har Ligningsrådet ikke fundet, at der er hjemmel  

 til at pristalsregulere afholdte vedligeholdelses- og forbedringsudgifter,  

 jf.  

 SKM2003.173 LSR.
 Ad spørgsmål 3 :
 Efter § 5, stk. 4, i ejendomsavancebeskatningsloven skal  

 anskaffelsessummen for en fast ejendom - ved opgørelsen af den skattepligtige  

 avance - nedsættes i afståelsesåret med foretagne afskrivninger, herunder  

 forskudsafskrivninger efter afskrivningsloven, fradragsbeløb efter  

 afskrivningslovens § 24, stk. 5, 1. og 2. pkt., og forlods afskrivninger  

 efter  

 etableringskontoloven eller investeringsfondsloven på bygninger og  

 installationer, såfremt de nævnte afskrivninger m.v. ikke er beskattet som  

 genvundne afskrivninger.
Nedsættelsen af anskaffelsessummen omfatter også beløb, som  

 ejeren har fradraget for indkomståret 1998 eller tidligere år efter reglerne  

 i  

 de dagældende afskrivningslove, jf.
Ligningsvejledningen 2002, afsnit  

 E.J.2.2.3.3.
 Det gælder også for afskrivninger, der er foretaget på  

 ejendomme, der er erhvervet før 19. maj 1993, og som ikke er genbeskattet  

 efter  

 afskrivningslovens regler, og hvor den faktiske anskaffelsessum tillagt  

 vedligeholdelses- og forbedringsudgifter, afholdt før 1. januar 1993,  

 anvendes  

 om indgangsværdi, jf. modsætningsvis § 5, stk. 8, 1. pkt. i  

 ejendomsavancebeskatningsloven.
 Efter § 5, stk. 4, i ejendomsavancebeskatningslovens opgøres de  

 foretagne afskrivninger efter reglerne i afskrivningsloven.
For så vidt angår afskrivninger der er foretaget på bygninger,  

 som er erhvervet i perioden 1. januar 1982  indkomståret 1990, er der i  

 afskrivningslovens § 56, stk. 3 fastsat særlige regler for opgørelsen af de  

 foretagne afskrivninger.
Det fremgår således af bestemmelsen, at de foretagne  

 afskrivninger på bygninger, der er anskaffet i perioden 1. januar 1982   

 indkomståret 1990, og for udgifter til ombygning og forbedring af bygninger  

 og  

 installationer, der er afholdt i perioden 1. januar 1982  indkomståret  

 1990,  

 opgøres som de til og med indkomståret 1990 foretagne afskrivninger  

 pristalsreguleret  

 til og med indkomståret 1990. Forlods afskrivninger og forskudsafskrivninger  

 pristalsreguleres fra året efter forlodsafskrivningen eller anskaffelsen til  

 og  

 med indkomståret 1990. Hertil lægges summen af afskrivninger foretaget med  

 virkning for indkomståret 1991 og senere indkomstår.
Da anskaffelsessummen efter ejendomsavancebeskatningsloven skal  

 nedsættes med foretagne afskrivninger, opgjort efter reglerne i  

 afskrivningsloven, skal de foretagne afskrivninger på bygninger, erhvervet i  

 perioden 1. januar 1982-indkomståret 1990, opgøres efter reglerne i § 56,  

 stk.  

 3 i afskrivningsloven.
Den regulerede anskaffelsessum skal derfor nedsættes  

 med  

 de nævnte pristalsregulerede foretagne afskrivninger.
Klagerens påstand og argumenter Ad spørgsmål 1 :
 Klagerens repræsentant har fremsat påstand om, at der kan ske  

 pristalsregulering af forbedringsudgifter efter de før 1993 gældende regler,  

 når den pristalsregulerede faktiske anskaffelsessum anvendes ved opgørelse af  

 ejendomsavance.
 Ved opgørelse af ejendomsavance i forbindelse med afståelse af  

 en ejendom, der er erhvervet før 19. maj 1993, kan skatteyderen ifølge  

 ejendomsavancebeskatningslovens § 4, stk. 3, vælge at opgøre ejendommens  

 anskaffelsessum som en af følgende værdier :
·  

  

 	  

 ejendomsværdien pr. 1. januar 1993 med et  

 tillæg på 10 pct., eller ·  

  

 	  

 ejendomsværdien pr. 1. januar 1993 med et  

 tillæg på 10 pct. og med tillæg af et beløb opgjort som halvdelen af  

 forskellen  

 mellem denne værdi og ejendomsværdien pr. 1. januar 1996, eller ·  

  

 	  

 værdien af ejendommen den 19. maj 1993  

 fastsat efter dagældende bestemmelse i vurderingslovens § 4 B, eller ·  

  

 	  

 den faktiske anskaffelsessum tillagt  

 vedligeholdelses- og forbedringsudgifter afholdt inden den 1. januar 1993,  

 såfremt denne værdi er højere end værdien opgjort efter pkt. 1, 2 eller 3.
 Af Ligningsvejledningen 1999, afsnit E.J.2.2.2.1.1 fremgår det  

 vedrørende den faktiske anskaffelsessum, at denne eventuelt kan  

 pristalsreguleres, hvilket er præciseret i Ligningsvejledningen for de  

 efterfølgende indkomstår.
 Told- og Skattestyrelsen har i cirkulære 2002-18 af 28. maj 2002  

 præciseret, at der ikke kan ske pristalsregulering af forbedringsudgifter  

 afholdt i perioden forud for 1993.
 Ved anvendelsen af den faktiske anskaffelsessum, må denne kunne  

 opgøres på samme måde, som hvis skatteyder havde solgt sin ejendom pr. 18.  

 maj  

 1993. Overgangsbestemmelserne i ejendomsavancebeskatningslovens § 4, stk. 3,  

 3.  

 pkt., hvorefter den faktiske anskaffelsessum med tillæg af vedligeholdelses-  

 og  

 forbedringsudgifter afholdt før 1. januar 1993 kan anvendes, når denne er  

 højere  

 end de øvrige indgangsværdier, må fortolkes således, at det er den samlede  

 indgangsværdi, der kan pristalsreguleres efter de regler, der var gældende  

 forud for 1993.
Ved lov nr. 427 af 25. juni 1993 blev  

 ejendomsavancebeskatningsloven ændret, hvorved konjunkturstigninger på fast  

 ejendom, der afstås den 19. maj 1993 eller senere, kommer til beskatning,  

 også  

 i den udstrækning ejendommene har været ejet i mere end 8 år.
For ejendomme  

 afstået før 19. maj 1993 bevirkede de dagældende regler om ejertidsfradrag,  

 at  

 konjunkturstigninger på ejendomme ejet i mere end 8 år ikke blev beskattet.
 I forbindelse med ændringerne af ejendomsavancebeskatningsloven  

 blev reglerne om pristalsregulering af anskaffelsessummer for ejendomme, der  

 endnu ikke havde været ejet i 8 år, afskaffet.
 For at imødegå at lovændringen skulle havde tilbagevirkende  

 kraft, blev der indsat en overgangsbestemmelse, hvorefter anskaffelsessummen  

 for ejendomme erhvervet før 19. maj 1993 kan opgøres til en teknisk opgjort  

 indgangsværdi baseret på vurderingen 1. januar 1993 eller en særlig § 4 B  

 vurdering, der skulle være udtryk for ejendommens handelsværdi pr. 19. maj  

 1993. Den skattepligtige kan dog vælge at opgøre anskaffelsessummen som den  

 faktiske anskaffelsessum omregnet til kontantværdi og med tillæg af  

 vedligeholdelses-  

 og forbedringsudgifter afholdt inden den 1. januar 1993, såfremt denne værdi  

 er højere end de øvrige opgjorte indgangsværdier.
 Denne overgangsregel har til formål at sikre, at  

 konjunkturstigninger eller -tab, der vedrører tiden før 19. maj 1993, ikke  

 påvirker indkomstansættelsen for det indkomstår, hvori ejendommen sælges.
 Af bemærkningerne til lovforslag L 295, Folketingsåret 1992/1993  

 fremgår det, at:
"Det foreslås samtidigt, at de gældende regler om  

 regulering efter reguleringstallet i personskattelovens § 20 ophæves.
Efter  

 de  

 gældende regler reguleres anskaffelsessummen med den procent, beregnet med en  

 decimal, hvormed reguleringstallet i personskattelovens § 20 er ændret fra  

 anskaffelsesåret til afståelsesåret.
Pristalsreguleringen blev indført  

 samtidig  

 med ejendomsavancebeskatningsloven i 1982, hvor inflationen var høj, så der  

 hurtigt opstod en stor forskel mellem anskaffelsespris og salgspris.
Da  

 prisstigningstaksten nu er bragt på et meget lavere niveau, er der ikke  

 længere  

 det samme behov for indeksering af anskaffelsessummen.
Endvidere indebærer  

 den  

 foreslåede aftrapningsordning, hvorefter fortjeneste efter en årrække alene  

 skal medregnes med 70 pct. til den skattepligtige indkomst, en kompensation  

 for  

 fremtidige prisstigninger.
Bestemmelsen foreslås derfor ophævet.
Indeksering  

 i  

 afskrivningsloven, som også blev indført i 1982, blev af samme årsag ophævet  

 med virkning fra og med indkomståret 1991." Af bemærkningerne fremgår det, at begrundelsen for ophævelse af  

 pristalsreguleringen var, at prisstigningstaksten var bragt på et meget  

 lavere  

 niveau, hvorved behovet for at kunne pristalsregulere anskaffelsessummen ikke  

 længere var til stede.
Bemærkningerne omtaler således alene, at behovet for  

 at  

 kunne pristalsregulerer for indkomståret 1993 og fremover ikke længere er til  

 stede.
Behovet for at kunne pristalsregulere anskaffelsessummen fra  

 anskaffelsestidspunktet og frem til 1993 er uændret, da der i årene forud for  

 1993 var en højere prisstigningstakst.
 I bemærkningerne henvises der til ophævelsen af  

 pristalsreguleringen i afskrivningsloven, hvorved der fra og med indkomståret  

 1991 ikke længere kunne foretages pristalsreguleringen af  

 afskrivningsgrundlaget.  

 Ophævelsen af pristalsreguleringen i afskrivningsloven medførte alene, at der  

 fremover ikke kunne ske pristalsregulering, hvorimod den pristalsregulering  

 der  

 var foretaget af afskrivningsgrundlaget frem til og med indkomståret 1990  

 ikke  

 blev ophævet.
 I bemærkningerne hedder der videre, at:
"Da lovforslaget er en skærpelse af de gældende regler, er  

 der foreslået overgangsregler, der tager hensyn til, at fortjenester før  

 lovens  

 indførelse ikke beskattes, og at tab, der vedrører tiden før lovens  

 indførelse,  

 ikke kan fradrages ved indkomstopgørelsen.
Der er derfor foreslået at  

 gennemføre en indgangsværdi ved lovens fremsættelsesdato den 19. maj  

 1993." Formålet med overgangsreglen vedrørende opgørelse af  

 anskaffelsessummen for ejendomme erhvervet før 19. maj 1993 har således været  

 at sikre, at en ejendom, der sælges efter 19. maj 1993, alene beskattes af  

 den  

 konjunkturgevinst, der vedrører tiden 19. maj 1993 og senere.
 Opgørelsen af anskaffelsessummen frem til og med 18. maj 1993 må  

 således efter overgangsbestemmelserne og under hensyn til lovbemærkningerne  

 kunne ske på samme måde, som hvis ejendommen havde været solgt den 18. maj  

 1993.
Af den dagældende ejendomsavancebeskatningslov (lov nr. 247 af  

 9. juni 1982) fremgik det af § 5, stk. 3, at: "Den del af  

 vedligeholdelses- og forbedringsudgifterne, som den pristalsregulerede  

 anskaffelsessum herefter kan forhøjes med, pristalsreguleres efter stk. 1,  

 fra  

 kalenderåret for vedligeholdelsesarbejdets eller forbedringens fuldførelse  

 til  

 det kalenderår, hvori ejendommen afstås." Overgangsbestemmelsen i den nugældende  

 ejendomsavancebeskatningslovs § 4, stk. 3, skal fortolkes således, at  

 indgangsværdien  

 opgjort på grundlag af den faktiske anskaffelsessum med tillæg af  

 vedligeholdelses- og forbedringsudgifter kan pristalsreguleres fra det  

 kalenderår, hvori de enkelte udgifter er afholdt, og frem til 1993.
 Det bemærkes endvidere, at både TSS-cirkulære nr. 2002-18 samt  

 Styrelsens vejledninger for indkomståret 1999 og senere indkomstår er udtryk  

 for en fortolkning af overgangsreglen i ejendomsavancebeskatningslovens § 4,  

 stk. 3. Efterfølgende er TSS-cirkulære nr. 2002-18 ophævet ved TSS-cirkulære  

 nr. 2003-28 med den begrundelse, at der ikke har været den fornødne hjemmel.
 Skatteministeren har i svar af 17. juli 2003 på spørgsmål S 3853  

 anført:
"De overgangsregler, der blev indført ved lovændringen i  

 1993 havde til formål at sikre, at de gevinster, som under de hidtidige  

 regler  

 kunne realiseres skattefrit, fortsat ikke skulle beskattes.
Med den fortsatte  

 adgang til pristalsregulering af den faktiske anskaffelsessum frem til 1993  

 tilgodeses dette formål.
Nævnte forhold giver efter min opfattelse belæg for at anse  

 praksis for at være i overensstemmelse med loven... Ophævelsen af cirkulære nr. 2002-18 skete efter, at  

 Kammeradvokaten havde vurderet lovmedholdeligheden.
Det fremgår bl.a. af  

 Skatteministerens svar af 7. oktober 2003 på spørgsmål S 4430, at:
"Kammeradvokaten udtaler, at der efter hans opfattelse ikke  

 er den fornødne lovhjemmel til den administrative praksis om  

 pristalsregulering  

 af ældre anskaffelsessummer.
Samtidig udtales, at selvom vurderingen er, at  

 den  

 begunstigende praksis ikke har den fornødne lovhjemmel, vil borgerne kunne  

 støtte ret herpå, indtil praksis måtte blive ændret, idet der ikke er tale om  

 en åbenbar lovstridig praksis".
 Kammeradvokaten bygger i notat af 1. oktober 2003 sin  

 argumentation dels på en ordlydsfortolkning og dels på en formålsfortolkning.
Det er korrekt at det ikke fremgår af ordlyden i  

 ejendomsavancebeskatningslovens § 4, stk. 3, at der kan ske  

 pristalsregulering.  

 Kammeradvokaten understøtter sin begrundelse med en henvisning til reglerne  

 om  

 indeksering i § 5 A.
Da denne bestemmelse vedrører indeksering fra 1993 og  

 fremefter,  

 kan den ikke inddrages i fortolkningen af § 4, stk. 3.
Bestemmelsen i § 5 A vedrører en regulering af fortjenesten, som  

 ejere af visse ejendomme kan vælge at anvende ved opgørelsen af den  

 skattepligtige ejendomsavance og ikke en opgørelse af en teknisk beregnet  

 anskaffelsessum.
Bestemmelsen i § 5 A kom først med i lovforslaget under  

 behandlingen  

 i Folketinget, jf.
Betænkning afgivet af skatteudvalget den 18. juni 1993. Af  

 bemærkningerne fremgår det, at adgangen til at foretage indeksering fra 1993  

 og  

 frem til salget for visse typer ejendomme, er hensynet til en forventet  

 indkomstudvikling  

 i landbruget m.m.
Den forventede indkomstudvikling sammenholdt med  

 landbrugets  

 gældssætning er baggrunden for at friholde landbrug m.v. for  

 ejendomsavancebeskatning  

 for en del af prisudviklingen svarende til den almindelige prisudvikling i  

 samfundet.
 Indekseringen efter § 5 A sker således alene under hensyn til  

 fremtidige prisstigninger set i forhold til 19. maj 1993.
 Overgangsbestemmelse i § 4, stk. 3 vedrører derimod en opgørelse  

 af en indgangsværdi, der skal udtrykke en ejendoms handelsværdi på  

 tidspunktet  

 for ikrafttrædelse af ændringer i ejendomsavancebeskatningsloven pr. 19. maj  

 1993.
 Skatteministeriet har tidligere givet udtryk for, at det var  

 deres opfattelse, at ejendomsavancebeskatningsloven giver hjemmel til  

 pristalsregulering af både anskaffelsessummen og vedligeholdelses- og  

 forbedringsudgifter.
 Af Skatteministeriets høringsudtalelse til Told- og  

 Skattestyrelsens udkast til cirkulære 2002-18 fremgår det således:
 Det fremgår af Jeres udkast til cirkulære, at det kun er den  

 faktiske anskaffelsessum og ikke afholdte vedligeholdelses- og  

 forbedringsudgifter, der kan pristalsreguleres.
Vi er ikke helt enige heri.
Efter ebl § 4, stk. 3 kan  

 anskaffelsessummen for ejendomme, der er købt før den 19. maj 1993 opgøres  

 som:
 3) Den faktiske anskaffelsessum tillagt vedligeholdelses- og  

 forbedringsudgifter afholdt inden den 1. januar 1993 dog ikke  

 vedligeholdelsesudgifter, der har kunnet fradrages ved indkomstopgørelsen,  

 jf.  

 ebl § 4, stk. 3, 3. og 4. pkt.
Da vedligeholdelses- og forbedringsudgifter afholdt inden den 1.  

 januar 1993 efter loven udgør en integreret del af den  

 "indgangsværdi"  

 der består i anvendelse af den faktiske anskaffelsessum, kan det efter vores  

 opfattelse ikke begrundes, at kun en del af denne indgangsværdi skal kunne  

 pristalsreguleres." Ad spørgsmål 3 :
Klagerens repræsentant har fremsat påstand om, at der ved opgørelsen  

 af den regulerede anskaffelsessum alene skal ske nedsættelse med de faktiske  

 foretagne afskrivninger i den udstrækning, at disse ikke er blevet beskattet  

 som genvundne afskrivninger.
De foretagne afskrivninger, der ikke beskattes  

 som  

 genvundne afskrivninger skal således ikke pristalsreguleres i perioden  

 1982-1990 efter afskrivningslovens regler.
 Ved opgørelsen af den regulerede anskaffelsessum til brug for  

 ejendomsavanceopgørelsen skal der ske nedsættelse med foretagne  

 afskrivninger,  

 herunder forlods afskrivninger, i den udstrækning de foretagne afskrivninger  

 ikke er beskattet som genvundne afskrivninger, jf.  

 ejendomsavancebeskatningslovens  

 § 5, stk. 4, nr. 1.
 Ejendomsavancebeskatningsloven omhandler alene de faktiske  

 foretagne afskrivninger i den udstrækning, de ikke genbeskattes, og ikke de  

 pristalsregulerede foretagen afskrivninger opgjort på baggrund af  

 overgangsreglen i afskrivningslovens § 56, stk. 3.
 Da der i ejendomsavancebeskatningslovens regler alene er anført  

 foretagne afskrivninger, kan der ikke være tale om, at de her  

 omhandlede  

 nedsættelsesbeløb skal opgøres som de efter de ifølge afskrivningslovens  

 regler  

 pristalsregulerede ikke-genvundne afskrivninger.
 For afskrivningsberettigede aktiver erhvervet i indkomstårene  

 1982 til og med 1990 foretages afskrivninger på grundlag af den  

 pristalsregulerede anskaffelsessum, hvor pristalsreguleringen sker fra  

 anskaffelsesåret og frem til og med 1990.
 Ved opgørelsen af genvundne afskrivninger efter  

 afskrivningsloven foretages opgørelsen på grundlag af det pristalsregulerede  

 afskrivningsgrundlag og de pristalsregulerede foretagne afskrivninger,  

 pristalsreguleret fra det indkomstår hvori fradraget er foretaget og til og  

 med  

 1990, jf. afskrivningslovens § 56, stk. 3.
Bestemmelsen om at foretagne afskrivninger skal  

 pristalsreguleres, sikrer, at der ikke kan ske afskrivning på  

 pristalsreguleringen af allerede foretagne afskrivninger.
Der kan således  

 maksimalt foretages afskrivninger svarende til 100 pct. af det til enhver tid  

 opgjorte afskrivningsgrundlag.
 Hensynet bag ejendomsavancebeskatningslovens § 5, stk. 4, nr. 1,  

 er at sikre, at en udgift alene fradrages en gang i indkomstopgørelsen.
 I bemærkningerne til lovforslag L 103, 1997-1998 (2. samling) er  

 der til § 2, nr. 8 anført:
"Som anført i de almindelige bemærkninger foreslås det at  

 indføre et generelt og overordnet princip om, at anskaffelsessummen for en  

 fast  

 ejendom i afståelsesåret skal nedsættes med de af skatteyderen efter  

 afskrivningsloven foretagne fradrag for afskrivninger (der ikke beskattes som  

 genvundne afskrivninger), nedrivningsfradrag, tabsfradrag m.v. på ejendommen.  

 Dermed sikres, at den værdiforringelse, som eksempelvis afskrivningerne m.v.  

 er  

 udtryk for - og som skatteyderen allerede ved den almindelige  

 indkomstopgørelse  

 er givet fradrag for -  

 ikke påvirker  

 avanceopgørelsen efter ejendomsavancebeskatningsloven." Da formålet med bestemmelsen er at sikre, at et fradrag kun  

 gives én gang, må den regulering af anskaffelsessummen, der skal finde sted,  

 alene skulle ske med de fradrag, der allerede er foretaget i den løbende  

 indkomstopgørelse, i den udstrækning disse fradrag ikke er blevet  

 genbeskattet  

 efter afskrivningslovens regler.
 Det fremgår endvidere af lovbemærkningerne, at det er en  

 forudsætning, at afskrivninger m.v. ikke efter afskrivningslovens § 29, der i  

 forslag til lov om skattemæssige afskrivninger (afskrivningsloven) bliver §  

 21,  

 er beskattet som genvundne afskrivninger.
 Denne bemærkning indikerer også, at det alene er de faktiske  

 foretagne afskrivninger der skal reguleres for, og ikke det residuale produkt  

 der fremkommer ved opgørelsen af genvundne afskrivninger.
 Problematikken kan belyses med følgende eksempel :
 En minkhal opføres for 500.000 kr. i 1982 og forlods afskrives  

 fuldt ud i 1982. I 2002 nedrives hallen, hvorefter den samlede ejendom  

 sælges.  

 Minkhallen vil i den forbindelse påvirke den samlede ejendomsavanceopgørelse  

 som følgende :
 Uden pristalsregulering efter AL:
Anskaffelsessum 500.000 kr.
Foretagen afskrivninger, der ikke genbeskattes 500.000 kr.
Påvirkning af den samlede anskaffelsessum for ejendommen 0 kr.
 Med pristalsregulering efter AL:
Anskaffelsessum 500.000 kr.
Pristalsregulerede foretaget afskrivninger, der ikke  

 genbeskattes(reguleringsprocenten  

 fra 1982 til 1990 udgør 49,03 pct.) 745.150 kr.
Påvirkning af den samlede anskaffelsessum for ejendommen 245.150 kr.
 Eksemplet viser, at den erhvervsmæssige afholdte udgift på  

 500.000 kr., som skatteyder har fået fradrag for i den løbende  

 indkomstopgørelse, vil have en negativ påvirkning på  

 ejendomsavanceopgørelsen,  

 idet minkhallen vil indgå med en negativ anskaffelsessum på  245.150  

 kr.
 Såfremt Ligningsrådet har ret i, at nedsættelsesbeløbene opgjort  

 efter ejendomsavancebeskatningslovens § 5, stk. 4, nr. 1 skal  

 pristalsreguleres  

 efter reglerne i afskrivningsloven, vil skatteyder i ovennævnte eksempel  

 blive  

 beskattet af en fiktiv fortjeneste på 245.150 kr., der alene kan henføres til  

 de foretagne beregninger og ikke til konjunkturgevinster.
 En beskatning af sådanne fiktive beregnede fortjenester har næppe  

 være lovgivers intentioner med koblingen mellem afskrivningslovens og  

 ejendomsavancebeskatningslovens regler.
I nærværende sag har klageren opført en gyllebeholder på sin  

 ejendom i 1986 for en anskaffelsessum på 157.130 kr.
Beløbet er fuldt ud  

 forlods afskrevet i 1986. De pristalsregulerede foretagne forlods  

 afskrivninger  

 svarende til det pristalsregulerede afskrivningsgrundlag udgør 185.570 kr.
 Ved salget af ejendommen i 2002 indgik gyllebeholderen i den  

 samlede overdragelsessum med 100.000 kr., jf. § 8 i betingede skøde af 11.  

 marts 2002.
Fortjenesten opgjort efter afskrivningslovens regler udgør  

 100.000 kr., opgjort som salgssummen med fradrag af den nedskrevne værdi, der  

 udgør 0 kr., da hele anskaffelsesudgiften er forlods afskrevet.
De genvundne  

 afskrivninger  

 udgør 53,89 pct. af de samlede foretagne pristalsregulerede afskrivninger,  

 hvorved de ikke genvundne afskrivninger kan opgøres til 46,11 pct.
 Ved opgørelse af ejendomsavancen indgår gyllebeholderen i den  

 samlede anskaffelsessum med de faktisk afholdte udgifter på 157.130 kr.,  

 såfremt der ikke kan ske pristalsregulering efter reglerne i den før 19. maj  

 1993 gældende ejendomsavancebeskatningslov.
Anskaffelsessummen skal derefter nedsættes med foretagne  

 afskrivninger i den udstrækning, disse ikke er beskattet som genvundne  

 afskrivninger.
Den samlede fortjeneste vedrørende gyllebeholderen bliver  

 herefter:
 Genvundne afskrivninger:
Salgssum 100.000 kr.
Nedskrevne værdi 0 kr.
Fortjeneste 100.000 kr.
 Ejendomsavance inden regulering af fortjenesten:
Salgssum 100.000 kr.
Anskaffelsessum før regulering 157.130 kr.
Ikke genvundne afskrivninger 85.570 kr.
Reguleret anskaffelsessum 71.580 kr.
Fortjeneste til beskatning 28.420 kr.
 Den samlede fortjeneste til beskatning udgør således 128.420 kr.
 Hvis der alene skal ske nedsættelse med de faktisk foretagne  

 afskrivninger i den udstrækning, disse ikke genbeskattes, udgør de ikke  

 genvunde afskrivninger 46,11 pct. af 157.130 kr. svarende til 72.452 kr.  

 Ejendomsavancen kan herefter opgøres til:
 Ejendomsavance inden regulering af fortjenesten:
Salgssum 100.000 kr.
Anskaffelsessum før regulering 157.130 kr.
Ikke genvundne afskrivninger 72.452 kr.
Reguleret anskaffelsessum 84.678 kr.
Fortjeneste til beskatning 15.322 kr.
 Den samlede fortjeneste til beskatning vil i dette tilfælde  

 udgøre 115.322 kr.
 Differencen mellem de to opgjorte fortjenester på 13.098 kr.  

 skyldes alene den pristalsregulering, der er foretaget af  

 afskrivningsgrundlaget efter afskrivningslovens regler, og som ikke indgår i  

 opgørelsen  

 af ejendommens anskaffelsessum vedrørende den afholdte forbedringsudgift til  

 gyllebeholderen.
 Skatteyder har således ikke kun fået fradrag for den afholdte  

 udgift én gang men bliver derudover beskattet af en fortjeneste på 13.098,  

 som  

 alene skyldes pristalsreguleringen af de 72.452 kr., som der var foretaget  

 fradrag for i 1986, og som ikke blev beskattet som genvundne afskrivninger  

 ved  

 afståelse i 2002.
 Bestemmelsen i ejendomsavancebeskatningslovens § 5, stk. 4, nr.  

 1 skal således ikke  

 fortolkes i  

 overensstemmelse med overgangsreglerne i afskrivningslovens § 56, stk. 3, men  

 derimod i overensstemmelse med bemærkningerne til lovforslag L 103, 1997/1998  

 (2. samling), hvorefter det er de faktiske foretagne fradrag, der er  

 udgangspunktet for opgørelsen af de ikke genvundne afskrivninger og dermed  

 nedsættelsesbeløbene efter § 5, stk. 4, nr. 1 i  

 ejendomsavancebeskatningsloven.
Told- og Skattestyrelsens indstilling Told- og Skattestyrelsen har indstillet  

 afgørelsen stadfæstet på begge punkter.
Landsskatterettens bemærkninger og  

 begrundelse Ad spørgsmål 1:
 Fortjeneste ved afståelse af fast ejendom opgøres som forskellen  

 mellem på den ene side afståelsessummen omregnet efter  

 ejendomsavancebeskatningslovens § 4, stk. 4 og på den anden side  

 anskaffelsessummen  

 opgjort efter lovens § 4, stk. 2 eller 3, reguleret efter § 5 og § 5 A, jf.  

 lovens § 4, stk. 1.
Det følger af lovens § 4, stk. 3, at hvis den afståede ejendom  

 er erhvervet før den 19. maj 1993, kan den skattepligtiges anskaffelsessum  

 opgøres som enten ·  

  

 	  

 ejendomsværdien pr. 1. januar 1993 med et  

 tillæg på 10 pct. eller ·  

  

 	  

 ejendomsværdien pr. 1. januar 1993 med et  

 tillæg på 10 pct. og med tillæg af et beløb opgjort som halvdelen af  

 forskellen  

 mellem denne værdi og ejendomsværdien pr. 1. januar 1996.
Den skattepligtige kan i stedet for opgørelse af  

 anskaffelsessummen efter 1. pkt. vælge at anvende en ansættelse af værdien af  

 den faste ejendom pr. 19. maj 1993, der er foretaget efter den dagældende  

 bestemmelse i vurderingslovens § 4 B.
Uanset 1. og 2. pkt. kan den  

 skattepligtige, hvis den faktiske anskaffelsessum omregnet til kontantværdi  

 efter stk. 2 og tillagt vedligeholdelses- og forbedringsudgifter afholdt  

 inden  

 den 1. januar 1993 er højere end værdien efter 1. og 2. pkt., i stedet vælge  

 at  

 benytte denne anskaffelsessum.
 Pristalsregulering blev indført i § 5 med  

 ejendomsavancebeskatningsloven i 1982 og blev ophævet ved lov nr. 427 af 25.  

 juni 1993. Det fremgår hverken af lovteksten eller af bemærkningerne hertil,  

 at  

 det fortsat skulle være muligt at pristalsregulere anskaffelsessummen mv.
 Muligheden for at pristalsregulere den faktiske  

 anskaffelsessum  

 når denne anvendes som  

 indgangsværdi, fremgår således alene af en vejledning om  

 ejendomsavancebeskatningsloven, udsendt af Skatteministeriet i maj 1999 og af  

 Ligningsvejledningen for 1999 og efterfølgende år, samt af TSS-cirkulære nr.  

 2002-18.
TSS-cirkulære nr. 2002-18 er ophævet ved TSS-cirkulære nr.  

 2003-28, med virkning for aftaler om afståelse af fast ejendom der indgås den  

 11. oktober 2003 og senere.
Som begrundelse er det anført, at der ikke har  

 været den fornødne hjemmel til praksis, som beskrevet i TSS-cirkulære nr.  

 2002-18.
 I punkt 3 i TSS-cirkulære nr. 2002-18 er det præciseret, at der  

 ved afståelse af ejendomme, der er erhvervet før den 19. maj 1993, kan ske  

 pristalsregulering af den faktiske anskaffelsessum, når den anvendes som  

 indgangsværdi, dog tidligst fra 1975, og frem til og med 1993. Reglerne om  

 pristalsregulering gælder kun for den faktiske anskaffelsessum og ikke for  

 afholdte vedligeholdelses- og forbedringsudgifter.
Landsskatteretten finder ikke, at der er grundlag for en udvidet  

 fortolkning af muligheden for at pristalsregulere, til at omfatte  

 vedligeholdelses- eller forbedringsudgifter, jf.
SKM 2003.173 LSR.
 Besvarelsen af spørgsmål 1 med et nej stadfæstes.
 Ad spørgsmål 3 :
 Ifølge ejendomsavancebeskatningslovens § 5, stk. 4, nr. 1, skal  

 anskaffelsessummen nedsættes i afståelsesåret på samme ejendom med foretagne  

 afskrivninger, herunder forskudsafskrivninger efter afskrivningsloven,  

 fradragsbeløb  

 efter afskrivningslovens § 24, stk. 5, 1. og 2. pkt., og forlods  

 afskrivninger  

 efter etableringskontoloven eller investeringsfondsloven på bygninger og  

 installationer, såfremt de nævnte afskrivninger m.v. ikke er beskattet som  

 genvundne afskrivninger.
 Efter bestemmelsens ordlyd, sammenholdt med lovbemærkningerne  

 til henholdsvis ejendomsavancebeskatningslovens § 5, stk. 4, nr. 1, og  

 afskrivningslovens § 56, stk. 3, anses det beløb anskaffelsessummen skal  

 nedsættes med, for at skulle opgøres som de faktiske foretagne afskrivninger,  

 i  

 det omfang de ikke er beskattet som genvundne.
 Besvarelsen af spørgsmål 3 ændres herefter til et ja.
