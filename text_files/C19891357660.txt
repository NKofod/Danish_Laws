Denne vejledning erstatter vejledning nr.
I-10/88 af 8. september 1988.
 Fremtidige ændringer vedrørende ordningen om interventionsopkøb af korn  

 vil almindeligvis blive udsendt som rettelsesblade til denne vejledning.
 Retsgrundlaget vedrørende ordningen om interventionskøb af korn er angivet  

 i bilag 1.
 Bortset fra beløbene for transportomkostninger er alle beløb anført i ECU.  

 Omregningskursen fra ECU til danske kroner er p.t. kr. 8,93007.
1. Almindelige betingelser for interventionsopkøb Genstand for interventionskøb her i landet er blød hvede, rug og byg,  

 under forudsætning af at kornet er høstet inden for Det europæiske økonomiske  

 Fællesskabs område.
Det er forbudt at afgive korn af anden oprindelse til  

 intervention.
Det er endvidere forbudt til intervention at levere korn, der  

 er iblandet bejdset sædekorn eller er behandlet med propionsyre, samt tørret  

 korn iblandet naturfugtigt korn.
1.2. Interventionsopkøb er betinget af, at kornet er en sund og god  

 handelsvare.
Denne betingelse anses for opfyldt, såfremt kornet opfylder  

 følgende krav:
a.
Kornet skal have den for høståret for den pågældende kornart  

 karakteristiske farve.
b.
Kornet skal have sund lugt.
c.
Kornet skal være frit for levende skadedyr (herunder mider) i ethvert  

 udviklingsstadium.
d.
Kornet skal i øvrigt opfylde de krav, der er anført for den pågældende  

 kornart i bilag 2.
 1.3. Partier på under 500 tons overtages ikke ved interventionskøb.
 1.4. Interventionsopkøb finder sted i perioden 1. november til 31. maj.
 1.5. Kun ensartede partier korn må tilbydes til intervention.
2. Fremsættelse af tilbud 2.1. Tilbud kan kun afgives for korn, som ligger på lager.
Tilbudet  

 afgives på en formular som bilag 13, ved telefax eller telexmeddelelse.  

 Såfremt EF-direktoratet finder, at forudsætningerne for accept af tilbudet er  

 til stede, får sælgeren snarest muligt tilsendt en slutseddel med genpart.
2.2. Det i slutsedlen angivne kvantum kan leveres med 5pct. mere eller  

 mindre.
Der kan dog ikke leveres mindre kvantum end 500 tons.
2.3. I tilbudet skal tilbudsgiveren oplyse, hvorvidt det tilbudte korn er 1. brødhvede af særlig høj kvalitet.
2. brødhvede, 3. foderhvede, 4. brødrug, eller 5. foderrug.
Såfremt kornet, når analyseresultaterne foreligger, viser sig at være af  

 en anden kvalitetskategori end oplyst, kan direktoratet forlange kornet  

 flyttet til et andet interventionslager.
Samtlige omkostninger i forbindelse  

 med en sådan flytning, herunder betaling af ind- og udlagringsgebyr samt  

 lagerleje, vil være for sælgers regning.
2.4. Tilbudgiveren skal inden 48 timer efter modtagelse af slutsedlen med  

 genpart tilsende EF-direktoratet genparten med påtegning om tiltrædelse.
I  

 modsat fald anses tilbudet for tilbagekaldt.
3. Overtagelsestidspunkt og -sted 3.1. EF-direktoratet bestemmer på hvilket interventionslager kornet  

 overtages.
Såfremt tilbudsgiveren ønsker at foreslå et bestemt  

 interventionslager, skal navn og adresse samt afstanden dertil anføres under  

 bemærkninger i tilbudet.
3.2. EF-direktoratet bestemmer leveringsmåneden ved accept af tilbudet.  

 Leveringsmåneden er den kalendermåned, inden for hvilken sælgeren skal holde  

 kornet rede til overgivelse til det af EF-direktoratet bestemte  

 interventionslager.
EF-direktoratet vil ved fastsættelse af leveringsmåneden  

 i videst muligt omfang tage hensyn til den i tilbudet foreslåede  

 kalendermåned.
Ved tilbud, der fremsættes efter den 20. i en måned, kan der  

 normalt ikke forventes accept for levering af kornet i samme måned.
 3.3. Tidspunktet for levering af kornet skal aftales mellem sælgeren og  

 den af EF-direktoratet angivne lagerhaver.
 3.4. Enhver levering skal finde sted med min. 250 tons pr. arbejdsdag, og  

 et parti skal leveres inden for samme kalendermåned.
 3.5. Såfremt det indlagrede korns temperatur overstiger 20 grader C, er  

 lagerhaver berettiget til at afvise kornet.
4. Interventionsopkøbspris 4.1. Sælgeren modtager den interventionsopkøbspris, der gælder for det af  

 ham valgte handelscenter, jf. bilag 4, for den måned, som EF-direktoratet har  

 fastsat som leveringsmåned, jf. pkt. 3.2. Interventionsopkøbsprisen udgør  

 94pct. af interventionsprisen for standardkvalitet.
Som handelscenter skal  

 vælges det center, som ligger nærmest ved det sted, hvor kornet befinder sig  

 på tidspunktet for tilbuddets afgivelse, og hvortil kornet kan befordres med  

 de laveste transportomkostninger.
4.2. Overtager EF-direktoratet kornet på et andet sted end det af sælgeren  

 udpegede handelscenter, er prisen, der skal betales, lig med  

 interventionsopkøbsprisen nedsat med de gunstigste transportomkostninger fra  

 det sted, hvor kornet befinder sig på tilbudets tidspunkt, til dette  

 handelscenter.
Omkostningerne bestemmes af EF-direktoratet i overensstemmelse  

 med pkt. 6.
4.3. Såfremt EF-direktoratet ikke overtager kornet på det af sælgeren  

 udpegede handelscenter eller på det sted, hvor kornet befinder sig på  

 tilbudets tidspunkt, bærer EF-direktoratet transportomkostningerne fra det  

 sted, hvor kornet befinder sig, til stedet for EF-direktoratets overtagelse  

 af kornet.
I dette tilfælde bestemmes den pris, der skal betales sælgeren, i  

 overensstemmelse med pkt. 4.2.
 4.4. Overtages kornet på det sted, hvor det befinder sig på tidspunktet  

 for tilbuddets afgivelse, nedsættes interventionsopkøbsprisen med de i pkt.  

 4.2. anførte transportomkostninger samt de af EF-direktoratet fastsatte  

 udlagringsomkostninger.
 4.5. Interventionsopkøbsprisen gælder for korn, der er frit leveret til  

 lager og ikke aflæsset.
 4.6. Såfremt medansvarsafgiften ikke er betalt, vil beløbet blive  

 modregnet i interventionsopkøbsprisen.
5. Tillæg og fradrag i interventionsopkøbsprisen 5.1. Såfremt et kornparti, der er overtaget ved intervention, afviger fra  

 den standardkvalitet, interventionsopkøbsprisen er fastsat for, forhøjes  

 eller nedsættes interventionsopkøbsprisen med de tillæg hhv. fradrag, der  

 fremgår af bilag 5 - 10.
 5.2. Såfremt anvendelse af bestemmelserne om tillæg eller fradrag for  

 vandindhold og naturalvægt medfører anvendelse af to tillæg eller to fradrag,  

 anvendes kun det største tillæg hhv. det største fradrag.
6. Transportomkostninger For skibstransport fastsættes omkostningerne af EF-direktoratet efter  

 nærmere aftale.
7. Særlige bestemmelser vedrørende brødhvede og  

 brødrug 7.1. Overtagelse af blød hvede som brødhvede er betinget af, at hveden  

 opfylder de krav, der er anført i bilag 2 for brødhvede, samt endvidere, at  

 hveden opfylder de tekniske og fysiske kvalitetskrav for hvede til  

 brødfremstilling, dvs. at hveden skal fremvise en acceptabel grad af  

 amylaseaktivitet og et bestemt mindste Zeleny-tal, samt at der af hveden skal  

 kunne fremstilles en dej, der ikke er klæbrig, og som kan behandles  

 maskinelt, jf. bestemmelserne i pkt. 7.2, 3 og 4.
 7.2. Amylaseaktiviteten anses for at være acceptabel, når faldtallet  

 beregnet efter Hagberg-metoden er over eller lig med 220 sek. incl. 60 sek.  

 forberedelse (omrøring).
 7.3. Hveden skal have et Zeleny-tal på 20 eller derover.
 7.4. For at dejen kan betragtes som ikke-klæbrig og maskinbearbejdelig,  

 skal følgende betingelser være opfyldt:
a.
Ved åbningen af æltemaskinen skal dejen danne en sammenhængende masse,  

 som praktisk taget ikke hænger i æltekedlens sider og æltearm, idet dejen med  

 lethed skal kunne samles og fjernes fra æltekedlen med hånden på en gang og  

 uden væsentlige tab.
b.
Under rundvirkningen må dejen kun i ringe grad eller slet ikke hæfte  

 til siderne i rundvirkerens kammer. så dejen, medens maskinen arbejder, frit  

 kan rotere om sig selv og danne en kugle.
Efter formningen må dejen ikke  

 klæbe til siderne i rundvirkerens kammer, når kammerets låg svinges op.
 7.5. Såfremt proteinindholdet er under 11,5pct., nedsættes  

 interventionsopkøbsprisen med de fradrag, der fremgår af bilag 6.
7.6. Konstatering af om kravene til amylaseaktivitet, proteinindhold og  

 Zeleny-tal er opfyldt foretages af Statsfrøkontrollen efter de metoder som er  

 fastsat af fællesskabsmyndighederne.
Konstatering af, om de i pkt. 7.4 nævnte  

 betingelser er opfyldt, skal foretages på et laboratorium, som er godkendt  

 dertil af EF-direktoratet, jf. bilag 12, og skal ske efter en  

 referencemetode, som er angivet i bilag IV til forordning (EØF) nr. 1908/84.  

 Til undersøgelserne anvendes en del af den hvede, som den autoriserede vejer  

 og måler udtager i forbindelse med leveringen af kornet, jf. pkt. 8.3.
 7.7. Såfremt de i pkt. 7.6. omhandlede undersøgelser giver til resultat,  

 at amylaseaktiviteten, Zeleny-tallet eller proteinindholdet ikke er  

 acceptabelt, eller, at der ikke kan fremstilles en dej af hveden, som  

 opfylder de omhandlede krav, vil EF-direktoratet på tilbudsgiverens begæring  

 lade foretage en fornyet undersøgelse i overensstemmelse med pkt. 7.6.
 7.8. Brødhvede af særlig høj kvalitet, dvs. min. 14pct. protein i  

 tørstoffet, Zeleny-tal på min. 35, Hagberg-faldtal på 240 samt øvrige krav  

 nævnt under pkt. 7.1 og 7.4, overtages til interventionsopkøbsprisen for  

 brødhvede plus 3,48 ECU pr. ton.
 7.9. Overtagelse af rug som brødrug er betinget af, at rugen opfylder de i  

 bilag 2 anførte krav for brødrug, og at en af EF-direktoratet foranstaltet  

 undersøgelse viser, at viskositeten i en vandig suspension af alle kornets  

 bestanddele i formalet stand (herunder kim) på Brabender-amylografens diagram  

 ikke ligger under 200 enheder ved en temperatur på mindst 63 C på kurvens  

 maksimum.
 7.10 Såfremt den i pkt. 7.9 omhandlede undersøgelse af viskositeten viser,  

 at denne ikke er acceptabel, vil EF-direktoratet på tilbudsgiverens begæring  

 lade en fornyet undersøgelse foretage.
 7.11. For korn, der tilbydes som korn af bageegnet kvalitet, men hvor  

 spireevnen viser sig at være lavere end 85pct. for blød hvede og 75pct. for  

 rug, overtages kornet til den for hhv. foderhvede og foderrug gældende  

 opkøbspris, med mindre der føres yderligere bevis for, at kornet alligevel er  

 fuldtud bageegnet.
8. Vejning og prøvetagning 8.1. Endelig overtagelse af kornet er betinget af følgende:
a.
Kornet skal være vejet og , med hensyn til lugt og farve, kontrolleret  

 af en autoriseret vejer og måler, som er godkendt af EF-direktoratet til  

 udøvelse af en sådan kontrol jf. bilag 11.
b.
En analyse hos Statsfrøkontrollen af en prøve af kornet, som er udtaget  

 og indsendt af den autoriserede vejer og måler, skal vise, at kornet opfylder  

 de kvalitetskrav, som er omtalt under pkt. 1, bortset fra lugt og farve.  

 Kontrol med, at kornet er frit for levende skadedyr, udøves dog af Statens  

 Skadedyrlaboratorium.
c.
Brødkorn skal opfylde de i pkt. 7 omhandlede krav.
8.2. Lagerhaveren træffer aftale med en godkendt vejer og måler om at  

 foretage vejning, kontrol og prøvetagning i forbindelse med leveringen af  

 kornet.
Aftalen skal træffes med den nærmestboende vejer og måler, som er i  

 stand til at foretage vejning, kontrol og prøvetagning på det ønskede  

 tidspunkt.
 8.3. Til brug ved de i pkt. 8.1 omhandlede undersøgelser skal den  

 autoriserede vejer og måler udtage og indsende prøver af kornet i  

 overensstemmelse med gældende bestemmelser.
 8.4. Den autoriserede vejer og målers udtagning af prøver af kornet og  

 hans konstatering af kornets lugt og farve skal ske i overværelse af  

 lagerhaveren samt af sælgeren, med mindre sælgeren giver afkald herpå.
9. Tvistigheder vedrørende kornets lugt og farve 9.1. Såfremt den autoriserede vejer og måler konstaterer at kornet ikke  

 opfylder de i pkt. 1.2 omhandlede krav til lugt og farve, skal han afvise  

 kornet og straks afgive indberetning om sagen til EF-direktoratet.
 9.2. Såfremt sælgeren protesterer mod den autoriserede vejer og målers  

 afgørelse efter pkt. 9.1, skal vejer og måler foranledige, at prøve af kornet  

 - emballeret og mærket efter forskrifterne - omgående indsendes til  

 bedømmelse hos Københavns bedømmelses- og voldgiftsudvalg for korn- og  

 foderstofhandelen, c/o Handelsstandens Inspektørkontor, Frihavnen, 2100  

 København Ø.
 9.3. Kommer den autoriserede vejer og måler til det resultat, at kornet  

 opfylder de i pkt. 1.2 omhandlede krav til lugt og farve, men lagerhaveren  

 protesterer herimod, skal vejer og måler indsende prøve af kornet til  

 bedømmelse i overensstemmelse med bestemmelserne i pkt. 9.2.
 9.4. Københavns bedømmelses- og voldgiftsudvalg for kornog  

 foderstofhandelen meddeler resultatet af undersøgelsen til begge parter.
10. Overtagelsesdokument 10.1. Såfremt den autoriserede vejer og måler konstaterer, at kornet  

 opfylder de stillede krav med hensyn til lugt og farve, udfærdiges der et  

 overtagelsesdokument på en af EF-direktoratet udarbejdet formular, som  

 udleveres til lagerhaveren.
I overtagelsesdokumentet tages der forbehold for  

 resultatet af Statsfrøkontrollens og Statens Skadedyrlaboratoriums  

 undersøgelser af prøver af kornet og endvidere for resultatet af en eventuel  

 bedømmelse af en prøve af kornet hos Københavns bedømmelses- og  

 voldgiftsudvalg for korn- og foderstofhandelen samt den i pkt. 7.4 omhandlede  

 dejtest og den i pkt. 7.9 omhandlede Brabender-amylogram undersøgelse.
 10.2. Overtagelsesdokumentet skal underskrives såvel af sælgeren som af  

 lagerhaveren og den autoriserede vejer og måler.
 10.3. I umiddelbar tilslutning til overtagelsen af kornet udfylder  

 lagerhaveren en indlagringsmelding på en af EF-direktoratet udarbejdet og  

 udleveret formular.
 10.4. Lagerhaveren tilsender snarest muligt EF-direktoratet originalen af  

 overtagelsesdokumentet og af indlagringsmeldingen.
 10.5. Uanset købelovens bestemmelser overgår risikoen for kornet først til  

 EF-direktoratet resp. lagerhaveren, når endelig overtagelse har fundet sted,  

 jf. pkt. 13.
11. Ny analyse 11.1. I tilfælde af at sælger bestrider resultatet af Statsfrøkontrollens  

 analyse af kornet i henhold til bilag 2, skal EF-direktoratet lade foretage  

 ny analyse af prøven hos Statsfrøkontrollen.
Det endelige resultat vil være  

 gennemsnittet af de to prøver.
Dette gælder dog ikke for  

 vandindholdsresultatet, hvor Statsfrøkontrollens resultat er bindende.
11.2. I tilfælde af at Statsfrøkontrollens undersøgelse af kornet viser,  

 at det ikke opfylder de i pkt. 1 omhandlede mindste kvalitetskrav, kan  

 sælgeren anmode om tilladelse til at bringe kornet i en sådan stand, at  

 mindstekvalitetskravene for overtagelse ved interventionsopkøb kan  

 overholdes.
Imødekommer EF-direktoratet en sådan anmodning, skal nye  

 analyseprøver indsendes til Statsfrøkontrollen senest 14 dage efter, at  

 sælgeren er gjort bekendt med analyseresultaterne af den først stedfundne  

 kvalitetsbedømmelse.
 12. Omkostninger ved vejning, prøvetagning mv.
 12.1. De udgifter, der er forbundet med den autoriserede vejer og målers  

 medvirken, herunder udtagning emballering og mærkning samt forsendelse af  

 prøver, vil blive betalt af EF-direktoratet såfremt vejningen og  

 prøvetagningen er foretaget på en arbejdsdag og inden for normal arbejdstid,  

 og leveringen omfatter mindst 250 tons, jf. pkt. 3.4. Hvis  

 minimumsleveringsgrænsen ikke overholdes, påhviler 50pct. af de samlede  

 udgifter sælgeren.
 12.2. Omkostningerne ved Statsfrøkontrollens og Statens  

 Skadedyrlaboratoriums medvirken er sælgeren uvedkommende bortset fra de i  

 pkt. 12.3 og 12.5 omhandlede tilfælde, hvor sælgeren skal betale disse  

 omkostninger.
12.3. Omkostningerne ved de i pkt. 7.2, 7.3, 7.4, 7.5 og 7.9 omhandlede  

 amylase-, Zeleny-, dej- og protein- samt amylogramundersøgelser afholdes af  

 sælgeren.
Omkostningerne ved den i pkt. 7.7 og 7.10 omhandlede fornyede  

 undersøgelse afholdes også af sælgeren, med mindre resultatet af de først  

 foretagne undersøgelser underkendes.
Omkostningerne ved bevisførelse for, at  

 korn med lavere spiringsevne end i pkt. 7.11 anført, alligevel er fuldtud  

 bageegnet, påhviler sælger.
 12.4. Omkostningerne ved bedømmelse af en prøve hos Københavns  

 bedømmelses- og voldgiftsudvalg for korn- og foderstofhandelen, jf. pkt. 9.2  

 og 9.3, afholdes af sælgeren hhv.
lagerhaveren, dersom resultatet af bedømmelsen bliver, at protesten  

 afvises.
I andre tilfælde betales disse omkostninger af EF-direktoratet.
 12.5. Såfremt kornet afvises, skal sælgeren omgående for egen regning  

 fjerne kornet og efter påkrav fra EF-direktoratet godtgøre de omkostninger,  

 der er forbundet med kornets midlertidige indtagning og henliggen på  

 interventionslageret.
 12.6. I tilfælde af at EF-direktoratet lader foretage en ny analyse hos  

 Statsfrøkontrollen, jf. bestemmelserne i pkt. 11.1 og 11.2, afholdes  

 omkostningerne til denne analyse samt fornyet vejning af sælgeren.
13. Endelig overtagelse æf kornet Kornet betragtes først som endeligt overtaget af EF-direktoratet, når  

 overtagelsesdokumentet er udfyldt og underskrevet i overensstemmelse med pkt.  

 10.1 og 10.2, og forudsat at resultaterne af Statsfrøkontrollens og Statens  

 Skadedyrlaboratoriums undersøgelser af kornet og en eventuel bedømmelse af  

 kornet hos Københavns bedømmelses- og voldgiftsudvalg for korn- og  

 foderstofhandelen viser, at kornet opfylder de i pkt. 1 omhandlede krav.  

 Endelig overtagelse af korn som hhv. brødhvede eller brødrug forudsætter  

 tillige, at de i pkt. 7 omhandlede undersøgelser viser, at kornet opfylder  

 betingelserne for at kunne overtages som brødhvede eller brødrug.
14. Betaling for kornet 14.1 Sælgerens regning for det leverede korn skal udfærdiges på en af  

 EF-direktoratet udarbejdet fakturaformular, som tilsendes sælgeren sammen med  

 resultatet af undersøgelsen af de udtagne prøver.
14.2. Fakturaen, der skal være udregnet i danske kroner, indsendes in  

 duplo til EF-direktoratet, Frederiksborggade 18, 1360 København K.
Der skal i  

 afregningen tages hensyn til det i pkt. 14.1 omhandlede  

 undersøgelsesresultat.
Omregningskursen fra ECU til kr. fremgår af side 1.
 14.3. Afregningsprisen for kornet forrentes ikke.
 14.4. Betaling af købesummen vil finde sted mellem den 110. og den 115.  

 dag, efter at kornet er endeligt overtaget, i overensstemmelse med pkt. 13.
15. Kontrolbestemmelser 15.1. Til kontrol med de oplysninger, som fremgår af den af sælgeren  

 fremsendte faktura, har repræsentanter for EF-DIREKTORATET mod behørig  

 legitimation adgang til sælgerens virksomhed.
Disse repræsentanter er i  

 nævnte øjemed berettigede til at efterse virksomhedens varebeholdning,  

 forretningsbøger, øvrige regnskabsmateriale samt korrespondance mv.
Det  

 påhviler virksomheden at yde den bistand, der er nødvendig til foretagelse af  

 kontrollen.
 15.2. Direktoratet kan kræve rigtigheden af oplysninger, der skal danne  

 grundlag for udbetaling af ydelser i forbindelse med interventionskøb af  

 korn, bekræftet af statsautoriseret eller registreret revisor.
16. Anke De afgørelser, som EF-direktoratet træffer i henhold til denne vejledning,  

 kan indankes for landbrugsministeriet.
Bilag 1 Retsgrundlag Rådsforordning nr. 2727/75 af 29. oktober 1975 om den fælles  

 markedsordning for korn, senest ændret ved forordning nr. 2860/89.
 Rådsforordning nr. 2731/75 af 29. oktober 1975 om fastsættelse af  

 standardkvaliteter for blød hvede, rug, byg, majs, sorgum og hård hvede,  

 senest ændret ved forordning nr. 2094/87.
 Rådsforordning nr. 1581/86 af 23. maj 1986 om fastsættelse af de  

 almindelige regler for intervention af korn, senest ændret ved forordning nr.  

 195/89.
 Kommissionsforordning nr. 1569/77 af 11. juli 1977 om fastsættelse af  

 fremgangsmåden ved og betingelserne for interventionsorganernes overtagelse  

 af korn, senest ændret ved forordning nr. 1663/89.
 Kommissionsforordning nr. 1570/77 af 11. juli 1977 om tillæg og fradrag  

 for korn i forbindelse med intervention, senest ændret ved forordning nr.  

 2258/87.
 Rådsforordning nr. 1214/89 af 3. maj 1988 om fastsættelse af kornpriserne  

 for høståret 1988/89.
 Rådsforordning nr. 1218/89 af 3. maj 1989 om fastsættelse for høståret  

 1989/90 af de månedlige forhøjelser af priserne for korn, mel af hvede og rug  

 samt grove og fine gryn af hvede.
 Kommissionsforordning nr. 2006/80 af 18. juli 1980 om fastsættelse af  

 interventionscentrene for korn, senest ændret ved forordning nr. 2018/89.
 Kommissionsforordning nr. 1908/84 af 4. juli 1984 om fastsættelse af  

 referencemetoderne til bestemmelse af kvaliteten af korn, som ændret ved  

 forordning nr. 2507/87.
 Kommissionsforordning nr. 1845/89 af 26. juni 1989 om fastsættelse af det  

 maksimale vandindhold i korn, der tilbydes til intervention i høståret  

 1989/90.
 Landbrugsministeriets bekendtgørelse nr. 443 af 22. juni 1989 om  

 interventionskøb af korn.
 Bilag 2.
 Bilag 3.
Bestanddele som ikke er mangelfrit korn, jvf. bilag 2, pkt. 5.
a.
Knækkede kerner.
Alle kerner, på hvilke endospermen ligger delvis udækket, betragtes som  

 knækkede kerner.
Kerner beskadiget ved tærskning og kerner, hvis kim er slået  

 af, henregnes ligeledes til denne gruppe.
b.
Kornbesats (urenheder).
 Uudviklede kerner.
 Ved uudviklede kerner forstås de kerner, der efter at samtlige andre i  

 dette bilag nævnte bestanddele af kornprøven er blevet fjernet, falder gennem  

 slidssigter med følgende bredder: blød hvede 2 mm, rug 1,8 mm, hård hvede 1,9  

 mm, byg 2,2 mm.
 Endvidere henregnes også frostskadede kerner og alle umodne (grønne)  

 kerner til denne gruppe.
 Andre kornarter.
 Ved andre kornarter forstås alle kerner, som ikke er af den art, hvoraf  

 prøven er udtaget.
 Kerner angrebet af skadedyr.
Kerner angrebet af skadedyr er kerner, der kan fremvise spor af  

 afgnavning.
Væggeluseinficeret hvede hører ligeledes til denne gruppe.
 Kerner, der fremviser misfarvning af kimen, samt plettede og  

 skimmelangrebne kerner.
Kerner med misfarvede kim er kerner med brune til sortbrune misfarvninger  

 i skallen omkring ubeskadigede ikke-spirede kim.
For blød hvede lades indtil  

 8pct. kerner med misfarvede kim ude af betragtning.
 Varmebeskadigede kerner.
 Ved kerner, der er varmebeskadigede ved tørring, forstås kerner, der bærer  

 ydre præg af at være tørret, men som ikke er fordærvede kerner.
c.
Spirede kerner.
Ved spirede kerner forstås kerner, hvor rod- eller bladkimen kan ses med  

 det blotte øje.
Ved bedømmelse af prøvens indhold af spirede kerner skal man  

 dog tage hensyn til dens almindelige udseende.
Ved nogle kornarter, f.eks.  

 hård hvede, træder kimen stærkt frem, således at den skal, der dækker kimen,  

 brister, når kornpartiet bringes i bevægelse.
Disse kerner ligner spirede  

 kerner, men henregnes ikke til denne gruppe.
 Spirede kerner foreligger kun, når kimen har undergået tydeligt  

 erkendelige forandringer, hvorved den spirede kerne let lader sig skelne fra  

 en normal kerne.
d.
Andre urenheder (Schwarzbesats) Fremmede (andre) frø.
Ved andre frø forstås frø af planter, også dyrkede, bortset fra frø af  

 korn.
Andre frø består af frø uden udnyttelsesværdi, frø, der kan anvendes  

 til foder, og skadelige frø.
 Skadelige frø.
 Som skadelige frø anses frø, der er giftige for mennesker og dyr, frø, som  

 er til gene for eller som besværliggør rensning og formaling af kornet, samt  

 frø, der ændrer kvaliteten af produkter, der er forarbejdet på basis af korn.
 Fordærvede kerner.
 Fordærvede kerner er kerner, som ved forrådnelse, skimmel- eller  

 bakterieangreb eller ved anden påvirkning er blevet uanvendelige til  

 menneskeføde og for foderkorns vedkommende til foder.
Til de fordærvede kerner hører også kerner, som er beskadigede ved spontan  

 opvarmning eller ved for kraftig tørring.
Disse kerner er fuldt udvoksede  

 kerner, hvis skal har en gråbrun til sort farve, og hvis indre ved  

 gennemskæring viser en gullig-grå til sortbrun farvning.
Kerner, der er  

 beskadigede af hvedegalmyg, regnes kun som fordærvede kerner, hvis mere end  

 halvdelen af kernens overflade udviser en grå til sort farve som følge af et  

 sekundært svampeangreb.
Hvis misfarvningen dækker mindre end halvdelen af  

 kernens overflade, regnes kernen som angrebet af skadedyr.
 Egentlige urenheder.
 Alle de bestanddele i en kornprøve, som bliver tilbage ved sigtning med en  

 3,5 mm slidssigte (undtagen andre kornarter og meget tykke kerner af  

 basiskornarten) samt de bestanddele, der passerer gennem en sigte med en  

 slidsbredde på 1 mm, anses for egentlige urenheder.
 Sten, jordklumper, dele af halmstrå og amdre urenheder, som findes i  

 prøverne, og som passerer gennem en sigte med en slidsbredde på mellem 1 mm  

 og 3,5 mm, anses ligeledes for urenheder.
 Avner.
 Såfremt der i en prøve findes kerner, som endnu sidder i avnerne,  

 afskalles disse kerner med hånden, og avnerne henregnes til gruppen avner.
 Meldrøje.
 Kerner angrebet af brand og rust.
 Døde insekter og dele af insekter.
e.
Levende skadedyr.
Bilag 4 Bilag 11 side 1 FORTEGNELSE OVER GODKENDTE AUTORISEREDE VEJERE OG MÅLERE København:
Knud Arne Sørensen Kalvebodbrygge 5 1560 København V Telefon 33120344 Telefax 33121018 Bornholm:
Mogens Christoffersen Postboks 202 3700 Rønne Telefon 53951188 Kristian Hansen Nexø Havnevagt 3730 Nexø Telefon 53992536 Sjælland og Møn:
Jørgen Retoft 4050 Skibby Telefon 42310446 og 42320323 Svend Østergaard Huginsvej 6 4100 Ringsted Telefon 53614434 Egon Offersen Nordvej 13 4200 Slagelse Telefon 53521485 Henrik Rohrberg Elværksvej 4220 Korsør Telefon 53570040 Flemming Knudsen Postboks 55 4300 Holbæk Telefon 53431087 Bent Jensen Bredkildevej 34 4400 Kalundborg Telefon 53512133 Jørn Rasmussen Vejerboden Køge Havn 4600 Køge Telefon 53650104 Telefax 53653188 Jacob Scherfig Spjellerupvej 1 4653 Karise Telefon 53710285 Telefax 53710027 Hans Ole Kjærulff Hovedgaden 11 Postboks 30 4654 Fakse Ladeplads Telefon 53716500 Telefax 53717608 Lars Holm Toldbodgade 1 4700 Næstved Telefon 53722291 Hans Ove Lange Postboks 101 Sydhavnen 4760 Vordingborg Telefon 53772025 Telefax 53773810 Ole H.
Jørgensen Havnepladsen Postboks 7 4780 Stege Telefon 55814018 Telefax 55814218 Lolland Falster:
Willy Skadborg Havnepladsen 5 4800 Nykøbing Fl.
Telefon 54850025 Bilag 11, side 2 Arne Simonsen Havnegade 2 4900 Nakskov Telefon 53920148 P.
Thousig Møller Lindstrømsvej 19 Bandholm 4930 Maribo Telefon 53888070 Fyn:
Arvid Hansen Havnegade 2 5000 Odense C Telefon 66120133 Peter Heiden Nordre Havnekaj 1 Postboks 36 5300 Kerteminde Telefon 65321530 Telefax 65324208 Frits Storm Havnen 5600 Fåborg Telefon 62610344 Telefax 62610405 A.
Fage-Petersen Strandgade 1 5610 Assens Telefon 64711200 Telefax 64711255 Ib Mikkelsen Østre Havnevej 10 5700 Svendborg Telefon 62210244 Eizabeth Klindt-Jørgensen Strandvejen 1 5800 Nyborg Telefon 65310115 N.
P.
Klindt-Jørgensen Strandvejen 1 5800 Nyborg Telefon 65310115 Jylland F.
Manford Havnen 6000 Kolding Telefon 75520458 Folmer Guldbrandt Havnen 6100 Haderslev Telefon 74521366 Telefax 74525639 Poul Solbjerg Hansen Gl.
Havn 3 6200 Åbenrå Telefon 74622550 Jacob Chr.
Duus Rødekro Centret Østergade 1 6230 Rødekro Telefon 74662864 Telefax 74693522 Hans J.
Knudsen Havnen 6300 Gråsten Telefon 74651906 Christian H.
Simonsen Nørre Havnegade 82-84 6400 Sønderborg Telefon 74424444 Telefax 74433344 Gerda Skov Røddingvej 5 Brændstrup 6510 Gram Telefon 74821757 Arne Smalbro Jacobsen Knudsvej 18 6600 Vejen Telefon 75360973 Henning Andersen Kogade 3 6700 Esbjerg Telefon 75125499 Telefax 75126508 Chr.
Brandt Madsen Østergade 32 6900 Skjern Telefon 97350683 Bilag 11, side 3 N.
Drøchner-Mortensen Prinsessegade 95 7700 Fredericia Telefon 75924722 Telefax 75924272 H.I.
Duus Kolstrupvej 9 7200 Grindsted Telefon 75320852 Carl E.
Holm Herningvej 38 7330 Brande Telefon 97180888 E.
Thorvald Søndergaard Damgårdsvej 67 7400 Herning Telefon 97212621 Palle Brorsen Åge Andersen & Co.
Havnen 7600 Struer Telefon 97851177 Telefax 97855811 Ragnar Christensen Rømøvej 7 7680 Thyborøn Telefon 97831038 Leo J.C.
Iversen Havnen 7700 Thisted Telefon 97923033 Telefax 97923880 Svend Aage Bering Havnen 7800 Skive Telefon 97521488 Chr.
Duus Mindet 8000 Århus Telefon 86133766 Telefax 86133798 Otto Løgstrup Åboulevarden 26 8500 Grenå Telefon 86321250 Jørgen Wittrup Grønlandsvej 28 A 8700 Horsens Telefon 75621347 Niels Tønnesen Vesterlykken 28 8791 Tranebjerg Samsø Telefon 86591724 Jens Høyer Kulholmsvej 3 8900 Randers Telefon 86421414 Knud Christensen Gasværksvej 43 9000 Ålborg Telefon 98161888 og 98171741 Poul Pedersen Pindborggade 8 9300 Sæby Telefon 98462007 og 98467207 Kaj Rørholm Sdr.
Kajgade 10 A 9500 Hobro Telefon 98521662 Henry Michno Havnevej 9560 Hadsund Telefon 98572146 Søren Gammelgaard Keflavikvej 4 9800 Hjørring Telefon 98926575 Svend Åge Leth Jensen Ringbakken 2 9850 Hirtshals Telefon 98941312 Telefax 98944709 Poul Erik Abel Vejerboden Silovej 13 9900 Frederikshavn Telefon 98421235 Bilag 12 FORTEGNELSE OVER INSTITUTIONER, DER ER GODKENDT TIL FORETAGELSE AF  

 DEJUNDERSØGELSER, JF.
VEJLEDNINGENS PKT. 7 1. Jydsk Teknologisk Institut Marselis Boulevard 135 8000 Århus C 2. Bundesforschungsanstalt fur Getreide- und Kartoffelverarbejtung Schutzenberg 12, Postfach 23 4930 Detmold 3. Landwirtschaftliche Undersuchungsund  

 Forschungsanstalt Postfach 3067 23 Kiel 1 4. Institut voor Graan, Meel en Brod Postbus 15 Lawickse Allee 15 Wageningen 5. Koninklijke Vereniging Het Comite van Graanhandelaren Postbus 202 Posthoornsstraat 21 Rotterdam Opmærksomheden henledes på, at instituttet i Wageningen kun har  

 indvilliget i at fungere som kontrolinstans (2. prøve), jf. vejledningens  

 pkt. 7. 6.
