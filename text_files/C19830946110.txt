(Til samtlige kommunalbestyrelser og  

 Civilforsvarskommissionen for Storkøbenhavn, samtlige politimestre og  

 politidirektøren i København, CF-regionerne og samtlige CF-korpsets  

 afdelinger) Efter aftale med motorudskrivningstjenesten vil supplementsudskrivning af  

 køretøjer til dækning for afmeldinger og andet frafald i den udskrevne mængde  

 køretøjer finde sted fra 1. maj 1983 at regne, således at rekvirerende  

 myndigheder ikke længere skal indsende supplementsrekvisitioner.  

 Motorudskrivningstjenesten udtager ved egen foranstaltning tilsvarende  

 køretøjer til dækning for afgang.
 Denne udskrivning vil blive foretaget ud fra de af Civilforsvarsstyrelsen  

 godkendte normskemaer, hvorfor det må indskærpes, at enhver ændring i  

 normtallene for udskrevne køretøjer hurtigt meddeles Civilforsvarsstyrelsen  

 ad tjenestevejen.
 Motorudskrivningstjenesten har oplyst, at man har vanskeligheder med at  

 imødekomme de forskellige myndigheders fremsatte ønsker om udskrivning af  

 lastmotorkøretøjer med lasteevne på 2,5 - 7,0 t.
 Civilforsvarsstyrelsen har derfor påtaget sig at undersøge, om det vil  

 være muligt nøjere at angive, hvilken lastevne m.v. der faktisk er behov for  

 til de forskellige formål for anvendelse af lastvogne eller kassevogne som  

 udskrevne køretøjer.
 P.D.V.
