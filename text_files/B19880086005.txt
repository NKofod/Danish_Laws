 I medfør af § 4 i lov om administration af Det europæiske økonomiske  

 Fællesskabs forordninger om markedsordninger for landbrugsvarer m.v., jf.  

 lovbekendtgørelse nr. 731 af 13. november 1987 og i medfør af lov om  

 forhandling, udførsel og indførsel af æg og ægprodukter m.m., jf.  

 lovbekendtgørelse nr. 49 af 16. februar 1966 som senest ændret ved lov nr.  

 580 af 13. december 1972, fastsættes efter indstilling fra det i § 2 i  

 lovbekendtgørelse nr. 731 af 13. november 1987 nævnte udvalg:
 § 1.  For hvert stk. fjerkræ, der slagtes på et  

 autoriseret fjerkræslagteri, og som ved offentlig kontrol ubetinget godkendes  

 til menneskeføde, skal der erlægges en afgift.
Stk. 2.  Afgiften udgør 4,0 øre pr. kg fjerkræ i  

 opskåret (grydeklar) stand.
Dog suspenderes opkrævningen af afgiften i  

 perioden fra den 1. august 1988 til den 31. december 1988 inkl.
 § 2.  Ethvert pakkeri, der er autoriseret til  

 kvalitetssortering af æg, skal erlægge en afgift af den til  

 autorisationshaveren indgåede mængde æg.
Stk. 2.  Den i stk. 1 anførte afgift udgør 14 øre pr. kg  

 indgåede æg, dog mindst 50 kr. pr. måned.
Dog udgør afgiften 12 øre pr. kg  

 indgåede æg i perioden fra den 1. august 1988 til den 31. december 1988 inkl.
 § 3.  Ved import af æg i skal (bortset fra rugeæg)  

 skal importøren erlægge en afgift.
Stk. 2.  Den i stk. 1 anførte afgift udgør 14 øre pr. kg  

 importeret æg, dog mindst 50 kr. pr. måned.
Dog udgør afgiften 12 øre pr. kg  

 indgåede æg i perioden fra den 1. august 1988 til den 31. december 1988 inkl.
 § 4.  Alle registrerede rugerier skal erlægge en  

 afgift for anvendte kyllinger, ællinger, kalkunkyllinger og gæslinger.
 Stk. 2.  Ved eksport af rugeæg skal der betales en  

 afgift.
 Stk. 3.  De i stk. 1 og stk. 2 nævnte afgifter udgør  

 følgende beløb idet opkrævningen af afgifterne dog suspenderes i perioden fra  

 1. august 1988 til den 31. december 1988 inkl.
 § 5.  De i §§ 1-4 nævnte afgifter indgår i  

 Fjerkræafgiftsfonden, der administreres af Det Danske Fjerkræråd, Vester  

 Farimagsgade 1, 1606 København V.
Stk. 2.  De autoriserede slagterier skal inden den 15. i  

 hver måned, (afgiftsperioden), tilsende Fjerkræafgiftsfonden en indberetning  

 om virksomhedens samlede slagtninger og/eller salg af fjerkræ i den  

 forudgående måned og samtidig til Fjerkræafgiftsfondens postgirokonto 2 33 04  

 58 indbetale den heraf skyldige afgift.
Slagterierne skal endvidere ved hvert  

 regnskabsårs afslutning til nævnte afgiftsfond indsende en af slagteriets  

 revisor bekræftet indberetning om virksomhedens samlede slagtninger og/eller  

 salg af fjerkræ det forløbne regnskabsår.
Stk. 3.  De autoriserede pakkerier og registrerede  

 rugerier skal til Statskontrollen med Mejeriprodukter og Æg m.m.,  

 Rolighedsvej 25, 1958 Frederiksberg C (i det følgende benævnt  

 Statskontrollen), indsende en opgørelse over henholdsvis indvejede æg og  

 anvendte kyllinger m.v.
De nærmere retningslinier herfor fastsættes af  

 Statskontrollen, hvortil også indbetales de skyldige beløb.
Indbetalingen  

 sker månedsvis med en indbetalingsfrist på 1 måned, hvorefter Statskontrollen  

 overfører beløbet til Fjerkræafgiftsfondens postgirokonto 2 33 04 58.
Stk. 4.  Ved eksport af rugeæg påhviler det eksportøren  

 senest 1 måned efter eksporten at afgive beretning til Statskontrollen om den  

 stedfundne eksport med oplysning om antallet af eksporterede rugeæg fordelt  

 efter fjerkræart.
Samtidig skal eksportøren til Statskontrollen indbetale den  

 skyldige afgift, som Statskontrollen herefter overfører til  

 Fjerkræafgiftsfondens postgirokonto.
Stk. 5.  De autoriserede importører af æg i skal, skal  

 senest 3 dage efter indførsel af et parti æg, tilbagesende til  

 Statskontrollen den af Statskontrollen udstedte passerseddel.
Det er  

 importørens ansvar, at passersedlen af toldvæsenet bliver påført det  

 nøjagtige kvantum indførte æg og dateret, afstemplet og underskrevet.
De  

 nærmere retningslinier herfor fastsættes af Statskontrollen, hvortil også de  

 skyldige beløb indbetales.
Indbetalingen sker med en indbetalingsfrist på 1  

 måned, hvorefter Statskontrollen overfører afgiftsprovenuet til  

 Fjerkræafgiftsfondens postgirokonto 2 33 04 58.
Stk. 6.  Afgiften af de æg i skal, som de autoriserede  

 ægproduktvirksomheder anvender til fremstilling af ægprodukter, vil kunne  

 refunderes helt eller delvist.
Refusionen udgør 14 øre pr. kg æg.
Dog udgør  

 refusionen 12 øre pr. kg æg i perioden fra den 1. august 1988 til den 31.  

 december 1988 inkl.
Stk. 7.  Enhver virksomhed, der er autoriseret til  

 fremstilling af ægprodukter, skal føre regnskab over køb, import og salg af  

 æg.
Regnskabet og bilag skal være tilgængelige for Statskontrollen i  

 virksomhedens sædvanlige arbejds- og forretningstid og skal opbevares i  

 mindst 5 år.
En ugentlig opgørelse over køb, import og salg samt anden  

 anvendelse af æg skal tilstilles Statskontrollen på blanketter, der bestilles  

 hos Statskontrollen.
Opgørelsen skal omfatte kalenderugen og skal være  

 Statskontrollen i hænde senest den påfølgende torsdag.
 Stk. 8.  Den i stk. 6 anførte afgift refunderes af  

 Statskontrollen for perioder af 4 eller 5 uger og refusionen udbetales til de  

 autoriserede ægproduktvirksomheder senest 1 måned efter en periodes  

 afslutning.
 § 6.  En del af de i § 4 nævnte afgifter kan efter  

 landbrugsministerens bestemmelser anvendes til dækning af udgifter ved  

 kontrollen af overholdelse af den til enhver tid gældende bekendtgørelse om  

 fjerkrævirksomheder m.v.
 § 7.  Den, der overtræder eller forsøger at overtræde  

 bestemmelserne i denne bekendtgørelse, straffes med bøde i medfør af § 16,  

 stk. 6 og 8 i lovbekendtgørelse nr. 731 af 13. november 1987 om  

 administration af Det europæiske økonomiske Fællesskabs forordninger for  

 landbrugsvarer m.v., medmindre højere straf er forskyldt i medfør af stk. 7.
 § 8.  Denne bekendtgørelse træder i kraft den 2.  

 januar 1989. Samtidig ophæves bekendtgørelse nr. 494 af 15. august 1988.
