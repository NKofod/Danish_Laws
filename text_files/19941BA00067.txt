Nr BSF 67 Forslag til folketingsbeslutning om kommunal boligpolitik Fremsat af Villy Søvndal (SF) Steen Gade (SF) Jørn Jespersen (SF) Kristen  

 Touborg (SF) den 21. februar 1995 Folketinget pålægger regeringen inden 1. juni 1995 at sikre, at kommunerne kan varetage deres boligpolitiske opgaver ved at fremsætte lovforslag, der 1. sikrer, at alle kommuner hurtigst muligt opfylder en mindstegrænse for  

 antallet af almennyttige boliger.
I hovedstadsregionen fastsættes antallet  

 til 20 pct., i bykommuner til 15 pct. og i øvrige kommuner til 2,5 pct. af  

 kommunens samlede boligmasse, 2. giver kommunerne adgang til at lade almennyttige boligselskaber købe  

 ejerboliger og private udlejningsboliger på markedsvilkår og omdanne dem til  

 ældreboliger, ungdomsboliger eller almennyttige boliger, 3. giver kommunerne anvisningsret til hver 4. ledige lejlighed i alle  

 former for udlejningsejendomme samt i private andelsboligforeninger.
Bemærkninger til forslaget Almindelige bemærkninger Forslaget er en uændret genfremsættelse af beslutningsforslag nr.
B 5 fra  

 folketingsåret 1993-94. Se Folketingstidende 1993-94, Folketingets  

 forhandlinger sp. 349 og 821 samt tillæg A sp. 325.
En række sager har vist, hvor magtesløs en kommune er over for  

 boligsociale problemer.
Sociale problemer, både for indvandrere, flygtninge  

 og danskere, har en tendens til at koncentrere sig til bestemte kommuner,  

 bestemte kvarterer og bestemte bebyggelser.
Det medvirker ofte til, at  

 problemerne bliver selvforstærkende.
Den problemstilling bør ikke søges afhjulpet med tvang over for de berørte  

 personer og familier.
Der er tilfælde, hvor f.eks. indvandrere fra samme land  

 ønsker at bo tæt på hinanden, og det skal de have lov til.
Men i dag er situationen ofte den, at folk med sociale problemer og uden  

 bolig kun kan få anvist en lejlighed i problemkommunerne og  

 problembebyggelserne.
Et lille skridt i den rigtige retning blev taget, da  

 Folketinget i juni 1992 vedtog lovforslag om kommunernes ret til at erhverve  

 boliger for at fremme udlændinges integration (L 336), der giver kommunerne  

 ret til at erhverve ejerboliger og omdanne dem til almindelige  

 udlejningsboliger til brug for udlændinge.
Men det er langtfra nok.
SF  

 ønsker, at der rettes op på situationen ved, at der gennemføres tre forslag:
Bemærkninger til forslagets enkelte punkter Ad 1 I dag er fordelingen af de almennyttige boliger meget skæv.
Nogle  

 kommuner, f.eks.
Hvidovre og andre kommuner på Københavns vestegn, har en  

 stor andel af almennyttige boliger, andre har stort set ingen.
Det gælder  

 f.eks.
Hørsholm og Gentofte, og det betyder, at personer, der ønsker at få  

 anvist en bolig i en af disse kommuner, ikke kan få det.
Det skal der rettes op på ved, at en bestemt procentdel af boligerne i  

 alle kommuner skal være almennyttige boliger.
Denne procent fastsættes på et  

 lavt niveau i landkommuner (»øvrige kommuner« i Danmarks Statistiks  

 terminologi), hvor behovet typisk vil være beskedent, højere i bykommuner og  

 højest i hovedstadsområdet, hvor behovet er størst.
 Som instrumenter til at opfylde kravet kan kommunen iværksætte nybyggeri,  

 jf. det samtidigt fremsatte forslag til folketingsbeslutning om forøgelse af  

 det støttede boligbyggeri (B 66), eller opkøbe eksisterende ejendomme, jf.  

 punkt 2.
Det vil tage nogle år at få kravet opfyldt overalt, hvorfor der skal  

 fastsættes en overgangsordning.
For at sikre, at kommunerne hurtigst muligt  

 bestræber sig for at opfylde kravet, skal kommuner, der ikke opfylder  

 mindstekravene, ikke kunne give byggetilladelse til andre former for byggeri,  

 medmindre boligministeren giver tilladelse hertil.
Kommunerne skal dog kunne  

 give tilladelse til ungdoms- og ældreboligbyggeri.
 Det vil endvidere øge kommunernes tilskyndelse til hurtigst muligt at  

 opfylde kravet, hvis man gennemfører de ændringer i det kommunale  

 udligningssystem, der er beskrevet i ovennævnte beslutningsforslag.
Ad 2 I de fleste kommuner vil den bedste metode til at fremskaffe flere  

 almennyttige boliger, f.eks. for at opfylde mindstekravet, jf. punkt 1, være  

 at bygge nyt.
Men andre steder kan der være grund til i stedet at købe  

 eksisterende ejerboliger.
Det er der flere grunde til:
For det første vil det give mange, der i dag af økonomiske grunde, f.eks.  

 tvangsauktion, tvinges til at flytte, mulighed for at blive boende.
Deres  

 løbende boligudgift bliver mindre, til gengæld mister de muligheden for en  

 fremtidig kapitalgevinst.
På denne måde kan et antal sociale tragedier  

 undgås, hvilket også samfundsøkonomisk vil være en stor gevinst.
For det andet vil ordningen være til hjælp for store grupper, der ikke kan  

 få solgt deres ejerbolig.
Forslaget vil nemlig mindske udbudet af ejerboliger  

 og dermed bidrage til at lette omsætningen og give priserne et vist løft, så  

 friværdien i nogle tilfælde genskabes.
Det problem er specielt udtalt i dele  

 af landet, f.eks.
Lolland, hvor nettoboligbehovet formentlig er temmelig  

 begrænset.
Forslaget er derfor på ingen måde ejerfjendsk - tværtimod.
 For det tredje afskæres store dele af befolkningen i dag reelt fra at bo i  

 kvarterer med overvejende ejerboliger, fordi realkreditinstitutterne  

 systematisk udelukker dem fra at få lån.
Ad 3 Kommunerne har i dag kun anvisningsret til det almennyttige byggeri (jf. §  

 14 i lov om boligbyggeri), konkret hver 4. ledige lejlighed.
Det lægger en  

 væsentlig begrænsning på de valgmuligheder, som kommunen og den boligsøgende  

 har.
Og det medvirker til at koncentrere de boligsociale problemer til de  

 almennyttige byggerier.
For kommuner med meget få almennyttige boliger  

 betyder det, at kommunen reelt ikke kan foretage boliganvisninger, hvilket er  

 et særligt problem, indtil det under punkt 1 omtalte forslag kan få fuld  

 virkning om et antal år.
F. eks. har Gentofte Kommune ca. 15.000  

 udlejningsboliger, næsten halvdelen af alle boliger i kommunen.
Men kun godt  

 1.000 af dem er almennyttige.
SF synes, at det er synd for Gentofte Kommune,  

 at den ikke mener at kunne finde boliger til det antal flygtninge, som de  

 ellers så gerne ville tage.
Derfor er det en glæde for SF at kunne hjælpe  

 Gentofte med dette forslag.
Konkret foreslås, at kommunen får anvisningsret til hver 4. ledige  

 lejlighed i alle former for udlejningsejendomme samt i private  

 andelsboligforeninger.
Der vil ikke være nogen pligt for kommunen til at  

 udnytte anvisningsretten, idet de nærmere bestemmelser foreslås udformet  

 parallelt til bestemmelserne i lov om boligbyggeri.
Eventuelt kan ejendomme  

 med ganske få lejligheder fritages helt.
