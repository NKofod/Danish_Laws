 Kommunen nægter at udbetale boligstøtte med tilbagevirkende kraft fra  

 det tidspunkt, hvor klager ifølge egne oplysninger har ansøgt herom.
 Amtsankenævnet ændrer kommunens afgørelse således, at det pålægges  

 kommunen at yde boligstøtte fra det tidspunkt, hvor klager første gang retter  

 personlig henvendelse til kommunen og får hjælp til ansøgning om personligt  

 tillæg.
 Nævnet finder på baggrund af de foreliggende oplysninger, at klagers  

 første henvendelse i pensionsafdelingen, hvor klager får hjælp til udfyldning  

 af ansøgning om personligt tillæg og samtidig oplyser, at han har behov for  

 huslejetilskud, burde have været behandlet som en anmodning om boligstøtte.
Amtsankenævnet, Frederiksborg Amt, møde den 9. november 1988.  

 Amtsankenævnet har den 9. november 1988 behandlet Deres klage over, at det  

 sociale udvalg i Karlebo kommune har nægtet at udbetale boligydelse med  

 tilbagevirkende kraft fra det tidspunkt, hvor De ifølge Deres egne  

 oplysninger har ansøgt herom.
Nævnet har truffet følgende A F G Ø R E L S E:
 Amtsankenævnet ændrer kommunens afgørelse således, at det pålægges Karlebo  

 kommune at beregne boligydelse til Dem fra det tidspunkt, hvor De første gang  

 retter personlig henvendelse til kommunen og får hjælp til ansøgning om  

 personligt tillæg.
 Nævnet finder på baggrund af de foreliggende oplysninger, at Deres første  

 henvendelse i pensionsafdelingen, hvor De får hjælp til udfyldning af  

 ansøgning om personlige tillæg og samtidig oplyser, at De har behov for  

 huslejetilskud, burde have været behandlet som en anmodning om boligydelse.
 ANKEVEJLEDNING:
 Amtsankenævnets afgørelse er endelig og kan kun, såfremt boligstyrelsen  

 finder, at sagen har principiel betydning, indbringes for denne myndighed.
 Ankefristen er 4 uger fra den dag, De modtager amtsankenævnets afgørelse.
 Eventuel klage skal sendes til: Amtsankenævnet, Frederiksborg Amt,  

 Skovledet 97, 3400 Hillerød, hvorfra klagen sammen med sagens akter vil blive  

 sendt til boligstyrelsen, som afgør, om sagen er principiel.
 OPLYSNINGER TIL SAGEN:
 Med hensyn til sagens faktiske oplysninger og kommunens begrundelse for  

 afgørelsen samt anvendte lovregler og andre retsbestemmelser henvises til  

 vedlagte notat.
Oplæg til møde i amtsankenævnet den 9. november 1988 Cpr.nr.:
 Navn: N.N.
 Adresse:
 Civil stand:
 Børn u/18 år:
 Klagen:
 Der klages den 26. august 1987 over, at det sociale udvalg i Karlebo  

 kommune har nægtet at udbetale boligydelse med tilbagevirkende kraft, idet  

 klager gør gældende, at manglende udbetaling af boligydelse skyldes en  

 administrativ fejl.
 Kommunens begrundelse:
 Karlebo kommune erkender, at klienten skulle have været vejledt grundigere  

 og bedre men fastholder, at der ikke kan tilbagebetales boligstøtte for den  

 omhandlede periode, idet der ikke foreligger en ansøgning.
 Endvidere henviser Karlebo kommune til, at klager selv burde have været  

 opmærksom på de rettigheder man har som pensionist.
 Oplysninger til sagen:
 Af oplysninger i sagen fremgår, at klager, der modtager helbredsbetinget  

 førtidspension, er flyttet fra Næstved kommune til Karlebo kommune i august  

 1985.
Af kommunens journalark fremgår, at klienten den 25. juni 1987 henvender  

 sig, fordi han føler sig fejlbehandlet i afdelingen.
Klienten mener, at han  

 burde have haft boligydelse fra den 1. maj 1986. Klienten forklarer  

 sagsforløbet således:
I april 1986 fik klienten tilsendt skema til personlige tillæg vedrørende  

 varme, husleje og medicin.
Han henvendte sig i pensionsafdelingen, hvor man  

 hjalp ham med at udfylde skemaet.
Han sagde her, at han ikke var interesseret  

 i personlige tillæg, men i hjælp til huslejen, altså boligydelse.
 Han fik ikke et boligydelsesskema.
 Klienten fik afslag på ansøgningen vedrørende løbende personlige tillæg og  

 har så ikke modtaget boligydelse igennem et år men troede angiveligt, at  

 dette ikke blev ydet i Karlebo kommune.
 I 1987 fik klienten atter tilsendt skema til ansøgning om personlige  

 tillæg og henvender sig i pensionsafdelingen, hvor han fik den rette  

 sagsbehandling og blev bedt om at udfylde boligydelsesskema, hvorefter det  

 viser sig, at han har mulighed for kr. 1.100,00 i boligydelse.
 Klienten mener således, at han har mulighed for udbetaling af den  

 manglende boligydelse for forrige periode.
 Efterfølgende oplysninger:
 Ved telefonisk henvendelse til amtsankenævnet den 6. oktober 1987 har  

 klager ønsket at kommentere sagen.
Klager oplyser, at han ved første henvendelse til administrationen i  

 Karlebo kommune søgte om boligsikring.
Han havde dårlig arm og skemaet blev  

 derfor udfyldt af personalet for ham.
Det blev et afslag på hjælp (personligt  

 tillæg) og han troede derefter, at så var han ikke berettiget til  

 boligsikring.
 Relevante retsregler:
 Nævnets afgørelse:
