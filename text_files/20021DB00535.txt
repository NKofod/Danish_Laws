Betænkning afgivet af Sundhedsudvalget den 21. maj 2003 Betænkning over Forslag til  

 folketingsbeslutning om en målrettet indsats for at begrænse rygning hos børn  

 og unge [af Sophie   

 Hæstorp  

  Andersen (S) m.fl.] 1. Ændringsforslag Socialdemokratiets medlemmer har stillet 1 ændringsforslag til  

 beslutningsforslaget.
2. Udvalgsarbejdet Beslutningsforslaget blev fremsat den 18. februar 2003 og var  

 til 1. behandling den 13. marts 2003. Beslutningsforslaget blev efter 1.  

 behandling henvist til behandling i Sundhedsudvalget.
Møder Udvalget har behandlet beslutningsforslaget i 3 møder.
3. Indstillinger og politiske bemærkninger Et  

  

 mindretal  

  

 i  

 udvalget (V, KF og EL) indstiller beslutningsforslaget til  

  

 forkastelse.  

  

 Mindretallet vil stemme hverken for eller imod det stillede  

 ændringsforslag.
Venstres og Det Konservative Folkepartis medlemmer af udvalget  

 finder det er vigtigt at begrænse børns rygning.
Venstre og Det Konservative  

 Folkeparti ønsker derfor også, at der skal være en aldersgrænse, og at der  

 bør  

 indføres samme aldersgrænse for køb af alkohol som for køb af tobaksvarer.  

 Venstre og Det Konservative Folkeparti finder det positivt, at regeringen har  

 bebudet, at der fremsættes et lovforslag om disse aldersgrænser i efteråret  

 2003.
Enhedslistens medlem af udvalget støtter varmt, at man gør noget  

 for at forebygge, at folk får sygdomme, og at man gør noget for at forbedre  

 folkesundheden, men Enhedslisten mener ikke, at forbud altid er den bedste  

 måde  

 at nå målet på.
I det hele taget er der kommet en tendens til, at politikerne  

 lover flere forbud, mere politi og højere straffe for alt muligt ondt   

 for så  

 har de jo gjort noget  og disse forbud bliver så ofte sat i stedet for  

 nogle  

 mere indgående overvejelser om ondets rod, og om hvorledes man styrker de  

 gode  

 kræfter.
Samtidig kan man jo ikke forbyde alt med henvisning til, at det  

 dræber, f.eks. var der i nyhederne en dag en lang historie om  

 dræberfedt  

 , men der er næppe nogen, der vil fremsætte  

 forslag om, at vi nu skal forbyde, at unge under 15 år spiser fedt.
Man kunne  

 også forestille sig i forbindelse med den diskussion, der har været om  

 sodavand  

 og dets skadelige virkning, at nyhederne næste gang begynder at tale om  

 dræbercola  

 , uden at det betyder, at vi så fremsætter  

 forslag om, at unge under 15 år ikke skal have lov til at købe cola.
Det er Enhedslistens opfattelse, at man er nødt til at skelne  

 mellem det, som har en  

 sundhedsskadelig  

 virkning på  

 lidt længere sigt, som f.eks. for meget fedt, for sukkerholdige sodavand,  

 tobak  

 osv., og så rusmidler, som man jo øjeblikkelig kan blive beruset af, når man  

 indtager dem.
Især hvis man er meget ung og ikke kender virkningen, kan man  

 måske komme i øjeblikkelig fare.
 Derfor synes Enhedslisten med hensyn til rusmidler, at det kan  

 være fornuftigt at have en aldersgrænse, og Enhedslisten støttede den  

 aldersgrænse, der blev indført på 15 år for køb af alkohol for nogen tid  

 siden.  

 Det er den samme aldersgrænse, som Enhedslisten har foreslået i forslaget om  

 kontrolleret salg af hash.
Men hvad angår det, der kan give sundhedsskader på længere sigt,  

 mener Enhedslisten, at det er det forebyggende arbejde, der er det  

 væsentlige,  

 og også at det her er væsentligt, at voksne går foran med et godt eksempel og  

 gør noget selv for at begrænse deres rygning.
Hvis vi skal have flere forbud,  

 så skulle vi hellere se på tobaksindustrien og forbyde den at tilsætte alle  

 de  

 mange stoffer, som gør, at folk bliver mere afhængige, med henblik på at  

 sikre,  

 at det, folk kunne købe af tobak, kun var ren tobak uden de mange forskellige  

 tilsætningsstoffer.
Enhedslisten vil gerne være med til at se på forbuddet mod salg  

 af 10-styks-pakker, som indgår i Socialdemokratiets forslag.
Men Enhedslisten  

 vil altså ikke være med til at indføre et forbud mod, at børn under 15 år kan  

 købe tobak.
Det er Enhedslistens opfattelse, at man må angribe problemet på  

 en  

 anden måde ved at se på det brede forebyggende arbejde med henblik på at  

 undgå  

 at unge begynder at ryge i en for tidlig alder.
 Et  

  

 andet mindretal  

  

 i  

 udvalget (S, RV og KRF) indstiller beslutningsforslaget til  

  

 vedtagelse  

  

 med det stillede  

 ændringsforslag.
 Et  

  

 tredje mindretal  

  

 i  

 udvalget (DF) indstiller beslutningsforslaget til  

  

 forkastelse,  

  

 men vil stemme for det stillede ændringsforslag.
Dansk Folkepartis medlemmer af udvalget finder, at der ud fra et  

 sundhedsfagligt  

 synspunkt bør indføres en  

 aldersgrænse for unges køb af tobaksvarer i detailhandelen.
Socialdemokratiet  

 ønsker med forslaget, at der samtidigt indføres stop for distribution af  

 cigaretpakker  

 med mindre end 20 stk. i, samt at  

 rygeafvænningsprogrammer  

 bør være en prioriteret opgave for  

 kommunerne.
Det kan Dansk Folkeparti ikke tilslutte sig.
 Dansk Folkeparti mener, at det er forældrenes opgave at vejlede  

 børnene i farligheden af rygning, men Dansk Folkeparti ønsker samtidig, at  

 skolerne i skemalægningen tager højde for at indføre endnu bedre information  

 for skoleeleverne helt ned til de mindste klassetrin, og at skolelæger samt  

 sundhedsplejersker samtidig oplyser eleverne om rygningens skadelige  

 virkninger.
 Dansk Folkeparti finder, at der er nogle gode intentioner i  

 forslaget, men vil som bebudet tilslutte sig det forslag, som vil blive  

 fremsat  

 fra en række partier, og som blev foreslået under 1. behandlingen af B 89,  

 hvor  

 der udelukkende tages stilling til, at aldersgrænsen for køb af tobaksvarer i  

 detailhandlen skal være 16 år.
 Et  

  

 fjerde mindretal  

  

 i  

 udvalget (SF) indstiller beslutningsforslaget til  

  

 vedtagelse uændret.
 Tjóðveldisflokkurin  

 , Inuit  

 Ataqatigiit  

 og  

 Siumut  

 var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (S), tiltrådt af et  

  

 mindretal  

  

 (DF, RV og KRF):
Til teksten 1)  

  

 I teksten ændres »15 år« til: »16  

 år«.
[Ændret aldersgrænse] Bemærkninger Til nr. 1 Det forlyder, at regeringen ønsker at hæve grænsen for salg af  

 alkohol i butikker til 16 år.
Da forslagsstillerne mener, at det er mest  

 hensigtsmæssigt med en fælles aldersgrænse for salg af alkohol og tobak til  

 unge, har forslagsstillerne stillet dette ændringsforslag med henblik på, at  

 aldersgrænsen for køb af tobaksvarer hæves til 16 år.
Hans Andersen (V)  

    

 Ester Larsen (V)  

    

 Preben   

 Rudiengaard  

  (V)  

    

 Jørgen   

 Winther  

  (V)  

  

    

 nfmd                                                                         .  

                                                                            
  

    

 Birthe   

 Skaarup  

  (DF)  

  

  fmd.  

  

    

 Anita   

 Knakkergaard  

  (DF)  

    

 Else   

 Theill  

  Sørensen (KF)  

    

 Pia   

 Christmas‑Møller  

  (KF)  

    

 Tove Videbæk (KRF)  

    

 Line  

 Barfod  

 (EL)  

    

 Lars   

 Kramer  

  Mikkelsen (S)  

    

 Lone Møller (S)  

    

 René   

 Skau  

    

 Björnsson  

  (S)  

    

 Sophie   

 Hæstorp  

  Andersen (S)  

    

 Lene   

 Garsdal  

  (SF)  

    

 Kamal  

 Qureshi  

  (SF)  

    

 Naser  

    

 Khader  

  (RV) Tjóðveldisflokkurin  

 , Inuit  

 Ataqatigiit  

 og  

 Siumut  

 havde ikke  

 medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin  

 (TF) 1 Det Konservative Folkeparti (KF) 16 Inuit  

 Ataqatigiit  

 (IA) 1 Socialistisk Folkeparti (SF) 12 Siumut  

 (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende B 89 Bilagsnr                                                                     .
