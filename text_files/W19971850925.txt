Tilladelse til skattefri aktieombytning efter ABL § 13 gjalt ikke for  

 en aktionær, som ikke var fuldt skattepligtig.
Denne aktionærs ombyttede  

 aktier måtte derfor anses for afstået ved ombytningen.
Den ved fraflytningen pålignede skat bortfalder derfor ikke ved  

 genindtræden af fuld skattepligt til Danmark.
Ved genindtræden af fuld  

 skattepligt vil aktionæren være omfattet af KSL § 9, og hans aktier, som  

 anses for anskaffet mens han var begrænset skattepligtig, anses for anskaffet  

 på det faktiske anskaffelsestidspunkt til handelsværdien på  

 tilflytningstidspunktet.
Ved fornyet fraflytning vil han være omfattet af ABL  

 § 13 a, hvis han har været fuldt skattepligtig efter KSL § 1, eller § 2, stk.  

 1, litra d i en eller flere perioder på i alt mindst 5 år inden for de  

 seneste 10 år før skattepligtsophøret.
 Spørgsmål:
 Ligningsrådet blev spurgt om følgende:
1. Er P omfattet af successionsbestemmelserne i ABL § 13, således at en i  

 henhold til ABL § 13 a, stk. 1, pålignet skat bortfalder, jf. bestemmelsens  

 stk. 8, ved genindtræden af fuld skattepligt til Danmark? 2. Vil P i henhold til KSL § 9, få tildelt indgangsværdier, for så vidt  

 angår sine aktier i S A/S, i tilfælde af genindtræden af fuld skattepligt til  

 Danmark? 3. Vil P ved fornyet fraflytning efter genindtrådt fuld skattepligt blive  

 omfattet af ABL § 13 a, stk. 1, uanset om den fornyede fraflytning sker inden  

 for 5 år regnet fra det tidspunkt, hvor den fule skattepligt genindtrådte? Svar:
 1. Nej, se sagsfremstilling og begrundelse.
 2. Ja.
 3. Se sagsfremstilling og begrundelse.
 Sagsfremstilling og begrundelse:
 P flyttede den 1. august 1983 fra Danmark til Schweiz og tilbage til  

 Danmark igen i juli 1986.
Han flyttede den 10. august 1990 påny fra Danmark til Schweiz, og har ikke  

 siden været fuldt, men kun begrænset skattepligtig til Danmark, som følge af  

 en andel af et sommerhus, jf.
KSL § 2, stk. 1, litra e.
 I forbindelse med fraflytningen den 10. august 1990 blev der betalt  

 fraflytningsskat i henhold til ABL § 13 a, stk. 1, af de aktier på nominelt  

 60.000 kr., som P på dette tidspunkt ejede i S A/S.
 I forbindelse med en omstrukturering af S koncernen gav Ligningsrådet ved  

 skrivelse af 27. november 1995 tilladelse til skattefri aktieombytning efter  

 bestemmelserne i ABL § 13. Ved omstruktureringen indskød P aktierne i S A/S i  

 S ApS.
 Ad spørgsmål 1.
P blev i forbindelse med sin fraflytning fra Danmark i 1990 omfattet af  

 ABL § 13 a.
P's aktier i S A/S blev derfor i overensstemmelse med denne  

 bestemmelse anset for afståede ved ophøret af den fulde skattepligt, og der  

 blev opgjort en skattepligtig avance.
P kunne herefter i tilfælde af en efterfølgende afståelse af aktierne  

 vælge at få den foretagne opgørelse af avancen omberegnet, således at den  

 faktiske afståelsessum blev lagt til grund, jf.
ABL § 13 a, stk. 6.
 De omhandlede aktier måtte efter Told- og skatteregionens opfattelse  

 principielt anses for afståede i 1995 i forbindelse med ombytningen med  

 anparter i S ApS.
 Imidlertid ansøgte P m.fl. om tilladelse til skattefri aktieombytning  

 efter ABL § 13, og denne ansøgning blev imødekommet af Ligningsrådet, jf.  

 skrivelse af 27. november 1995 fra Told- og Skattestyrelsen.
 Told- og Skattestyrelsen bemærker følgende:
 »I den omtalte skrivelse - vedrørende aktieombytning - af 27.  

 november 1995 står bl.a. følgende:
»Ligningsrådet kan imødekomme ansøgning om aktieombytning, jf.
ABL §  

 13. ......
 Endelig er det oplyst, at P er fraflyttet til Schweiz og at P ved  

 fraflytningen kontant har betalt fraflytningsskat i henhold til ABL § 13 a,  

 stk. 1.
Om bestemmelserne i ABL § 13 a, stk. 6-8 finder anvendelse på ved  

 ombytningen erhvervede aktier, er et ligningsmæssigt spørgsmål, der hører  

 under den kommunale skattemyndighed.« I den forannævnte tilladelse til skattefri aktieombytning er der ikke  

 taget stilling til, hvilken betydning tilladelsen har for de aktionærer, der  

 ikke på ansøgningstidspunktet var fuldt skattepligtige.
 I henhold til praksis er det således, at aktionærer som ikke er fuldt  

 skattepligtige, ikke kan anvende reglerne om succession i ABL § 13.
 Da tilladelsen til skattefri aktieombytning således ikke gjalt for P, må  

 P's aktier i S A/S, som var omfattet af ABL § 13 a, stk. 1, anses for afstået  

 ved aktieombytningen.
 P kunne ved afståelsen i henhold til ABL 13 a, stk. 6, have valgt at  

 opgøre fortjenesten eller tabet på grundlag af afståelsessummen, henholdsvis  

 handelsværdien på dette tidspunkt.
 I denne forbindelse skal man gøre opmærksom på ABL § 13 a, stk. 9, hvor  

 der står følgende:
»Er aktierne afstået før den fornyede indtræden af skattepligt efter  

 stk. 8, uden at der er indgivet selvangivelse i forbindelse med indtræden af  

 skattepligt efter stk. 1-2 og givet meddelelese til skattemyndighederne om  

 afståelsen, anses aktierne for afstået ved fraflytningen.« Ligningsrådet kan tiltræde Told- og Skattestyrelsens indstilling og  

 konklusion, hvorefter det stillede spørgsmål må besvares benægtende.
 Ad spørgsmål 2.
 P har siden 1990 ikke været fuld skattepligtig til Danmark og vil følgelig  

 i tilfælde af, han påny bliver fuldt skattepligtig, være omfattet af KSL § 9,  

 hvorefter aktier - herunder alle hans aktier, idet de alle anses for  

 erhvervet mens han var begrænset skattepligtig - skal anses for anskaffede på  

 det faktiske anskaffelsestidspunkt til handelsværdien på  

 tilflytningstidspunktet.
 Ligningsrådet er enig i ovennævnte udtalelse.
 Ad spørgsmål 3.
 I tilfælde af at P efter genindtrådt fuld skattepligt påny fraflytter  

 Danmark, vil P være omfattet af reglerne i ABL § 13 a om  

 fraflytningsbeskatning, i det omfang disse regler finder anvendelse iht.  

 bestemmelsens stk. 4.
 Efter denne bestemmelse finder reglerne i stk. 1 og 2 om beskatning ved  

 fraflytning alene anvendelse for personer, der har været fuldt skattepligtige  

 efter KSL § 1 eller § 2, stk. 1, litra d i en eller flere perioder på i alt  

 mindst 5 år inden for de seneste 10 år før skattepligtsophøret.
 Ligningsrådet kan tiltræde Told- og Skattestyrelsens udtalelse.
