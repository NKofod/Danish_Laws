VEJLEDNING Moms-servering af spise- og drikkevarer i restauranter o lign Fra den 1 april 1985 sker der visse ændringer i momsreglerne i forbindelse  

 med servering af spise- og drikkevarer mv i forsamlingshuse, idrætshaller o  

 lign samt selskabslokaler mv.
 Disse ændringer har som hovedsigte at skabe momsmæssig ligestilling mellem  

 restaurationer og andre virksomheder, der forestår arrangementer med  

 servering af spise- og drikkevarer, således at en forvridning af de  

 erhvervsmæssige konkurrencevilkår undgås.
 De regler, der er beskrevet i Direktoratet for Toldvæsenets meddelelse af  

 december 1981 »Merværdiafgift - Forsamlingshuse«, gælder således  

 kun til den 1 april 1985.
 I det følgende er beskrevet de vigtigste af de regler, der gælder pr 1  

 april 1985 i forbindelse med servering af spise- og drikkevarer mv i  

 restaurationer, hoteller, forsamlingshuse, idrætshaller o lign samt  

 selskabslokaler mv.
 De almindeligt gældende regler for virksomheder, der registreres i henhold  

 til momsloven, findes i afgiftsvejledningen »Moms« (Y 94).
 Der er endvidere udarbejdet en vejledning - oktober 1983 - om moms i  

 forbindelse med drift af marketenderier/kantiner (Y 95).
1. Hvem skal registreres og betale moms Efter momsloven skal enhver, der driver selvstændig erhvervsvirksomhed med  

 afsætning af varer og momspligtige ydelser, anmelde sig til registrering hos  

 toldvæsenet senest 8 dage, før virksomheden påbegyndes.
Det gælder også  

 andelsforeninger og andre foreninger, selv om foreningen kun afsætter til  

 medlemmer.
 Ved erhvervsmæssigt drevne virksomheder forstås i momsmæssig henseende bl  

 a virksomheder, til hvis drift der kræves næringsbrev efter  

 restaurationslovgivningen.
Der skal dog også i visse tilfælde betales moms af arrangementer, selv om  

 der efter restaurationslovgivningen ikke kræves næringsbrev.
Det gælder, hvis  

 der i forbindelse med sådanne arrangementer drives selvstændig erhvervsmæssig  

 virksomhed af fx en vært, bestyrer, direktør, tjener eller kogekone.
Ved  

 erhvervsmæssig virksomhed i den forbindelse forstås som hovedregel  

 selvstændig virksomhed ved salg af varer og momspligtige ydelser.
I disse  

 tilfælde er det den, der forestår arrangementet (fx vært, bestyrer, direktør,  

 tjener eller kogekone), som skal registreres og betale moms af de varer og  

 ydelser, der indgår i arrangementet.
 Endvidere skal enkeltpersoner, der medvirker i arrangementer i  

 virksomheder og private hjem mv, hver for sig momsregistreres, medmindre de  

 er lønmodtagere, jf nedenfor.
 Det vil dog være muligt at afholde momsfri arrangementer i  

 forsamlingshuse, idrætshaller o lign samt selskabslokaler mv i tilknytning  

 til boligbyggeri, når den, der afholder arrangementet, har lejet lokalerne  

 (eventuelt incl køkken), og når virksomhedens eventuelle vært, anden  

 ansvarlig eller virksomhedens personale ikke under nogen form - hverken ved  

 indkøb, tilrettelæggelse, tilberedning, servering, afrydning eller opvask -  

 medvirker i arrangementet.
Momsfriheden er for så vidt angår forsamlingshuse mv, til hvis drift der  

 kræves næringsbrev efter restaurationslovgivningen, yderligere betinget af,  

 at der forud for arrangementets afholdelse er indsendt en ansøgning til  

 toldkamret om momsfritagelse for det pågældende arrangement.
De personer, der  

 medvirker i arrangementet, skal dog betale moms efter de almindelige regler.
 Hvis en virksomhed/person (fx en kogekone) har en omsætning ved  

 selvstændig erhvervsvirksomhed med afsætning af varer og momspligtige  

 ydelser, som ikke overstiger 10 000 kr årligt, skal den pågældende ikke  

 momsregistreres.
Indtægter, der er modtaget som A-indkomst eller afskrevet på frikort, skal  

 ikke medregnes ved afgørelsen af, om omsætningen overstiger 10 000 kr.
Hvis  

 fx en kogekone i et år har modtaget 28 000 kr, fordelt med 20 000 kr som  

 A-indkomst og 8 000 kr som B-indkomst ved selvstændig erhvervsvirksomhed,  

 skal kogekonen ikke registreres.
 Selv om B-indkomsten er over 10 000 kr og dermed momspligtig, skal der  

 alligevel ikke betales moms af A-indkomsten.
II.
Hvad er momspligtigt? Salg af varer er altid momspligtigt.
Endvidere er alle ydelser i forbindelse med sammenkomster mv, såsom  

 indkøb, tilrettelæggelse, tilberedning, servering, afrydning, opvask og  

 udlejning af inventar, momspligtige.
Entreindtægter fra dansearrangementer og  

 andre forlystelser samt indtægter fra spille- og underholdningsautomater er  

 også momspligtige.
 Indtægter ved bankospil, lotterier o lign er derimod ikke momspligtige.  

 Der skal heller ikke betales moms af udlejning af inventar og service, når  

 lejen indgår i momsfri betaling for leje af lokaler.
Lokaler Betaling for udlejning af lokaler er principielt ikke momspligtig.  

 Momspligtig er dog udlejning af værelser i hoteller, gæstgiverier, moteller o  

 lign, udlejning af værelser i virksomheder, der udlejer for kortere tidsrum  

 end 1 måned, samt bl a udlejning af campingplads.
 Hvis udlejningen af lokalerne indgår i et arrangement med momspligtig  

 servering af spise- og drikkevarer, skal den virksomhed, der forestår  

 arrangementet, beregne moms af hele det opkrævede beløb, incl lokalelejen.  

 Det gælder også, selv om lokalelejen betales til en anden juridisk enhed end  

 den, der er ansvarlig for arrangementet.
Der skal således eksempelvis betales moms af lokalelejen ved bankospil,  

 hvis der under medvirken af personale serveres forfriskninger mv i de  

 udlejede lokaler under spillet.
Der skal derimod ikke betales moms af  

 lokalelejen, hvis publikum selv skal hente forfriskninger mv uden for de  

 udlejede lokaler.
Ved møde- og kursusarrangementer, hvor lokalelejen indgår som en del af  

 den samlede betaling for arrangementet, kan 5 pct af den samlede betaling,  

 excl moms, for forplejning, overnatning og lokaleleje uden nærmere  

 dokumentation anses som momsfri lokaleleje.
Hvis den regel anvendes, udgør  

 momsen (ved en momssats på 22 pct) 17,29 pct af den samlede betaling, incl  

 moms.
Hvis virksomheden over for toldvæsenet kan dokumentere, at værdien af  

 lokaleleje indgår i det samlede arrangement med mere end 5 pct, kan en større  

 andel af den samlede betaling holdes uden for momsberegningen, men i så fald  

 skal virksomhedens fradragsret for indgående moms begrænses.
Se i øvrigt  

 afsnit IV, »Købsmoms (indgående moms)».
 Det er en betingelse for anvendelsen af disse regler, at der i de lokaler,  

 hvor der afholdes møde/kursus, kun indtages kaffe, te, øl, vand og brød mv  

 (forfriskninger), som stilles frem i kursuslokalet eller uden for dette,  

 således at der ikke under selve mødet/kurset medvirker personale ved  

 servering i lokalerne.
 Såfremt der i tilknytning til momsfri udlejning af lokaler tillige  

 præsteres en momspligtig leverance til den pågældende lejer, skal lokalelejen  

 faktureres særskilt.
 Der kan på særlige vilkår opnås tilladelse til at beregne moms af  

 lokaleleje (frivillig registrering for udlejning af fast ejendom). Ansøgning  

 herom indsendes i givet fald til det lokale distriktstoldkammer.
III.
Af hvilken værdi skal momsen beregnes? Momsen skal beregnes af det  

 samlede vederlag, som kunden skal betale for leverancen af varer og  

 momspligtige ydelser.
 Når der skal betales moms af arrangementet, jf afsnit I »Hvem skal  

 registreres og betale moms«, er det virksomheden  

 (næringsbrevsindehaveren/den, der forestår arrangementet), der skal betale  

 moms af hele det beløb, som kunden (den, der afholder sammenkomsten) skal  

 betale for arrangementet.
 Virksomheden skal således også betale moms af beløb, som kunden afholder  

 direkte til andre, fx betaling til et forsamlingshus for lokaleleje og  

 timeløn til serveringspersonale m fl.
 Virksomheden er således af hensyn til momsregnskabet nødt til at vide,  

 hvilke beløb kunden skal betale til andre end virksomheden som led i  

 arrangementet.
 Virksomheden skal beregne moms af disse beløb, selv om den pågældende  

 »underleverandør«, fx en momsregistreret kogekone, også skal betale  

 moms af de præsterede ydelser mv.
IV.
Købsmoms (indgående moms) De almindeligt gældende regler for momsregistrerede virksomheder  

 vedrørende indgående moms er følgende:
Moms af omkostninger, der udelukkende vedrører den momspligtige omsætning,  

 kan fuldt ud medregnes til den indgående moms.
Det gælder fx indkøb af spise-  

 og drikkevarer til videresalg og i øvrigt indkøb fra momsregistrerede  

 »underleverandøre«, fx kogekoner og serveringspersonale.
Moms af omkostninger, der ikke vedrører den momspligtige omsætning, kan  

 ikke medregnes til den indgående moms.
Det samme gælder momsen af indkøb, som  

 er specielt nævnt i momslovens § 16, stk 3 (kost og logi til indehaver og  

 personale, repræsentation og gaver mv).
Moms af omkostninger, der vedrører både den momspligtige og den momsfri  

 omsætning, kan medregnes til den indgående moms efter forholdet mellem den  

 momspligtige omsætning og den samlede omsætning.
Hvis der til virksomhedens  

 drift ydes tilskud fra det offentlige m fl, eller hvis et indkøb tillige  

 anvendes til et formål, som er virksomheden uvedkommende, kan momsen kun  

 medregnes til købsmomsen i samme omfang, som den pågældende udgift skønnes at  

 vedrøre den momspligtige omsætning.
Dette vil specielt med hensyn til drift  

 af lokaler sige, at der må laves en skønsmæssig opgørelse af den faktiske  

 anvendelse af lokalerne.
 For restaurationer, hoteller, forsamlingshuse, idrætshaller o lign samt  

 selskabslokaler mv gælder herudover følgende særlige regler:
 Hvis virksomhedens momsfri omsætning ved udlejning af lokaler højst udgør  

 2 pct af virksomhedens samlede årlige omsætning, excl moms, og hvis den  

 momsfri lokaleleje ved eventuel udlejning af møde- og eller kursusfaciliteter  

 højst har udgjort 5 pct af den samlede betaling, excl moms, for det enkelte  

 arrangement, skal der ikke ske reduktion af virksomhedens (fulde) fradragsret  

 for købsmoms.
Hvis den momsfri omsætning ved regnskabsårets udløb viser sig at have  

 oversteget 2 pct af den samlede omsætning, kan virksomheden vælge enten at  

 beregne salgsmoms af den overskydende del af den momsfri omsætning eller at  

 reducere købsmomsen efter de almindelige regler.
Hvis virksomheden vælger at  

 reducere købsmomsen, skal der også ske reduktion vedrørende de  

 »første« 2 pct.
 Det er altid en betingelse for at kunne medregne et momsbeløb til  

 købsmomsen, at der foreligger en forskriftsmæssig faktura stilet til  

 virksomheden, men den omstændighed, at en sådan faktura eventuelt ikke  

 foreligger, er uden betydning for virksomhedens pligt til at medregne  

 videresalget af de indkøbte varer/ydelser til salgsmomsen.
 Virksomheder og personer, fx ejere af lokaler og kogekoner med under 10  

 000 kr i årlig omsætning, der ikke er momsregistrerede, må ikke på regninger  

 mv anføre momsbeløb.
Regulering af købsmoms Hvis virksomhedens fradragsret vedrørende lokaler inden for de første ti  

 år efter opførelse, ombygning mv ændrer sig med mere end 10 pct i forhold til  

 opførelses/ombygningsåret, kan der blive tale om regulering af den fradragne  

 moms.
 Virksomheden bør i sådanne tilfælde rette henvendelse til  

 distriktstoldkamret.
V.
Ubanderoleret vin og spiritus Ubanderoleret vin og spiritus må ikke medtages i restaurationer, hoteller,  

 forsamlingshuse, idrætshaller o lign samt selskabslokaler mv, hvortil der er  

 knyttet alkoholbevilling eller lejlighedsbevilling.
Ved private sammenkomster  

 i forsamlingshuse, idrætshaller o lign samt selskabslokaler mv, hvortil der  

 ikke er knyttet alkoholbevilling eller lejlighedsbevilling, må der kun  

 medtages ubanderoleret spiritus og vin af den, der afholder arrangementet,  

 eller dennes gæster, når virksomhedens eventuelle vært, anden ansvarlig eller  

 virksomhedens personale ikke under nogen form medvirker ved serveringen.
VI.
Yderligere oplysninger Yderligere oplysninger vil kunne fås ved henvendelse til det lokale  

 distriktstoldkammer.
Toldkamrets adresse og telefonnummer står på bagsiden af  

 afgiftsvejledningen »Moms« Y 94.
