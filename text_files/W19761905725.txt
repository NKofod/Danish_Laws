 Tiltrådt afslag på invalidepension til 38-årig kriminel  

 karakterafviger.
 MEDDELELSE OM AFGØRELSEN:
 En 38-årig ugift mand klagede over, at han havde fået afslag på  

 invalidepension.
Det var oplyst, at han efter udstået læretid som maskinarbejder i 1960 2  

 gange var straffet for berigelsesforbrydelser.
Han havde en yderst ustabil  

 erhvervsanamnese med talrige, oftest kortvarige erhvervsforhold i forskellige  

 fag.
Han havde senest haft arbejde i 1974. Der var efter det oplyste intet  

 påfaldende ved hans barndomshjem.
I 1962 blev han mentalobserveret, og man konkluderede, at han ikke var  

 sindssyg eller åndssvag, men røbede karakterneurotiske træk.
Han var normalt  

 begavet.
 Forsikrede havde oppebåret offentlig hjælp siden 1974. Revalidering var  

 forsøgt, men blev opgivet 1975, idet pågældende ikke ønskede revalidering.
Ved en psykiatrisk undersøgelse i 1975 fandtes han at være karakterafviger  

 af holdningsløs, selvhævdende type.
Der var ingen tegn på psykose eller  

 demens.
Speciallægen mente ikke, at det kunne udelukkes, at en  

 invalidepension ville have en kriminalitetsforebyggende virkning og at det  

 var højst tvivlsomt, om et afslag ville motivere ham for at gå i arbejde, men  

 man kunne ikke på det foreliggende postulere, at pågældende skulle være  

 arbejdsudygtig i ethvert erhverv.
 Ankestyrelsen fandt ikke, at der forelå en invaliditet, der berettigede  

 til invalidepension.
