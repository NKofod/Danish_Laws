 I henhold til § 6, stk. 2, i lov om erhvervsuddannelser, jf.  

 lovbekendtgørelse nr. 668 af 29. juli 1992, § 8, stk. 2, i lov om de  

 erhvervsgymnasiale uddannelser til højere handelseksamen og højere teknisk  

 eksamen, jf. lovbekendtgørelse nr. 684 af 29. juli 1992, § 5, stk. 2, og §  

 15, stk. 4, i lov om gymnasiet m.v., jf. lovbekendtgørelse nr. 443 af 2. juni  

 1992, samt § 11, stk. 2 og § 26, stk. 4, i lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v., jf. lovbekendtgørelse nr. 442 af 2. juni 1992, fastsættes:
 § 1.  Folkeskoler, friskoler, private grundskoler,  

 efterskoler og kommunale ungdomsskoler med heltidsundervisning vejleder  

 eleverne på 9. og 10. klassetrin om ungdomsuddannelserne og om ansøgning om  

 optagelse til uddannelserne.
 § 2.  Tilmelding til de uddannelser, der er nævnt i  

 stk. 3, kan foretages med et skema, som er fælles for uddannelserne.
 Stk. 2.  Skemaet udarbejdes af Undervisnings- og  

 Forskningsministeriet og sendes til alle de i § 1 nævnte skoler.
 Stk. 3.  Uddannelser, der er omfattet af denne  

 bestemmelse, er:
 § 3.  Eleverne skal senest den 15. marts aflevere  

 skemaet til skolen.
 Stk. 2.  Skolen kontrollerer, at skemaet er  

 fyldestgørende udfyldt og påfører skolens navn og de oplysninger, skolen i  

 øvrigt skal give.
Stk. 3.  Ønsker eleven at tilmelde sig flere  

 uddannelser, anfører eleven sine ønsker i prioritetsorden.
Eleven kan anføre  

 indtil 3 forskellige uddannelser og 3 forskellige institutioner for hver  

 uddannelse.
 § 4.  Skolen sender skemaet til den først prioriterede  

 institution senest 4 arbejdsdage efter den 15. marts.
Stk. 2.  Skemaet skal af skolen være påført prøve- eller  

 standpunktskarakterer, hvis mindst een af de søgte uddannelser er nævnt i § 2, stk. 3, nr. 2-5.
 § 5.  Hvis en elev ikke kan optages, jf. reglerne om  

 optagelse i den pågældende uddannelse, videresendes skemaet hurtigst muligt i  

 overensstemmelse med elevens angivelser om prioritetsorden på skemaet.
 Stk. 2.  Hvis der ikke senest den 1. maj er truffet  

 afgørelse vedrørende en elevs optagelse, sendes kopi af skemaet med angivelse  

 af det forventede afgørelsestidspunkt til orientering for de efterfølgende  

 prioriteter.
 § 6.  Tilmelding til en uddannelse i henhold til  

 bestemmelserne i §§ 2-5 er samtidig en ansøgning om optagelse, hvis  

 tilmeldingen indeholder de oplysninger, som er nødvendige for ansøgningens  

 behandling.
 Stk. 2.  Erhvervsskolen kan inden for reglerne om  

 optagelse til de enkelte uddannelser, stille krav til ansøgningens form og  

 indhold, der afviger fra den fælles tilmeldingsblanket.
 Stk. 3.  De i § 1 nævnte skoler modtager materiale til  

 brug for elevers optagelse fra erhvervsskoler i skolens lokalområde og fra  

 amtsrådet i den amtskommune, hvor skolen er beliggende.
 § 7.  Modtager en institution i henhold til §§ 4 eller  

 5 et tilmeldingsskema, der ikke opfylder kravene til en ansøgning fuldt ud,  

 skal institutionen ved kontakt til eleven foranledige oplysningerne suppleret  

 i nødvendigt omfang, før afgørelse om optagelse træffes og eventuel  

 videresendelse efter § 5 foretages.
 § 8.  Institutioner med de uddannelser, der er nævnt i  

 § 2, stk. 3 skal på begæring meddele Undervisningsministeriet oplysninger om  

 ansøgere til og optagne ved uddannelserne.
 Stk. 2.  Indberetning efter stk. 1 kan omfatte  

 oplysninger, der fremgår af tilmeldingsskemaet, samt resultatet af en  

 eventuel egnethedsvurdering og angivelse af, hvorvidt optagelse har fundet  

 sted.
 § 9.  Bekendtgørelsen træder i kraft den 1. januar  

 1993. Samtidig ophæves bekendtgørelse nr. 46 af 23. januar 1991 om vejledning  

 og om tilmelding til ungdomsuddannelserne for elever i folkeskolen m.v.
