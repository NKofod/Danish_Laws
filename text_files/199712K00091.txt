Nr LSF 91 Forslag til Lov om ændring af lov om forsyningspligt og visse  

 forbrugerforhold inden for telesektoren (Radiobaserede maritime nød- og  

 sikkerhedstjenester i Grønland og på Færøerne) Fremsat af forskningsministeren (Jytte Hilden) den 20. november 1997 Vedtaget ved tredjebehandling den 18. december 1997 Lov nr. 1090 af 29/12/1997 § 1 I lov nr. 466 af 12. juni 1996 om forsyningspligt og visse  

 forbrugerforhold inden for telesektoren, som ændret ved lov nr. 397 af 10.  

 juni 1997, foretages følgende ændring:
 1. § 4 affattes således:
» § 4. Udbydere omfattet af § 2 kan udpeges til at stille  

 offentlige radiobaserede maritime nød- og sikkerhedstjenester dækkende  

 Danmark, Grønland og Færøerne til rådighed, jf. §§ 6-9. Forskningsministeren  

 fastsætter nærmere regler om kravene til disse tjenester.« § 2 Loven træder i kraft den 1. januar 1998.
Oprindeligt fremsat forslag § 1 I lov nr. 466 af 12. juni 1996 om forsyningspligt og visse  

 forbrugerforhold inden for telesektoren, som ændret ved lov nr. 397 af 10.  

 juni 1997 foretages følgende ændring:
 1. § 4 affattes således:
» § 4. Udbydere omfattet af § 2 kan udpeges til at stille  

 offentlige radiobaserede maritime nød- og sikkerhedstjenester dækkende  

 Danmark, Grønland og Færøerne til rådighed, jf. § 6-9. Forskningsministeren  

 fastsætter nærmere regler om kravene til disse tjenester.« § 2 Loven træder i kraft den 1. januar 1998.
Bemærkninger til lovforslaget Almindelige bemærkninger Med hensyn til den radiokommunikationsmæssige del af de maritime nød- og  

 sikkerhedstjenester indgik det i lovbemærkningerne til forslag til lov om  

 forsyningspligt og visse forbrugerforhold inden for telesektoren, som  

 gennemført i foråret 1996 (som en del af trin 2a lovpakken), at den daværende  

 regulering blev foreslået »fastfrosset«, for så vidt angik  

 radiokommunikationsdelen af de maritime nød- og sikkerhedstjenester i  

 Grønland og på Færøerne, med sigte på endelig afklaring af den fremtidige  

 lovgivning på dette område i forbindelse med, at der i øvrigt skulle  

 gennemføres yderligere lovgivning om telekommunikation i Grønland og på  

 Færøerne og mellem disse dele af rigsfællesskabet og omverdenen.
Den i trin 2a gennemførte fastfrysning af reguleringen af maritime nød- og  

 sikkerhedstjenester indebar, at Tele Danmark som forsyningspligtselskab  

 indtil videre blev pålagt, som en del af varetagelsen af  

 forsyningspligt-forpligtelserne, at fortsætte med at stille maritime nød- og  

 sikkerhedstjenester til rådighed også i Grønland og på Færøerne, og ikke  

 alene i de indre danske farvande.
Tele Danmark havde også før den således  

 gennemførte forsyningspligtlovgivning i medfør af selskabets koncession været  

 pålagt at stille maritime nød- og sikkerhedstjenester til rådighed i de  

 nævnte områder.
M.h.t. telekommunikation i Grønland og mellem Grønland og omverdenen er  

 der parallelt med dette lovforslag fremsat et særskilt lovforslag herom.  

 Vedrørende telekommunikation på Færøerne og mellem Færøerne og omverdenen er  

 der ligeledes parallelt med dette lovforslag fremsat en aftale om at  

 overdrage lovgivnings- og myndighedskompetencen på teleområdet til det  

 Færøske Landsstyre.
Med vedtagelsen af denne lov bortfalder § 5 i  

 »Aftale mellem Forskningsministeriet, Færøernes Landsstyre, Telefonverk  

 Føroya Løgtings og Tele Danmark A/S om overdragelse af teleanlæg og  

 teletjenester på Færøerne.« Radiokommunikationsdelen af maritime nød- og sikkerhedstjenester stilles  

 gratis til rådighed for brugerne, og indebærer således en række udækkede  

 omkostninger for det forsyningspligt-selskab, der er pålagt at stille sådanne  

 tjenester til rådighed.
Omkostningerne ved at stille de nuværende tjenester  

 til rådighed er ca. 33 mio. kr. årligt for så vidt angår Grønland, ca. 7 mio.  

 kr. for Færøerne og ca. 10 mio. kr. for Danmark.
Omkostningerne til  

 radiokommunikationsdelen af de maritime nød- og sikkerhedstjenester dækkes  

 ind af forsyningspligtselskabets fortjeneste på de øvrige  

 forsyningspligt-tjenester, primært basal telefoni.
Det er næppe hensigtsmæssigt på længere sigt at opretholde en  

 reguleringsmodel, der indebærer, at underskud ved driften af  

 radiokommunikationsdelen af de maritime nød- og sikkerhedstjenester i  

 Grønland og på Færøerne i sidste ende inddækkes via de danske  

 forsyningspligt-priser for basal telefoni m.v. og forsyningspligtselskabets  

 fortjeneste ved udbud heraf.
Der kan også stilles spørgsmålstegn ved, om  

 dette på sigt er hensigtsmæssigt, for så vidt angår den tilsvarende tjeneste  

 for de indre danske farvande.
Samtidig er situationen den, at de maritime nød- og sikkerhedstjenester  

 som de kendes i dag, dvs. baseret på kystradiostationer og jordbaserede  

 radioanlæg (mellem- og langbølgesendere), må forventes at forsvinde til  

 fordel for satellitbaserede systemer.
Således udløber bl.a. de i regi af  

 International Telecommunication Union indgåede gensidige forpligtelser  

 vedrørende lyttevagter på kystradiostationerne 1.2.1999. Det hidtidige  

 system, herunder manuel lyttevagt, vil dog formentlig i en periode skulle  

 fortsætte parallelt med det nye globale maritime nød- og sikkerhedssystem,  

 Global Maritime Distress Security System, GMDSS.
Det er uafklaret, om der  

 også efter en eventuel nedlæggelse af den traditionelle, kystradiobaserede  

 radiokommunikationsdel af de maritime nød- og sikkerhedstjeneste vil være  

 udgifter, f.eks. til satellit-kapacitet, som det eventuelt er relevant at  

 dække via udbud af teleydelser og betalingen herfor.
 Det foreslås på den baggrund, at den i trin 2a gennemførte fastfrysning af  

 den nuværende reguleringsmodel for maritime nød- og sikkerhedstjenester i  

 Grønland og på Færøerne på kort sigt fastholdes, jf. den foreslåede  

 præcisering af lovhjemmelen hertil.
Samtidig er det hensigten umiddelbart at igangsætte et udredningsarbejde  

 med henblik på at få afklaret, om der også på sigt er behov for en særlig  

 forsyningspligtlovgivning vedr. radiokommunikationsdelen af de maritime nød-  

 og sikkerhedstjenester for Danmark, Grønland og Færøerne, eller om  

 finansieringen af leje af satellitkapacitet m.v. bør ske integreret i  

 finansiering af de samlede maritime nød- og sikkerhedstjenester, samt hvordan  

 en eventuel revideret forsyningspligtlovgivning på dette område i givet fald  

 samlet kan udformes.
Udredningen skal bl.a. tage udgangspunkt i, at det må  

 forventes, at den nuværende radiokommunikationsdel af de maritime nød- og  

 sikkerhedstjenester inden for en begrænset årrække afløses af  

 satellitbaserede funktioner.
B.
Lovens administrative, økonomiske, erhvervsmæssige og miljømæssige  

 konsekvenser Loven har ikke administrative, økonomiske, erhvervsmæssige eller  

 miljømæssige konsekvenser for staten, amter eller kommuner.
Forholdet til EU-retten Lovforslaget indeholder ingen EU-retslige aspekter.
C.
Høring Udkast til dette lovforslag har været sendt til administrativ høring hos  

 Grønlands Hjemmestyre, Færøernes Landsstyre, relevante ministerier m.fl.
Bemærkninger til de enkelte bestemmelser Til § 1 Formålet med den foreslåede ændring er at præcisere, at  

 forsyningspligtselskabets forpligtelse m.h.t. radiokommunikationsdelen af de  

 maritime nød- og sikkerhedstjenester omfatter tilrådighedsstillelse af  

 tjenester dækkende hele rigsfællesskabet, herunder også Grønland og Færøerne.
 Forskningsministeriets og Telestyrelsens fastsættelse af rammer herfor  

 sker i samarbejde med hjemmestyremyndighederne på Færøerne og i Grønland.  

 Dette gælder bl.a. med hensyn til fastlæggelse af omfang,  

 tjenestetilrettelæggelse o.l. for de maritime nød- og sikkerhedstjenester.  

 Den konkrete varetagelse af de pågældende tjenester vil desuden ske i  

 samarbejde med de relevante teleselskaber på Færøerne og i Grønland.
 Der henvises i øvrigt til de almindelige bemærkninger.
Til § 2 Loven forventes at træde i kraft 1. januar 1998.
Skriftlig fremsættelse (20. november 1997) Forskningsministeren (Jytte Hilden):
 Herved tilader jeg mig for Folketinget at fremsætte:
 Forslag til lov for Grønland om telekommunikation.
(Lovforslag nr.
L 90).
 Forslag til lov om ændring af lov om forsyningspligt og visse  

 forbrugerforhold inden for telesektoren. (Radiobaserede maritime nød- og  

 sikkerhedestjenester i Grønland og på Færøerne).
(Lovforslag nr.
L 91).
Lovforslaget til lov for Grønland om telekommunikation er i vidt omfang en  

 videreførelse af den allerede i 1986 gennemførte overdragelse af lovgivnings-  

 og myndighedskompetence på teleområdet til Grønlands Hjemmestyre.
På to  

 områder bibeholdes lovgivnings- og myndighedskompetencen dog indtil videre  

 hos rigsmyndighederne.
Undtagelserne omfatter fastsættelse af regler om udbud  

 af maritime nød- og sikkerhedstjenester og lovgivning på  

 radiokommunikationsområdet, herunder allokering af radiofrekvenser.
Lovforslaget til lov om ændring af lov om forsyningspligt og visse  

 forbrugerforhold indenfor telesektoren fastfryser den nuværende  

 reguleringsmodel for maritime nød- og sikkerhedstjenester i Grønland og på  

 Færøerne.
Formålet er at præcisere, at det eller de til enhver udpegedes  

 forsyningspligtselskab(er)s forpligtelse m.h.t. maritime nød- og  

 sikkerhedstjenester omfatter tilrådighedsstillelse af  

 radiokommunikationstjenester med sigte herpå, dækkende hele rigsfællesskabet,  

 herunder også Grønland og Færøerne.
Landsstyret har forelagt lovforslagene til høring i Landstinget, der har  

 erklæret sig enig i, at lovene kan forelægges til vedtagelse i det danske  

 Folketing.
Færøernes Landsstyre har desuden tilsluttet sig forslaget om  

 ændring af forsyningspligtloven, der også vedører Færøerne.
 Lovforslaget til lov for Grønland om telekommunikation indebærer en  

 udvidelse af den tidligere overførte lovgivnings- og myndighedskompetence,  

 således at det herefter er Hjemmestyret, der på alle områder træffer  

 afgørelse om, hvordan lovgrundlaget for udbud af telenet og -tjenester i  

 Grønland og mellem Grønland og omverdenen skal udformes, hvem der har lov til  

 at etablere og drive teleanlæg og -tjenester i Grønland og mellem Grønland og  

 omverdenen, og herunder i hvilket omfang man fortsat ønsker at basere udbud  

 af telekommunikation på koncessioner til et eller flere selskaber,  

 henholdsvis at gennemføre en generel liberalisering af udbud af telenet og  

 -tjenester.
 Lovforslagets indhold er rettet mod det eller de til enhver tid udpegede  

 forsyningspligtselskab(er). Tele Danmark er som forsyningspligtselskab indtil  

 videre blevet pålagt, som en del af varetagelsen af  

 forsyningspligt-forpligtelserne, at fortsætte med at stille maritime nød- og  

 sikkerhedstjenester til rådighed også i Grønland og på Færøerne, og ikke  

 alene i de indre danske farvande.
 Idet jeg i øvrigt henviser til lovforslagene med bemærkninger, tillader  

 jeg mig at anbefale lovforslagene til velvillig behandling i det høje Ting.
