 Revideret vejledning om individuel  

 boligstøtte - beboerindskudslån - ændret  

 grænsebeløb for 2001 - lovændring om vederlag i form af  

 aktier mv.
(Til samtlige kommuners boligstøttekontorer, til  

 samtlige sociale nævn og til Kommunedata I/S) Revideret vejledning om individuel  

 boligstøtte By- og Boligministeriet har den 11. december 2000 udsendt  

 en revideret udgave af vejledning om individuel boligstøtte.  

 Vejledningen erstatter den hidtidige boligstøttevejledning af oktober  

 1999.
 I forhold til vejledningen af oktober 1999 indeholder den  

 reviderede vejledning tilføjelser, ændringer, samt  

 præciseringer på en række enkeltpunkter vedrørende  

 mindre ændringer af boligstøtteloven og andre love,  

 bekendtgørelse om opgørelse af formue ved  

 boligstøtteberegningen samt By- og Boligministeriets vejledende  

 udtalelser og praksis i perioden oktober 1999 - november 2000.
Strukturen i vejledningen er uændret i forhold til  

 tidligere boligstøttevejledninger.
Den nye vejledning og kommende  

 boligstøttevejledninger udgives imidlertid ikke som hidtil af By- og  

 Boligministeriet i løsbladsform, idet den hidtidige udgivelsesform er  

 fundet utidssvarende.
Vejledningen er tilgængelig på By- og  

 Boligministeriets hjemmeside www.bm.dk.
Herudover findes vejledningen  

 på statens EDB-baserede juridiske informationssystem, Retsinformation,  

 www.retsinfo.dk og - inden udgangen af 2000 - i Ministerialtidende.
Endelig  

 kan en hæftet udgave af vejledningen købes ved henvendelse til  

 By- og Boligministeriet. (Pris 100 kr.).
Beboerindskudslån - ændret  

 grænsebeløb for 2001 Folketinget har den 7. december vedtaget en  

 forhøjelse af satsen for pensionstillæg.
Pensionstillægget  

 forhøjes pr. 1. januar 2001 med 768 kr. årligt for alle  

 pensionister.
 Efter boligstøttelovens § 56 beregnes et  

 grænsebeløb for ydelse af beboerindskud på grundlag af den  

 samlede pension med pensionstillæg for folkepensionister.
 På baggrund af oplysninger fra Socialministeriet om  

 pensionen for 2001 kan grænsebeløbene herefter beregnes til  

157.853 kr. for lejligheder og 107.755 kr. for enkeltværelser.
 De tidligere oplyste grænsebeløb, jf. pkt. 2  

 i Vejledning nr. 152 af 6. oktober 2000, skal således ikke anvendes ved  

 ydelse af beboerindskuds-lån i 2001.
 Lovændring om vederlag i form af aktier mv.
 Folketinget har den 12. december vedtaget en ændring  

 af ligningsloven og af boligstøttelovens § 8 med virkning fra 1.  

 januar 2001.
 Efter ændringen omfatter husstandsindkomst efter  

 boligstøttelovens § 8 udover personlig indkomst, kapitalindkomst og  

 udbytteindkomst tillige vederlag i form af aktier mv., der omfattes af en  

 aftale efter ligningslovens § 28 A.
 Vederlag i form af aktier mv. er efter den gældende  

 ligningslov personlig indkomst og indgår således i  

 beregningsgrundlaget efter boligstøttelovens § 8.
 De vedtagne §§ 28 A-C i ligningsloven indebærer, at  

 det kan aftales, at de nævnte former for aflønning ikke  

 længere er personlig indkomst.
 For at sikre, at ændringen af ligningsloven ikke  

 medfører ændring af indkomstgrundlaget for beregning af  

 boligstøtte, er samtidig fastsat i boligstøtteloven, at den  

 nævnte indkomst fortsat skal indgå i indkomstgrundlaget ved  

 beregning af boligstøtte, når vederlaget er omfattet af en  

 aftale efter § 28 A i ligningsloven.
Når det modtagne vederlag medregnes i  

 husstandsindkomsten efter boligstøtteloven, skal det omregnes til den  

 værdi, vederlaget ville have haft, hvis der ikke var indgået en  

 aftale efter ligningslovens § 28 A.
Omregningen sker ved, at det modtagne  

 vederlag ganges med 100/70.
By- og Boligministeriets meddelelser om individuel  

 boligstøtte udsendes til samtlige kommuners  

 boligstøttekontorer, til samtlige sociale nævn og til  

 Kommunedata I/S.
Meddelelserne kan ligeledes findes på ministeriets  

 hjemmeside: www.bm.dk under »boligstoette« under  

 punktet »diverse« .
