 Morforældre, hos hvem et 18-årigt barnebarn havde boet siden sit 10  

 år, havde en selvstændig ret til at kræve uddannelsesbidrag fastsat, idet de  

 havde barnet »i pleje«, jf. børnelovens § 18, stk. 2.
Statsamtet pålagde faderen at betale uddannelsesbidrag til en 18 årig  

 datter, der siden sit 10 år havde boet hos sine morforældre efter aftale med  

 moderen, der havde haft forældremyndigheden.
Morforældrene havde ikke  

 plejetilladelse og moderen bidrog til forsørgelsen af barnet indtil dettes 18  

 år, men ikke herefter.
 Familieretsdirektoratet stadfæstede statsamtets afgørelse, idet  

 morforældrene måtte antages at have selvstændig ret til at kræve  

 uddannelsesbidrag fastsat, idet de havde barnet »i pleje«, jf.  

 børnelovens § 18, stk. 2.
 Lov om børns retsstilling, kommentar, 3. udg., s. 140 og 160.
