 Under henvisning til § 25, stk. 2, i færdselslov nr. 153 af 24. maj 1955  

 fastsættes følgende forskrifter vedrørende politiets tegngivning til  

 regulering af færdselen.
§ 1 Stk. 1.  Når regulering sker ved armbevægelser, er  

 tegnet for »stop« en eller begge arme udstrakt på tværs af den  

 færdselsretning, hvis færdsel skal standses.
Selvom tegngivningen med armen  

 kortvarigt ophører, må de vejfarende ikke køre eller gå frem i den standsede  

 færdselsretning, før tegn hertil gives, jfr. stk. 3.
 Stk. 2. »  Stop« i een retning betyder  

 »fri« i den tværgående retning.
Stk. 3.  Skifte af den fri færdselsretning tilkendegives  

 ved, at en arm strækkes i vejret, medens den anden arm forbliver udstrakt.  

 Dette betyder standsning af den hidtil frie færdselsretning og rømning af  

 krydset.
Fremkørsel og gående passage over krydset fra den hidtil standsede  

 retning må først ske, efter at politimanden i den anførte stilling har drejet  

 sig, og stoptegn er givet i den tværgående retning, og det med en vinkende  

 bevægelse med hånden er tilkendegivet, at passage kan påbegyndes.
 Stk. 4.  Til tydeliggørelse af armbevægelsen kan hvid  

 stav anvendes.
 § 2.  Stk. 1. Regulering kan endvidere ske ved  

 stopskilt med drejelige og sammenklappelige vinger med påskrift  

 »Stop« i hvid farve på rød bund.
Stk. 2.  Tegnet for »Stop« er vingen drejet  

 således, at påskriften »Stop« vender mod den færdsel, der skal  

 standses.
Dette betyder tillige »Kør frem« i den tværgående  

 retning, medmindre stoptegn gives med hånden.
Stk. 3.  Skifte af den fri færdselsretning til  

 kendegives ved, at en arm strækkes i vejret.
Dette betyder standsning af den  

 hidtil frie færdselsretning og rømning af krydset.
Fremkørsel og gående  

 passage over krydset fra den hidtil standsede retning må først ske, efter at  

 stoptegn er givet i den tværgående retning.
Fremadvinkende bevægelse med  

 hånden efter drejning af skiltet kan undlades.
§ 3 For regulering ved lyssignaler gælder forskrifterne i §§ 49-50 og 53-55 i  

 bekendtgørelse nr. 225 af 1. juli 1955 om vejafmærkning m.v.
§ 4 Stk. 1.  De vejfarende er uanset foranstående  

 bestemmelser pligtige at efterkomme de anvisninger, der gives dem ved ord  

 eller individuelle tegn fra den posterede politimand, og regulering fritager  

 dem ikke for at iagttage den særlige forsigtighed, som de altid er pligtige  

 at udvise overfor andre vejfarende.
 Stk. 2.  Stoptegn, der gives af posteret politi i  

 overensstemmelse med §§ 1 og 2 skal også respekteres af fører af  

 udtrykningskøretøj, men den posterede politimand skal drage omsorg for, at  

 der hurtigst muligt gives udrykningskøretøjet fri passage.
 Stk. 3.  Om udrykningskøretøjers adgang til i  

 påtrængende tilfælde at køre frem mod rødt eller gult lyssignal gælder  

 reglerne i § 51 i ovennævnte bekendtgørelse af 1. juli 1955.
§ 5 Stk. 1.  Ved udførelsen af regulering efter § 1 eller §  

 2 bør politimanden tilstræbe at få færdselen afviklet så hensigtsmæssigt og  

 gnidningsløst som muligt.
Han skal herunder drage omsorg for, at de kørende  

 ikke i større omfang end nødvendigt tvinges til at foretage bratte  

 opbremsninger, og at der gives fodgængere rimelig mulighed for at komme over  

 kørebanen.
Det påhviler endvidere politimanden gennem sin tegngivning at  

 medvirke til at kørende, som skal svinge til venstre, placerer sig ved  

 krydsets midte på en sådan måde, at de ikke kommer til at genere de  

 vejfarende, der kører frem i den fri færdselsretning.
Når færdselsretning  

 skiftes, skal politimanden sørge for, at køretøjer, som opholder sig i  

 krydset, så hurtigt som muligt forlader dette, således at det er frit, når  

 der gives tegn til fremkørsel i den anden retning.
 Stk. 2.  Hvis trafikstrømmen ikke er så tæt, at uafbrudt  

 regulering skønnes nødvendig, gives tegn til hver enkelt vejfarende, der  

 nærmer sig krydset.
 Stk. 3.  Hvis den posterede politimand anser det for  

 forsvarligt helt at undlade regulering, skal han forlade krydset.
§ 6 §§ 18-20, 22, 24 og 25 i bekendtgørelse nr. 193 af 30. juni 1932 angående  

 færdselstavler og politiets færdselsregulering i gade- og vejkryds, således  

 som affattet ved bekendtgørelse nr. 473 af 10. september 1940, ophæves.
 Justitsministeriet, den 15. september  

 1955.
 Hans Hækkerup.
 /Mogens Grau.
