 Ved bestemmelsen i § 23 i justitsministeriets adoptionsbekendtgørelse af  

 24. marts 1976 er det fastsat, at forældres eller værges samtykke til  

 adoption skal afgives under personligt fremmøde for overøvrigheden eller et  

 amtskommunalt socialcenter (i København magistraten og på Frederiksberg det  

 sociale udvalg).
I adoptionscirkulærets § 27, stk. 1, er det bestemt, at det under  

 drøftelsen med forældrene eller værgen, før de giver samtykke til adoptionen,  

 skal søges klarlagt, hvad der er baggrunden for ønsket om bortadoption.
Må  

 det antages, at ønsket skyldes personlige, sociale eller økonomiske  

 vanskeligheder, der eventuelt vil kunne afhjælpes ved sociale  

 støtteforanstaltninger, skal de vejledes om de muligheder, som de efter den  

 sociale lovgivning har for at opnå betryggende forhold for barnet, herunder  

 om muligheden for at få social og juridisk bistand hos det sociale udvalg i  

 opholdskommunen.
 I anledning af ikrafttrædelsen af lov om social bistand har  

 socialministeriet bistået justitsministeriet med omarbejdelse af den oversigt  

 over sociale hjælpeforanstaltninger, som blev udsendt ved justitsministeriets  

 cirkulærskrivelse af 28. september 1972 til overpræsidenten i København og  

 samtlige amtmænd.
 Idet man vedlægger nogle eksemplarer af den omarbejdede oversigt, skal man  

 anmode om, at de må blive fordelt blandt de medarbejdere, der skal modtage  

 samtykker til adoption.
 P.M.V.
 E.B.
K.Hjorth Cirkulærskrivelse til overøvrigheden, de amtskommunale socialcentre,  

 Københavns magistrat og Frederiksberg kommunes sociale udvalg.
Bilag Vejledning om sociale støtteforanstaltninger i henhold til  

 adoptionscirkulærets § 27:
 1. Moderskabsydelse (lov om børnetilskud og andre  

 familieydelser kap. 2, jfr. betingelserne for udbetaling kap. 4 og 5) ophævet  

 1/7 1973.
 2. Bistand i anledning af faderskabssagen (lov om  

 børns retsstilling kap. 1, bistandslovens § 28).
 3. Barselsdagpenge eller anden kompensation for tabt  

 arbejdsfortjeneste i barselshvileperioden (lov om dagpenge ved sygdom eller  

 fødsel kap. 12, lov om retsforholdet mellem arbejdsgivere og funktionærer §  

 7, bistandslovens § 37).
 4. Bidrag til udgifterne ved fødslen m.v. ((personligt  

 underholdsbidrag og barselsfærdsbidrag) lov om børns retsstilling kap. 3,  

 jfr. om forskudsvis udbetaling lov om børnetilskud og andre familieydelser  

 kap. 6).
 5. Anskaffelser til barnet: spædbarnsudstyr, seng,  

 barnevogn, (bistandslovens afsnit III).
 6. Anskaffelser til moderen og hjemmet samt aflastning  

 i hjemmet (bistandslovens afsnit III).
 7. Børnetilskud (lov om børnetilskud og andre  

 familieydelser kap. 1, jfr. kap. 4 og 5).
 8. Underholdsbidrag m.m. til barnet (lov om børns  

 retsstilling kap. 2 jfr. om forskudsvis udbetaling lov om børnetilskud og  

 andre familieydelser kap. 6).
9. Pasning af barnet (vuggestue, dagpleje, børnehave  

 samt økonomisk støtte til betaling herfor: bistandslovens afsnit III, og kap.  

 14,15,16, socialministerits cirkulære om betaling for benyttelse af  

 daginstitutioner efter bistandsloven.) 10. Familievejlednig (bistandslovens afsnit II).
 11. Forskellige foranstaltninger med henblik på børns  

 helbredsmæssige udvikling (lov om sundhedsplejerskeordninger, lov om  

 lægeundersøgelser af børn).
 12. Hjælp i forbindelse med foranstaltninger over for  

 børn og unge, bistandslovens §§ 40, stk. 2 og 46, stk. 2.
 13. Hjælp til uddannelse (bistandslovens § 42).
 14. Forbigående hjælp efter bistandslovens kap. 9.
 15. Støtte til betaling af indskud i bolig (lov om  

 boligbyggeri kap. 13, bistandslovens afsnit III).
 16. Støtte til etablering i bolig (bistandslovens  

 afsnit III).
 17. Boligsikring (lov om boligsikring).
 18. Lejligheder forbeholdt enlige mødre med små børn  

 (jfr. bistandslovens kap. 17).
 19. Særforsorg (bistandslovens §§ 115-120).
