Ejendomsavancebeskatning * salg * grundareal * skattefrit * EBL § 8, stk. 1, nr. 2 LR af 26/9 2000, 99/00-482-00111 Reference EBL § 8, stk. 1, nr. 2 LV 2000 E.J.1.6.2 Spørgsmål Vil salget af en del af en del af et grundareal være  

 fritaget for  beskatning i henhold til ejendomsavancebeskatningslovens § 8,  

 stk. 1, nr. 2? Svar Ja, se sagsfremstilling og begrundelse.
Sagsfremstilling og begrundelse Skatteyderen planlægger at frasælge 7.350  

 m2 af sin ejendom til sin nabo, der ønsker at  

 sammenlægge dette areal med sin landbrugsejendom med det ene  

 formål at foretage en skeludretning af hensyn til at forbedre  

 arbejdsgangen og dermed spare traktorbrændstof.
 Ejendommen er vurderet som en 01 ejendom (enfamilieshus)  

 og har et samlet areal på 28.070 m2.
 Hjørring Kommunes tekniske forvaltning har  

 vedrørende en eventuel udstykning fra ejendommen til selvstændig  

 bebyggelse oplyst følgende:
Ejendommen er beliggende i landzone.
Der er ikke i  

 kommunens planlægning nogen intentioner om at udstykke denne eller  

 omliggende ejendomme til byggegrunde.
Amtet administrerer planlovens § 35  

 vedrørende landzonebestemmelser.
Udgangspunktet for en vurdering af en  

 ansøgning om udstykning er følgende: Der vil ikke kunne  

 tillades udstykning til selvstændig bebyggelse i henhold til  

 landzonebestemmelserne, med mindre der foreligger særlige  

 omstændigheder.
Vejledningen til planloven anfører bl.a., at  

 enligt beliggende enfamilieshuse som hovedregel ikke bør tillades  

 opført i det åbne land, og det fremgår af regionsplanen,  

 at boligbebyggelse i landzone kun må finde sted ved eksisterende  

 bysamfund.
 Skatteyderen har i sin anmodning anført, at den  

 samlede ejendom vil kunne sælges skattefrit efter  

 ejendomsavancebeskatningslovens § 8, stk. 1, nr. 2. Det formodes derfor, at  

 også det påtænkte jordsalg vil være skattefrit.
 Styrelsen bemærker:
 Den samlede ejendom kan sælges skattefrit efter  

 ejendomsavancebeskatningslovens § 8, stk 1, nr. 2, da der ikke kan frastykkes  

 grund til selvstændig bebyggelse.
Såfremt en del af en sådan ejendom  

 frasælges, kan dette efter styrelsens opfattelse ligeledes ske  

 skattefrit.
Det er en forudsætning, at arealet overdrages efter  

 reglerne om arealoverførsel, eller at aftalen er betinget af  

 udstykning, men at udstykning endnu ikke er sket.
Er der gennemført en  

 udstykning, hvorefter den udstykkede del sælges, er der tale om salg af  

 en selvstændig ejendom, hvorfor salget ikke kan ske skattefrit.
 Det indstilles at besvare spørgsmålet  

 bekræftende.
 Ligningsrådet  tiltræder det af styrelsen  

 indstillede, således at salg kan ske skattefrit under de af styrelsen  

 nævnte betingelser.
