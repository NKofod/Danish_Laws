 Ministeriet for offentlige arbejder udsender hermed vejregler for vejkryds  

 i åbent land.
 Reglerne, der er udarbejdet af vejregeludvalget er udfærdiget i medfør af  

 § 6 i lov om offentlige veje (lovbekendtgørelse nr. 585 af 20. november 1975)  

 og omfatter ombygning og nyanlæg af vejkryds i åbent land.
Vejreglerne indeholder - Vejledning i valg af vejkrydstyper efter bl.a. sikkerhedsmæssige og økonomiske kriterier, - detaljerede anvisninger om den geometriske udformning af vejkryds mellem  

 veje i samme niveau og uden signalregulering og i øvrigt under den  

 forudsætning, at trafikken på den sekundære vej har ubetinget vigepligt for  

 trafikken på den primæew vej.
 Vejreglerne indeholder følgende bestemmelser, der er bindende for  

 vejbestyrelserne:
 1. Afsnit 7.7.3. fastsætter de længder, målt ad  

 henholdsvis sekundærvej og primærvej, der ved ombygning eller nyanlæg af  

 vejkryds i åbent land skal anvendes ved fastlæggelse af oversigt fra  

 stopposition.
 2. Afsnit 7.7.5. fastsætter, at ovennævnte oversigter  

 skal måles mellem punkter placeret 1 m over vejoverfladen.
3. Afsnit 9.2 fastsætter, at etablering af et  

 venstresvingsspor i primærvejen skal medføre anlæg af primærhelle.
Denne  

 helle kan udformes som spærreflade, helle med eller helle uden  

 kantstensbegrænsning.
 Herudover indeholder reglerne kun retningslinier og vejledninger.
 Opmærksomheden henledes på, at der kun stilles krav om oversigt fra  

 stopposition, medens der ikke længere stilles krav om oversigt før kryds.
 Denne ændring i forhold til hidtidig praksis skyldes, at det med de  

 nugældende vigepligtsregler ikke hidtil har kunnet godtgøres, at der er  

 trafiksikkerhedsmæssige fordele ved oversigt før kryds.
Vejreglerne vejleder om, under hvilke omstændigheder oversigt før kryds  

 kan pålægges af andre årsager, f.eks. kapicitetsmæssige årsager.
Vejreglerne  

 medfører ikke, at eksisterende oversigter skal sløjfes eller ændres,  

 medmindre konkrete sikkerhedsmæssige årsager kan begrunde dette.
 De økonomiske, trafiksikkerhedsmæssige og fysiske konssekvenser af at  

 anvende vejreglerne afhænger i væsentlig grad af, om og hvorledes  

 vejbestyrelsen anvender den anviste metode i valg af vejkrydstype.
 Endvidere vil anvendelsen af vejreglernes mere detaljerede tekniske  

 anvisninger have konsekvenser for anlægsøkonomien og trafiksikkerheden.
Generelt forventes anvendelsen af den anviske metode i valg af  

 vejkrydstype bl.a. at medføre, at 2-planskryds meget sjældent kommer på tale,  

 samt at vejkryds i åbent land i færre tilfælde end hidtil vil blive  

 siggnalreguleret.
Vejreglerne fraråder kryds med fire gennemfartsspor på i  

 øvrigt 2- og 3-sporede veje så kraftigt, at denne type næppe fremtidigt vil  

 blive anlagt i åbent land.
Endelig peger metoden på valg af forsatte kryds i  

 stedet for 4-benede kryds, afhængig af trafikintensiteten og af, om der er  

 tale om nyanlæg eller ombygning af kryds.
Med hensyn til den geometriske udformning forventes anvendelsen af  

 vejreglerne at betyde en reduktion af krydsets udstrækning.
Vejreglernes  

 omtale af de særlige færdselsarealer - højresvingsspor, to tilfarter i  

 sekundærvejen, trekantheller m.v. - vil formentlig medføre, at sådanne  

 varianter forekommer sjældnere end hidtil.
Derimod anbefaler reglerne i  

 højere grad end tidligere anlæg af sykelstier i krydsene.
 Alt i alt forventes det, at såvel anvendelse af metoden i valg af vejkryds  

 som anvendelse af vejreglerne ved den detaljerede udformning af krydsene vil  

 medføre reduktion i anlægsudgifterne, dog med store variationer på grund af  

 den hidtidige meget forskellige projekteringspraksis.
For krydstyperne indeholder reglerne en lang række kvalitative anvisninger  

 med trafiksikkerhedsmæssigt sigte.
Derudover peges der på muligheden for i  

 valgmetoden udelukkende at tage hensyn til uhelds- og anlægsomkostningerne.  

 Alt i alt må det forventes, at anvendelsen af valgmetoden samt de detaljerede  

 anvisninger om udformningen af vejkryds også vil medføre en ikke uvæsentlig  

 trafiksikkerhedsmæssig, positiv effekt.
Størrelsen heraf vil dog også afhænge  

 af den enkelte vejbestyrelses hidtidige praksis.
 Yderligere eksemplarer af vejreglerne kan rekvireres i vejdirektoratet,  

 Havnegade 27, postboks 2169, 1016 København K, tlf. (01) 11 33 38.
