Skriftlig fremsættelse (3. oktober  

 2001) Skatteministeren (Frode Sørensen):
 Herved tillader jeg mig for Folketinget at  

 fremsætte:
 Forslag til lov om ændring af  

 forskellige skattelove. (Investeringsforeninger med få medlemmer,  

 kurssikringskontrakter ved ejerskifte og fristforlængelse ved  

 aktieombytning).
(Lovforslag nr.
L 20).
 Lovforslaget er først og  

 fremmest en følge af regeringens dialog med pensionsbranchen om,  

 hvordan branchen bedst kan være med til at fremme tilførslen af  

 kapital til mindre, innovative virksomheder (udviklingsvirksomheder).  

 Lovforslaget skal ses i sammenhæng med det samtidigt hermed fremsatte  

 forslag til lov om beskatning af medlemmer af kontoførende  

 investeringsforeninger.
Aktionærer i udviklingsvirksomheder, vil ofte have  

 behov for at følge tæt med i virksomhedernes beslutninger.
En  

 aktionær, der investerer via en investeringsforening, undgår selv  

 at skulle følge  med.
Den kan overlade det til investeringsforeningen.  

 Der er derfor fra pensionsselskabernes side et ønske om at kunne  

 foretage disse investeringer via særlige investeringsforeninger, som  

 ofte kun vil have et enkelt pensionsselskab som medlem.
Efter gældende skattemæssig praksis kan  

 investeringsforeninger med ganske få medlemmer ikke anses for  

 selvstændige skattesubjekter.
Det indebærer, at medlemmerne  

 beskattes direkte af foreningens indkomster, som om de selv ejede foreningens  

 aktiver.
Dette vanskeliggør anvendelse af  

 investeringsforeninger  med meget få medlemmer.
Vanskeligheden knytter  

 sig navnlig til opgørelsen af aktieavancer.
 Lovforslaget indeholder endvidere to små  

 ændringer, der ikke vedrører investeringsforeninger.
Investeringsforeninger med få medlemmer 1. Det foreslås, at investeringsforeninger  

 med kun ét eller meget få medlemmer skal anses for  

 selvstændige skattesubjekter, når medlemmerne er pensionskasser,  

 livsforsikringsselskaber og andre selskaber.
 Herved opnås også, at det civilretlige  

 investeringsforeningsbegreb kommer til at stemme bedre overens med det  

 skatteretlige investeringsforeningsbegreb.
 2. Der foreslås endvidere en  

 præcisering af den almindelige definition på en  

 investeringsforening, således at det almindelige krav til antallet af  

 medlemmer, hvor et eller flere er fysiske personer, sættes til som  

 udgangspunkt mindst 8 svarende til gældende administrativ praksis.
3. Der foreslås herudover opstramninger af  

 forskellige bestemmelser.
Det skal sikre, at foreninger med kun få  

 medlemmer ikke kan bruges til at omgå skattelovgivningen.
 4. Forslaget skal som udgangspunkt have virkning  

 fra 2002.
Kurssikringskontrakter 5. Det foreslås, at kurssikringsaftaler  

 vedrørende rentetilpasning for realkreditlån behandles  sammen  

 med det underliggende lån, hvis aftalen i forbindelse med overdragelse  

 af fast ejendom overtages af en ny debitor eller som køber eller  

 sælger opsiger i forbindelse med overdragelsen.
Fristforlængelse ved aktieombytning 6. Det foreslås at forlænge den  

 gældende 6 måneders frist for skattefri aktieombytninger,  

 når fristen i særlige tilfælde ikke kan overholdes.
Samlet skønnes forslaget vedrørende  

 fåmandsforeninger nogenlunde at være i provenumæssig  

 balance.
Forslaget  vedrørende kurssikringskontrakter skønnes  

 at medføre et meget begrænset provenutab, og forslaget  

 vedrørende fristforlængelse ved aktieombytning skønnes  

 ikke at have nævneværdige provenumæssige konsekvenser.
 Idet jeg i øvrigt henviser til bemærkningerne  

 i lovforslaget, skal jeg anbefale det til Folketingets velvillige  

 behandling.
