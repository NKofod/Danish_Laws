Fundet at der ikke var hjemmel i Byggelovens § 14 til at forlange  

 facader overfladebehandlet i et industriområde »Byggelovsklage vedrørende ejendommen matr.nr. 466 Valby, København,  

  Ottiliavej 15 I skrivelse af 16. april 1985 meddelte byggestyrelsen, at Deres klage af  

 10.april 1985 over magistratens afgørelse blev sendt til magistraten til  

 udtalelse.
 Magistraten har i skrivelse af 26. juli 1985 bl.a. udtalt følgende:
 »Den omhandlede ejendom er beliggende i den østlige del af et større  

 sammenhængende industriområde og grænser mod øst op til bagskel af en  

 boligbebyggelse i Kløverbladsgade (nr. 24-32), bestående af  

 byggeforeningshuse i 2 1/2 etage.
 Ejendommen er bebygget med 1-etages fabriksbygninger med enkelte afsnit i  

 2 etager og er på 3 sider omgivet af en ca. 2,5 m. høj betonmur.  

 Fabriksbygningerne, der er placeret i en afstand af ca. 10 m fra skel mod  

 boligbebyggelsen, har pudsede rødmalede facader, der dog - som af klageren  

 anført - er en del medtaget af vind og vejr.
 Fabriksbygningerne er synlige fra boligbebyggelsens øverste etager,  

 hvorimod kun en begrænset del vil kunne ses fra stueetage og have.
Fabriksbygningernes facade kunne, som den største del af bygningerne i de  

 tilgrænsende industriområder, trænge til en overfladebehandling, men under  

 hensyn til at bygningerne er placeret i et gammelt industriområde og til  

 bygningernes placering på grunden i forhold til boligbebyggelsens bagskel,  

 finder magistraten ikke, at ejendommen er behæftet med så væsentlige mangler,  

 at disse giver anledning til påtale i medfør af byggelovens § 14, stk. 1, 1.  

 punktum, eller at ejendommen i øvrigt er i en så usømmelig stand, at  

 forholdet bør påtales i medfør af byggelovens § 14, stk. 1, 2. punktum.« Til Deres orientering vedlægges en kopi af magistratens svar.
 I den anledning skal man meddele, at byggestyrelsen er enig med  

 magistraten i, at byggelovens § 14 ikke kan finde anvendelse i nærværende  

 sag.
For at bringe byggelovens § 14, stk. 1, 1. punktum i anvendelse, skal der  

 enten være tale om, at bygningerne frembyder fare eller på anden måde er  

 behæftet med væsentlige mangler.
Det er således ikke tilstrækkeligt, at  

 facaderne trænger til en overfladebehandling.
Endvidere er bygningerne beliggende i et område, der er domineret af  

 industribyggeri, og hvor mange af de øvrige bygninger også kunne trænge til  

 mere vedligeholdelse.
Med henvisning til denne beliggenhed er der heller ikke  

 hjemmel i byggelovens § 14, stk. 1, 2. punktum til at forlange facaderne  

 overfladebehandlet.
 herudover har byggestyrelsen ikke fundet, at byggelovens betingelser for  

 at påklage afgørelsen er opfyldt, og man kan derfor ikke foretage sig videre  

 i sagen.
De indsendte bilag vedlægges.' Der henvises til magistratens j.nr.
VB 2610.
