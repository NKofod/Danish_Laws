Arbejdsformidlingskontorerne De statsanerkendte arbejdsløshedskasser Iflg. folketingsbeslutning af 28. april 1983 er det vedtaget at ophæve  

 arbejdsløshedslovens § 20a, stk. 1, 3. punkt.
Man skal derfor fastsætte  

 følgende retningslinier i henhold til de nu gældende regler.
Arbejdsløshedslovens § 20a, stk. 1, 1. og 2. punkt pålægger  

 arbejdsformidlingskontorerne at give meddelelse til arbejdsgiveren, så snart  

 anvisning eller henvisning af arbejdssøgende har fundet sted.
Kommer  

 arbejdsforholdet ikke i stand, eller afbrydes det umiddelbart efter  

 overtagelsen, påhviler det arbejdsgiveren straks at give meddelelse herom til  

 arbejdsformidlingskontoret.
 Såfremt en anvisning ikke fører til ansættelse eller arbejdsforholdet  

 afbrydes umiddelbart efter overtagelsen, overvejer arbejdsformidlingskontoret  

 om der skal foretages en underretning til arbejdsløshedskassen, jvf. pkt.  

 2.1. og 2.2.
 Underretning vil, hvis der er tale om en anvisning, kunne give anledning  

 til, at der iværksættes sanktioner efter arbejdsløshedslovens § 63, men der  

 vil også kunne være basis for vurdering af medlems- og dagpengeretten i  

 henhold til andre bestemmelser i arbejdsløshedsloven.
 I direktoratets cirkulære af 23. juni 1983 vedrørende indberetningspligten  

 i de tilfælde hvor en arbejdsanvisning ikke fører til ansættelse (emne nr.  

 3.15 i arbejdsløshedsforsikringens regelsamling) er beskrevet de  

 administrative procedurer, som arbejdsformidlingskontorerne og  

 arbejdsløshedskasserne skal følge i deres indbyrdes kommunikation og i  

 kommunikationen med arbejdsdirektoratet og hovedledelsen i den enkelte  

 arbejdsløshedskasse.
 1. CIRKULÆRETS FORMÅL.
 Nærværende cirkulære har til formål at sikre en større ensartethed i  

 kontorernes praksis med hensyn til, hvornår der foretages underretning med  

 eventuelle forsikringsmæssige overvejelser til følge.
 Behovet for en præcisering heraf udspringer af dels den stigende  

 specialisering af arbejdsmarkedet, dels den udvidelse af kassernes faglige  

 område, som er sket de seneste år, bl.a. gennem sammenlægningen af mindre  

 kasser.
Disse to forhold har gjort det vanskeligere at foretage en korrekt  

 formidling.
Den stigende specialisering har betydet, at en arbejdssøgende  

 sjældent vil kunne bestride ethvert arbejde inden for sin kasses faglige  

 område, selv om han/hun generelt er kvalificeret til et arbejde inden for sin  

 kasses faglige område, selv om han/hun generelt er kvalificeret til et  

 arbejde inden for det pågældende fagområde.
 Det betyder igen, at der i hvert enkelt tilfælde skal indhentes udførlig  

 viden om såvel de kvalifikationer, der kræves til de anmeldte ledige  

 stillinger, som de kvalifikationer og ønsker, de arbejdssøgende besidder.
Ønsket om at sikre, at der ligger så udførlige oplysninger som muligt til  

 grund for en foretagen formidling, må ofte vige for arbejdsgivers ønske om en  

 hurtig fomidling.
Det er AF's opgave såvidt muligt at efterkomme  

 arbejdsgivers ønske om at få formidlet arbejdskraft så hurtigt som muligt.
På  

 den anden side bør det ikke komme de ledige arbejdssøgende til skade i form  

 af forsikringsmæssige sanktioner, at der ikke har været tid til at skaffe de  

 nødvendige oplysninger for at kunne foretage en korrekt formidling.
En anvisning der ikke har resulteret i en ansættelse, bør således ikke  

automatisk  medføre en underretning.
Der bør efterfølgende foretages  

 en undersøgelse af formidlingsgrundlaget som grundlag for en vurdering af, om  

 der skal foretages videre.
Der kan f.eks. efterfølgende fremkomme  

 oplysninger, som bevirker, at der kan være tvivl, om der burde have været  

 foretaget en anvisning.
Såfremt kontorets overvejelser fører frem til, at der  

ikke  foretages underretning, skal årsagen hertil anføres på et  

 internt arbejdspapir - af hensyn til en evt. senere dokumentation.
 Der bør altså med hensyn til spørgsmålet om underretning om en fejlslagen  

 formidling udvises en vis smidighed i overensstemmelse med efterfølgende  

 retningslinier.
 Det er endvidere væsentligt, at der under hele forløbet foregår et tæt  

 samarbejde mellem formidling og tilsyn, herunder også foretages de nødvendige  

 tilbagemeldinger.
 Da en fejlslagen anvisning og henvisning ikke har de samme  

 forsikringsmæssige konsekvenser for den ledige, gennemgås proceduren for de  

 to formidlingsformer særskilt.
 2. PROCEDUREN VED ANVISNINGER.
Indledningsvis skal præciseres, at det kan være formålsløst at foretage en  

 anvisning i form af udfærdigelse af en anvisningsblanket, der sendes til  

 arbejdsgiveren, hvis den arbejdssøgende på forhånd klart tilkendegiver ikke  

 at være interesseret i det pågældende arbejde.
I denne situation skal  

 arbejdsformidlingen gøre det helt klart for den pågældende, at der er tale om  

 en anvisning, som blot ikke følges op af en udfyldt anvisningsblanket.  

 Tilsynet underrettes i stedet direkte om forholdet på et internt  

 arbejdsskema.
Hvis arbejdsforholdet ikke er kommet i stand efter anvisningen, eller det  

 afbrydes umiddelbart efter overtagelsen af arbejdet, kan der blive tale om en  

 underretning.
Der må foretages en sondring alt efter de forhold, der ligger  

 til grund for, at arbejdsforholdet ikke er kommet i stand.
 2.1. TILFÆLDE, HVOR DEN ARBEJDSSØGENDE IKKE ER MØDT FREM PÅ  

 ARBEJDSPLADSEN.
 Underretning bør ikke finde sted, hvis den arbejdssøgende ikke er mødt  

 frem som følge af forhold, som lader sig konstatere objektivt, og hvor der  

 ikke er grundlag for sanktioner, da pågældende ikke vil være  

 dagpengeberettiget, f.eks. fordi pågældende er gået i arbejde, er syg eller  

 frihedsberøvet.
Hvor manglende fremmøde skyldes forhold, der på forhånd eller  

 efterfølgende kan give anledning til tvivl, om anvisning burde have været  

 foretaget, bør der ved arbejdsformidlingens interne sagsbehandling foretages  

 en vurdering af, om der er basis for en underretning.
Som eksempel på  

 tilfælde, hvor der ikke bør foretages videre, kan nævnes, at pågældende viser  

 sig ikke at besidde de fornødne kvalifikationer til arbejdets udførelse.
 Underretning bør altid finde sted, når der ikke foreligger forhold, som  

 ville have bevirket, at arbejdsformidlingen havde undladt at foretage  

 anvisning, hvis man på anvisningstidspunktet havde været bekendt med disse  

 forhold.
 2.2. TILFÆLDE, HVOR DEN ARBEJDSSØGENDE MØDER FREM, MEN HVOR  

 ARBEJDSFORHOLDET IKKE ETABLERES ELLER AFBRYDES UMIDDELBART EFTER  

 OVERTAGELSEN.
Hvis arbejdsgiver umiddelbart tilkendegiver, at den arbejdssøgende ikke er  

 i besiddelse af de kvalifikationer, der er forudsat ved anmeldelsen af  

 jobbet, bør underretning ikke finde sted.
Grundlaget for den foretagne  

 anvisning er herved bortfaldet.
Hvis ansættelse ikke finder sted som følge af forhold, der oplyses  

 efterfølgende, og som kan give anledning til tvivl, om anvisning burde have  

 været foretaget, bør der ikke uden videre foretages underretning.
I stedet  

 bør der foretages en vurdering af, hvorvidt der er grundlag for en  

 underretning.
 Hvis der ikke foreligger forhold, som ville have bevirket, at  

 arbejdsformidlingen havde undladt at foretage anvisning, såfremt man på  

 anvisningstidspunktet havde været bekendt dermed, bør underretning altid  

 finde sted.
 2.3. HVORLEDES SKAL UNDERRETNING FORETAGES.
 Når en fejlslagen anvisning kan give anledning til forsikringsmæssige  

 overvejelser, udfærdiger formidlingsafdelingen et internt arbejdsskema, som  

 overlades tilsynsafdelingen, jfr. herved »normer for  

 arbejdsformidlingens tilsyn med de anerkendte arbejdsløshedskasser«.
 3. PROCEDUREN VED HENVISNINGER.
 En henvisning, der ikke resulterer i etablering af et arbejdsforhold, vil  

 ikke i sig selv få forsikringsmæssige konsekvenser for den ledige, jfr.  

 AF-cirkulære nr. 159/78.
 Gentagne fejlslagne henvisninger kan dog indgå i en samlet vurdering af,  

 om den pågældende er til rådighed på arbejdsmarkedet, hvorfor man må være  

 opmærksom på, om der foreligger tidligere fejlslagne henvisninger af  

 pågældende.
 4. FORMIDLINGSMÆSSIG OPFØLGNING.
 Såfremt en foretagen anvisning eller henvisning ikke medfører, at der  

 etableres et arbejdsforhold, eller dette afbrydes umiddelbart efter  

 påbegyndelsen, skal arbejdsformidlingen straks undersøge, om arbejdsgiveren  

 ønsker andre arbejdssøgende anvist eller henvist.
 Hvis svaret er bekræftende, skal der forsøges en ny formidling.
 Såfremt jobbet ikke umiddelbart kan besættes, skal arbejdsformidlingen  

 underrette arbejdsgiver herom.
 Med dette cirkulære ophæves arbejdsdirektoratets vejledning af 20. januar  

 1982 om arbejdsformidlingskontorernes forpligtelser i henhold til  

 arbejdsløshedslovens § 20a, stk. 1, jvf. arbejdsministeriets  

 lovbekendtgørelse nr. 444 af 28. juli 1982.
 P.D.V.
