(Til samtlige tekniske skoler m.v.) I henhold til § 32 i undervisningsministeriets cirkulære af 12. januar  

 1968 om ansættelse og aflønning af fastansatte og overenskomstansatte lærere  

 og skoleledere ved tekniske skoler m.v. forudsættes det, at  

 undervisningstimerne har en varighed af 50 min., idet undervisningstimer af  

 kortere varighed medfører en forholdsmæssig reduktion af den beregnede  

 lærerløn.
Den nævnte regel må sammenholdes med de i rundskrivelse nr. 439 af 15.  

 november 1961 givne retningslinier vedrørende bl.a. undervisningstimernes  

 længde.
Opmærksomheden henledes specielt på bestemmelserne i afsnit b og c,  

 der er sålydende:
 b. 1. En undervisningstime er på 60 min. 2. I hver undervisningstime kan  

 skolen indlægge en pause af indtil 10 minutters varighed. 3. Pauser må ikke  

 indlede eller afslutte dagens undervisning. 4. Pauser kan sammenlægges efter  

 skolens bestemmelse. 5. Tilladelse til at fravige disse regler kan alene  

 gives af tilsynet (nu: direktoratet).
 c. 1. Lønninger, herunder også overtimebetalingen, beregnes på grundlag af  

 det i undervisningsplanen for vedkommende fag fastsatte undervisningstimetal.  

 2. Der kan alene beregnes lønning på grundlag af undervisningstimer af 60  

 minutters længde.
 På baggrund af den ændring som indførelse af en undervisningsuge på 42 1/2  

 time for visse fag vil medføre i de enkelte skolers undervisningsplaner, og  

 som har nødvendiggjort en timeplan med 8 1/2 times daglig undervisning,  

 finder man det fra direktoratets side påkrævet at henlede skolernes  

 opmærksomhed på de ovennævnte bestemmelser.
 P.D.V.
 E.B.
Erik Metz eksp.sekr.
