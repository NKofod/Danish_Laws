 I henhold til § 1 i lov nr. 236 af 30. april 1946 om lægeundersøgelse af  

 børn, som ændret ved lov nr. 236 af 4. juni 1969 fastsættes:
 § 1.  Børn under den undervisningspligtige alder kan  

 få foretaget i alt 8 forebyggende helbredsundersøgelser af en læge, heraf 3 i  

 barnets første leveår.
 Stk. 2.  Undersøgelserne skal så vidt muligt foretages  

 på følgende alderstrin: 5 uger, 5, 10 og 15 måneder samt 2, 3, 4 og 5 år.
 § 2.  Sundhedsstyrelsen fastsætter retningslinier for  

 gennemførelsen af undersøgelser i medfør af loven.
 Stk. 2.  Sundhedsstyrelsen kan fastsætte regler om  

 lægernes og amtskommunernes samt Københavns og Frederiksberg kommuners pligt  

 til at give oplysning om virksomheden i medfør af loven.
 § 3.  Helbredsundersøgelserne kan foretages af enhver  

 læge, der i henhold til lov om udøvelse af lægegerning har tilladelse til  

 selstændigt virke som læge.
Stk. 2.  Udgifterne til honorarer til lægerne for  

 foretagelsen af helbredsundersøgelserne afholdes af amtskommunerne samt  

 Københavns og Frederiksberg kommuner i henhold til aftale med Den almindelige  

 danske Lægeforening.
For helbredsundersøgelser, der foretages på en offentlig  

 institution af en ved denne ansat læge, ydes ikke særskilt honorar i medfør  

 af 1. pkt.
 § 4.  Bekendtgørelsen træder i kraft den 1. juli 1981.  

 Samtidig ophæves indenrigsministeriets bekendtgørelse nr. 534 af 24. oktober  

 1978 om lægeundersøgelse af børn.
