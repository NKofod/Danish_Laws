 I medfør af § 2, § 4, stk. 1, § 21 og § 22, stk. 3, i lov nr. 342 af 14.  

 maj 1992 om mælk, mælkeprodukter, margarine m.v. (mælkeproduktloven) og efter  

 bemyndigelse fra landbrugsministeren fastsættes:
Bekendtgørelsens område § 1.  Bekendtgørelsen omfatter mælk til  

 videreforhandling, til fremstilling af levnedsmidler og til forhandling  

 direkte til forbruger, samt transport af mælk fra mælkeproducent til  

 virksomhed og mellem virksomheder.
 Stk. 2.  Bekendtgørelsen gælder dog, bortset fra § 12,  

 ikke for mælk, der er indført fra et land inden for det Europæiske Økonomiske  

 Fællesskab, og som lovligt er produceret i det pågældende land og lovligt kan  

 anvendes til fremstilling af levnedsmidler i henhold til dette lands  

 lovgivning.
 Stk. 3.  Såfremt den i stk. 2 omhandlede mælk ikke  

 opfylder de i bilag B, nr. 1 og 2, angivne kvalitetsnormer, men er lovligt  

 produceret til fremstilling af specifikke levnedsmidler i det pågældende  

 land, må denne mælk i Danmark alene anvendes til samme formål.
Kvalitetskrav § 2.  Ved mælk forstås rå mælk, der er produceret ved  

 sekretion fra mælkekirtler fra en eller flere køer, får eller geder, og som  

 ikke har haft en temperatur over 40 grader C.
Stk. 2.  Mælken må hos mælkeproducenten ikke underkastes  

 anden behandling end rensning og afkøling.
Mælkens naturlige sammensætning må  

 ikke ændres ved tilsætning af vand eller på anden måde.
 § 3.  Mælk, der leveres fra den enkelte  

 mælkeproducent, skal ved indladning i tankvogn eller ved indvejningen på den  

 modtagende virksomhed opfylde kvalitetskravene i bilag B, nr. 1 - 4.
 § 4.  En mælkeproducent må forhandle mælk direkte til  

 forbruger, såfremt mælken afhentes af køberen i dennes egen emballage til  

 brug i egen husholdning.
 Stk. 2.  Mælk, der forhandles direkte til forbruger,  

 skal opfylde kvalitetskravene i bilag B, nr. 1 - 5.
 § 5.  Mælk, der ikke opfylder de i § 2, stk. 2,§ 3 og  

 § 4, stk. 2, nævnte kvalitetskrav, må ikke anvendes til videreforhandling  

 eller til fremstilling af levnedsmidler eller til forhandling direkte til  

 forbruger.
 Stk. 2.  Uanset § 3 og § 4, stk. 2, kan en  

 mælkeproducent, der ikke opfylder kvalitetskravene i bilag B, nr. 1 og 2,  

 forhandle eller levere mælk, såfremt kravene opfyldes senest 3 måneder efter,  

 at overskridelsen er konstateret.
Registrering og sundhedsmæssige krav § 6.  Ved en mælkeproducent forstås en  

 produktionsbedrift, hvori der befinder sig een eller flere køer, får eller  

 geder, og som forhandler eller leverer mælk, som angivet i §§ 2-5.
 Stk. 2.  Mælkeproducenter skal registreres hos  

 tilsynsmyndigheden.
 Stk. 3.  Ejer- eller brugerskifte skal inden 1 måned  

 anmeldes til tilsynsmyndigheden.
§ 7.  Den rå mælk skal stamme fra Stk. 2.  Der må ikke leveres eller forhandles mælk fra  

 dyr, der Stk. 3.  Der må ikke leveres eller forhandles mælk fra  

 køer, der yder mindre end to liter mælk om dagen.
 Stk. 4.  Findes der mere end een af de i § 6, stk. 1,  

 nævnte dyrearter på bedriften, skal hver art opfylde de sundhedsbetingelser,  

 der gælder for denne art, når den findes alene.
Stk. 5.  Dyr, som er smittet, eller må anses for at  

 kunne være smittet med nogle af de i stk. 2, nr. 1, nævnte sygdomme, skal  

 rummæssigt adskilles fra den øvrige del af besætningen.
Dyr, som lider af de  

 i stk. 2, nr. 2 og 3, nævnte sygdomme, skal holdes adskilt fra resten af  

 besætningen.
 Stk. 6.  Dyr med klinisk mastitis eller andre kliniske  

 yversygdomme skal malkes til sidst eller med en separat maskine eller  

 håndmalkes, og mælken skal tilbageholdes.
 § 8.  Det enkelte dyr i besætningen skal kunne  

 identificeres ved et identitetsnummer.
 § 9.  Svin og fjerkræ må ikke opstaldes i kostalde og  

 rum, hvori der malkes.
Indretningsmæssige krav § 10.  Stald, malkestald og mælkerum m.m. hos en  

 mælkeproducent skal være indrettet, udstyret med inventar samt drevet i  

 overensstemmelse med bilag A.
Der skal være gode betingelser for dyrenes  

 opstaldning, hygiejne, renholdelse og sundhed, således at malkning samt  

 mælkens behandling og opbevaring kan foregå under hygiejniske forhold.
Køling og opbevaring § 11.  Mælk, der afhentes hver dag, skal senest 2  

 timer efter malkningen nedkøles til 6 grader C eller derunder.
Mælk, der ikke  

 afhentes hver dag, skal senest 3 timer efter malkningen nedkøles til 4 grader  

 C eller derunder.
Efter afslutningen af denne nedkøling og indtil næste  

 malkning eller indtil mælkens afhentning må mælkens temperatur ikke overstige  

 henholdsvis 6 grader C og 4 grader C.
Denne køling skal foregå i mælkerummet.
Stk. 2.  Mælk, som forhandles direkte fra producent til  

 forbruger, må ikke forhandles senere end 12 timer efter udmalkningen.
Afkøles  

 mælken til højst 4 grader C, og holdes ved denne temperatur indtil  

 forhandlingen, kan den dog forhandles indtil 24 timer efter udmalkningen.
 Stk. 3.  Mælk skal umiddelbart efter udmalkningen  

 overføres til mælkerummet eller mælkeopbevaringsrummet, hvor den skal  

 opbevares indtil afhentning eller forhandling.
Afhentning og transport af mælk § 12.  Overførsel af mælk fra opbevaringsbeholder til  

 tankvogn, omladning fra tankvogn til tankvogn samt transport af mælk til den  

 indvejende virksomhed skal foregå hygiejnisk og således, at mælkens kvalitet  

 ikke herved forringes.
Transporten skal foregå i overensstemmelser med  

 bestemmelserne i bilag C.
Stk. 2.  Transport af mælk fra mælkeproducent til den  

 virksomhed, hvor mælken indvejes, skal foretages direkte og uden unødig  

 forsinkelse, og uden at mælken udsættes for en kvalitetsforringende  

 påvirkning.
Mælkens temperatur under transporten må ikke overstige 10 grader  

 C.
 Stk. 3.  Ved transport af mælk mellem virksomheder må  

 temperaturen i mælken ikke overstige 6 grader C.
Hygiejneforskrifter for personalet § 13.  Mælk må ikke håndteres af personer, som lider  

 af sygdomme, der gennem mælken kan overføres til mennesker.
Mælkeproducenten  

 eller den, der er ansvarlig for mælkens transport, skal træffe alle  

 forholdsregler for at sikre, at dette overholdes.
 Stk. 2.  Den, der skal beskæftiges med malkning og  

 håndtering af mælk, skal ved ansættelsen kunne godtgøre, at der fra et  

 lægeligt synspunkt intet er til hinder for, at vedkommende kan håndtere mælk  

 uden fare for forurening af denne.
Stk. 3.  Den, der er beskæftiget med malkning,  

 behandling eller transport af mælk, skal vaske hænder og arme umiddelbart før  

 arbejdet påbegyndes og så hyppigt under arbejdet som nødvendigt for at holde  

 dem rene.
De skal bære egnet, rent tøj og hovedbeklædning.
Malketøjet skal  

 opbevares hygiejnisk mellem malkningerne.
Undersøgelsesresultater § 14.  De i medfør af bekendtgørelse om  

 kvalitetsbedømmelse og kvalitetsafregning af mælk leveret til  

 mejerivirksomheder, fundne resultater for kimtal, celletal, frysepunkt og  

 restkoncentrationer skal stilles til rådighed for tilsynsmyndigheden.
 Stk. 2.  Mælkeproducenter, der udover levering af mælk  

 til videreforhandling eller til forarbejdning forhandler mælk direkte til  

 forbruger, skal udover den i stk. 1 nævnte kvalitetsbedømmelse lade udføre  

 undersøgelser, der sikrer, at de i bilag B, nr. 5, angivne krav opfyldes.
 Stk. 3.  Mælkeproducenter, der udelukkende forhandler  

 mælk direkte til forbruger, skal foretage egenkontrol i overensstemmelse med  

 den i stk. 2 nævnte bekendtgørelse, samt lade udføre undersøgelser, der  

 sikrer at de i bilag B, nr. 5, angivne krav opfyldes.
 Stk. 4.  Resultaterne af de i stk. 2 og 3 nævnte  

 undersøgelser skal stilles til rådighed for tilsynsmyndigheden.
Overgangsbestemmelser § 15.  Den i § 5, stk. 2, anførte periode på 3måneder  

 udstrækkes for celletal indtil 1. januar 1994 til 6 måneder, dog senest  

 indtil 1. april 1994 for overskridelser konstateret inden 1. januar 1994.
 Stk. 2.  Stk. 1 gælder ikke for mælkeproducenter, der  

 leverer mælk til fremstilling af varmebehandlet konsummælk til forhandling i  

 et andet EF-land.
 § 16.  Uanset § 9 kan det indtil videre tillades  

 mælkeproducenter, der ved nærværende bekendtgørelses ikrafttræden har svin i  

 kostalde, hvori der malkes, at fortsætte med dette på betingelse af, at  

 renholdelsen af den del af stalden, hvor køerne malkes, ikke vanskeliggøres,  

 samt at den udmalkede mælks hygiejniske og organoleptiske kvalitet ikke  

 herved forringes.
 Stk. 2.  Stk. 1 gælder ikke for mælkeproducenter, der  

 leverer mælk til fremstilling af varmebehandlet konsummælk til forhandling i  

 et andet EF-land, og ej heller, hvor stalde nybygges, eller ved væsentlig  

 ombygning af stalden.
§ 17.  Uanset § 3 kan Veterinærdirektoratet indtil 31.  

 december 1997 tillade, at en virksomhed modtager mælk, der ikke opfylder  

 kvalitetskravene i bilag B, nr. 2. Levnedsmidler fremstillet af denne mælk må  

 ikke EF-sundhedsmærkes, og må alene forhandles i Danmark.
Endvidere må mælken  

 ikke indgå i fremstilling af konsummælkprodukter.
Stk. 2.  Den i stk. 1 omhandlede tilladelse kan gives  

 for en del af virksomhedens produktion, således at virksomheden kan  

 fremstille såvel produkter, der kan EF-sundhedsmærkes som produkter, der ikke  

 kan EF-sundhedsmærkes.
Tilladelsen gives på følgende betingelser:
 Stk. 3.  Ved transport af de i stk. 2 omhandlede  

 produkter, skal der træffes de nødvendige foranstaltninger for at sikre en  

 effektiv adskillelse mellem den mælk, der opfylder de i bilag B angivne  

 kvalitetskrav, og den mælk, der ikke opfylder disse kvalitetskrav.
Sanktions- og ikrafttrædelsesbestemmelser § 18.  Såfremt der i en mælkebesætning registreret i  

 medfør af § 6, stk. 2, konstateres overtrædelse af denne bekendtgørelse, kan  

 tilsynsmyndigheden, eventuelt efter en nærmere fastsat frist, påbyde  

 besætningsejeren midlertidigt at indstille levering og forhandling, helt  

 eller delvis eller tilbagekalde besætningens registrering som mælkeleverende  

 besætning.
 § 19.  Medmindre højere straf er forskyldt efter anden  

 lovgivning, straffes med bøde den, der overtræder § 1, stk. 3, § 2, stk. 2, §  

 3, § 4, stk. 2, § 5, stk. 1, § 6, stk. 2 og 3, §§ 7-14, eller § 17, stk. 1,  

 2. pkt., og stk. 3.
Stk. 2.  Er en overtrædelse begået af et aktieselskab,  

 anpartsselskab, andelsselskab eller lignende, kan der i medfør af § 22, stk.  

 4, i mælkeproduktloven pålægges selskabet som sådant bødeansvar.
Er  

 overtrædelsen begået af en kommune eller et kommunalt fællesskab, jf. § 60 i  

 lov om kommunernes styrelse, kan der efter samme bestemmelse pålægges  

 kommunen eller det kommunale fællesskab bødeansvar.
 § 20.  Denne bekendtgørelse træder i kraft den 1. juli  

 1993.
Samtidig ophæves Veterinærdirektoratet, den 23. juni 1993 Erik Stougaard / Anette Løndahl Bilag A INDRETNING M.M.
OG DRIFT 1. Indretning og rekvisitter 1.1. Stalde til mælkeleverende besætninger skal - være indrettet med et mælkerum forsynet med nødvendige kølefaciliteter  

 og om nødvendigt med et mælkeopbevaringsrum til sikring af, at håndtering,  

 køling og opbevaring af mælken kan ske under tilfredsstillende hygiejniske  

 forhold og således, at de i bekendtgørelsens § 11 angivne kølekrav kan  

 gennemføres, og - være indrettet således, at det er muligt effektivt at isolere og  

 adskille syge dyr fra resten af besætningen (jf. bekendtgørelsens § 7, stk.  

 5).
1.2. Malkestald, mælkerum og mælkeopbevaringsrum skal være placeret og  

 indrettet således, at der ikke er nogen risiko for forurening af mælken.
De  

 skal være lette at rengøre og skal - have gulve og vægge, som er lette at rengøre, - have gulve konstrueret på en sådan måde, at bortledning af væske lettes,  

 og affald nemt kan fjernes, - have hensigtsmæssig udluftning og belysning, - have en hensigtsmæssig og tilstrækkelig forsyning af drikkevand, der  

 opfylder gældende krav til vand, der anvendes ved malkning og rengøring af  

 udstyr og værktøj, jf.
Miljøministeriets bekendtgørelse om vandkvalitet og  

 tilsyn med vandforsyningsanlæg, - have passende adskillelse fra alle forureningskilder, f.eks. toiletter  

 og mødding, - være sikret mod skadedyr, og - være tilstrækkeligt adskilt fra de rum, hvor dyr er opstaldet.
1.3. Såfremt der anvendes en mobil malkestald, skal den - være anbragt på et rent underlag, som er fri for ekskrementer og andet  

 affald, - være sikret således, at mælken beskyttes under hele behandlingsforløbet, - være konstrueret og indrettet således, at den let kan holdes ren, og - være adskilt fra de områder, hvor dyrene er opstaldet.
 1.4. I nærheden af malkestedet skal der være faciliteter, således at  

 personer beskæftiget med malkning og håndtering af mælken kan vaske hænder og  

 arme.
1.5. Rekvisitter, tilbehør og udstyr, der anvendes i forbindelse med  

 malkning eller mælkens køling, behandling og opbevaring, skal være nemme at  

 vaske, rengøre og desinficere.
De skal være fremstillet af glat materiale,  

 som er rustfrit og som ikke overfører bestanddele til mælken i et sådant  

 omfang, at det kan være sundhedsfarligt, ændre mælkens sammensætning eller  

 have skadelig virkning på mælkens organoleptiske egenskaber.
 2. Drift - herunder rengøring og vedligeholdelse.
 2.1. Stald, malkestald, mælkerum og mælkeopbevaringsrum skal til enhver  

 tid være tilstrækkeligt renholdt, ryddelige og vel vedligeholdte.
 2.2. Dyr må ikke opholde sig i rum, hvor mælken afkøles eller opbevares.  

 Disse rum må kun benyttes til omhældning, køling og opbevaring af mælk, til  

 rensning og opbevaring af malkeredskaber samt opbevaring af rengøringsudstyr.
 2.3. Adgangen til stalden og tilhørende lokaliteter skal holdes fri for  

 gødning og anden forurening.
 2.4. Grebninger skal renses for gødning så hyppigt som nødvendigt.
 2.5. Dyrene skal holdes rene og velplejede.
 2.6. Båsene skal holdes tørre, om nødvendigt ved brug af strøelse.
 2.7. I stalden må der ikke opbevares foder, der kan have en uheldig  

 indvirkning på mælken.
 2.8. Skadedyr og utøj skal bekæmpes.
 2.9. Desinfektion af stald og dertil hørende lokaliteter skal foretages på  

 en måde, som ikke giver mulighed for tilblanding af desinfektionsmidler til  

 mælken, eller giver afsmag i mælken.
 2.10. Kemikalier, medicin og lignende skal opbevares i et aflåst skab  

 eller lignende uden adgang for uvedkommende.
2.11. Rekvisitter, tilbehør, udstyr o.l., der anvendes ved malkningen  

 eller ved mælkens behandling, køling eller opbevaring, skal være vel  

 vedligeholdt.
De skal snarest efter brugen afskylles med vand, rengøres og  

 desinficeres.
Der må kun anvendes desinfektionsmidler godkendt af  

 Veterinærdirektoratet.
2.12. Efter rengøring og desinfektion skal rekvisitter m.m., herunder  

 børster, opbevares hygiejnisk i malkestald, mælkerum eller  

 mælkeopbevaringsrum.
Mælketanke skal efter rengøring og desinfektion henstå  

 med åbent afløb, indtil de igen skal anvendes.
Rekvisitter m.m. skal, inden  

 de igen tages i brug, afskylles med vand.
 2.13. Vand, der benyttes til rengøring, desinfektion og afskylning af  

 malkerekvisitter samt til køling af mælken, skal opfylde kravene til  

 drikkevand.
 3. Malkning og mælks behandling.
 3.1. Adgange til malkeområdet skal holdes i en sådan tilstand, at dyrene,  

 når de passerer, ikke bliver forurenede i en sådan grad, at renlig malkning  

 vanskeliggøres.
 3.2. Malkningen skal udføres hygiejnisk.
 3.3. Ethvert arbejde, som kan medføre en kvalitetsforringelse af mælken er  

 ikke tilladt under eller umiddelbart før malkningen.
3.4. Før malkningen skal dyrenes patter og yvere være rene.
Tilstødende  

 dele af yver, lyske, lår og bug skal om nødvendigt rengøres.
Anvendes  

 kemikalier, herunder desinfektionsmidler, skal de være godkendt af  

 Veterinærdirektoratet.
 3.5. Hvis flergangsaftørringsstykker benyttes til våd aftørring, skal de  

 desinficeres mellem aftørringen af de enkelte dyr.
3.6. Før malkning af hvert enkelt dyr, skal mælkens udseende undersøges  

 f.eks. ved at malke nogle stråler fra hver patte i et egnet  

 prøvemalkningsmål.
Hvis der konstateres synlige forandringer, skal mælken fra  

 den pågældende mælkekirtel holdes tilbage fra leverance.
3.7. Pattedypning eller pattespraying på lakterende køer må kun foretages  

 umiddelbart efter malkningen, medmindre andet er tilladt af  

 Veterinærdirektoratet.
Pattedypningsmidler skal være godkendt af  

 Veterinærdirektoratet.
 3.8. Spande, der indeholder mælk, skal under henstand og transport i  

 stald, malkerum m.v. være forsynet med låg.
3.9. Filtreres mælken, skal filteret udskiftes inden rengøring af  

 malkeanlægget.
Filteret skal endvidere udskiftes så hyppigt som nødvendigt.  

 Anvendes sining, må siklæde ikke benyttes.
Bilag B KVALITETSKRAV TIL MÆLK Mælk fra den enkelte mælkeproducent ved kontrol af stikprøver og beregnet  

 som geometrisk gennemsnit i en periode på 2 måneder med mindst 2 stikprøver  

 pr. måned:
- Komælk:  <= 100.000 pr. ml - Gede-fåremælk:  <= 500.000 pr. ml Mælk fra den enkelte mælkeproducent ved kontrol af stikprøver og beregnet  

 som geometrisk gennemsnit i en periode på 3 måneder med mindst een stikprøve  

 pr. måned:
- Komælk:  <=400.000 pr. ml Komælk skal have et frysepunkt på højst -0,516 grader C, eller højst et  

 frysepunkt, der er bestemt som det sande frysepunkt i mælken for den  

 pågældende mælkeproducent.
 1. Staphylococcus aureus: Højst 100 pr. ml i 2 ud af 5 efter  

 hinanden følgende prøver og ingen over 500 pr. ml.
 2. Salmonella: Ingen i 25 ml.
 3. Andre patogene mikroorganismer må ikke være  

 tilstede i mængder, der påvirker forbrugerens sundhed.
Bilag C TRANSPORT AF MÆLK.
1. Tanke til indsamling og transport af rå mælk fra  

 mælkeproducent til virksomhed eller mellem virksomheder må kun anvendes til  

 transport af mælk, mejerimælk, mælkeprodukter og drikkevand.
Tanke kan dog  

 anvendes til transport af andre levnedsmidler, hvis der træffes  

 foranstaltninger for at forebygge forurening eller forringelse af mælken.  

 Tanke skal tydeligt være mærket med, at de kun må anvendes til transport af  

 levnedsmidler.
 2. I tanke, der benyttes til indsamling og transport  

 skal indvendige sider eller andre dele, der kan komme i berøring med mælken,  

 bestå af glat materiale som er rustfrit, som let kan afskylles, rengøres og  

 desinficeres, og som ikke ved normal anvendelse eller under forudsigelige  

 forhold kan afgive bestanddele i et omfang, der kan frembyde fare for  

 menneskers sundhed, medføre en uacceptabel ændring af sammensætningen af  

 mælken eller bevirke ændring af farve, lugt, smag eller andre fysiske  

 egenskaber.
3. Tanke skal være konstrueret således, at mælken kan  

 løbe helt ud af dem.
Er de forsynet med haner, skal disse let kunne aftages  

 og adskilles.
Hanerne skal herefter skylles, rengøres og desinficeres,  

 medmindre de kan rengøres tilfredsstillende i monteret stand.
 4. Beholdere til mælketransport skal være effektivt  

 lukket under transporten.
5. Beholdere og tanke, der anvendes til transport af  

 rå mælk, skal efter hver transport rengøres og desinficeres inden de anvendes  

 påny.
Der må kun anvendes desinfektionsmidler godkendt af  

 Veterinærdirektoratet.
Efter desinfektion skal midlet afskylles med vand, der  

 opfylder kravene til drikkevand.
Indgår den enkelte transport i en serie af  

 transporter med kun meget kort tid imellem tømningen og den næste påfyldning,  

 kan rengøring og desinfektion efter den enkelte transport dog undlades,  

 såfremt tanke og beholdere rengøres og desinficeres efter den samlede serie  

 af transporter dog mindst 1 gang dagligt.
Efter rengøring og desinfektion  

 skal beholdere og tanke henstå med åbent afløb indtil næste brug.
 6. Kun personale, som har modtaget tilfredsstillende  

 instruktion, må udtage prøver i forbindelse med indsamling af mælk.
(* 1) Bekendtgørelsen indeholder bestemmelser, der gennemfører dele af - Rådets direktiv 89/384/EØF, EF-Tidende 1989, L 181, s. 50.
 - Rådets direktiv 92/46/EØF, EF-Tidende 1992, L 268, s. 1.
 - Rådets direktiv 92/47/EØF, EF-Tidende 1992, L 268, s. 33.
 Bekendtgørelsen indeholder endvidere bestemmelser, der gennemfører  

 Kommissionens direktiv 89/362/EØF, EF-Tidende 1989, L 156, s. 30.
