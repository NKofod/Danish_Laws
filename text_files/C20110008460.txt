Vejledning om regulering pr. 1. januar 2012 af satser på det sociale område 1. I bilag 1 til denne vejledning oplyses størrelsen pr. 1. januar 2012 af satserne efter følgende love:
 1) Lov om individuel boligstøtte, jf. lovbekendtgørelse nr. 663 af 14. juni 2011.
 2) Lov om aktiv socialpolitik, kap. 10 a, jf. lovbekendtgørelse nr. 946 af 1. oktober 2009.
 3) Lov om social pension, jf. lovbekendtgørelse nr. 1005 af 19. august 2010.
 4) Lov om højeste, mellemste, forhøjet almindelig og almindelig førtidspension m.v., jf. lovbekendtgørelse nr. 1006 af 19. august 2010.
 5) Lov om børnetilskud og forskudsvis udbetaling af børnebidrag, jf. lovbekendtgørelse nr. 439 af 14. maj 2009.
 6) Lov om social service, jf. lovbekendtgørelse nr. 904 af 18. august 2011.
 7) Lov om friplejeboliger, jf. lovbekendtgørelse nr. 897 af 17. august 2011.
Ved satserne i bilagets tabeller henvises til lovhjemlen og en eventuel bekendtgørelseshjemmel.
Når der ved en lovhenvisning ikke angives lovens nummer og dato, er der tale om den af de 7 nævnte love, som pågældende tabel angår.
 2. Satserne i vejledningen gælder for perioden 1. januar - 31. december 2012, medmindre andet er angivet i den enkelte tabel.
 Vejledningen afløser vejledning nr. 93 af 16. november 2010 om regulering pr. 1. januar 2011 af satser på Socialministeriets område og vejledning nr. 89 af 2. november 2010 om regulering pr. 1. januar 2011 af satser efter lov om social pension m.v.
