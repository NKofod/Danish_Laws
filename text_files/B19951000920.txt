(MDIR 00.05-01) GENERELT 1. De generelle bestemmelser for EØF-typegodkendelse  

 og EØF-førstegangsverifikation af verifikationspligtige måleinstrumenter er  

 fastlagt i det såkaldte rammedirektiv nr. 71/316/EØF, som senest ændret ved  

 rådsdirektiv nr. 87/355/EØF, der er omsat i danske nationale bestemmelser  

 gennem Erhvervsfremme Styrelsens bekendtgørelse nr. 154 af 10. marts 1995 om  

 EØF-typegodkendelse og -verifikation.
 Bestemmelser angående de specifikke instrumentkategorier omsættes i danske  

 bestemmelser af Erhvervsfremme Styrelsen som bekendtgørelser eller  

 måletekniske direktiver (MDIR).
 I overensstemmelse med disse bestemmelser meddeler Erhvervsfremme  

 Styrelsen EØF-typegodkendelser og udfører EØF-førstegangsverifikation i det  

 omfang, det nødvendige udstyr forefindes.
 EØF-direktiver for måleinstrumenter er udformet efter den frivillige  

 harmoniseringsløsning, d.v.s. at der eventuelt bevares parallelle nationale  

 bestemmelser, hvor sådanne findes, således at instrumenter kan godkendes og  

 førstegangsverificeres enten efter nationale eller efter EØF-bestemmelser.
ANSØGNING 2. Ansøgning, korrespondance og dokumentation skal  

 principielt være affattet på dansk, såfremt den indgives til Erhvervsfremme  

 Styrelsen, se også pkt. 11.
 Ansøgeren skal samtidig tilsende den kompetente måletekniske tjeneste, jf.  

 pkt. 12, i hver af de øvrige medlemsstater et eksemplar af ansøgningen (excl.  

 bilag).
 I ansøgningen bekræftes, at den kun er indgivet i een medlemsstat.  

 Supplerende typegodkendelser (tillægsgodkendelser) skal søges hos den samme  

 måletekniske tjeneste, som har udstedt typegodkendelsen.
 Der skal vedlægges beskrivelser, tegninger og diagrammer, der er  

 nødvendige til identifikation af konstruktionen og til forklaring af  

 funktionen.
TYPEGODKENDELSE 3. En EØF-typegodkendelse er en godkendelse af et  

 instrument til EØF-førstegangsverifikation.
Hvor en sådan verifikation ikke  

 er foreskrevet, er EØF-typegodkendelsen en umiddelbar tilladelse til salg og  

 anvendelse af instrumentet i alle EF-medlemsstater.
Fritages en  

 instrumenttype for kravet om EØF-typegodkendelse, er instrumentet umiddelbart  

 godkendt til EØF-førstegangsverifikation.
 Er et instrument EØF-førstegangsverificeret i Danmark eller i et andet  

 medlemsland, kan det frit anvendes og omsættes i Danmark.
TIDSFRISTER 4. EØF-typegodkendelsen gælder normalt i 10 år.
Dens  

 gyldighed forlænges for 10 år ad gangen.
Forlænges gyldigheden af en  

 EØF-typegodkendelse ikke, anses de instrumenter, der allerede er i brug, som  

 godkendt, når de er blevet fremstillet og anvendt i overensstemmelse med  

 gældende bestemmelser om EØF-typegodkendelse og -verifikation (se også  

 Erhvervsfremme Styrelsens bekendtgørelse).
Erhvervsfremme Styrelsen kan også udstede en begrænset godkendelse eller  

 begrænset forlængelse.
Det kan dreje sig om en begrænsning af  

 gyldighedstiden, af antallet af godkendte instrumenter, af anvendelsesområdet  

 samt forpligtigelse til at anmelde Erhvervsfremme Styrelsen  

 installationsstedet i det enkelte tilfælde.
 Ved anvendelse af en ny teknik i instrumentets funktion eller opbygning  

 kan Erhvervsfremme Styrelsen ligeledes udstede en begrænset typegodkendelse,  

 der har en gyldighedsperiode på højst to år, men som kan forlænges yderligere  

 tre år, (se i øvrigt dispensationsdirektiv MDIR 20.05-02).
GODKENDELSESPRØVNINGER 5. Når ansøgningen foreligger med tilstrækkelig  

 dokumentation, udføres en godkendelsesprøvning (typeprøvning). Arten og  

 omfanget af prøvningen er fastsat i de for den pågældende instrumenttype  

 gældende specialdirektiver.
 Prøvningen omfatter bl.a. hele instrumentets funktion under normale  

 anvendelsesbetingelser.
 Erhvervsfremme Styrelsen kan kræve, at ansøgeren stiller de  

 normalinstrumenter, samt det kvalificerede personale, som måtte være  

 nødvendigt ved prøvningernes gennemførelse, til rådighed.
GODKENDELSESATTEST 6. Når Erhvervsfremme Styrelsen har foranlediget  

 gennemført en prøvning med tilfredsstillende resultat, fremsendes en attest  

 herom til ansøgeren.
Attesten angiver resultaterne af konstruktionsprøvningen  

 (typeprøvningen) og fastsætter de øvrige krav, der skal overholdes.  

 Godkendelsesmærket er beskrevet i Erhvervsfremme Styrelsens bekendtgørelse  

 nr. 154 af 10. marts 1995 § 11, stk. 2 og bilag I, nr. 6.
IDENTIFIKATION 7. For at identificere et godkendt instrument kan  

 Erhvervsfremme Styrelsen forlange en instrumentmodel deponeret.
BEKENDTGØRELSE 8. Samtidig med at godkendelsesattest sendes til  

 ansøgeren, sendes kopi af denne til Kommissionen og de andre medlemsstater.  

 Disse kan efter ønske også få genparter af prøvningsrapporterne.
 Afviser Erhvervsfremme Styrelsen en ansøgning om EØF-typegodkendelse,  

 underrettes de øvrige medlemsstater og Kommissionen herom.
VERIFIKATION 9. Erhvervsfremme Styrelsen modtager instrumenter til  

 EØF-førstegangsverifikation.
Her kontrolleres det primært, at instrumentet er  

 af en godkendt type eller en type for hvilket, der ikke kræves  

 typegodkendelse, samt derefter at instrumentet opfylder kravene i det for  

 instrumentet gældende specialdirektiv.
 Verifikationsstemplet for EØF-førstegangsverifikation er beskrevet i  

 Erhvervsfremme Styrelsens bekendtgørelse nr. 154 af 10. marts 1995, bilag II,  

 nr. 3.
TILSYN OG REVERIFIKATION 10. For verifikationens gyldighedsperiode,  

 reverifikationsvirksomheden og tilsynsvirksomheden gælder de nationale danske  

 bestemmelser for tilsvarende instrumentkategorier.
Således er brugstolerancen  

 for alle måleinstrumenter det dobbelte af verifikationstolerancen, med mindre  

 andet er bestemt.
Reverifikationen foregår efter de måletekniske forskrifter,  

 der er fastlagt i det pågældende EØF-specialdirektiv, implementeret i et  

 tilsvarende dansk måleteknisk direktiv (MDIR).
ALTERNATIV 11. En ansøgning om EØF-typegodkendelse eller en  

 anmodning om EØF-førstegangsverifikation kan principielt også indgives hos en  

 kompetent måleteknisk tjeneste i et andet medlemsland, hvor der kan forventes  

 samme fremgangsmåde som i Danmark.
Dette kan være aktuelt i sådanne tilfælde,  

 hvor Danmark ikke råder over det nødvendige udstyr og den nødvendige  

 kompetence til at gennemføre typegodkendelsen eller  

 EØF-førstegangsverifikationen.
MåLETEKNISKE TJENESTER 12. De kompetente måletekniske tjenester i de øvrige  

 medlemslande er følgende:
Ministere des Affaires economique Administration de la Qualite et de la Securite Division Qualite Service de la Metrologie NG III Bld E.
Jacqmain 154 B-1210 Bruxelles Belgien National Weights and Measures Laboratory Department of Trade & Industry Stanton Avenue Teddington Middlesex TW 11 OJZ England Sous Direction de la Metrologie, (SDM) Ministere de l'Industrie et du Commerce Exterieur 22, rue Monge F-75005 Paris Frankrig Ministry og Commerce Directorate of Technical Inspection and Consumer Protection Department of Metrology Canning Square 10181 Athens Grækenland Netherlands Measurement Institute N.V.
Ijkwesen BV (Legal Metrology Service) Hugo de Grootplein 1 3314 EG Dordrecht Holland National Office of Weights and Measures, Department of Industry and Commerce Frederick Building Setanta Centre South Frederick Street Dublin 2 Irland Directione Generale del Commercio e dei Consumi Industriali Divisione XII Ufficio Centrale Metrico Via Antonio Bosio 15 00161 Italien Prepose du Service de Metrologie Zone Commerciale et Artisanale Cellule A 2 Rue J.F.
Kennedy L-7327 Steinsel Luzembourg Instituto Portugues da Qualidade R.
Prof.
Reinaldo Santos, Lote 1378 1500 Lisboa Portugal Centro Espanol de Metrologia C/Del Alfar 2 28760 Tres Contos Madrid Spanien Physikalisch-Technische Bundesanstalt, (PTB) Referat Eichwesen Postfach 3345 Bundesallee 100 D-38023 Braunschweig Tyskland og EF-Kommissionens adresse er:
Commission des Communautes Europeennes Direction Generale de marche interieur et des affaires industrielles Rue de la Loi 200 B-1049 Bruxelles Belgien 13. Nærværende direktiv træder i kraft den 15. august  

 1995. Samtidig ophæves MDIR 30.01-01, udgave 4.
