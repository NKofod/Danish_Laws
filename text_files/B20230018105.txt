Bekendtgørelse om ændring af bekendtgørelse om ret til barselsdagpenge for forældre til et barn, der er født eller modtaget fra den 2. august 2022 § 1 I bekendtgørelse nr. 427 af 5. april 2022 om ret til barselsdagpenge for forældre til et barn, der er født eller modtaget fra den 2. august 2022, foretages følgende ændringer:
 1. Indledningen affattes således:
»I medfør af § 14 a, stk. 3, § 21, stk. 4 og 5, § 21 a, stk. 3, § 21 b, stk. 4, § 21 c, stk. 5, § 22, stk. 3, § 24, § 25 b, stk. 8, § 25 d, stk. 6, § 26, stk. 6, § 30, stk. 1 og 8, § 31, stk. 2, § 33, stk. 3, § 37, stk. 3, § 39, stk. 4, og § 40, stk. 7, i barselsloven, jf. lovbekendtgørelse nr. 1391 af 30, september 2022, som ændret ved lov nr. 879 af 21. juni 2022, fastsættes efter bemyndigelse:« 2. § 9, stk. 2, nr. 6, affattes således:
»6) Forælderen er forhindret som følge af forhold omfattet af § 1 i lov om lønmodtageres ret til fravær af særlige familiemæssige årsager, § 42 i lov om social service eller barselslovens §§ 14 eller 26.« 3. § 11, stk. 2, affattes således:
»Stk. 2. Hvis én eller begge forældre bor i udlandet, skal den forælder, der søger om udbetaling af barselsdagpenge, over for Udbetaling Danmark fremlægge dokumentation om bopælsforholdene efter stk. 1.« 4. Efter § 15 indsættes før kapitel 6 som nyt kapitel:
»Kapitel 5 a Barselsdagpenge til forældre, der får tre eller flere børn ved samme fødsel § 15 a.
Forældre, der er omfattet af barselslovens § 14 a, kan i den digitale selvbetjeningsløsning søge Udbetaling Danmark om ekstra 26 ugers barselsdagpenge.
Barselsdagpenge ydes til den forælder, der søger om udbetaling.
Stk. 2. Hvis Udbetaling Danmark ikke kan indhente oplysninger i CPR-registeret om, at der er født tre eller flere børn ved samme fødsel, kan Udbetaling Danmark anmode forældrene om at indsende dokumentation for børnenes fødsel.« 5. I § 16, stk. 1, indsættes som 2. pkt.:
»Det er en betingelse for tildeling af ekstra 9 ugers barselsdagpenge, at barnets anden forælder er lønmodtager, jf. § 8, stk. 1.« 6. § 17, stk. 1, 1. pkt., affattes således:
»Hvis kun den ene af barnets forældre er omfattet af dansk lovgivning om social sikring, og forældrene bor sammen på fødselstidspunktet eller på tidspunktet for modtagelsen af barnet ved adoption, kan Udbetaling Danmark efter ansøgning tildele ekstra 13 uger med barselsdagpenge ved fravær efter barselslovens §§ 9 eller 10 inden for 1 år efter barnets fødsel eller modtagelse til den forælder, der er socialt sikret i Danmark, hvis det dokumenteres, at den anden forælder ikke i samme periode efter et andet lands lovgivning får udbetalt en offentlig forsørgelsesydelse under orlov.« § 2 Stk. 1. Bekendtgørelsen træder i kraft den 1. marts 2023.
 Stk. 2. § 1, nr. 4, finder anvendelse for forældre til børn født den 1. januar 2023 eller senere.
