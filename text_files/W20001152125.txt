Landsskatteretskendelse Lempelse - investor - udlandslån - renteudgifter Reference:
 LL § 33 F, stk. 2.
 A klagede for indkomstårene 1994 og 1995 bl.a. over,  

 at skatteankenævnet havde henført renteudgifter  

 vedrørende et udlandslån til udbyttet af udenlandske aktier i  

 lempelsesberegningen efter ligningslovens § 33 F, stk. 1.
Det fremgik, at klageren i 1986 optog et udlandslån  

 på 1.500.000 kr.
I løbet af 1987 blev lånet anvendt til  

 investering i anparter og danske obligationer.
I 1987/1988 omlagde klageren  

 sine obligationsinvesteringer til aktieinvesteringer.
I 1990 optog klageren  

 endnu et udlandslån på 260.000 DEM, svarendetil ca. 1.000.000 kr.  

 I 1991 omlagdes dette lån til 255.235 DEM og i 1994 til CHF.
I  

 indkomståret 1990 erhvervede klageren udenlandske aktier til en  

 kursværdi af 1.349.875 kr. og solgte udenlandske aktier til en  

 kursværdi af 589.878 kr.
I 1988 udgjorde kursværdien af klagerens  

 udenlandske aktier 417.424 kr. og i 1993 1.492.321 kr.
Aktieudbyttet af  

 klagerens udenlandske aktier udgjorde i 1994 og 1995 henholdsvis 38.666 kr.  

 og 26.930 kr.
Klagerens samlede aktieudbytte i 1995 udgjorde 32.730 kr.
I  

 1994 udgjorde renteudgifterne vedrørende udlandslån 90.412 kr.  

 og i 1995 105.255 kr.
Skatteankenævnet havde ved den påklagede  

 afgørelse henført renteudgifterne til udlandslånet, der  

 var optaget i 1990, til klagerens udenlandske aktier.
Nævnet havde som  

 begrundelse for ansættelsen bl.a. anført, at det i 1990 optagne  

 udlandslån i størrelse svarede til klagerens investeringer i  

 udenlandske aktier.
Klagerens revisor har endvidere oplyst, at lånet i  

 et vist omfang havde været anvendt til køb af udenlandske  

 aktier, hvorfor der var en formodning for, at der var en direkte  

 sammenhæng mellem   i hvert tilfælde - en del af  

 udlandslånet og købet af de udenlandske aktier.
Nævnet  

 havde derfor fundet, at der for begge de omhandlede indkomstår kunne  

 henføres renteudgifter svarende til udbyttet af udenlandske aktier i  

 lempelsesberegningen, jf. ligningslovens § 33 F, stk. 1.
Klagerens repræsentant havde over for  

 Landsskatteretten nedlagt principal påstand om, at renteudgifterne  

 skulle henføres til den danske indkomst, idet en anvendelse af den  

 såkaldte "direkte metode" i ligningslovens § 33 F, stk. 1, fordrede en  

 tæt og klar sammenhæng mellem renteudgiften og den udenlandske  

 udbytteindkomst.
Således burde der gives fuld lempelse af  

 dobbeltbeskatningen på klagerens udenlandske udbytteindkomster.
 Subsidiært var der nedlagt påstand om, at  

 renteudgifterne af det i 1990 optagne udlandslån skulle fordeles  

 forholdsmæssigt mellem den danske og den udenlandske bruttoindkomst,  

 jf. ligningslovens § 33 F, stk. 2.
Til støtte for den principale påstand havde  

 repræsentanten bl.a. anført, at den "direkte metode" i  

 ligningslovens § 33 F, stk. 1, burde forbeholdes tilfælde, hvor  

 ligningsmyndigheden kunne godtgøre eller som minimum  

 sandsynliggøre, at der eksisterede en direkte sammenhæng mellem  

 det pågældende udlandslån og erhvervelsen af de udenlandske  

 aktier.
Dette var ikke tilfældet i denne sag, idet det ikke kunne  

 være tilstrækkeligt til at konstatere den fornødne  

 sammenhæng, at aktierne var erhvervet i det indkomstår, hvor  

 lånet var optaget.
Det bemærkedes i denne forbindelse, at  

 klageren i 1990 tilsvarende afstod aktier for et væsentligt  

 beløb, hvilket netop var medgået til en geninvestering i  

 udenlandske aktier.
Det pågældende udlandslån med en  

 værdi på ca. 1.000.000 kr. var optaget den 11. marts 1990. I hele  

 1990 var der foretaget betydelige køb og salg af aktier i forbindelse  

 med den løbende pleje af aktieporteføljen.
Der kunne derfor  

 ikke siges at være en klar forbindelse mellem det optagne lån og  

 den udenlandske udbytteindkomst, hvorfor renteudgiften ikke burde henvises  

 hertil.
 Til støtte for den subsidiære påstand  

 havde repræsentanten bl.a. anført, at der, når der som  

 anført ikke var den fornødne tætte og klare  

 sammenhæng til at anvende den "direkte metode", alternativt skulle  

 anvendes den "indirekte metode" i ligningslovens § 33 F, stk. 2. Det var ikke  

 sandsynliggjort, at der eksisterede en tæt og klar sammenhæng  

 mellem lånet og erhvervelsen af de udenlandske aktier, hvilket i  

 øvrigt i realiteten fulgte af ankenævnets vurdering, hvorefter  

 "der er en direkte sammenhæng mellem, i hvert tilfælde en  

 del af udlandslånet...". Ankenævnet opstillede alene en  

 formodning for en sammenhæng, hvilket i øvrigt var i  

 overensstemmelse med den subsidiære påstand, men dette var ikke  

 en tilstrækkelig forudsætning for at henføre hele  

 rentebeløbet til den udenlandske udbytteindkomst efter § 33 F, stk. 1.  

 Endvidere var det anført, at ankenævnet - modsat kommunen - var  

 af den opfattelse, at kun udgifter svarende til netop det udenlandske udbytte  

 skulle henføres til den udenlandske indkomst, hvilket var en indirekte  

 fordelingsmetode, som ikke var hjemlet i § 33 F.
 Landsskatterettens bemærkninger:
 Bestemmelsen i ligningslovens § 33 F blev indsat ved lov  

 nr. 426 af 25. juni 1993 og havde følgende ordlyd:
 "Ved beregning af den maksimale nedsættelse af dansk  

 skat enten i henhold til reglerne i ligningslovens § 33 eller i henhold til  

 bestemmelserne i en med fremmed stat, med Grønland eller  

 Færøerne indgået overenskomst til undgåelse af  

 dobbeltbeskatning skal der ved opgørelsen af den indkomst, der  

 oppebæres fra udlandet, fratrækkes de udgifter, der anses at  

 vedrøre sådan indkomst...
Stk. 2. Udgifter, der ikke kan henføres til enten  

 den danske eller den udenlandske indkomst, skal fordeles efter forholdet  

 mellem den danske og den udenlandske bruttoindkomst..." Bestemmelsen havde ifølge § 4, stk. 2, i lov nr.  

 426 af 25. juni 1993 virkning for indtægter og udgifter, der  

 vedrørte tiden efter den 19. maj 1993.
Loven blev fremsat ved lovforslag nr.
L 294 af 19. maj  

 1993. I sin oprindelige form havde stk. 2 følgende ordlyd:
"Udgifter skal dog ikke fratrækkes ved  

 opgørelsen af en skatteyders indkomst, såfremt skatteyderen kan  

 påvise, at udgiften ikke vedrører den udenlandske indkomst." I bemærkningerne til forslaget anførtes det  

 bl.a.:
"Bevisbyrden for, at en udgift ikke vedrører  

 erhvervelsen af udenlandsk indkomst, påhviler i medfør af stk. 2  

 skatteyderen." I bemærkningerne til ændringsforslaget, der  

 blev vedtaget, anførtes det:
"Ved ændringsforslaget fastholder man som  

 udgangspunkt, at den direkte metode skal anvendes...Denne metode suppleres  

 med en bestemmelse om, at i tilfælde, hvor det ikke kan påvises,  

 hvilke udgifter der kan henføres til den udenlandske indkomst, skal  

 der ske en forholdsmæssig fordeling af disse udgifter efter  

 forholdet...Den omvendte bevisbyrde for skatteyderen bortfalder...Ved  

 kombinationen af den direkte metode og forholdsmæssig fordeling af  

 udgifter opnås, dels at udgifter, der klart er den udenlandske indkomst  

 uvedkommende, ikke henføres til denne, dels at der er en klar regel  

 for indkomstopgørelsen i de mere komplicerede tilfælde." Retten bemærkede, at klageren var privat investor.  

 Efter en konkret vurdering af det oplyste om klagerens økonomiske  

 forhold og optagelse af udenlandske lån og hans opkøb af  

 udenlandske aktier, fandt retten det overvejende sandsynligt, at de i  

 udlandet optagne lån i alt væsentlighed var anvendt til  

 opkøb af klagerens udenlandske aktieportefølje.
Herefter, og da  

 denne formodning ikke var afkræftet, blev afgørelsen  

 stadfæstet.
