Ved en brevveksling af 22. januar og 2. februar 1969 er der truffet aftale  

 mellem den danske regering og Den asiatiske Udviklingsbank om en dansk  

 gaveydelse til bankens særlige fond for teknisk bistand.
Brevvekslingen har  

 følgende ordlyd:
UDENRIGSMINISTERIET Den 22. januar 1969.
Kære hr.
Watanabe, Jeg har den ære at henvise til min meddelelse på repræsentantskabets  

 første årsmøde om, at den danske regering agter at yde Den asiatiske  

 Udviklingsbank et tilskud til anvendelse i bankens tekniske  

 bistandsvirksomhed.
Følgende dispositioner forestås med hensyn til denne  

 gaveydelse, således at banken kan benytte sig af det fremsatte tilbud.
Danmarks regering vil yde banken et tilskud på et beløb svarende til to  

 millioner to hundrede og halvtreds tusinde danske kroner.
Dette tilskud  

 træder i kraft, når denne brevveksling har fundet sted, og kan når som helst  

 derefter udnyttes af banken under iagttagelse af de bestemmelser og i  

 overensstemmelse med de administrative dispositioner, som er anført heri.
Dette bidrag vil udelukkende blive benyttet til at finansiere ansættelsen  

 af rådgivere og specialister samt til tjenesteydelser og specialudstyr, som  

 behøves for at stille teknisk bistand til rådighed for bankens medlemmer på  

 gave- eller refusionsbasis efter bankens bestemmelse.
Af det samlede tilskud  

 på d.kr. 2.250.000 vil d.kr. 1.687.500 blive anvendt alene til erhvervelse af  

 sådanne ydelser fra Danmark.
 Ved udbetalingen af disse midler skal banken handle i overensstemmelse med  

 dette brev og Deres svar herpå og med de herom gældende bestemmelser i  

 overenskomsten om bankens oprettelse samt med de af banken i henhold til  

 overenskomstens artikel 19 vedtagne regler og regulativer for anvendelsen og  

 administrationen af særlige fonds.
Ansvaret for personalets udvælgelse påhviler banken under den  

 forudsætning, at det bestyrelsesmedlem eller stedfortrædende  

 bestyrelsesmedlem, som repræsentere Danmark i banken, holdes underrettet om  

 bankens planer med hensyn til den praktiske anvendelse af denne gaveydelse.  

 Banken er ligeledes ansvarlig for fastsættelsen af en lønramme for det  

 personale, der antages i medfør af denne gaveydelse, under iagttagelse af det  

 almindelige princip, at lønninger for jævnbyrdige funktioner bør være  

 nogenlunde ensartede.
Alle rimelige rejseudgifter vil kunne afholdes af  

 bidraget.
Bidraget kan anvendes til dækning af administrationsomkostninger, som  

 påføres banken ved udbetalingen af disse midler.
Faste udgifter, der ikke har  

 direkte forbindelse med anvendelsen af dette særlige bidrag, kan ikke  

 afholdes heraf.
 Denne gaveydelse skal indgå i bankens særlige fond for teknisk bistand.
Midlerne kan hæves af banken een gang i kvartalet.
Det beløb, der stilles  

 til bankens rådighed hvert kvartal, skal fastsættes på grundlag af et af  

 banken afgivet kvartalsmæssigt skøn over behovene, og reguleringer i  

 forbindelse med eventuelle overførsler af uudnyttede midler skal fastsættes  

 på grundlag af en ligeledes af banken godkendt specificeret opgørelse over de  

 faktiske udbetalinger i vedkommende kvartal.
Det pågældende beløb skal hvert  

 kvartal indsættes på en af banken angivet konto i Danmark.
 Bankens års- og kvartalsberetninger skal indeholde relevante oplysninger  

 om udnyttelsen af dette bidrag.
 Jeg har den ære at foreslå, at dette brev og Deres svar derpå skal udgøre  

 en mellem Danmarks regering og banken indgået aftale, der træder i kraft på  

 datoen for Deres svar og forbliver i kraft, indtil de midler, der er stillet  

 til rådighed i medfør af den, er opbrugt, eller indtil aftalen opsiges af en  

 af parterne med tre måneders varsel.
 For Danmarks regering:
Jens Christensen Danmarks repræsentant Hr.
Takeshi Watanabe, Præsident for Den asiatiske Udviklingsbank.
DEN ASIATISKE UDVIKLINGSBANK MAKATI, RIZAL, PHILIPPINERNE Den 5. februar 1969 Kære hr.
Christensen, Jeg har den ære at anerkende modtagelsen af Deres sålydende brev af 22.  

 januar 1969:
(her følger teksten til foranstående brev) Med bestyrelsens samtykke modtager jeg herved det af Danmarks regering  

 fremsatte tilbud og har den ære at bekræfte, at Deres brev og dette svar vil  

 udgøre en aftale mellem Danmarks regering og banken, således som anført i  

 sidste afsnit af Deres brev.
Jeg vil være taknemmelig, hvis De vil overbringe  

 Danmarks regering vor påskønnelse af dette bidrag til bankens ressourcer for  

 teknisk bistand.
Med venlig hilsen Takeshi Watanabe Præsident Hr.
Jens Christensen, Danmarks repræsentant.
 Aftalen trådte i kraft den 5. februar 1969.
 Udenrigsministeriet, den 16. maj 1969.
K.
Helveg Petersen.
