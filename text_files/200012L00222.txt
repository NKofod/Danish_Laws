Fremsat den 6. april 2001 af  

 Søren Kolstrup (EL) og Jette Gottlieb&nbsp  

 ;(EL) Forslag til Lov om ændring af  

 færdselsloven (Frakendelse af kørekort ved overtrædelse af  

 hastighedsbegrænsninger skærpes) § 1 I færdselsloven, jf. lovbekendtgørelse nr. 726 af 26. juli  

 2000, som ændret ved lov nr. 1316 af 20. december 2000 og lov nr. 1318  

 af 20. december 2000, foretages følgende ændring:
1. I § 126, stk. 1, nr. 2 og 3, ændres »70 pct.« til »50 pct.« § 2 Loven træder i kraft den 1. juli 2001.
Bemærkninger til lovforslaget Almindelige bemærkninger For høj hastighed er en væsentlig faktor ved  

 mange trafikulykker i Danmark.
Ifølge trafikministerens  

 redegørelse til Folketinget om Færdselssikkerhedskommissionens  

 nye mål (fra 15. december 2000) overtræder mere end halvdelen af  

 alle bilister hastighedsgrænserne.
 Dette har bl.a. medført, at et flertal i  

 Folketinget har besluttet at gøre ordningen med automatisk  

 hastighedskontrol landsdækkende, ligesom der vil blive  

 gennemført en massiv oplysnings- og kampagneindsats.
Imidlertid bør der samtidig indføres  

 skærpede konsekvenser ved de mest hensynsløse  

 overtrædelser af hastighedsgrænserne, og en af de mest effektive  

 konsekvenser er at fratage bilister deres kørekort.
For mange bilister  

 er dette en væsentlig skrappere konsekvens end en høj  

 bøde.
Bemærkninger til lovforslagets enkelte  

 bestemmelser Til § 1 Til nr. 1 For at skabe større respekt for  

 hastighedsgrænserne foreslås derfor, at den nuværende  

 grænse for frakendelse af kørekort ved overskridelse af  

 hastighedsgrænsen på mindst 70 pct. nedsættes til 50  

 pct.
 Gennemførelsen af en sådan ændring vil  

 sende et klart og tydeligt signal til bilisterne om, at oplysningskampagnerne  

 er alvorligt ment, og at grove hastighedsoverskridelser ikke bare er et  

 spørgsmål om penge.
Til § 2 Det foreslås, at loven træder i kraft den 1.  

 juli 2001.
Skriftlig fremsættelse Søren Kolstrup (EL):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af  

 færdselsloven. (Frakendelse af kørekort ved overtrædelser  

 af hastighedsbegrænsninger skærpes).
(Lovforslag nr.
L 222).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Lovforslaget sammenholdt med gældende lov Gældende formulering Lovforslaget § 126. Retten til at føre de i § 125 nævnte  

 køretøjer skal endvidere frakendes føreren af et  

 sådant køretøj, såfremt han:
1)	under tilsidesættelse af væsentlige hensyn til  

 færdselssikkerheden har voldt skade på person eller ting eller  

 fremkaldt fare herfor, 2)	har overskredet de tilladte hastigheder efter §§ 42 eller 43 a eller  

 en anden hastighedsgrænse fastsat ved færdselstavler eller anden  

 afmærkning med mere end 70 pct.
 3)	under kørsel i et af de i § 43 nævnte  

 køretøjer, under kørsel med blokvogn eller mobilkran,  

 jf. § 86, stk. 1, samt ved slæbning af køretøjer, jf. §  

 70, stk. 4, har overskredet de for sådanne køretøjer  

 tilladte hastigheder, jf. §§ 42 og 43, eller en anden hastighedsgrænse  

 fastsat ved færdselstavler eller anden afmærkning med mere end 70  

 pct. for hastighedsgrænser på højst 30 km i timen eller  

 med mere end 40 pct. for hastighedsgrænser på over 30 km i  

 timen.
