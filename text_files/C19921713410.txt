Cirkulæreskrivelse om meddelelse om  

 supplerende dagpenge under beskæftigelse i samlevers selvstændige  

 erhvervsvirksomhed Kommentarer m.v.:
 Et medlem blev anset for at stå til rådighed  

 for arbejdsmarkedet ved påbegyndelse af arbejde i samleverens  

 selvstændige erhvervsvirksomhed, idet stillingen forud for  

 påbegyndelsen af arbejdet havde været opslået, men ikke  

 kunne besættes.
 Meddelelse om afgørelsen:
Et medlem blev ledigmeldt den 12. august 1990 efter  

 arbejde i samleverens selvstændige erhvervsvirksonhed.
Den 25. februar  

 1991 påbegyndte medlemmet atter arbejde i samleverens  

 erhvervsvirksomhed.
Medlemmets arbejdstid var angivet til ca. 15 timer/uge i  

 tidsrummet fra kl. 0700 til kl. 2200. Der blev udstedt  

 frigørelsesattest den 15. marts 1991. Medlemmet havde tidligere  

 arbejdet i virksomheden i tidsrummet fra den 30. juli 1990 til den 12. august  

 1990.
A-kassen fandt, at medlemmet ikke kunne modtage  

 supplerende dagpenge i forbindelse med arbejdet i samleverens  

 erhvervsvirksomhed.
Kassen lagde ved afgørelsen vægt på  

 medlemmets nære tilknytning til virksomheden, herunder at medlemmet  

 arbejdede 15 timer/uge i virksomheden.
I forbindelse med direktoratets  

 behandling af sagen blev det oplyst, at medlemmet efter arbejdsophøret  

 den 12. august 1990 og frem til påbegyndelsen af arbejdet i samleverens  

 virksomhed den 25. februar 1991 havde søgt 3 stillinger.
Direktoratet tiltrådte efter en samlet vurdering af  

 omstændighederne i sagen, at medlemmet ikke kunne anses for at  

 stå til rådighed for arbejdsmarkedet.
Direktoratet lagde ved  

 afgørelsen vægt på oplysningerne om arbejdets art og  

 omfang samt på oplysningerne om medlemmets  

 jobsøgningsaktivitet.
 Ankenævnet ændrede afgørelsen, under  

 henvisning til det oplyste om, at medlemmets stilling i samleverens  

 virksomhed havde været slået op, samt til, at det var  

 dokumenteret, at medlemmet havde søgt beskæftigelse i  

 øvrigt.
