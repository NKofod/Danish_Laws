Varer til diplomatiske og konsulære repræsentationer, internationale  

 organisationer samt det dertil knyttede personale Formål Danmark har tiltrådt en række internationale konventioner og  

 overenskomster, hvorefter der kan gives told- og afgiftsfrihed for varer, der  

 indføres til diplomatiske og konsulære repræsentationer, internationale  

 organisationer samt det dertil knyttede personale.
Formålet med regler om told- og afgiftsfrihed er at opfylde de  

 diplomatiske repræsentationer og internationale organisationers krav på immunitet.
Det legale grundlag Reglerne om at give told- og afgiftsfrihed findes i toldlovens § 2, stk.  

 1, jf.
Rådsforordning nr. 918/83 af 28. marts 1983 om fritagelse for import-  

 og eksportafgifter i henhold til konkrete aftaler med de pågældende  

 internationale organisationer og institutioner og toldlovens § 4, nr. 3.
 Fritagelse for registreringsafgift for motorkøretøjer gives i henhold til  

 § 2, stk. 2 i Skatteministeriets lovbekendtgørelse nr. 741 af 22. september  

 1997.
 Følgende internationale konventioner og overenskomster er gældende:
Generelt Told- og afgiftsfriheden er begrænset til repræsentationer, organisationer  

 og institutioner samt personer, der over for Udenrigsministeriet er anmeldt som berettiget hertil, og som er optaget i Udenrigsministeriets  

 diplomatkalender eller lister, der udarbejdes af Udenrigsministeriet.
 Told- og afgiftsfrihed kan gives ved indførsel af varer fra ikke EU-lande,  

 Københavns Frihavn eller ved levering fra provianteringsvirksomheder her i  

 landet.
ESA Ifølge bestemmelser i konventionen vedrørende oprettelse af en europæisk  

 rumfartsorganisation kan der indrømmes told- og afgiftsfrihed for varer, der  

 indføres til brug for rumforskningsopgaver i henhold til ESA-programmet.
Virksomheder, der ønsker told- og afgiftsfrihed for sådanne varer, kan  

 ansøge om en bevilling hertil.
Ansøgning skal ske til toldcentret.
Indførsel Ved indførsel fra ikke EU-lande og Københavns Frihavn skal der afgives en  

 fortoldningsangivelse, A 10, se bilag 5.
 Fortoldningsangivelsen skal være vedlagt en tolddeklaration - formular  

 13.004, 13.005 eller F 2037, se bilag 100, 101 og 102.
 - Formular 13.004 er til brug for de diplomatiske og konsulære  

 repræsentationer samt personer med diplomatisk status.
 - Formular 13.005 er til brug for de internationale organisationer bortset  

 fra NATO.
 - Formular F 2037 er til brug for missionschefer, der er akkrediteret  

 Danmark, men bosiddende uden for Danmark.
 Deklarationerne skal være underskrevet af rekvirenten og påtegnet af  

 chefen for repræsentationen eller organisationen eller en dertil bemyndiget  

 person.
 Anmodning om told- og afgiftsfrihed for motorkøretøjer skal sendes til  

 Toldcenter København.
Varer fra provianteringsvirksomheder Provianteringsvirksomheder kan levere varer told- og afgiftsfrit under  

 forudsætning af, at modtagerne er berettiget hertil.
 Ved køb af varer afleveres den udfyldte tolddeklaration til  

 virksomhederne, som herefter kan udlevere varerne.
 Virksomhederne sender hvert kvartal deklarationernes kontroldele til de  

 toldcentre, hvor virksomhederne er registreret.
Varer fra registrerede punktafgiftsvirksomheder Registrerede punktafgiftsvirksomheder kan levere varer afgiftsfrit under  

 forudsætning af, at modtagerne er berettiget til afgiftsfritagelse.
 Ved køb af varerne afleveres den udfyldte tolddeklaration til  

 virksomhederne, som herefter kan udlevere varerne.
 Virksomhederne sender hvert kvartal deklarationernes kontroldele til de  

 toldcentre, hvor virksomhederne er registreret.
Moms Diplomatiske repræsentationer og internationale organisationer samt  

 tilknyttede personer med diplomatisk status, kan på visse betingelser få  

 godtgjort moms, der er betalt her i landet.
Denne tilbagebetaling  

 administreres af Udenrigsministeriet.
Se Momsvejledningen 1997, K.1.2.
