Ankestyrelsens principafgørelse O-74-93 om handicappet barn - sukkersyge - særlig kost - diabetesdiæt - merudgifter ved forsørgelsen Resume:
 Det var ikke påvist, at der ikke var merudgifter ved kosten til sukkersyge børn.
 Der kunne derfor som hidtil ydes tilskud til merudgifter til kost til sukkersyge.
 Kassation:
Principafgørelsen har ikke længere vejledningsværdi Kassationsdato:
29-05-2009 Love:
Lov om social bistand - lovbekendtgørelse nr. 829 af 1. oktober 1992 - § 48, stk. 2 Vejledninger:
Socialministeriets vejledning af 3. juli 1987 om hjælp efter bistandslovens § 48 - pkt. 14 Sagsfremstilling:
 En mor, der havde et barn med sukkersyge, fik bevilget økonomisk hjælp til sønnens diabeteskost.
Kommunen meddelte i en afgørelse af 27. november 1990, at forvalt ningen havde fået nye retningslinier vedrørende merudgifter til særlig kost til børn under 18 år med sukkersyge, hvorefter sukkersyge ikke antages at have merudgifter i forhold til en kostsammensætning som anbefales i Forbrugerstyrelsens kostcirkel for normalkost.
Der blev dog ydet et skønsmæssigt beløb på 200 kr. om måneden til børn under 18 år.
 Ankenævnet ændrede kommunens afgørelse, idet nævnet lagde vægt på en udtalelse fra Socialministeriet, hvorefter der fortsat fandtes at være grund til at antage, at diabeteskost var dyrere end almindelig kost.
 Sagen blev behandlet i principielt møde til afklaring af spørgsmålet, om sukkersyge kunne kræve særlig diabetesdiæt kunne antages at medføre merudgifter, som der kunne ydes hjælp til.
 Afgørelse:
Der forelå ikke på afgørelsens tidspunkt oplysninger, der med til strækkelig sikkerhed påviste, at der ikke var merudgifter ved kostentil sukkersyge.
Der kunne derfor som hidtil ydes tilskud til merud gifter til kost til sukkersyge.
 Ankestyrelsen tiltrådte derfor ankenævnets afgørelse.
