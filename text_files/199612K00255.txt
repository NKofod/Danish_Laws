Nr LSF 255 Forslag til Lov om ændring af lov om arbejdsmarkedsfonde(Ophævelse af  

 loftet over bidragssatsen til Dagpengefonden) Fremsat af skatteministeren (Carsten Koch) den 6. maj 1997 Vedtaget ved tredjebehandling den 30. maj 1997 Lov nr. 451 af 10/06/1997 § 1 I lov om arbejdsmarkedsfonde, jf. lovbekendtgørelse nr. 738 af 9.  

 september 1995, som bl.a. ændret ved § 1 i lov nr. 988 af 22. november 1996  

 og senest ved § 5 i lov nr. 1223 af 27. december 1996, foretages følgende  

 ændring:
 1. I § 5, stk. 7, ophæves 3. pkt.
§ 2 Loven træder i kraft dagen efter bekendtgørelsen i Lovtidende og har  

 virkning for fastsættelse af bidragssatsen for 1998.
Oprindeligt fremsat forslag § 1 I lov om arbejdsmarkedsfonde, jf. lovbekendtgørelse nr. 738 af 9.  

 september 1995, som bl.a. ændret ved § 1 i lov nr. 988 af 22. november 1996  

 og senest ved § 5 i lov nr. 1223 af 27. december 1996, foretages følgende  

 ændring:
 1. I § 5, stk. 7, ophæves 3. pkt.
§ 2 Stk. 1. Loven træder i kraft dagen efter bekendtgørelsen i  

 Lovtidende og har virkning for fastsættelse af bidragssatsen for 1998.
Bemærkninger til lovforslaget Almindelige bemærkninger Der foreslås som en teknisk forenkling i arbejdsmarkedsfondsloven  

 ophævelse af det særlige loft på 3,9 pct. i 1998 over lønmodtagernes m.fl. og  

 de selvstændigt erhvervsdrivendes bidragssats til Dagpengefonden.
Administrative og provenumæssige konsekvenser Lovforslaget har ingen administrative og provenumæssige konsekvenser.
Erhvervsøkonomiske konsekvenser Lovforslaget har ingen erhvervsøkonomiske konsekvenser.
Miljømæssige konsekvenser Lovforslaget har ingen miljømæssige konsekvenser.
Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Der foreslås som en teknisk forenkling en ophævelse af det særlige loft på  

 3,9 pct. i 1998 over lønmodtagernes m.fl. og de selvstændigt  

 erhvervsdrivendes bidragssats til Dagpengefonden med virkning for  

 fastsættelse af bidragssatsen for 1998, dvs. det sidste år, hvor loftet har  

 virkning.
Herved opnås en enklere og mere gennemskuelig budgettering af de 3  

 arbejdsmarkedsfondes økonomi i overensstemmelse med det oprindelige  

 hovedprincip om, at regulering af bidragssatserne først sker, når fondenes  

 udgifter og indtægter under et balancerer uden overførsler fra staten.  

 Fjernelsen af særreglen bevirker således, at en flytning af udgifter mellem  

 fondene ikke vil påvirke bidragets størrelse.
Med det gældende loft over  

 bidragssatsen til Dagpengefonden vil f.eks. en ændret fordeling mellem orlov  

 og ledighed kunne flytte udgifter til Dagpengefonden fra Aktiveringsfonden og  

 Sygedagpengefonden, uden at de samlede udgifter ændres.
En sådan  

 udgiftsflytning vil medføre en tilsvarende flytning af bidragsprovenu fra  

 Aktiveringsfonden og Sygedagpengefonden til Dagpengefonden, hvilket vil kunne  

 udløse nedregulering af bidragssatsen, selv om der fortsat set under et er  

 underskud i arbejdsmarkedsfondene.
Det er uhensigtsmæssigt.
 Bidragssatsen for lønmodtagere m.fl. og selvstændigt erhvervsdrivende  

 bliver som hidtil forudsat og fastsat i loven på 8,0 pct. i 1998.
Til § 2 Det foreslås, at lovforslaget træder i kraft dagen efter bekendtgørelsen i  

 Lovtidende, og at ophævelsen af det særlige loft for lønmodtagernes m.fl. og  

 de selvstændigt erhvervsdrivendes bidragssats til Dagpengefonden skal have  

 virkning for fastsættelsen af den samlede bidragssats for 1998.
Skriftlig fremsættelse Skatteministeren (Carsten Koch):
 Jeg skal hermed tillade mig at fremsætte:
 Forslag til lov om ændring af lov om arbejdsmarkedsfonde. (Ophævelse  

 af loftet over bidragssatsen til Dagpengefonden).
(Lovforslag nr.
L 255).
Med lovforslaget foreslås som en teknisk forenkling i  

 arbejdsmarkedsfondsloven en ophævelse af det særlige loft på 3,9 pct. i 1998  

 for lønmodtagernes m.fl. og de selvstændigt erhvervsdrivendes bidragssats til  

 Dagpengefonden.
Arbejdsmarkedsbidraget bliver som hidtil forudsat og fastsat  

 i loven på 8,0 pct. i 1998.
 Idet jeg i øvrigt henviser til bemærkningerne til lovforslaget, skal jeg  

 anbefale det til Folketingets hurtige og velvillige behandling.
Bilag I dette bilag er (med mindre skrift) indsat den gældende formulering af den bestemmelse, der berøres af lovforslaget § 1 I lov om arbejdsmarkedsfonde, jf. lovbekendtgørelse nr. 738 af 9.  

 september 1995, som bl.a. ændret ved § 1 i lov nr. 988 af 22. november 1996  

 og senest ved § 5 i lov nr. 1223 af 27. december 1996, foretages følgende  

 ændring:
 1. I § 5, stk. 7, ophæves 3. pkt.
§ 5. - - - Stk. 7. Dagpengefonden tilføres provenu fra opkrævede  

 arbejdsgiverbidrag med den i stk. 3 fastsatte bidragssats eller i tilfælde af  

 regulering med den fastsatte bidragssats efter § 6, stk. 6, jf. stk. 4, efter  

 nedsættelse med satserne i § 6 A samt det resterende provenu fra opkrævede  

 lønmodtagerbidrag og bidrag for selvstændigt erhvervsdrivende, efter at  

 Aktiveringsfonden og Sygedagpengefonden er tilført provenu efter stk. 5 og 6.  

 Den dertil svarende bidragssats for lønmodtagerne og de selvstændigt  

 erhvervsdrivende beregnes og oplyses i anmærkningerne til finanslovforslaget.  

 Hvis denne sats i 1995, 1996, 1997 og 1998 overstiger henholdsvis 1,9 pct.,  

 2,9 pct., 3,9 pct. og 3,9 pct., nedsættes bidragssatsen efter stk. 2 med  

 forskellen.
