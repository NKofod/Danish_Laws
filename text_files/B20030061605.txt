Bekendtgørelse om lægers anmeldelse af Svær Akut  

  

 Respiratorisk Syndrom (SARS) I medfør af § 11 i lov om udøvelse af lægegerning,  

 jfr. lovbekendtgørelse nr. 272 af 19. april 2001, og § 26 i lov nr. 114  

 af  

 21. marts 1979 om foranstaltninger mod smitsomme sygdomme fastsættes:
 § 1.  

  

 En  

 læge, der får en patient med Svær Akut Respiratorisk Syndrom (SARS) til  

 behandling, skal straks anmelde tilfældet både telefonisk og skriftligt.
Stk. 2.  

  

 Patientens  

 indlæggelse på sygehus fritager den indlæggende læge for anmeldepligten.
Den  

 telefoniske og skriftlige anmeldelse påhviler i disse tilfælde den  

 behandlende  

 læge på sygehuset.
 § 2.  

  

 Den  

 telefoniske anmeldelse skal ske til embedslægeinstitutionen/vagthavende  

 embedslæge nærmest patientens opholdssted.
 Stk. 2.  

  

 Den  

 skriftlige anmeldelse foretages til embedslægeinstitutionen nærmest  

 patientens  

 opholdssted med kopi til Statens Serum Institut, Epidemiologisk afdeling.
 Stk. 3.  

  

 Til den  

 skriftlige anmeldelse anvendes Sundhedsstyrelsens formular 1515.
 Stk. 4.  

  

 Der må kun  

 anmeldes ét sygdomstilfælde på hver formular.
 § 3.  

  

 Anmeldelse skal foretages selvom tilfældet har en mild form eller ikke er  

 fuldt  

 udviklet (abortivt).
 § 4.  

  

 Sundhedsstyrelsen har udarbejdet vejledning nr. 75 af 27. juni 2003 om lægers  

 anmeldelse af Svær Akut Respiratorisk Syndrom (SARS) med angivelse af  

 kriterier  

 for anmeldelse.
 § 5.  

  

 Bekendtgørelsen træder i kraft den 15. juli 2003.
