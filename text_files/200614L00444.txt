Betænkning afgivet af Erhvervsudvalget den 15. maj 2007 Betænkning over Forslag  

 til lov om Fonden til Markedsføring af Danmark [af  

 økonomi‑ og erhvervsministeren (Bendt Bendtsen)] 1. Udvalgsarbejdet Lovforslaget blev fremsat den 11. april 2007 og var til 1.  

 behandling den 26. april 2007. Lovfor-slaget blev efter 1. behandling henvist  

 til behandling i Erhvervsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring.
Den 19. april 2007 sendte økonomi- og erhvervsministeren de indkomne  

 høringssvar samt et notat herom til udvalget.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af SF og EL) indstiller lovforslaget til  

  

 vedtagelse uændret.
 Flertallet er særdeles tilfreds med den brede aftale, der er  

 indgået om den fremtidige indsats for markedsføring af Danmark.
Flertallet havde en række punkter, som det var vigtigt kom med i  

 den endelige aftale, bl.a. en strammere styring af midlerne og en  

 understegning  

 af, at forligspartierne jævnligt mødes og diskuterer fremdriften.
Kun på den  

 måde kan det sikres, at de betydelige midler, der er afsat, rent faktisk  

 arbejder som tilsigtet.
Man skal i den sammenhæng huske på, at de samlede  

 midler  

 til indsatsen har en betydelig størrelse.
Disse justeringer er kommet på  

 plads,  

 og det er flertallet særdeles tilfreds med.
Derudover finder flertallet det positivt, at man med dette lovforslag  

 sikrer en fornuftig erhvervsinddragelse i fondens arbejde, og at det  

 eksplicit  

 er nævnt, at turismeerhvervet skal repræsenteres i fondens bestyrelse.  

 Erhvervsinddragelsen er helt central for den indsats, der skal ydes, og  

 ansvaret  

 gælder begge veje.
Derfor nytter det ikke, hvis erhvervslivet sidder med  

 hænderne i skødet og regner med, at pengene kommer flyvende.
Den balance er  

 på  

 fornuftig vis sikret med forslaget.
Flertallet har lagt vægt på, at en styrkelse af indsatsen for at  

 tiltrække internationale konferencer er et af de bærende elementer i den  

 samlede markedsføringsindsats.
Midlerne til dette skal nu søges i  

 Markedsføringsfonden, og det er bestemt ikke urimeligt.
Men midlerne er ikke  

 øremærkede,  

 og flertallet vil derfor holde et særdeles vågent øje med, hvorledes  

 konferencerne kommer til at spille en rolle i de løbende tildelinger fra  

 fonden.
 Flertallet ser frem til det kommende arbejde med  

 markedsføringsindsatsen.
 Et  

  

 mindretal  

  

 i  

 udvalget (SF) vil ved 3. behandling af lovforslaget stemme hverken for eller  

 imod lovforslaget.
 Socialistisk Folkepartis medlem af udvalget  

 er enig i, at der er brug for at fremme de  

 initiativer,  

 som forslaget omhandler.
Men SF er uenig i finansieringen, som kommer fra velfærdsforliget.
Det  

 velfærdsforlig, som efter SFs mening i høj grad lader de svageste  

 grupper betale for fremtidens velfærd og initiativer som denne Fond til  

 Markedsføring af Danmark.
 Et  

  

 andet mindretal  

  

 i udvalget (EL) indstiller lovforslaget til  

  

 forkastelse  

  

 ved 3. behandling.
Enhedslisten kan ikke støtte dette lovforslag.
Ikke fordi EL ikke er for et  

 bedre kendskab til Danmark ude i verden, men fordi vi mener, at handling er  

 vigtigere end reklamer.
Danmark er blevet kendt som et land, der er ledet af en regering baseret på  

 et fremmedfjendsk parti og med en meget fjendtlig diskussion særlig vendt mod  

 muslimer.
Det så vi bl.a. i forbindelse med Muhammedkrisen.
Denne opfattelse  

 af Danmark kan ikke ændres af reklamer, men kun gennem handling og ved at  

 gøre op med den politik, der føres på baggrund af Dansk Folkeparti.
Siden er Danmark blevet  

 kendt for rydningen af Ungdomshuset, et eksempel på manglende tolerance over  

 for grupper, der ikke er, ligesom toppen af Danmark ønsker, men som udfordrer  

 den.
Heldigvis har vi i hvert fald indtil nu undgået en rydning af  

 Christiania,  

 men de, der følger med ude  

  

 i verden, ved, at vi også her har et eksempel på et politisk flertals frygt  

 for  

 det, der er anderledes.
Dette renommé kan ikke ændres af reklamekampagner,  

 kun  

 ved handling.
Enhedslisten er også uenig i finansieringen, som kommer fra det  

 asociale velfærdsforlig.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Kim Andersen (V)  

  

  fmd.  

  

 Jacob Jensen (V)   

 Kurt Kirkegaard (V)   

 Jens Hald Madsen (V)   

 Marion Pedersen (V)   

 Colette L.
Brix (DF)  

  

  nfmd.  

  

 Kim Christiansen (DF)   

 Per Ørum Jørgensen (KF)   

 Jakob Axel Nielsen (KF)   

 Kim Mortensen (S)   

 Jens Christian Lund (S)   

 Niels Sindal (S)   

 Simon Pihl Sørensen (S)   

 Poul Erik Christensen (RV)   

 Elsebeth Gerner Nielsen (RV)   

 Poul Henrik Hedeboe (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit Ataqatigiit  

 havde ikke medlemmer i udvalget.
Folketingets sammensætning Venstre, Danmarks Liberale Parti (V) 51 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 4 Bilag 1 Oversigt over bilag vedrørende L 206 Bilagsnr.
