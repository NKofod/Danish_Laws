Klager  

 har påstået de indklagede tilpligtet principalt in solidum, subsidiært pro  

 rata, mest subsidiært alternativt til klageren at betale 2.750.000 kr. incl.  

 moms.
Subsidiært et mindre beløb efter voldgiftsrettens skøn.
 De  

 indklagede har påstået frifindelse og har hver især påstået den anden  

 tilpligtet at friholde den indklagede for ethvert beløb, denne måtte blive  

 tilpligtet at betale klageren.
Voldgiftsretten  

 finder, at der foreligger en mangel, da murerentreprisen ikke er udført på  

 sædvanlig og almindeligt anerkendt måde, og indklagede 1 findes derfor  

 erstatningsansvarlig, da denne ikke har udført entreprisen håndværksmæssigt  

 korrekt og i overensstemmelse med forskrifterne.
De finder endvidere at  

 udbedring er nødvendig for at undgå skader på ejendommen.
Voldgiftsretten  

 finder ikke at der er begået projekteringsfejl af indklagede 2. Denne burde  

 dog  

 have udført stikprøvekontrol af arbejdet og derved have konstateret fejlen  

 ved  

 arbejdet.
Der foreligger således en tilsynsfejl fra indklagede 2s side,  

 og denne  

 hæfter derfor solidarisk med indklagede 1 for omkostninger til udbedring af  

 manglen.
Indklagede  

 2s ansvar for tilsynsfejl er subsidiært i forhold til den primært  

 ansvarlige  

 entreprenør, jf.
ABR 89 6.2.6.1., og beløbet i de indklagedes indbyrdes  

 forhold  

 betales af indklagede 1.
 Klagers  

 subsidiære påstand tages således til følge med 1.600.000 kr. incl. moms.
 Voldgiftssag afgjort af Voldgiftsnævnet for Bygge- og  

 Anlægsvirksomhed.
 Vedrører AB 92, mangler og ABR 89 6.2.6.1.
 Ved klageskrift modtaget den 14. juni 2001 har klageren anmodet  

 Voldgiftsnævnet for bygge- og anlægsvirksomhed om at nedsætte en voldgiftsret  

 til at behandle en tvist mellem klageren som bygherre og de indklagede, 1.  

 murerentreprenøren og 2. den tekniske rådgiver for bygherren om ansvaret for  

 påståede mangler ved bebyggelse omfattende i alt 60 boliger, hvor der har  

 vist  

 sig revnedannelser og manglende vedhæftning mellem ejendommens tegltag og  

 murværket ved gavltrekanter.
I den anledning har Voldgiftsnævnet nedsat en voldgiftsret i  

 henhold til Regler for behandling af sager ved de af Voldgiftsnævnet  

 for  

 bygge- og anlægsvirksomhed nedsatte voldgiftsretter, bestående af M.  

 IDA Søren  

 Steen Møller, arkitekt m.a.a.
Ole Dreyer og landsdommer Fritse Hove, med  

 sidstnævnte som formand.
 Sagen blev mundtligt forhandlet den 27. november 2002.
 Efter aftale med parterne udelades sagsfremstilling, gengivelse  

 af forklaringer og procedure i kendelsen.
 Klageren har påstået de indklagede tilpligtet principalt in  

 solidum, subsidiært pro rata, mest subsidiært alternativt til klageren at  

 betale 2.750.000 kr. incl. moms med tillæg af procesrenter fra klageskriftets  

 indlevering.
 Klageren har subsidiært påstået de indklagede tilpligtet in  

 solidum, subsidiært pro rata og mest subsidiært alternativt til klageren at  

 betale et mindre beløb efter voldgiftsrettens skøn.
 De indklagede har påstået frifindelse og har hver især påstået  

 den anden indklagede tilpligtet at friholde den indklagede for ethvert beløb,  

 denne måtte blive tilpligtet at betale klageren.
 Voldgiftsrettens  

 begrundelse og resultat:
 Det fremgår af skønsmandens erklæring, at der er skader på en  

 stor del af boligernes afslutning ved tagstene, idet fugerne er faldet ud  

 under  

 forskellingen, og at der er langsgående revner mellem forskellingen og den  

 underliggende facadesten.
 Det fremgår af bygningsdelsbeskrivelsen, som er en del af  

 udbudsmaterialet, at tagstenene skal oplægges i henhold til byggeblad nr. 33.
 Voldgiftsretten finder, at årsagen til skaderne er, at  

 afslutningerne ved gavle ikke er udført i overensstemmelse med anvisningerne  

 i  

 byggeblad nr. 33, idet der nogle steder ikke er udført den fornødne svumming  

 på  

 tagstenenes bagside og navnlig, at undertaget er ført ind i fugen, hvorved  

 mørtelpuden under tagstenene er blevet for smal, og at der ikke alle steder  

 er  

 3 cm udhæng.
Der er ikke grundlag for at fastslå, at den faktisk anvendte  

 udførelsesmåde er sædvanlig og almindeligt anerkendt.
Selv om der ved en  

 korrekt udført afslutning på længere sigt vil opstå mindre revner, finder  

 voldgiftsretten, at det er en mangel, at der kort efter opførelsen opstår  

 revnedannelser som ovenfor beskrevet.
Voldgiftsretten finder endvidere, at  

 udbedring er nødvendig for at undgå skader på ejendommen.
 Der er ikke grundlag for at statuere, at der er begået  

 projekteringsfejl af indklagede 2. Der er herved lagt vægt på, at  

 anvisningerne  

 i byggeblad nr. 36 ikke var almindeligt kendte, da arbejdet blev udført, og  

 at  

 det ikke er godtgjort, at der er tale om en slap tagkonstruktion,  

 hvor den  

 foreskrevne metode ikke er hensigtsmæssig, eller at der i øvrigt påhvilede  

 indklagede 2 en særlig forpligtelse til at rådgive klageren om risikoen ved  

 en  

 fremgangsmåde, der var almindeligt anvendt.
 Indklagede 1, der ikke har udført arbejdet håndværksmæssigt  

 korrekt i overensstemmelse med forskrifterne, er derfor erstatningspligtig  

 over  

 for klageren.
Det påhvilede indklagede 2 stikprøvevis at kontrollere, om det  

 arbejde, indklagede 1 udførte, var i overensstemmelse med det foreskrevne.
Da  

 der er tale om i alt 78 gavle, burde indklagede 2 have kontrolleret  

 afslutningerne ved gavlene flere steder, hvorved fejlen kunne have været  

 konstateret under arbejdets udførelse.
Voldgiftsretten finder derfor, at der  

 er  

 begået tilsynsfejl fra indklagede 2s side, således at indklagede 2 i  

 forhold  

 til klageren hæfter solidarisk med indklagede 1 for omkostningerne til  

 udbedring af manglen.
 Voldgiftsretten finder, at klageren har krav på at få erstattet  

 de udbedringsomkostninger, der er nødvendige for at bringe arbejdet i  

 overensstemmelse med anvisningerne i byggeblad nr. 33.
 På baggrund af skønsmandens forsigtige skøn under afhjemlingen  

 og fagdommernes erfaringer med udgifter ved udførelsen af tilsvarende  

 udbedringsarbejder fastsættes erstatningen skønsmæssigt til 1.600.000 kr.  

 incl.  

 moms, således at de indklagede in solidum til klageren tilpligtes at betale  

 dette beløb med procesrenter fra den 14. juni 2001.
 De indklagede skal in solidum betale sagsomkostninger til  

 klageren med 130.000 kr.
Da indklagede 2s ansvar for tilsynsfejl er subsidiært i forhold  

 til den primært ansvarlige entreprenør, jf.
ABR 6.2.6.1, skal beløbet i det  

 indbyrdes forhold mellem de indklagede betales af indklagede 1, dog skal de  

 indklagede i det indbyrdes forhold endeligt bære halvdelen af  

 sagsomkostningerne til klageren.
 Indklagede 1 skal betale sagsomkostninger til indklagede 2 med  

 50.000 kr.
 Med voldgiftsrettens omkostninger forholdes som nedenfor  

 bestemt.
 Thi bestemmes:
 Inden 14 dage fra modtagelsen af denne kendelse skal de  

 indklagede til klageren in solidum betale 1.600.000 kr. med procesrenter fra  

 den 14. juni 2001 og sagsomkostninger med 130.000 kr.
 Indklagede 1 skal friholde indklagede 2 for det beløb, inklusive  

 renter, som indklagede 2 har betalt til klageren, dog skal de hver især  

 endeligt bære halvdelen af sagsomkostningerne til klageren.
 Indklagede 1 skal betale 50.000 kr. i sagsomkostninger til  

 indklagede 2.
 De omkostninger, der har været forbundet med voldgiftsrettens  

 behandling af sagen, skal betales med en fjerdedel af klageren, en fjerdedel  

 af  

 indklagede 2 og halvdelen af indklagede 1 efter opgørelse og påkrav fra  

 Voldgiftsnævnet.
