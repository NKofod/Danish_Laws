Landsskatteretskendelse vedr. beregningsgrundlag for  

 straksafskrivning for tilbygninger Klagen vedrører  

 spørgsmålet om opgørelse af beregningsgrundlaget for  

 straksafskrivning.
Landsskatterettens  

 afgørelse Straksafskrivningsgrundlaget for det nye  

 bygningsafsnit skal opgøres som afskrivningsgrundlaget ultimo 2000 for  

 maskinhus, gammel smågrisestald og drægtighedsstald nr. 2. Af fremlagt  

 tegning  

 fremgår bl.a. at det nye bygningsafsnit sammen med de nævnte 3 tidligere  

 opførte bygninger udgør en sammenhængende vinkelbygning.
Endvidere kan der  

 som  

 beregningsgrundlag for straksafskrivning tillægges en forholdsmæssig værdi af  

 de tidligere opførte gyllebeholdere, således at denne forholdsmæssige værdi  

 beregnes ud fra antallet af etagemeter af smågrisestald og drægtighedsstald  

 nr.  

 2 sat i forhold til det samlede etagemeterareal for staldbygningerne beregnet  

 ultimo 2000.
Sagens  

 oplysninger Klageren driver bl.a. en landbrugsejendom  

 på ca. 50 ha., hvor der fra et sammenbygget produktionsapparat bestående af  

 flere stalde med forbindelsesbygninger produceres smågrise.
I 2001 opførte  

 klageren en smågrisestald for i alt 1.884.347 kr.
Ved selvangivelsen er  

 beregnet straksfradrag ud fra et beregningsgrundlag omfattende  

 anskaffelsessummerne for alle driftsbygninger på ejendommen inkl.  

 gyllebeholdere.
 Af skatteankenævnets sagsfremstilling  

 fremgår i øvrigt bl.a. følgende:
Skatteafdelingen bemærker, at  

 smågrisestalden er bygget sammen med en eksisterende smågrisestald og et  

 maskinhus.
I regnskabet under afsnittet Afskrivninger fast  

 ejendom, er der  

 ikke registreret en smågrisestald, som ellers fremgår af en foreliggende  

 tegning.
Skatteafdelingen har ved besigtigelse af  

 virksomheden konstateret, at hele produktionsapparatet er sammenbygget, idet  

 alle bygninger er bygget sammen med mellemgange, således at al arbejde samt  

 flytning af grisene fra sti til sti i denne rigtige rækkefølge kan foregå  

 inde  

 i bygningen uden at hverken dyr eller mennesker behøver at komme ud.
Grisene  

 kommer således ikke ud af bygningerne før ved salg.
Skatteafdelingen anfører, at den nye  

 tilbygning er bygget sammen i gavlen med en tidligere smågrisestald og et  

 maskinhus, og at tilbygningen er opført i røde mursten, som næsten alle  

 øvrige  

 bygninger.
Den nye tilbygning er endvidere tilbygget en rest af de gamle  

 driftsbygninger.
Den tidligere smågrisestald hænger sammen med de øvrige  

 bygninger via en mellemgang, og der er gennemgang i bygningerne via døre.
Om  

 bygningen er det oplyst, at den nye bygning har gitterspær, mens der er  

 stålspær i maskinhuset.
Det eksisterende foderblandeanlæg skal senere flyttes  

 fra laden og til den nye tilbygning mellem maskinhuset og smågrisestalden,  

 men  

 det projekt var udsat, da salgspriserne på smågrisene var faldet meget.
 Det er skatteafdelingens opfattelse, at  

 for sammenbyggede bygninger, der efter de hidtil gældende regler blev anset  

 for  

 en bygning, men som efter den nye afskrivningslov anses for selvstændige  

 bygninger, (f.eks. bygninger forbundet med mellemgange og lignende) skal  

 afskrivningsgrundlaget og de foretagne afskrivninger fordeles mellem  

 bygningerne.
Den nye smågrisestald er sammenbygget i  

 gavlen med en eksisterende smågrisestald og et maskinhus.
Efter om- og  

 tilbygningen fungerer den nye tilbygning som smågrisestald ligesom den  

 eksisterende smågrisestald, medens maskinhuset fortsat fungerer som  

 maskinhus.
 Det er skatteafdelingens opfattelse, at  

 beregningsgrundlaget for straksfradrag alene udgør afskrivningsgrundlaget for  

 fravænningsstalden, der er opført i 1979, da der er tale om ens bygninger.  

 Den  

 nybyggede smågrisestald anses at være en arealudvidelse af den eksisterende  

 fravænningsstald.
Herved er lagt til grund, at den nye  

 smågrisestald er tilbygget gavlen til den eksisterende smågrisestald og  

 fungerer som en enhed med indre gennemgang.
Sammenbygningen til maskinhuset i  

 gavlen anses ikke at udgøre en bygningsenhed, selv om der er en indre  

 gennemgang, da bygningerne ikke er ens og ikke benyttes til samme formål.
Der  

 er herved henvist til landsskatteretskendelse, j.nr. 2-7-1814-0113 af 17.  

 juli  

 2002. (Kendelsen er ikke offentliggjort).
Skatteankenævnets  

 afgørelse Nævnet har stadfæstet skattemyndighedens  

 afgørelse og begrundet sin afgørelse således:
 Afgørelsen begrundes med:
Efter statsskattelovens § 6, stk. 1,  

 litra a, Lov nr. 149 af 10 april 1922, kan driftsomkostninger fradrages ved  

 indkomstopgørelsen.
Bestemmelsen omfatter udgifter, der i årets løb er  

 afholdt  

 for at erhverve, sikre og vedligeholde indkomsten, herunder ordinære  

 afskrivninger.
Fradragsberettigede driftsomkostninger skal afgrænses over for  

 bl.a. ikke-fradragsberettigede etableringsudgifter og udgifter vedrørende  

 ændringer i indkomstgrundlaget.
Det fremgår af afskrivningslovens  

 (herefter AL) § 14, stk. 1, LBKG nr. 875 af 4.10.2001, at erhvervsmæssigt  

 benyttede bygninger skal afskrives hver for  

 sig.
Installationer, der udelukkende tjener bygninger, hvorpå der afskrives  

 efter § 14, behandles og afskrives som de nævnte bygninger, jf. § 15, stk. 1.  

 Efter § 17, stk. 1, foretages afskrivningen med indtil 5% årligt af  

 anskaffelsessummen.
 Udgifter til ombygning eller forbedring  

 afskrives særskilt efter § 17. Såfremt udgifterne er afholdt i samme  

 indkomstår, kan afskrivning dog foretages under et, hvilket fremgår af § 18,  

 stk. 1.
Af § 18, stk. 2, fremgår, at udgifter  

 til ombygning eller forbedring af afskrivningsberettigede bygninger i stedet  

 kan fradrages straks i det omfang, indkomstårets udgift til vedligeholdelse,  

 ombygning og forbedring ikke overstiger 5% af afskrivningsgrundlaget for den  

 bygning eller installation, som udgifterne vedrører, for året før det  

 indkomstår, hvori udgiften kan fradrages.
Ved opgørelsen af, om udgifterne  

 overstiger 5% af afskrivningsgrundlaget, medregnes først udgifter til  

 vedligeholdelse.
 Udgifter til tilbygning behandles kun  

 som ombygnings- eller forbedringsudgifter, når tilbygningen udgør en naturlig  

 del af den eksisterende bygning.
 Det er repræsentantens opfattelse, at  

 beregningsgrundlaget for straksfradrag er samtlige bygningers  

 afskrivningsgrundlag,  

 og at det klart fremgår af forarbejderne til loven, at der ikke med den nye  

 afskrivningslov er ændret på, hvad der forstås ved en bygning.
 Revisor har i indsigelsen mod  

 sagsfremstillingen anført, at den principale påstand er, at  

 beregningsgrundlaget for straksfradrag er hele bygningskomplekset.
 Den subsidiære påstand er, at  

 beregningsgrundlaget for straksfradrag er hele bygningskomplekset reduceret  

 med  

 maskinhuset.
 Skatteankenævnet bemærker, at  

 afskrivningsloven er ændret med virkning fra og med indkomståret 1999. Af  

 bemærkningerne til lovforslag L 102 fremgår, at sammenbyggede bygninger, der  

 efter de hidtil gældende regler blev anset for en bygning, efter den nye  

 afskrivningslov skal anses for selvstændige bygninger, hvilket også gælder  

 for  

 bygninger, der er forbundet med mellemgange og lignende.
 Af bemærkningerne til lovforslag L 102  

 fremgår desuden, at det af formuleringen i AL § 18, stk. 2, følger, at  

 nybygninger og selvstændige bygninger ikke giver adgang til  

 straksfradrag.
 Af ministerens svar (bilag 21 til L 102  

 af 16/6 1998) til udvalget fremgår bl.a. at ved at forbinde en egentlig  

 nybygning med den eksisterende bygning ved mellemgange eller lignende eller  

 såkaldte afskrivningsbroer kan man straksfradrage hele udgiften.  

 Dette har  

 ikke været meningen med straksfradraget.
Det følger af AL § 18, stk. 2, 3. pkt.,  

 at udgifter til tilbygninger kun kan behandles som ombygnings- eller  

 forbedringsudgifter, når tilbygningen udgør en naturlig del af den  

 eksisterende  

 bygning.
Ifølge lovens motiver indebærer denne formulering, at der fysisk  

 skal  

 være en sammenhæng, og at bygningen skal fungere som et hele.
Er tilbygningen  

 derimod meget væsentlig og kan den fungere selvstændigt, må tilbygningen  

 behandles som en selvstændig bygning.
Revisor har henvist til  

 Landsskatterettens afgørelse, j.nr. 2-7-1814-0113 af 17. juli 2002, hvor  

 Landsskatteretten anerkendte, at en 2-klimastald var en tilbygning, var  

 omfattet af reglerne om straksfradrag.
Ved afgørelsen blev der henset til, at  

 2-klimastalden var sammenbygget i gavlen med farestalde, at bygningen var  

 opført i samme materialer som det resterende bygningskompleks og at  

 klimastalden kunne anses for en naturlig forlængelse af en bygning.
 Revisor har desuden henvist til  

 Ligningsrådets bindende forhåndsbesked 99/02-4231-00713 af 22. oktober 2002,  

 hvor et bygningskompleks blev anset for en bygning, da bygningskomplekset  

 fungerede som en helhed, samt at der var intern gennemgang mellem de enkelte  

 dele af bygningskomplekset.
 Skatteankenævnet finder ikke, at ovenstående  

 afgørelser er sammenlignelige med klagerens sag, idet der i begge tilfælde  

 var  

 tale om et bygningskompleks, hvor de enkelte bygningsdele ud over at fungere  

 som en helhed samtidig var forbundet gennem interne gennemgange.
Af den fremlagte skitse fremgår, at den  

 i 2001 opførte smågrisestald i den ene ende er sammenbygget i gavlen med en  

 eksisterende smågrisestald.
Tilbygningen omfatter også et areal mellem den  

 nye  

 smågrisestald og et eksisterende maskinhus, således at denne del af  

 tilbygningen har fælles gavl med det eksisterende maskinhus.
Denne del af  

 tilbygningen (mellem maskinhuset og smågrisestalden) er planlagt anvendt til  

 det eksisterende foderblandeanlæg, men er ikke taget i brug hertil.  

 Tilbygningen danner således en vinkel mellem de eksisterende bygninger.
Den  

 tidligere eksisterende smågrisestald er  

 ifølge skitsen forbundet med de øvrige driftsbygninger via en teknisk  

 gang (mellemgang) indeholdende bl.a. omklædningsrum.
Det er skatteankenævnets opfattelse, at  

 den nye smågrisestald via sammenbygningen med den eksisterende smågrisestald  

 alene er forbundet med ejendommens øvrige driftsbygninger via mellemgange  

 eller  

 en såkaldt afskrivningsbro.
Nævnet bemærker, at selv om en  

 såkaldt  

 afskrivningsbro i form af en mellemgang eller en løbegang tjener  

 et  

 driftsmæssigt formål, er dette forhold, efter afskrivningslovens nye  

 formulering på dette punkt, ikke tilstrækkeligt til at begrunde, at der  

 foreligger en bygningsmæssig enhed i straksafskrivningsmæssig forstand.
Skatteankenævnet er herefter enig med  

 skatteafdelingen i, at den nye smågrisestald er en tilbygning til den  

 eksisterende smågrisestald/fravænningsstald, samt at tilbygningen udgør en  

 naturlig del af den eksisterende smågrisestald.
Det er samtidig opfattelsen,  

 at  

 tilbygningen ikke er så væsentlig, at denne kan anses for en selvstændig ny  

 bygning, hvorpå der alene kan foretages afskrivning efter afskrivningslovens  

 §  

 14.
Nævnet er endvidere enig med  

 skatteafdelingen i, at maskinhusets afskrivningsgrundlag ikke kan indgå i  

 beregningsgrundlaget for straksfradrag.
Herved er lagt til grund, at  

 maskinhuset ikke er sammenbygget med den nye smågrisestald, idet der mellem  

 smågrisestalden og maskinhuset er et areal, der er planlagt anvendt til  

 foderblandeanlæg, samt at maskinhuset ikke fremtræder som ensartet i forhold  

 til de øvrige bygninger og heller ikke tjener samme formål.
Beregningsgrundlaget for straksfradrag  

 udgør herefter alene afskrivningsgrundlaget for den eksisterende  

 smågrisestald/afvænningsstald, jf. afskrivningslovens § 18, stk. 2, 3.  

 pkt. Klagerens  

 påstand og argumenter Klagerens repræsentant anfører i klagen  

 til Landsskatteretten følgende:
 Sagen vedrører opgørelse af  

 beregningsgrundlag for straksfradrag jf. afskrivningslovens § 18, stk. 2.
Principale påstand Beregningsgrundlaget for straksfradrag  

 skal opgøres ud fra afskrivningsgrundlaget for hele bygningskomplekset på  

 landbrugsejendommen Skovgårdsvej 104.
Subsidiære påstand Beregningsgrundlaget for straksfradrag  

 kan opgøres ud fra afskrivningsgrundlaget på hele bygningskomplekset, dog  

 undtaget  

 bygningen med fare- og klimastald (bygningen til højre på plantegning over  

 bygningskomplekset).
Sagsfremstilling I 2001 opføres en smågrisestald.
Den nye  

 stald er i den ene gavl sammenbygget med en eksisterende smågrisestald og i  

 den  

 anden gavl er den sammenbygget med et maskinhus.
Nybygningen danner således  

 en  

 vinkel mellem den eksisterende smågrisestald og det eksisterende maskinhus.  

 Mellembygningen  den nye smågrisestald  fremstår herefter som en  

 naturlig del  

 af de eksisterende bygninger, dette gælder set i forhold til såvel den  

 eksisterende smågrisestald og det eksisterende maskinhus.
Dette fremgår også  

 af  

 vedlagte tegning over driftsbygningerne.
Bygningsmassen består efter tilbygningen  

 af en sammenhængende bygningsmasse hvor bygningsdel støder på  

 bygningsdel og  

 herefter udgør en samlet masse.
Der er interne gennemgange mellem alle  

 bygningsdele.
Der er i nærværende byggeri ikke tale om såkaldte  

 afskrivningsbroer, der binder bygningerne sammen.  

 Drægtighedsstald 1 og 2,  

 foderlade stald og den gamle smågrisestald er forbundet med en  

 mellemliggende  

 staldbygning/gennemgangs-bygning.
Den nye smågrisestald er bygget til den  

 eksisterende smågrisestald, som så igen er i forbindelse med sammenbyggede  

 bygninger med indre naturlige gennemgange, der ikke isoleret kan  

 karakteriseres  

 som afskrivningsbroer mellem de enkelte bygninger.
 Opgørelse af beregningsgrundlag.  

 Afskrivningslovens § 18, stk. 2.
 Afskrivningslovens § 18, stk. 2, 1. pkt.  

 er formuleret således:
Udgifter til ombygning eller forbedring  

 af afskrivningsberettigede bygninger og installationer omfattet af § 5, stk.  

 2  

 eller 3 kan i stedet fradrages straks, i det omfang indkomstårets udgift til  

 vedligeholdelse, ombygning og forbedring ikke overstiger 5% af  

 afskrivningsgrundlaget for den bygning eller installation (min fremhævning),  

 som udgifterne vedrører, for året før det indkomstår, hvori udgiften kan  

 fradrages. I bemærkningerne til lovforslag 102  

 (1997/98) fremgår det bl.a. til § 18, stk. 2: Der foreslås for det  

 andet en  

 vis stramning af selve beregningsgrundlaget.
 Det følger af gældende praksis, at er  

 der flere afskrivningsberettigede bygninger på samme ejendom, indgår  

 afskrivningsgrundlagene for samtlige afskrivningsberettigede bygninger på  

 ejendommen i beregningsgrundlaget, Det gælder, selvom en forbedring eller  

 ombygning ikke foretages på alle afskrivningsberettigede bygninger men  

 eksempelvis kun på én af flere bygninger på ejendommen.
Det må anses for uhensigtsmæssigt, at  

 beregningsgrundlaget i dag er alle afskrivningsberettigede bygninger på den  

 ejendom, hvor den bygning, der ombygges eller forbedres, er beliggende.
Den  

 nuværende måde at opgøre beregningsgrundlaget på har som konsekvens, at  

 adgangen til at foretage straksfradrag for en given ombygnings- eller  

 forbedringsudgift bliver afhængig af, om der på den pågældende ejendom   

 tilfældigvis  findes andre afskrivningsberettigede bygninger, Jo flere  

 afskrivningsberettigede bygninger, der findes på en ejendom, jo større  

 mulighed  

 vil der således være for at kunne straksfradrage en given udgift til  

 ombygning  

 eller forbedring af en enkelt bygning.
Det foreslås derfor, at  

 beregningsgrundlaget for straksfradraget bliver afskrivningsgrundlaget for  

 kun  

 den bygning, som ombygges eller forbedres (min fremhævning). Det vil sige, at  

 ved opgørelsen af, om udgiften til ombygning eller forbedring af en bygning  

 kan  

 straksfradrages eller skal aktiveres og afskrives på normal måde, er det  

 afgørende, om udgiften udgør under 5% af afskrivningsgrundlaget for den  

 pågældende bygning selv.
Hvis der på samme bygning i indkomståret tillige er  

 afholdt udgifter til vedligeholdelse, indgår disse udgifter også ved  

 opgørelsen  

 af, om udgifterne overstiger 5% af afskrivningsgrundlaget.
Når der er afholdt  

 udgifter til vedligeholdelse af bygningen, fragår disse udgifter forlods ved  

 opgørelsen af, om 5% grænsen overskrides, jf. nedenfor. Hvis skatteadministrationens opfattelse  

 er korrekt, så er det også kun vedligeholdelsesudgifter på den  

 konkrete  

 bygning og ikke på den sammenbyggede bygning, der indgår i de samlede  

 udgifter.
Hensigten med ændringen af  

 beregningsgrundlaget til straksfradrag er derfor jf. ovennævnte bemærkninger  

 til lovforslaget en stramning.
Dog vil der ikke være en ændring af  

 beregningsgrundlaget for virksomheder, der kun har en enkelt  

 afskrivningsberettiget bygning pr. ejendom.
Men for virksomheder med flere  

 afskrivningsberettigede bygninger på samme ejendom indebærer den foreslåede  

 ændring af beregningsgrundlag derimod en stramning.
 Det er således anført i § 18, stk. 2, at  

 beregningsgrundlaget opgøres for hver selvstændig bygning, jf. § 14.
Afskrivning på bygninger,  

 Afskrivningslovens § 14 Reglerne for afskrivning på bygninger  

 findes i afskrivningslovens § 14, hvori det er anført, at erhvervsmæssigt  

 benyttede bygninger afskrives særskilt for hver enkelt bygning efter reglerne  

 i  

 dette kapitel.
 I bemærkningerne til lovforslag 102  

 (1997/98) til § 14 er det anført:
Der foreslås den samme afskrivningssats  

 for alle bygninger, jf. bestemmelsen i § 17, hvilket er en konsekvens af den  

 foreslåede ophævelse af sondringen mellem litra a- og litra b-bygninger.  

 Samtidig foreslås det, at bygninger afskrives særskilt for hver enkelt  

 bygning,  

 hvilket følger af den gældende (nu tidligere) lovs § 25 (min fremhævning).  

 Den  

 foreslåede bestemmelse i § 14, stk. 1, indeholder samtidig en henvisning til  

 kapitel 3 i sin helhed og dermed bl.a. til afskrivningssatsen, der med  

 forslaget er flyttet fra den gældende lovs § 22 til den foreslåede §  

 17. Det fremgår således klart af  

 bemærkningerne til lovforslaget, at der ikke med den nye afskrivningslov  

 ændres  

 på praksis med hensyn til, hvad man forstår ved en bygning.
 Den tidligere afskrivningslovs § 25  

 indeholder følgende:
Skattemæssig afskrivning skal foretages  

 særskilt for hver enkelt bygning og hver enkelt installation.
Såfremt  

 installationer vedrørende en bygning er anskaffet samtidig og afskrives med  

 samme sats, kan afskrivning dog foretages under eet for de pågældende  

 installationer.
Hvor en bygning og dens installationer er anskaffet samtidig  

 og  

 afskrives med samme sats, kan afskrivning også foretages under et.
Stk. 2. Reglerne i stk. 1 finder  

 tilsvarende anvendelse på udgifter til ombygning eller forbedring. Vedrørende fortolkning og praksis af §  

 25 i den tidligere afskrivningslov er anført følgende i Ligningsvejledningen  

 1998 afsnit E.C.4.1.10.2:
Tilbygninger til eksisterende bygninger  

 omfattes også af reglerne om straksafskrivning.
Det må være en forudsætning  

 for  

 at anse en bygningsudvidelse for en tilbygning, dels at der er en direkte  

 fysisk sammenhæng mellem den nye og den gamle bygning, dels at der er en  

 indre  

 naturlig forbindelse eller gennem gang mellem den oprindelige bygning og den  

 senere opførte bygning.
 Det afgørende er herefter, hvornår der  

 foreligger en ny bygning eller installation  set i modsætning til  

 tilbygning/ombygning eller forbedring af en eksisterende bygning eller  

 installation.
 Ejendommens matrikulære status har ikke  

 nogen selvstændig betydning ved afgørelsen af, om der er tale om en  

 bygningsmæssig enhed.
 Det er ikke muligt at opstille et enkelt  

 afgørende kriterium for, hvornår der foreligger én eller flere bygninger, og  

 afgørelsen heraf må derfor bero på et samlet skøn over, om ejendommen udgør  

 en  

 bygningsmæssig helhed, jf. eksempelvis lsr.1980.115, hvor Landsskatteretten  

 statuerede, at bygninger, der var forbundet med hinanden gennem en  

 gangbygning,  

 udgjorde en bygningsmæssig helhed (min fremhævning).
I VLD af 16. marts 1992 var stuehuset på  

 en landbrugsejendom bygget sammen i vinkelform med en staldbygning til brug  

 for  

 kvæghold.
Imellem de to bygninger var der alene fri passage over loftet.  

 Bygningerne var opført af samme bygningsmaterialer med et sammenbygget  

 eternittag.
I landsrettens dom lagdes vægt på, at stuehus og stald var  

 sammenbygget  

 med fælles sokkel og mur, at  

 vindfanget til stuehuset var beliggende i staldlængen, og at der var fri  

 adgang  

 over loftet fra stalden til stuehuset, og at stuehusloftet i et vist omfang  

 sammen med staldloftet anvendtes til opbevaring af halm.
Stuehuset og  

 staldlængen fandtes i relation til AL § 20 at udgøre en bygning med blandet  

 benyttelse.
Afgørelsen af om der er tale om en eller  

 flere bygninger er  som hidtil  truffet på grundlag af et samlet  

 skøn, her  

 vedrørende en landbrugsejendom.
Det er således ikke et enkelt kriterium, der  

 er  

 afgørende for, om der foreligger en eller flere bygninger.
 Såfremt der foretages byggeri i  

 tilslutning til en eksisterende bygning, således at den nye del har mur  

 tilfælles med den oprindelige del, og der er indendørs gennemgang mellem de  

 to  

 dele, må det antages, at der foreligger én bygning (min fremhævning).
 Der kan endvidere ses på benyttelsen af  

 de enkelte bygningsdele, idet den omstændighed, at der f.eks. foregår samme  

 produktion i hele byggeriet, taler for at anse byggeriet for én bygning, i  

 modsætning til, hvis bygningsdelene anvendes til forskellige formål.
Et nyopført fritliggende maskinhus, der  

 erstattede et utidssvarende nedrevet maskinhus, blev anset for en ny  

 selvstændig bygning, der ikke var en integreret del af produktionsanlægget på  

 en emballagefabrik. I Landsskatterettens kendelse af 1.  

 august 1984, journalnummer 1984-3-272 anførte Landsskatteretten, at  

 bedømmelsen  

 af, hvorvidt der i afskrivningsmæssig henseende forelå en særskilt bygning  

 eller en del af en større bygningsenhed i medfør af bestemmelsen i  

 afskrivningslovens § 25, måtte foretages på grundlag af tilstanden ved  

 udgangen  

 af indkomståret.
 Det er skatteyders påstand, at det  

 anførte i § 18, stk. 2, 3. pkt. vedrørende tilbygninger alene har betydning  

 ved  

 kvalificeringen af hvilke omkostninger, der berettiger til straksfradrag  

 efter  

 samme bestemmelse, Bestemmelsen i § 18, stk. 2, 3. pkt. har således ikke  

 konsekvenser for, hvad der forstås ved én bygning som anført i §§ 14 og 21.
 Det er således skatteyders påstand, at  

 den nye skærpende regel i afskrivningslovens § 18, skt. 2, 1. pkt. alene har  

 den betydning, at ikke alle afskrivningsberettigede bygninger indgår i  

 beregningsgrundlaget til straksfradrag. Ændringen har således ikke betydning  

 for, hvad der kan betragtes som én bygning.
Genvundne afskrivninger Kommunens opfattelse af, at der med den  

 nye afskrivningslov er ændret på, hvad der skal forstås ved en bygning, burde  

 få konsekvenser ved opgørelse af genvundne afskrivninger, da der er i § 21,  

 stk. og 2 er anført, at Genvundne afskrivninger eller tab ved salg af  

 bygninger  

 eller installationer, hvorpå der er afskrevet efter § 14 eller § 15,  

 medregnes  

 i den skattepligtige indkomst for salgsåret efter reglerne i stk. 2-7,  

 medmindre § 24 finder anvendelse.
 Stk. 2. Fortjenesten opgøres for hver  

 bygning (min fremhævning) eller installation omfattet af § 15, stk. 2 som  

 forskellen mellem salgssummen og den nedskrevne værdi.
 Kommunen har dog ikke i den konkrete sag  

 taget stilling til dette.
 Det er skatteyders påstand, at der  

 heller ikke ved opgørelse af genvundne afskrivninger efter § 21 er ændret på,  

 hvad der er én bygning.
 I bemærkningerne til lovforslag 102  

 (1997/98) er der til § 21 anført, at bestemmelsen indeholder i lighed med den  

 gældende (tidligere) afskrivningslovs § 29 regler om beskatning af genvundne  

 afskrivninger ved salg af afskrivningsberettigede bygninger og  

 installationer.  

 Med bestemmelsen foreslås herudover fradrag for tab.
 Efter stk. 2 opgøres fortjeneste som  

 hidtil for hver bygning eller installation for sig som forskellen mellem  

 salgssummen og den nedskrevne værdi.
Man henviser i bemærkninger til  

 lovforslaget til hidtidig praksis.
Den hidtidige praksis er beskrevet i  

 Ligningsvejledningen 1998, afsnit E.C.4.1.14. I AL § 29 findes reglerne  

 om  

 beskatning ved salg af bygninger og installationer, hvorpå der har været  

 foretaget  

 skattemæssige afskrivninger.
 Ved salg af en ejendom med flere  

 driftsbygninger skal opgørelse af genvundne afskrivninger ske særskilt for  

 hver  

 enkelt bygning, Skat 1987.5 360 (TfS-1987-234).
Ved opgørelsen af genvundne  

 afskrivninger ved salg af en landbrugsejendom blev driftsbygninger, mellem  

 hvilke der var intern passage, anset for en enkelt bygning, hvorfor der  

 skulle  

 foretages en samlet opgørelse af genvundne afskrivninger for bygningen og de  

 på  

 denne foretagne forbedringer, Skat 1989.4.337 (TfS-1989-266). Ligningsvejledningen 2001, afsnit  

 E.C.4.4.4.
 I ligningsvejledningen 2001, afsnit  

 E.C.4.4.4. er det anført, at For sammenbyggede bygninger, der efter  

 hidtil  

 gældende regler blev anset for én bygning, men som efter den nye  

 afskrivningslov anses for selvstændige bygninger (f.eks. bygninger, der er  

 forbundet  

 med mellemgange og lignende), skal afskrivningsgrundlaget og de foretagne  

 afskrivninger fordeles mellem bygningerne.
 Det er skatteyders påstand, at Told- og  

 Skattestyrelsen ikke har hjemmel til at konkludere at den nye afskrivningslov  

 har medført denne ændring i, hvad der efter praksis anses for én bygning.  

 Afsnittet i Ligningsvejledningen er alene Told- og Skattestyrelsens  

 fortolkning, som de ikke har belæg for i bemærkninger eller andet til  

 lovforslaget.
Afgørelser, der støtter skatteyders  

 påstand Landsskatteretsafgørelse af 16. oktober  

 2003, 2-7-1814-0149 (SKM2003.530.LSR/TfS 2003, 989) I en konkret sag vurderede  

 skattemyndighederne at et bygningskompleks bestod af flere selvstændige  

 bygninger.
I bygningskomplekset var der en malkekvægsbesætning.
Komplekset  

 indeholdt ingen mellembygninger, men var forbundet naturligt.
 Landsskatteretten bemærkede  

 indledningsvist, at hensigten med ændringen af betingelserne for  

 straksfradrag,  

 jf. afskrivningslovens § 18, var at ændre en ligningspraksis, hvorefter der i  

 forbindelse med en tilbygning eller ombygning ved etablering af såkaldte  

 afskrivningsbroer til en ældre sammenbygget bygningsmasse  

 opnåedes et  

 beregningsgrundlag omfattende afskrivningsgrundlaget for den tidligere  

 etablerede samlede bygningsmasse.
 Begrundelsen for at der i den konkrete  

 sag var tale om én bygning var, at det efter rettens opfattelse ikke var  

 hensigten at beskære beregningsgrundlaget i et tilfælde som det foreliggende,  

 hvor tilbygningen efter opførelsen indgår som en integreret del af den  

 bygning,  

 den tilbygges, og hvor denne bygning er forbundet med yderligere  

 sammenbyggede  

 bygninger med indre naturlig gennemgange, der ikke isoleret kan  

 karakteriseres  

 som afskrivningsbroer mellem de enkelte bygninger.
Konklusion Der er med den nye afskrivningslov sket  

 en skærpelse af, hvad der kan betragtes som en tilbygning og som kan omfattes  

 af reglerne om straksfradrag i § 18 Skatteyder er dog af den opfattelse, at  

 denne skærpelse ikke har betydning for opgørelse af beregningsgrundlag til  

 straksfradrag, men at ændringen i § 18, stk. 2, 2. pkt. alene er med til at  

 kvalificere, hvilke udgifter der er omfattet af straksfradraget.
Dvs. er der  

 intern gennemgang mellem to eller flere bygninger, skal disse bygninger  

 fortsat  

 betragtes som én bygning, jf. § 14 i afskrivningsloven.
Uanset om der efter rettens opfattelse  

 skulle være tale om en skærpelse vedrørende de såkaldte  

 afskrivningsbroer i  

 den nye afskrivningslov, bør dette ikke få betydning i nærværende sag.
Dette  

 skyldes, at i nærværende sag er der ikke tale om, at bygninger er forbundet  

 med  

 afskrivningsbroer.
Der er derimod tale om sammenbyggede bygninger  

 med indre  

 naturlige gennemgange, der ikke isoleret kan karakteriseres som  

 afskrivningsbroer.
Drægtighedsstald 1 og 2, foderlade, stald og  

 den game  

 smågrisestald er forbundet med en mellemliggende  

 staldbygning/gennemgangs-bygning.
 Det er derfor skatteyders opfattelse, at  

 beregningsgrundlaget for straksfradrag i nærværende skal opgøres ud fra den  

 samlede bygningsmasse.
Det er skatteyders opfattelse, at også  

 fare- og klimastalden tilhører det samlede bygningskompleks.
Fare- og  

 klimastalden er forbundet med den øvrige bygningsmasse med en ca. 6 m bred  

 mellembygning.
Skulle Landsskatteretten mod skatteyders forventning ikke  

 finde,  

 at dette er tilfældet er det skatteyders subsidiære påstand, at alene fare-  

 og  

 klimastalden skal anses som en selvstændig bygning set i relation til  

 straksfradrag. Landsskatterettens  

 bemærkninger og begrundelse Ifølge afskrivningslovens § 18, stk. 2,  

 3. pkt., behandles udgifter til tilbygning kun som ombygnings- eller  

 forbedringsudgifter, når tilbygningen udgør en naturlig del af den  

 eksisterende  

 bygning.
Ifølge lovens motiver indebærer denne formulering, at der fysisk  

 skal  

 være en sammenhæng, og at bygningen fungere som et hele.
Er tilbygningen  

 derimod meget væsentlig og kan den fungere selvstændigt, må tilbygningen  

 behandles som en selvstændig ny bygning.
Det er herefter Landsskatterettens  

 opfattelse, at selv om en såkaldt afskrivningsbro i form af en  

 mellemgang  

 eller en løbegang tjener et driftsmæssigt formål, er dette forhold, efter  

 afskrivningslovens nye formulering på dette punkt, ikke tilstrækkeligt til at  

 kunne begrunde, at der foreligger en bygningsmæssig enhed i  

 straksafskrivningsmæssig forstand.
En sådan forståelse er efter rettens  

 opfattelse i overensstemmelse med formålet med stramningen af reglerne for  

 straksfradrag.
 Endvidere bemærkes vedr. den af klageren  

 påberåbte afgørelse af 16. oktober 2003 i sagen 2-7-1814-0149  

 (SKM2003.530.LSR), at der forelå et integreret sammenbygget bygningskompleks  

 med indre gennemgange, der ikke isoleret set kunne karakteriseres som  

 afskrivningsbroer  

 mellem de enkelte bygninger.
 I den foreliggende sag er det ved  

 besigtigelsen konstateret at bygningskomplekset består af bygninger, der i et  

 vist omfang indbyrdes er forbundet med, hvad der efter lovændringen i 1999 må  

 anses for afskrivningsbroer.
 Der skal derfor foretages en afgrænsning  

 af hvilke bygninger der er forbundet med afskrivningsbroer og  

 hvilke  

 bygninger, der er sammenbygget på en sådan måde, at disse bygninger i  

 afskrivningsmæssig henseende skal betragtes som én bygning.
Efter det ved besigtigelsen konstaterede  

 om bygningernes indbyrdes sammenhæng, samt hvilke bygningsdele der må anses  

 som  

 afskrivningsbroer, er det rettens opfattelse, at straksafskrivningsgrundlaget  

 for det nye bygningsafsnit skal opgøres som  

 afskrivningsgrundlaget ultimo 2000 for det hermed sammenbyggede maskinhus  

 samt afskrivningsgrundlaget for drægtighedsstald nr. 2 og smågrisestalden,  

 der  

 ligeledes er sammenbygget med det nye bygningsafsnit, jf. den i sagen værende  

 bygningstegning.
Der er bl.a. lagt vægt på, at det nyopførte bygningsafsnit  

 er  

 sammenbygget med hhv. smågrisestald og maskinhus i gavlen, at  

 bygningskomplekset herefter fremtræder som en vinkelbygning og at det  

 nyopførte  

 bygningsafsnit arealmæssigt er væsentligt mindre end maskinhus, smågrisestald  

 og drægtighedsstald 2. Det er endvidere lagt til grund, at smågrisestald og  

 drægtighedsstald 2 før tilbygningen i 2001 udgjorde en bygning.
 Endvidere kan der som beregningsgrundlag  

 for straksafskrivning tillægges en forholdsmæssig værdi af de tidligere  

 opførte  

 gyllebeholdere, således at den forholdsmæssige værdi beregnes ud fra antallet  

 af etagemeter af smågrisestald og drægtighedsstald nr. 2 sat i forhold til  

 det  

 samlede etagemeterareal for staldbygningerne beregnet ultimo 2001. Det er  

 herved forudsat at gyllebeholderne betjener alle staldbygningerne.
 Den nærmere opgørelse vil være at  

 foretage af den stedlige skattemyndighed.
