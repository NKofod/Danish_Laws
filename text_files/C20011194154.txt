 Skrivelse med orientering om ændring af  

 lov om social service, lov om retssikkerhed og administration på det  

 sociale område og lov om embedslægeinstitutioner m.v.
(Tilsyn med indsatsen overfor ældre m.v.) (Til samtlige kommuner m.fl.) Folketinget har den 29. maj 2001 vedtaget L 192 Forslag  

 til lov om ændring af lov om social service, lov om retssikkerhed og  

 administration på det sociale område og lov om  

 embedslægeinstitutioner m.v. (Tilsyn med indsatsen overfor ældre  

 m.v.) Lovens § 2, nr. 1 træder i kraft dagen efter  

 bekendtgørelse i Lovtidende.
Lovens øvrige bestemmelser  

 træder i kraft den 1. januar 2002. Lovforslaget, som vedtaget ved 3.  

 behandlingen, vedlægges.
 Lovforslaget med bemærkninger, herunder  

 ændringsforslag,  kan bl.a. ses på:
 1.	Socialministeriets hjemmeside www.sm.dk - se under lovgivning.
 2.	Folketingets hjemmeside www.folketinget.dk
- se under dokumenter - Lovforslag fordelt på  

 ministerområde - Socialministeriet vedtagne lovforslag.
 Ændringerne vedrører:
1.	Plejeplaner 2.	Bruger- og pårørenderåd 3.	Kommunalt tilsyn 4.	Valg til ældreråd 5.	Klagerådenes virke 6.	Embedslægetilsyn Ad. 1. Plejeplaner.
 Lovændringen medfører en tilføjelse  

 til § 110 i serviceloven, hvorved kommunerne pålægges at  

 udarbejde en samlet plan for pleje- og omsorgsindsatsen overfor de beboere i  

 plejehjem og lignende boligenheder, der modtager kommunale serviceydelser.  

 Som følge af ændringen skal kommunerne fremover udbygge de  

 skemaer, der udarbejdes i forbindelse med en afgørelse om personlig og  

 praktisk hjælp, således at der for beboere i plejehjem og  

 lignende boliger udarbejdes individuelle plejeplaner for den samlede indsats.  

 Formålet er at skabe et redskab, der kan medvirke til at sikre og  

 synliggøre en individuel tilrettelæggelse af hjælpen for  

 de svage ældre.
Den samlede pleje- og omsorgsindsats består dels i  

 de konkrete ydelser, der træffes afgørelse om, dels i den  

 daglige tilrettelæggelse af hverdagen for den enkelte.
Planen for den  

 samlede indsats skal være fremadrettet, og skal tage udgangspunkt i den  

 enkeltes aktuelle ressourcer, behov og muligheder, ligesom der i videst  

 muligt omfang skal tages hensyn til den enkeltes livshistorie, vaner og  

 ønsker ved tilrettelæggelsen af den samlede indsats.
Ved at  

 bruge de ældres ressourcer på deres egne præmisser og give  

 plads til forskellighed i hverdagen, skabes de bedst mulige rammer for et  

 godt og værdigt liv for de ældre.
De individuelle pleje- og  

 omsorgsplaner skal ses i denne sammenhæng, og skal medvirke til at  

 skabe helhed i indsatsen overfor den enkelte, med særlig fokus på  

 individuelle ressourcer, færdigheder og livsmønstre.
Plejeplanerne skal, i lighed med de konkrete  

 afgørelser om personlig og praktisk hjælp, løbende  

 justeres, så de afspejler den enkelte brugers aktuelle behov for  

 hjælp.
Det er en kommunal forpligtelse løbende at følge  

 op på, om der er behov for at justere plejeplanerne.
 Ad. 2. Bruger- og pårørenderåd.
Med lovændringen indsættes en ny § 112 a  

 i serviceloven, hvorved kommunerne pålægges at oprette bruger- og  

 pårørenderåd i tilknytning til plejehjem og lignende  

 boligenheder.
De nye råd skal fungere som et forum for dialog mellem  

 kommunen og brugerne/de pårørende om tilrettelæggelsen af  

 hverdagen for de beboere i plejehjem og lignende boliger, der modtager  

 kommunale serviceydelser.
Da der skal være plads til lokale variationer i  

 rådenes organisering og sammensætning, er det op til den enkelte  

 kommune at beslutte hvor mange råd, der skal nedsættes, samt  

 hvordan rådene skal sammensættes.
For at sikre at rådene  

 varetager de svage ældres nære interesser, skal brugere og  

 pårørende dog altid udgøre flertallet i rådene.
Da rådene skal tjene de lokale beboere/lejeres og  

 pårørendes interesser, bør rådene som minimum  

 oprettes, så de repræsenterer brugere og pårørende  

 med tilknytning til boliger, der udgør naturlige geografiske og/eller  

 interessemæssige enheder.
Hvis de berørte boligenheder har yngre  

 beboere med handicap, bør der i videst muligt omfang tages hensyn til  

 disse beboeres særlige interesser ved sammensætningen af  

 rådene og ved tilrettelæggelsen af rådenes arbejde.
 Lovændringen betyder bl.a., at rådene skal  

 høres om de tilsynsrapporter, der udarbejdes i forbindelse med  

 såvel de kommunale som de sundhedsfaglige tilsynsbesøg, der  

 gennemføres i plejehjem og lignende boliger (se nedenfor). Endvidere  

 skal rådene inddrages ved fastlæggelsen af retningslinierne for  

 det daglige liv i og omkring boligen, herunder fastlæggelse af  

 retningslinier for kostplaner, arbejdsrutiner, aktiviteter m.v.
For så vidt angår plejeboligbebyggelser, der  

 er omfattet af By- og Boligministeriets lovgivning bemærkes, at bruger-  

 og pårørenderådene efter lovændringen ikke vil  

 få nogen kompetence i relation til de beslutninger, som  

 beboerdemokratiet kan træffe i medfør af By- og  

 Boligministeriets lovgivning.
Det beboerdemokrati, der allerede eksisterer  

 på dette område, berøres således ikke af de bruger-  

 og pårørenderåd, der nedsættes som følge af  

 lovændringen.
 Ad. 3.Kommunalt tilsyn.
Med vedtagelsen af L 192 indføres en ny  

 bestemmelse, § 113 a, i serviceloven.
Den nye bestemmelse  

 medfører, at den kommunale myndighed - med henblik på at  

 kontrollere serviceindsatsen overfor beboerne - pålægges at  

 aflægge mindst et anmeldt og et uanmeldt tilsynsbesøg  

 årligt i plejehjem og lignende boligenheder, samt at udfærdige og  

 offentliggøre en tilsynsrapport efter hvert tilsynsbesøg.  

 Tilsynsrapporterne skal tillige sendes i høring hos de lokale bruger-  

 og pårørenderåd samt hos det kommunale  

 ældreråd.
 Ændringen af servicelovens § 113  

 præciserer således den kommunale myndighedsforpligtelse til at  

 føre tilsyn med, at opgaverne på ældreområdet  

 løses i overensstemmelse med den sociale lovgivning, det kommunale  

 serviceniveau og den konkrete afgørelse, der er truffet for den  

 enkelte servicemodtager.
For at styrke borgernes tillid til det kommunale tilsyn,  

 præciseres det med lovændringen at tilsynsopgaven ikke må  

 overlades til personer, der varetager udføreropgaver for kommunen.
Det  

 har således været afgørende af hensyn til borgernes tillid  

 til tilsynet, at der med lovændringen bliver skabt en større  

 synlighed om forskellen mellem på den ene side de kommunale  

 myndighedsudøvere og på den anden side de, der udfører  

 opgaverne på ældreområdet for myndigheden.
Ved at præcisere og indskærpe, at tilsynet er  

 en myndighedsopgave, gøres det klart at udførerne ikke kan  

 eller skal kontrollere sig selv.
Når tilsynsopgaven fastholdes hos den  

 kommunale myndighed - der per definition er uvildig - sikres det samtidig, at  

 der er en fælles standard for tilsynet, uanset om udførerne er  

 kommunale eller private, herunder selvejende institutioner.
Ud over de to årlige tilsynsbesøg og  

 afrapporteringerne herfra, pålægges kommunerne mindst én  

 gang årligt at udarbejde og offentliggøre en redegørelse  

 for den samlede tilsynsindsats overfor de svage ældre.  

 Redegørelsen drøftes på et kommunalbestyrelsesmøde  

 med henblik på kommunens opsamling på tilsynsindsatsen.
Den  

 årlige redegørelse skal som minimum indeholde en opsamling  

 på de kommunale og sundhedsfaglige tilsynsbesøg (se nedenfor),  

 samt en opgørelse over, hvad der i forbindelse med tilsynet er blevet  

 afdækket om sammenhængen mellem de ydelser, der er truffet  

 afgørelse om, og de faktisk leverede ydelser.
Formålet med at pålægge kommunerne at  

 udfærdige en opgørelse over sammenhængen mellem de  

 ydelser, der er truffet afgørelse om, og de faktisk leverede ydelser,  

 er at tydeliggøre overfor de kommunale beslutningstagere og  

 udførerne af den kommunale ældreservice at opgaverne  

skal udføres i overensstemmelse med de trufne  

 afgørelser.
Brugere har således et retskrav på at få  

 den hjælp, der er truffet afgørelse om, og det er myndighedens  

 opgave at sikre, at dette sker.
Hvis der viser sig at være et  

 misforhold mellem de tilkendte og de faktisk leverede ydelser er det op til  

 de kommunale myndigheder at rette op på disse forhold, så de  

 trufne afgørelser effektueres i nøje overensstemmelse med  

 indholdet.
 Ad. 4. Valg til ældreråd.
I retssikkerhedslovens § 31, stk. 1 indsættes  

 en præcisering af procedurerne for valg til ældreråd.
I den  

 nye bestemmelse gøres det eksplicit at der ikke må foretages  

 listeopstillinger eller indgås valgforbund i forbindelse med valg til  

 ældreråd.
 Ændringen er fortaget for at undgå tvivl om,  

 hvad begrebet »direkte valg« dækker i retssikkerhedsloven, og for at  

 præcisere, at ældrerådsmedlemmer skal vælges som  

 enkeltpersoner, ikke som repræsentanter for politiske partier,  

 interesseorganisationer el.lign.
Ved valg til ældreråd er det således  

 alene de afgivne stemmer til hver enkelt kandidat, der er afgørende  

 for, hvem der vælges som repræsentanter og suppleanter til  

 rådene.
Hvis ældrerådet eksempelvist består af fem  

 medlemmer, vil det således være de fem opstillede, der får  

 flest stemmer, der vælges ind.
De fem kandidater, hvis personlige  

 stemmetal placerer dem som nummer seks til ti på listen over afgivne  

 stemmer, vil blive valgt ind som suppleanter.
 Præciseringen af valgreglerne får virkning fra  

 og med det førstkommende valg til ældreråd.
 Ad. 5. Klagerådenes virke.
 Med ændringen af retssikkerhedslovens § 34,  

 stk. 2, 2. punktum udvides området for klagerådenes virke,  

 således at klagerådene fremover kan beslutte, at de vil  

 forelægge spørgsmål, der er udsprunget af konkrete sager,  

 for kommunalbestyrelsen.
Udvidelsen af området for klagerådenes virke  

 er en konsekvens af, at der med de samlede planer for pleje- og  

 omsorgsindsatsen sker en præcisering og synliggørelse af  

 indsatsen overfor den enkelte.
Da indsatsen typisk sker via bestemmelserne om  

 udførelsen af den personlige og praktiske hjælp, og i  

 øvrigt har betydning for tilrettelæggelsen af den enkeltes  

 hverdag, ændres bestemmelsen således, at klagerådet  

 også får adgang til at forelægge konkrete  

 spørgsmål om f.eks. indholdet af pleje- og omsorgsplaner for  

 kommunalbestyrelsen.
 Ad. 6. Embedslægetilsyn.
 For at sikre et uvildigt og kvalificeret tilsyn med den  

 sundhedsfaglige indsats overfor beboere i plejehjem og lignende boliger  

 pålægges embedslægeinstitutionen med  

 ændringsforslaget ansvaret for, at der gennemføres ét  

 årligt, uanmeldt sundhedsfagligt tilsynsbesøg i plejehjem og  

 lignende boligenheder.
Efter hvert tilsynsbesøg udfærdiger  

 embedslægeinstitutionen en rapport, som sendes til kommunen og til den  

 ansvarlige leder for boligenheden.
Rapporten sendes desuden til det lokale  

 bruger- og pårørenderåd, samt det kommunale  

 ældreråd.
Embedslægeinstitutionen skal endvidere  

 påse, at der rettes op på evt. kritisable sundhedsmæssige  

 forhold der måtte være konstateret ved det sundhedsmæssige  

 tilsynsbesøg.
Én gang årligt udarbejder  

 embedslægeinstitutionen en samlet redegørelse for de  

 sundhedsfaglige tilsynsbesøg.
Denne redegørelse sendes dels til  

 kommunen og til den ansvarlige leder for boligenheden, dels til  

 Sundhedsstyrelsen.
Redegørelsen for det sundhedsfaglige tilsyn  

 indgår desuden i den samlede årlige redegørelse, som  

 kommunen skal udarbejde over tilsynsindsatsen i kommunen.
 Sundhedsstyrelsen fastlægger nærmere indholdet  

 af de sundhedsadministrative, sundhedsfaglige og sundhedsrelaterede opgaver,  

 der indgår i embedslægetilsynet.
Socialministeriet, den 29. maj 2001 Leif Sondrup Bilag 1 Vedtaget af Folketinget ved 3. behandling den  

 29. maj 2001 Forslag til Lov om ændring af lov om social service,  

 lov om retssikkerhed og administration på det sociale område og  

 lov om embedslægeinstitutioner m.v.
(Tilsyn med indsatsen over for ældre m.v.) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov om social service, jf. lovbekendtgørelse nr. 944 af 16.  

 oktober 2000, som senest ændret ved § 2 i lov nr. 285 af 25. april  

 2001, foretages følgende ændringer:
 1. I § 110, stk. 1, ophæves 2.-4. pkt.
 2. I § 110 indsættes efter stk. 1 som nye  

 stykker:
» Stk. 3. For beboere i plejehjem m.v., jf. § 140,  

 plejeboligbebyggelser omfattet af lov om almene boliger samt støttede  

 private andelsboliger m.v. eller lov om boliger for ældre og personer  

 med handicap og tilsvarende boligenheder skal skemaet efter stk. 2 endvidere  

 indeholde oplysninger om den samlede plan for pleje- og omsorgsindsats for  

 ansøgeren. 1. pkt. omfatter alene de beboere og lejere i de  

 nævnte boligformer, der modtager kommunale serviceydelser.
Skemaet  

 udfyldes i samarbejde med ansøgeren, nærmeste  

 pårørende eller anden nærtstående og eventuelt  

 ansøgerens egen praktiserende læge.
Skemaet udleveres til  

 ansøgeren i forbindelse med afgørelsen.« Stk. 2 bliver herefter stk. 4.
 3. Efter § 112 indsættes:
» Stk. 2. Kommunen fastsætter i samarbejde med  

 rådet vedtægterne for dets arbejde.
I vedtægterne  

 fastsættes bl.a. regler for valg af medlemmer, valgperiode samt  

 rådets arbejdsområde og kompetence.« 4. Overskriften før § 113 affattes således:
» 5. Efter § 113 indsættes:
» Stk. 2. Som led i tilsynsforpligtelsen efter stk. 1 skal  

 kommunen hvert år foretage mindst ét anmeldt og ét  

 uanmeldt tilsynsbesøg i plejehjem m.v., jf. § 140,  

 plejeboligbebyggelser omfattet af lov om almene boliger samt støttede  

 private andelsboliger m.v. eller lov om boliger for ældre og personer  

 med handicap og andre tilsvarende boligenheder i kommunen.
Tilsynet omfatter  

 indsatsen over for de beboere og lejere, der modtager kommunale  

 serviceydelser.
Tilsynet skal ligesom de øvrige kommunale  

 myndighedsopgaver på området udføres af personer, der  

 alene varetager kommunale myndighedsopgaver.
Tilsynet må ikke varetages  

 af personer, der samtidig har udføreropgaver på  

 området.
Stk. 3. Efter hvert tilsynsbesøg udarbejder den  

 kommunale myndighed en tilsynsrapport til brug for opfølgningen  

 på tilsynsbesøget.
Tilsynsrapporterne offentliggøres og  

 sendes til høring i bruger- og pårørenderådet, jf.  

 § 112 a, samt i det kommunale ældreråd, jf. § 30 i lov  

 om retssikkerhed og administration på det sociale område.
Den  

 enkelte bruger eller pårørende skal endvidere have tilbud om  

 løbende at få tilsendt tilsynsrapporterne.
Kommunen har pligt  

 til på anmodning fra bruger- og pårørenderådet eller  

 det kommunale ældreråd at tilbyde det pågældende  

 råd en mundtlig præsentation og drøftelse af  

 tilsynsrapporterne.
Stk. 4. Mindst én gang årligt udarbejdes og  

 offentliggøres en samlet redegørelse om tilsynet efter stk. 1  

 og 2 samt det sundhedsfaglige tilsyn efter § 6 a i lov om  

 embedslægeinstitutioner m.v.
Redegørelsen skal endvidere  

 indeholde en opgørelse over, hvad der i forbindelse med tilsynet er  

 blevet afdækket om sammenhængen mellem de ydelser, der er truffet  

 afgørelse om, og de faktisk leverede ydelser.
Redegørelsen  

 offentliggøres og sendes til høring hos bruger- og  

 pårørenderådet, jf. § 112 a, samt hos det kommunale  

 ældreråd.
Kommunalbestyrelsen drøfter herefter  

 redegørelsen på et møde med henblik på kommunens  

 opfølgning på tilsynet.« § 2 I lov om retssikkerhed og administration på det sociale  

 område, jf. lovbekendtgørelse nr. 267 af 12. april 2000, som  

 ændret senest ved § 2 i lov nr. 284 af 25. april 2001, foretages  

 følgende ændringer:
 1. I § 31, stk. 1, indsættes som 3. pkt.:
» 2. I § 34, stk. 2, 1. pkt., indsættes efter »generelle«: »og konkrete«.
§ 3 I lov nr. 381 af 13. juni 1973 om embedslægeinstitutioner m.v., som  

 ændret ved § 1 i lov nr. 345 af 17. maj 2000, foretages  

 følgende ændringer:
 1. Efter § 6 indsættes:
»§ 6 a.
Embedslægeinstitutionen gennemfører  

 én gang årligt et uanmeldt tilsynsbesøg vedrørende  

 de sundhedsmæssige forhold i plejehjem m.v., jf. § 140,  

 plejeboligbebyggelser omfattet af lov om almene boliger samt støttede  

 private andelsboliger m.v. eller lov om boliger for ældre og personer  

 med handicap og andre tilsvarende boligenheder i kommunen.
Tilsynet omfatter  

 indsatsen over for de beboere og lejere, der modtager kommunale  

 serviceydelser.
Stk. 2. Efter hvert tilsynsbesøg  

 udarbejder embedslægeinstitutionen en tilsynsrapport om de  

 sundhedsmæssige forhold på plejehjemmet m.v. til brug for  

 plejehjemmets og kommunens opfølgning på konstaterede fejl og  

 mangler ved de sundhedsmæssige forhold.
Tilsynsrapporten sendes  

 endvidere til bruger- og pårørenderådet, jf. § 112 a,  

 og til det kommunale ældreråd, jf. § 30 i lov om  

 retssikkerhed og administration på det sociale område.
 Stk. 3. Embedslægeinstitutionen skal påse, at  

 plejehjemmet eller kommunen følger op på eventuelle kritisable  

 sundhedsmæssige forhold, der måtte være konstateret ved det  

 sundhedsmæssige tilsynsbesøg.
Stk. 4. Embedslægeinstitutionen udarbejder  

 årligt for den enkelte kommunes plejehjem m.v. et sammendrag af  

 årets tilsynsrapporter samt et sammendrag af den kommunale  

 opfølgning efter stk. 3 til brug for den enkelte kommune.
Den  

 kommunale tilsynsrapport sendes endvidere til Sundhedsstyrelsen.
 Stk. 5. Embedslægeinstitutionen kan lade  

 tilsynsbesøg, udarbejdelse af tilsynsrapporter og opfølgning  

 heraf efter stk. 1-4 udføre af sundhedspersoner, der tilknyttes  

 embedslægeinstitutionen alene med henblik på varetagelsen af  

 disse opgaver.
 Stk. 6. Embedslægeinstitutionen afholder udgiften  

 ved tilsynsbesøg og udarbejdelse af tilsynsrapporter m.v. efter stk.  

 1-5.
 Stk. 7. Sundhedsstyrelsen fastsætter nærmere  

 indholdet af de sundhedsadministrative, sundhedsfaglige og sundhedsrelaterede  

 opgaver, der indgår i tilsynet med de sundhedsmæssige forhold  

 efter stk. 1-5, samt de nærmere regler for tilsynsbesøg og  

 afrapportering herom efter stk. 1-5.
Stk. 8. § 8, stk. 3-7, om udstedelse af påbud  

 og forbud over for institutioner m.v. finder tilsvarende anvendelse på  

 tilsyn, der udføres efter stk. 1-3.« 2. I § 8, stk. 1, indsættes efter »Sundhedsministeren kan«:  

»ud over det i § 6 a foreskrevne tilsyn«.
§ 4 Stk. 1. Loven træder i kraft den 1. januar 2002,  

 jf. dog stk. 2.
 Stk. 2. Lovens § 2, nr. 1, træder i kraft  

 dagen efter bekendtgørelsen i Lovtidende.
