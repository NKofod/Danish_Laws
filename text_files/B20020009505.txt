Bekendtgørelse om intervention af skummetmælkspulver  

1) I medfør af § 1, stk. 1, og § 4, stk. 1, i lov om  

 administration af Det Europæiske Fællesskabs forordninger om markedsordninger  

 for landbrugsvarer m.v., jf. lovbekendtgørelse nr. 818 af 3. november 1999,  

 fastsættes:
 § 1.  

  

 Intervention af skummetmælkspulver kan ske her i landet i henhold til Det  

 Europæiske Fællesskabs markedsordning for mælk og mejeriprodukter.
 § 2.  

  

 Direktoratet for FødevareErhverv varetager administrationen af ordningen.
 Stk. 2.  

  

 Plantedirektoratet foretager kontrol med overholdelse af ordningens  

 bestemmelser.
§ 3.  

  

 Ansøgning om godkendelse til fremstilling af skummetmælkspulver til brug for  

 interventionsopkøb skal fremsendes til Plantedirektoratet, Skovbrynet 20,  

 2800  

 Lyngby.
Ansøgning fremsættes på en blanket, der kan rekvireres hos  

 Direktoratet  

 for FødevareErhverv.
§ 4.  

  

 Tilbud om levering af skummetmælkspulver skal fremsendes til Direktoratet for  

 FødevareErhverv, Kampmannsgade 3, 1780 København V.
Tilbud skal fremsættes på  

 en blanket, der kan rekvireres hos Direktoratet for FødevareErhverv.
 Stk. 2.  

  

 Den tilbudte  

 mængde skal angives i hele tons og være på mindst 20 tons.
 Stk. 3.  

  

 Hvis tilbudet  

 accepteres, meddeler Direktoratet for FødevareErhverv tilbudsgiver tid og  

 sted  

 for indlagring af det tilbudte skummetmælkspulver på et lager, der er  

 godkendt  

 af Plantedirektoratet.
 Stk. 4.  

  

 Hvis det i  

 medfør af den i § 2, stk. 2, nævnte kontrol konstateres, at betingelserne for  

 intervention af skummetmælkspulver ikke er opfyldt og skummetmælkspulveret  

 derfor helt eller delvist afvises, skal tilbudsgiver efter påkrav fra  

 Direktoratet for FødevareErhverv godtgøre alle påløbne omkostninger  

 vedrørende  

 det afviste skummetmælkspulver, herunder kontrolomkostningerne.
 § 5.  

  

 Bekendtgørelsen træder i kraft den 2. marts 2002.
 Stk. 2.  

  

 Samtidig ophæves  

 bekendtgørelse nr. 692 af 19. juli 1996 om interventionskøb af  

 skummetmælkspulver.
Direktoratet for FødevareErhverv, den 21.  

 februar 2002 Hans S.
Christensen /Inga Steen Jensen 1)  

 I denne bekendtgørelse er medtaget visse bestemmelser fra Rådets forordning  

 (EF) nr. 1255/1999 af 17. maj 1999 om den fælles markedsordning for mælk og  

 mejeriprodukter og Kommissionens forordning (EF) nr. 214/2001 af 12. januar  

 2001 om gennemførelsesbestemmelserne til Rådets forordning (EF) nr. 1255/1999  

 for så vidt angår interventionsforanstaltninger på markedet for  

 skummetmælkspulver.
Ifølge art. 249 i EF-traktaten gælder en forordning  

 umiddelbart i hver medlemsstat.
Gengivelsen af disse bestemmelser i  

 bekendtgørelsen er således udelukkende begrundet i praktiske hensyn og  

 berører  

 ikke de nævnte forordningers umiddelbare gyldighed i Danmark.
