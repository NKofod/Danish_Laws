Indberetning vedr. mangelfuld udfyldelse af lægeerklæring ved  

 tvangsindlæggelse Nævnet fandt grundlag for at kritisere lægen.
Patientklagenævnet oplyste, at det af lov om patienters  

 retsstilling fremgår, at ingen behandling som udgangspunkt må indledes eller  

 fortsættes uden patientens informerede samtykke.
For en patient, der varigt  

 mangler evnen til at give informeret samtykke, kan de nærmeste pårørende dog  

 give informeret samtykke til behandling.
Hvis en patient i ord eller handling  

 tilkendegiver, at vedkommende ikke vil behandles, er der i henhold til lov om  

 patienters retsstilling, uanset samtykke fra værge eller pårørende, ikke  

 hjemmel til at gennemføre behandlingen med tvang.
Det fremgår endvidere af bemærkningerne til loven, at  

 der skal tages hensyn til tidligere ønsker vedrørende en lægelig intervention  

 udtrykt af en patient, som på interventionstidspunktet ikke er i stand til at  

 udtrykke sine ønsker.
Når disse tidligere udtrykte ønsker må antages fortsat  

 at  

 være aktuelle og relevante, skal de tillægges betydning og indgå som et  

 element  

 i sundhedspersonens behandlingsovervejelser.
 Patientklagenævnet oplyste videre, at det af § 10 i lov  

 om patienters retsstilling fremgår, at såfremt en patient, der midlertidigt  

 eller varigt mangler evnen til at give informeret samtykke eller er under 15  

 år, befinder sig i en situation, hvor øjeblikkelig behandling er påkrævet for  

 patientens overlevelse eller for på længere sigt at forbedre patientens  

 chance  

 for overlevelse eller for et væsentligt bedre resultat af behandlingen, kan  

 en  

 sundhedsperson indlede eller fortsætte en behandling uden samtykke fra  

 patienten eller fra forældremyndighedens indehaver, nærmeste pårørende eller  

 værge.
 Det var Patientklagenævnets opfattelse, at der ved den  

 praktiserende læges hjemmebesøg hos patienten den 23. juli 2003 var tale om  

 en  

 situation, som ikke var omfattet undtagelsesbestemmelsen i § 10 i lov om  

 patienters retsstilling.
Patientklagenævnet lagde til grund, at den  

 praktiserende læge fandt mistanke om begyndende levercoma, hvilket også var  

 udtrykt i lægeerklæringen ved tvangsindlæggelsen.
Der forelå ikke, og den  

 praktiserende læge beskrev ikke sikre tegn på, at patienten skulle være ude  

 af  

 stand til, at forstå betydningen af at modsætte sig indlæggelse.
Endelig var  

 der ikke i erklæringen beskrevet positive psykosesymptomer i form af  

 vrangforestillinger eller tankeforstyrrelser.
Nævnet fandt heller ikke, at  

 patientens afvisning af at lade den praktiserende læge foretage en  

 undersøgelse, eller patientens afvisende reaktion på transporten var udtryk  

 for  

 manglende realitetssans eller evne til at træffe beslutning om egne forhold.
 Nævnet oplyste, at tvangsindlæggelse på  

 behandlingsindikation i henhold til psykiatriloven kun må finde sted, såfremt  

 patienten er sindssyg eller befinder sig i en tilstand, der ganske må  

 ligestilles hermed, og det vil være uforsvarligt ikke at frihedsberøve den  

 pågældende med henblik på behandling, fordi udsigten til helbredelse eller en  

 betydelig og afgørende bedring af tilstanden ellers vil blive væsentlig  

 forringet.
 Det fremgår af bekendtgørelse om fremgangsmåden ved  

 gennemførelse af tvangsindlæggelser § 5, at lægen, hvis tvangsindlæggelse  

 skal  

 finde sted, udfærdiger en erklæring, der skal indeholde en angivelse af den  

 formodede diagnose, patientens sindstilstand og de omstændigheder, hvorpå  

 lægen  

 støtter, at betingelserne i psykiatriloven for tvangsindlæggelse er opfyldt.
 Det var Patientklagenævnets opfattelse, at den  

 praktiserende læge i erklæringen ikke havde anført oplysninger om den  

 formodede  

 psykiatriske diagnose eller om patientens psykiske tilstand, samt ikke havde  

 anført på hvilket grundlag hun konkluderede, at patienten var psykotisk eller  

 i  

 en tilstand der ganske kunne sidestilles hermed.
