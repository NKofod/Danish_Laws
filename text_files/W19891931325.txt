 For at opnå ret til delpension skal selvstændige erhvervsdrivende  

 godtgøre, at arbejdstiden nedsættes i et omfang, som i det aktuelle tilfælde  

 svarede til en resterende arbejdstid på 20 timer/uge.
 Efter Ankestyrelsens opfattelse forudsætter dette en detaljeret og  

 helt konkret plan for, hvorledes arbejdstidsnedsættelsen påtænkes realiseret.  

 En generel hensigtserklæring er ikke tilstrækkelig.
 REDEGØRELSE FOR SAGEN:
Den selvstændige erhvervsfisker F ansøgte om delpension.
Som dokumentation  

 for at arbejdstiden ville blive nedsat, angav han, at »Fiskeri skal  

 fremover ikke dyrkes på dage med blæsevejr, ligesom havdagene skal gøres  

 kortere.« Det sociale udvalg gav afslag på ansøgningen om delpension under  

 henvisning til, at en generel tilkendegivelse fra en selvstændig om at påtage  

 sig mindre arbejde efter overgangen til delpension ikke opfyldte kravet om,  

 at modtageren skal godtgøre, at arbejdstiden vil blive nedsat.
F indbragte sagen for amtsankenævnet med henvisning til, at han drev  

 erhvervsmæssig virksomhed med et mindre fiskeskib, hvor man ikke umiddelbart  

 ville kunne ændre virksomhedens drift ud over at nedsætte sin arbejdstid.
En  

 fiskeskipper har ikke mulighed for at indskrænke åbningstiden eller frasælge  

 besætning etc.
Arbejdstidsnedsættelsen ville kunne dokumentere en synlig og  

 kontrollerbar nedgang i virksomhedens aktiviteter.
 AFGØRELSEN, DER KLAGES OVER:
 Amtsankenævnet fandt, at F opfyldte beskæftigelseskravene i forbindelse  

 med overgangen til delpension.
 Nævnet lagde vægt på, at det indenfor F's erhverv som fiskeskipper  

 vanskeligt kunne godtgøres i forbindelse med overgangen til delpension, at  

 arbejdstiden blev nedsat.
 Nævnet fandt herefter, at det på baggrund af F's oplysninger om, at han  

 ville nedsætte arbejdstiden ved at arbejde færre timer pr. uge (færre  

 havdage), var tilstrækkeligt godtgjort, at arbejdstiden ville blive nedsat i  

 forbindelse med overgang til delpension.
Amtsankenævnet lagde yderligere som efterfølgende kontrolforanstaltning  

 vægt på, at såfremt den årlige indtægt oversteg den af kommunen fastsatte  

 indtægt svarende til en arbejdstid på 20 timer, ville delpensionen blive  

 nedsat eller bortfalde, jf.
Socialministeriets bekendtgørelse nr. 491 af 22.  

 juli 1986, § 5, stk. 5.
I sagen forelå en af nævnet indhentet udtalelse fra Sikringsstyrelsen.
Det  

 hedder heri bl.a.:
 »Det påhviler modtageren af delpension overfor det sociale udvalg at  

 godtgøre, at arbejdstiden er nedsat, jf. § 9, stk. 1, i Sikringsstyrelsens  

 bekendtgørelse af 22. juli 1986 om delpension.
 Der må i den forbindelse foretages en konkret vurdering af  

 arbejdstidsnedsættelsen baseret på de foreliggende oplysninger.
 En generel tilkendegivelse overfor forvaltningen om, at den selvstændige i  

 fremtiden vil påtage sig mindre arbejde, opfylder efter Sikringsstyrelsens  

 opfattelse hverken kravet om, at modtageren skal godtgøre, at arbejdstiden  

 nedsættes i det nødvendige omfang, eller kravet om at arbejdstidsnedsættelsen  

 sker i forbindelse med overgangen til delpension.
 Der må efter Sikringsstyrelsens opfattelse kræves en vis konkretisering  

 af, hvordan arbejdstiden nedsættes, samt fra hvilket tidspunkt dette sker.
 Efter styrelsens opfattelse er det ikke tilstrækkeligt overfor kommunen at  

 tilkendegive, at der ikke fiskes i dårligt vejr.
 Sikringsstyrelsen er opmærksom på, at det kan være specielt vanskeligt for  

 visse grupper af mindre selvstændige uden ansatte at godtgøre  

 arbejdstidsnedsættelsen.
I disse tilfælde må kravene til den forudgående dokumentation, efter  

 styrelsens opfattelse, vurderes i lyset af mulighederne for at foretage en  

 efterfølgende kontrol af arbejdstiden.
Der kan i disse tilfælde være grund  

 til en mere indgående kontrol ved 6-måneders periodens udløb, jf. § 4, stk.  

 2, i Socialministeriets bekendtgørelse om delpension, hvor der udover  

 oplysninger om arbejdsopgaver også ses på periodens indtjening.« KLAGEN TIL ANKESTYRELSEN:
 Afgørelsen blev anket af det sociale udvalg, som henviste til sine  

 tidligere fremførte synspunkter og yderligere tilføjede, at det i  

 fiskerierhvervet ikke er muligt at stille lighedstegn mellem indtjening og  

 arbejdstid, da fiskeriet i det hele taget kan være meget svingende og bl.a.  

 bestemt af kvoter.
 Antaget til principiel behandling:
 Ankestyrelsen antog sagen til principiel behandling til belysning af  

 kravet til dokumentation for nedsættelse af arbejdstid/arbejdsaktiviteter.
 LOVGRUNDLAG:
 Lov om delpension § 1, stk. 2.
§ 4, stk. 1 i Socialministeriets bekendtgørelse nr. 491 af 22. juli 1986  

 om delpension til personer med anden erhvervsindtægt end lønindtægt  

 (personer, der driver selvstændig erhvervsvirksomhed m.fl.) § 9 i Sikringsstyrelsens bekendtgørelse nr. 506 af 22. juli 1986 om  

 delpension.
 ANKESTYRELSENS AFGØRELSE:
 Efter de regler, der var gældende, da F søgte om delpension, var det bl.a.  

 en betingelse for at opnå delpension som selvstændig, at det kunne godtgøres,  

 at ansøgerens arbejdstid ville blive nedsat til 20 timer ugentligt.
For at denne betingelse kunne anses for opfyldt, måtte der efter  

 Ankestyrelsens opfattelse foreligge en detaljeret og helt konkret plan for,  

 hvorledes arbejdstidsnedsættelsen påtænktes realiseret.
Der måtte eksempelvis  

 være tale om en begrænsning af fiskeriet til bestemte uge- eller månedsdage  

 eller til bestemte måneder af året, i alle de nævnte tilfælde ligeligt  

 fordelt på gode og dårlige fangstperioder.
Der måtte samtidig være tale om  

 begrænsninger i fiskeriets omfang, som kunne dokumenteres og kontrolleres i  

 fornødent omfang.
 Ankestyrelsen fandt ikke, at de begrænsninger i fiskerivirksomheden, som F  

 planlagde i forbindelse med sin ansøgning om delpension, opfyldte de anførte  

 krav til dokumentation og kontrol.
 Amtsankenævnet havde derfor ikke haft tilstrækkeligt grundlag for at  

 pålægge det sociale udvalg at bevilge F delpension.
 Ankestyrelsen ændrede dermed nævnets afgørelse.
