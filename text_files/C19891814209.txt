 Ligningsrådets anvisninger om fradrag for natpenge (forskudttidstillæg)  

 indeholdt for årene til og med 1984 en maksimering af fradraget for  

 skatteydere, der havde fast stationssted.
 Skatteministeriet har taget bekræftende til genmæle i 2 retssager, der  

 vedrørte spørgsmålet, om hjemmehjælpere var omfattet af denne bestemmelse.
 Herefter kan maksimeringen af fradraget ikke opretholdes for  

 hjemmehjælpere og andre, som ikke har tjenestested hos deres arbejdsgiver,  

 men dagligt gør tjeneste hos et betydeligt antal klienter i de pågældendes  

 hjem.
 Ligningsmyndighederne anmodes derfor om at genoptage indkomstansættelser  

 for indkomstårene 1983 og 1984 for disse skatteydere, såfremt der fremsættes  

 anmodning herom eller forholdet i øvrigt er ligningsmyndighederne bekendt.
 Fradrag for udearbejde udelukker ikke fradrag for natpenge  

 (forskudttidstillæg) for den samme arbejdsperiode, såfremt betingelserne for  

 fradrag efter begge anvisninger er opfyldt.
