Teknisk forskrift.
Bestemmelser for  

 certificerings- og inspektionsorganer (TF14) I medfør af § 10, stk. 2 og 3, samt § 16, stk. 4, i lov om  

 erhvervsfremme, jf. lovbekendtgørelse nr. 323 af 25. april 1996, samt  

 i tilslutning til Erhvervsfremme Styrelsens bekendtgørelse om  

 akkreditering af virksomheder til certificering af personer, produkter og  

 systemer, samt til inspektion, fastsættes:
Kapitel 1 Afgrænsning og generelt om akkreditering Afgrænsning § 1. Bestemmelserne vedrører organer m.v.,  

 der ansøger om eller er akkrediteret til 1)	certificering af personer, produkter eller  

 kvalitetsstyringssystemer, 2)	inspektion.
Generelle krav for akkreditering § 2. For at blive akkrediteret og opretholde  

 akkrediteringen skal 1)	certificeringsorganer opfylde følgende:
 a)	Produktcertificering: Standarden DS/EN 45011 "Generelle  

 kriterier for certificeringsorganer, der udfører  

 produktcertificering".
 b)	Certificering af kvalitetsstyringssystemer: Standarden DS/EN 45012  

 "Generelle kriterier for certificeringsorganer, der udfører  

 certificering af kvalitetssystemer".
 c)	Certificering af personer: Standarden DS/EN 45013 "Generelle  

 kriterier for certificeringsorganer, der udfører certificering af  

 personale".
 2)	inspektionsorganer opfylder standarden DS/EN 45004 "Generelle  

 kriterier for forskellige typer organer, der foretager  

 inspektion".
Stk. 2. Som grundlag for at bedømme, om et  

 certificeringsorgan opfylder kriterierne anført i stk. 1, nr. 1,  

 anvender DANAK European Accreditation of Certification, EAC s, vejledning for  

 anvendelse af den pågældende standard.i Stk. 3. Som grundlag for at bedømme om et  

 inspektionsorgan opfylder kriterierne i standarden anført i stk. 1,  

 nr. 2, anvender DANAK European Accreditation, EA s vejledning for anvendelse  

 af EN 45004   EA nr.
EAL-G24. 1 § 3. Et akkrediteret organ må kun erklære,  

 at det er akkrediteret med hensyn til de aktiviteter, der er dækket af  

 akkrediteringsområdet.
 Stk. 2. Et akkrediteringsområde fastlægges  

 individuelt og afgrænses entydigt.
 Stk. 3. Ved fastlæggelsen af et  

 akkrediteringsområde angives:
1)	For certificering af produkter, service- og  

 tjenesteydelser, a)	de produkter, service- og tjenesteydelser, der certificeres, b)	de standarder og andre gældende dokumenter, efter hvilke  

 produkterne, service- og tjenesteydelserne certificeres, samt c)	hvilke funktioner, certificeringen omfatter med hensyn til  

 typeprøvning, inspektion, vurdering og overvågning af  

 fabrikation og kvalitetsstyring samt overvågning og prøvning af  

 producerede produkter.
2)	For certificering af virksomheders kvalitetsstyringssystemer, a)	de standarder eller andre specifikationer, der fastlægger  

 systemkravene til kvalitetsstyringssystemer, og b)	de erhvervssektorer m.v. inden for hvilke  

 kvalitetsstyringssystemerne certificeres.
3)	For certificering af personer, a)	de aktiviteter, personernes kvalifikationer skal dække, og b)	de standarder og andre dokumenter, hvor kravene til personernes  

 kvalifikationer er anført.
4)	For inspektion, a)	de inspektionsområder udtrykt ved produkter, udstyr,  

 materialer, installationer, anlæg, processer, service m.v. der  

 inspiceres, b)	arten og rækkevidden af inspektionen fx inspektion af nye  

 produkter, inspektion under brug eller i drift, c)	de standarder, regulativer, metoder, procedurer m.v., efter hvilke  

 inspektionen udføres, samt d)	den type inspektionsorgan selskabet tilhører i henhold til  

 betingelser for uafhængighed.
 § 4. Alle ydelser, der falder ind under  

 akkrediteringsområdets afgrænsning, skal udføres med et  

 kvalitetsniveau, der svarer til kravene for udførelse af akkrediterede  

 ydelser.
 § 5. Et akkrediteret organ må ikke bruge  

 akkrediteringen på en sådan måde, at det bringer DANAK i  

 miskredit, eller udtale sig misvisende og ukorrekt om akkrediteringen.
 Stk. 2. Akkrediteringen må ikke anvendes på  

 en sådan måde, at det kan opfattes, som om DANAK har anerkendt  

 eller godkendt produkt, system, proces m.v. eller person, som der er udstedt  

 certifikat for eller foretaget inspektion af.
 Stk. 3. Det akkrediterede organ skal sikre, at  

 akkrediteringsdokumentet, DANAK-logo og DANAK rapporter mv. eller dele deraf  

 ikke anvendes på en misvisende måde.
 § 6. Det akkrediterede organ er forpligtet til  

 efter meddelelse fra DANAK og inden for en af DANAK fastsat frist at foretage  

 ændringer i grundlaget for akkrediteringen, som følge af  

 ændringer af akkrediteringskriterierne.
 § 7. Det akkrediterede organ skal informere DANAK  

 om alle ændringer i de forhold, der ligger til grund for  

 akkrediteringen, og som kan have betydning for opretholdelse af  

 akkrediteringen.
 Stk. 2. Det akkrediterede organ skal løbende  

 fremsende materiale til ajourføring af den kvalitetshåndbog,  

 DANAK er i besiddelse af.
 Stk. 3. Ved ændringer, som anført i stk. 1,  

 i kvalitetshåndbogen, eller anden dokumentation DANAK har modtaget,  

 skal det akkrediterede organ henlede DANAK s opmærksomhed herpå  

 ved fremsendelse af ajourføringsmaterialet.
 § 8. Det akkrediterede organ må ikke  

 aflønne personale eller eksperter, der deltager i de akkrediterede  

 aktiviteter, på en sådan måde, at aflønningen er  

 afhængig af antallet eller resultatet af certificeringer henholdsvis  

 inspektioner.
 § 9. Et akkrediteret organ er forpligtet til  

 på begæring at give DANAK alle nødvendige oplysninger til  

 brug for tilsynet med akkrediteringen, herunder oplysning om de af det  

 akkrediterede organ anvendte takster og timepriser for certificering  

 henholdsvis inspektion, samt oplysning om kalkulationsgrundlaget herfor.
Stk. 2. Akkrediterede organer er forpligtet til at  

 modtage tilsynsbesøg af DANAK og udpegede sagkyndige.
Det  

 akkrediterede organ er tillige forpligtet til at sørge for, at et  

 tilsynsbesøg kan omfatte det akkrediterede organs akkrediterede  

 aktiviteter hos virksomheder m.v.
Faglig kompetence, generelt § 10. Det akkrediterede organs ledelse skal  

 være faglig kompetent til at vurdere, om det råder over faglige  

 ressourcer, der er tilstrækkelige til at udføre en konkret  

 opgave omfattet af akkrediteringsområdet, og skal kunne  

 sammensætte det til opgaven nødvendige  

 certificeringsteam/auditteam/inspektionsteam.
 Stk. 2. Det akkrediterede organ må ikke  

 påtage sig en opgave, hvor det ikke har den fornødne faglige  

 kompetence.
 § 11. Det akkrediterede organ skal overfor DANAK  

 dokumentere, at det råder over personale med tilstrækkelig faglig  

 kompetence, jf. dog § 22.
 § 12. På områder, hvor det  

 akkrediterede organ ikke har tilstrækkelige opgaver, skal organet kunne  

 dokumentere fortsat faglig kompetence svarende til grundlaget ved  

 akkrediteringen til pågældende område, og ajourført  

 med udviklingen indenfor området.
Kapitel 2 Bestemmelser for akkreditering til certificering Certificering generelt § 13. Certificeringsarbejdet skal organiseres  

 således, at beslutning om tildeling af certifikat og fortsat  

 opretholdelse eller tilbagekaldelse træffes af fagligt kompetent,  

 fastansat personale, der ikke selv har udført de aktiviteter, som  

 certificeringen og den løbende overvågning af certificeringen  

 omfatter.
 Stk. 2. Hvor det akkrediterede selskabs størrelse  

 ikke muliggør dette, kan DANAK dispensere fra kravet under  

 forudsætning af, at certificeringsorganet har dokumenterede procedurer,  

 der sikrer, at alle forhold i grundlaget for udstedelse af certifikat og  

 fortsat opretholdelse af certifikat dokumenteres og kan checkes af det  

 involverede personale.
Stk. 3. Det anførte personale skal have  

 organisatorisk status i certificeringsorganet, der sikrer deres  

 uafhængighed.
De skal med deres underskrift på certifikaterne  

 bekræfte at certifikaterne er korrekte og kan udstedes i  

 overensstemmelse med certificerings- og akkrediteringsbestemmelserne.
 § 14. Varetager andre dele af selskabet  

 rådgivning, konsulentydelser, uddannelse, udvikling mv. skal  

 certificeringsfunktionen være organiseret således, at enhver  

 mulig påvirkning af certificeringens fortrolighed, objektivitet og  

 upartiskhed er udelukket.
 § 15. Certificeringsorganet skal forsyne  

 såvel den ansøgende virksomhed som den certificerede virksomhed  

 med en udførlig rapport over henholdsvis vurderingen i forbindelse med  

 ansøgning og foretagne overvågninger/audits.
 Stk. 2. Certificeringsorganet må ikke betinge sig,  

 at rapporter mv. er et fortroligt anliggende mellem certificeringsorganet og  

 virksomheden.
 § 16. Certificeringsorganet skal kræve, at  

 ansøgere oplyser om eventuelle nuværende eller tidligere  

 certifikater for samme område og om eventuelle tidligere  

 ansøgninger om certificering.
Certifikater for produkter, systemer og personer,  

 generelt § 17. Certifikatet udformes, når der er  

 bestemmelser herfor i det pågældende certificeringssystem, i  

 henhold til disse.
 Stk. 2. Certifikatet skal udformes således, at det  

 automatisk er udløbet, dersom det ikke er forsynet med det  

 akkrediterede certificeringsorgans attestation for, at betingelserne for at  

 gave certifikatet fortsat er opfyldt ved seneste overvågning af  

 certifikatindehaveren.
 Stk. 3. Hvor certifikatets udformning ikke er fastsat i  

 certificeringssystemet, udformes certifikatet for produkter og for personer i  

 henhold til anvisningerne i DANAK s retningslinier for anvendelse af DS/EN  

 45011 og for anvendelse af DS/EN 45013.
 Stk. 4. Certifikater for kvalitetsstyringssystemer  

 udformes i henhold til § 27.
 § 18. Certifikatindehaveren skal forpligtes til at  

 overholde certificeringsorganets regler for, hvorledes certifikatet må  

 anvendes.
 Stk. 2. Certificeringsorganet skal som vilkår for  

 certificering forpligte en certificeret virksomhed til inden for en meddelt  

 frist at foretage fornødne ændringer i grundlaget for  

 certificeringen som følge af ændringer af  

 certificeringskriterier.
 Stk. 3. Certificeringsorganet skal give den certificerede  

 virksomhed skriftlig meddelelse om ændringer af  

 certificeringskriterierne og en frist på mindst 6 måneder til at  

 foretage de nødvendige ændringer, dersom certificeringssystemet  

 ikke har kortere frist.
 § 19. Certificeringsorganet skal have klare regler  

 for opretholdelse og tilbagetrækning af certifikater.
 § 20. Konstaterer certificeringsorganet misbrug af  

 certifikatet, skal certifikatindehaveren gøres opmærksom  

 herpå med påbud om at bringe forholdene i orden.
 Stk. 2. Følger certifikatindehaveren ikke  

 påbud udstedt i henhold til stk. 1, eller er misbruget så groft,  

 at certifikatet skal trækkes tilbage, meddeles dette til  

 certifikatindehaveren, og certificeringsorganet offentliggør, at  

 certifikatet er trukket tilbage.
Dokumenteret sporbar kalibrering § 21. Hvor certificeringssystemet kræver  

 dokumenteret sporbar kalibrering, skal certificeringsorganet kræve, at  

 virksomhedens sporbarhedskæde er baseret på  

 kalibreringsrapport/-attest fra akkrediteret kalibreringslaboratorium eller  

 fra et primærlaboratorium.
 Stk. 2. Certificeringsorganet må ikke anerkende, at  

 virksomhedens dokumentation for sporbar kalibrering er baseret på  

 certifikater mv. fra andre virksomheder/laboratorier, der ikke er  

 akkrediteret til kalibrering af pågældende måleudstyr, men  

 fx kun har certifikat for kvalitetsstyringssystem.
 Stk. 3. Certificeringsorganet skal kontrollere, at den  

 certificerede virksomheds videreførelse af den sporbare kalibrering  

 internt er dokumenteret korrekt gennem kalibreringsprocedurer og interne  

 registreringer (fx i henhold til ISO 10012).
Kapitel 3 Bestemmelser for akkreditering til  

 systemcertificering Særskilte bestemmelser for certificeringsorganer, der  

 certificerer kvalitetsstyring § 22. Certificeringsorganets ledelse skal  

 være kompetent til at fastlægge og bedømme den faglige  

 kompetence, der kræves for at yde certificering indenfor hver af de  

 erhvervssektorer akkrediteringsområdet omfatter.
 Stk. 2. Procedurerne for tilbudsgivning og  

 kontraktgennemgang skal omfatte analyse af den konkrete opgaves faglige  

 kompleksitet og faglige niveau, af kapabilitet for opgavens opfyldelse og for  

 sammensætning af auditteam, anvendelse af eksperter og for særlig  

 instruktion af teamet.
 § 23. Certificeringsorganer skal dokumentere, at  

 auditorer som minimum opfylder kvalifikationskravene i DS/EN 30011-2.
 Stk. 2. Et auditteam skal foruden auditorkompetence  

 besidde faglig indsigt vedrørende de produkter, processer,  

 tjenesteydelser mv., som dækkes af virksomhedens  

 kvalitetsstyringssystem.
 Stk. 3. Auditteamets medlemmer med faglig indsigt skal  

 specielt vurdere sammenhængen mellem kvalitetsstyringssystemet og  

 produkternes, processernes, servicens mv. kvalitet, og om  

 kvalitetsstyringssystemet er tilstrækkeligt sikkert til, at den  

 specificerede kvalitet kan opnås.
 § 24. Akkreditering til certificering af  

 kvalitetsstyringssystemer og opfyldelse af kvalitetskrav til svejsning i  

 henhold til DS/EN 729-2 kræver dokumentation for faglig kompetence  

 indenfor svejsning og NDT.
 Stk. 2. Certificeringsorganets procedurer skal omfatte  

 gennemgang af personale, faciliteter, udstyr, prøvninger mv., som  

 foreskrevet i standarden.
 Stk. 3. Udstedelse af certifikater alene for opfyldelse  

 af kravene i DS/EN 729-2, -3 og  4 betinger akkreditering til  

 produktcertificering i henhold til DS/EN 45011.
 § 25. Akkreditering til certificering af  

 kvalitetsstyringssystemer for overensstemmelse med QS-9000 kræver, at  

 certificeringsorganet dokumenterer opfyldelse af punkterne i Quality System  

 Requirements QS-9000 (QSR QS-9000) Appendix B "Code of Practice",  

 samt kravene til certificeringsorganer i QSR QS-9000 Appendix G.
 Stk. 2. Certificeringsorganet er forpligtet til at  

 gennemføre certificeringerne i overensstemmelse med QSR QS 9000. Dette  

 skal særskilt bekræftes skriftligt overfor DANAK.
 Stk. 3. Certificeringsorganet skal følge de  

 tillæg, ændringer og fortolkninger af QSR-9000 Appendix B, G og  

 H, som meddeles i seneste udgave af "IASG Sanctioned QS.9000  

 Interpretations" og vurdere virksomhedernes kvalitetsstyringssystemer ud  

 fra de ændrede krav og fortolkninger heri.
Kontakt til myndighed § 26. Certificeringsorganer, der certificerer  

 virksomheders kvalitetsstyringssystemer, skal rette henvendelse til relevant  

 myndighed forud for auditering af en virksomhed, som er underkastet  

 autorisation, godkendelse eller tilsyn fra en myndighed, som kan indvirke  

 på kvalitetsstyringen.
Formålet er dels at informere myndigheden  

 om den forestående certificering og dels at indhente evt. informationer  

 til brug ved auditeringen.
 Stk. 2. Audit/certificering vil altid betinge  

 fagkompetence og specielt kendskab til de relevante myndighedskrav.
Stk. 3. Certificeringsorganet skal dokumentere at  

 råde over fagspecialister, der kan bedømme, om  

 certificeringsorganet skal rette henvendelse til myndigheder.
Der kan ikke  

 som betingelse for certificering stilles krav til virksomheden om at  

 redegøre for, om den er underkastet myndighedskontrol jf. stk. 1.
Bestemmelser for systemcertifikater § 27. Et certifikat for en virksomheds  

 kvalitetsstyringssystem skal indeholde:
 Virksomhedens navn og adresse, evt. flere adresser som certifikatet  

 dækker.
 Angivelse af de produkter, serviceydelser og andre aktiviteter,  

 kunderne kan erhverve hos virksomheden, og som kvalitetsstyringssystemet  

 dækker.
 Systemstandarden med evt. supplerende normativt dokument, der angiver  

 supplerende systemkrav, eller andet normativt dokument med systemkrav.
 Omfanget af kvalitetsstyringssystemet jf. systemstandarden (fx ISO  

 9001: Udvikling, konstruktion, produktion, installation og service   ISO  

 9002: Produktion og installation   ISO 9003: Slutinspektion og  

  prøvning).
 Certificeringsorganets navn og evt. logo.
 DANAK s logo og akkrediteringens registreringsnummer.
 Dato for certifikatudstedelse og gyldighedsperiode.
 Stk. 2. Dersom det er nødvendigt for entydig  

 forståelse af, hvad certifikatet dækker, kan det tillige med  

 angivelse af systemstandard angives, hvilket dokument der er basis for  

 fortolkninger af standarden, fx ISO 9000-3.
 Stk. 3. Hvor det er hensigtsmæssigt og ikke leder  

 til misforståelse af, at certifikatet alene dækker et  

 kvalitetsstyringssystem, kan der i specielle tilfælde tillige angives  

 legale krav, produktstandarder eller andre normative dokumenter, som  

 produkterne skal opfylde.
 § 28. Periodisk audit af kvalitetsstyringssystemer  

 skal foretages mindst 1 gang årligt, når certifikatets  

 gyldighedsperiode er maksimalt 3 år, og kræver en recertificering  

 ved fornyelse af certifikat.
Stk. 2. Ved gyldighedsperioder på mere end 3  

 år skal der foretages mindst 2 audits pr. år, og hele  

 kvalitetsstyringssystemet skal være auditeret indenfor en 3 års  

 periode.
Yderligere skal der hvert tredje år foretages en samlet  

 vurdering af, om kvalitetsstyringssystemet opfylder standarden.
Kapitel 4 Bestemmelser for akkreditering til  

 produktcertificering Særlige bestemmelser for produktcertificering § 29. De prøvninger, som  

 certificeringsorganet udfører selv eller foranlediger udført,  

 skal foretages som akkrediteret teknisk prøvning.
 Stk. 2. Hvor internationale forhold tilsiger det, kan der  

 dispenseres fra bestemmelsen i stk. 1.
 § 30. Ved kontrol af kvalitetsstyring i  

 forbindelse med produktcertificering skal kontrollen udføres med  

 procedurer, der svarer til dem, der anvendes ved certificering af  

 kvalitetsstyringssystemers overensstemmelse med systemstandarder (fx ISO  

 9000-serien).
 § 31. Udfører certificeringsorganet  

 inspektion i forbindelse med produktcertificering skal inspektionen  

 udføres med procedurer, der svarer til opfyldelse af kravene til  

 akkrediteret inspektion.
 Stk. 2. Udføres inspektionen som underleverance  

 skal den udføres som akkrediteret inspektion.
 § 32. Indgår der initialprøvning af  

 produktet som betingelse for certificering, og kan prøvningen kun  

 foretages på en prototype eller lignende, skal der umiddelbart efter  

 produktionsstart foretages undersøgelse af produkter fra produktionen  

 for bekræftelse af resultatet fra initialprøvningen på  

 prototypen.
Kapitel 5 Bestemmelser for akkreditering til inspektion Inspektionsrapport og inspektionscertifikat § 33. Hvor inspektionsresultater angives i  

 rapportform skal denne, med mindre andet er krævet af rekvirenten,  

 betegnes "Inspektionsrapport".
 Stk. 2. Skal inspektionen resultere i, at  

 inspektionsorganet udsteder et certifikat, skal dette betegnes  

 "Inspektionscertifikat" med mindre, certifikatet er en  

 standardformular krævet i det normative grundlag, som er grundlag for  

 inspektionen.
 Stk. 3. Inspektionsrapport og inspektionscertifikat skal,  

 hvor det er relevant, omfatte de punkter, som er anført i bilag 3 til  

 DANAK s Retningslinier for anvendelse af DS/EN 45004: 1996, med mindre den  

 ordning, som inspektionen er et led i, kræver andet.
Prøvning og måling § 34. Inspektionsrapporter skal indeholde  

 oplysning om målte inspektionsresultaters nøjagtighed eller  

 reference til målingernes nøjagtighed.
 Stk. 2. Hvor inspektionsorganet som led i  

 inspektionsopgaven foretager aflæsning af andres måleudstyr, skal  

 dette klart fremgå af rapporten, og udstyret skal så vidt muligt  

 identificeres entydigt.
 Stk. 3. Eksakt bestemmelse af egenskaber skal foretages  

 som akkrediteret prøvning.
Kapitel 6 Overgangsbestemmelser, ikrafttræden § 35. Certificeringsorganer, der før den 1.  

 september 1996, har udstedt ikke-akkrediterede certifikater, som ligger  

 indenfor akkrediteringsområdet, kan vedligeholde/overvåge disse  

 certifikater til deres udløbsdato, dog max. 3 år efter  

 udstedelsesdato.
Herefter skal grundlaget for certifikatet være i  

 overensstemmelse med betingelserne for et akkrediteret certifikat, jf. § 4.
 § 36. Certificeringsorganer, der er akkrediteret  

 til certificering af kvalitetsstyringssystemer baseret på DANAK s  

 godkendelse af, at certificeringsorganet råder over fagligt kompetent  

 personale indenfor alle dele af akkrediteringsområdet, skal overfor  

 DANAK dokumentere, at deres system opfylder bestemmelserne i § 22.
 Stk. 2. Certificeringsorganerne i henhold til stk. 1 skal  

 opfylde bestemmelserne i § 22 senest den 15. juni 1998.
 § 37. Forskriften træder i kraft den 17.  

 juni 1997.
 Stk. 2. Ved ikrafttrædelsen ophæves Teknisk  

 Forskrift nr. 14 af 9. juli 1996: "Bestemmelser for  

 certificeringsorganer", Teknisk Forskrift nr. 7.3.01-1 af 20 marts 1991:  

 "Generelle kriterier for akkrediterede inspektionsselskaber" og  

 Teknisk Forskrift nr. 7.3.03-1 af 30. oktober 1991: "Bestemmelser for  

 rapportering af inspektionsopgaver".
Erhvervsfremme Styrelsen, den 13. juni  

 1997 Mette Holst /Bjarne Bang Christensen i   Note: EAC s og  

 EA s vejledninger er udgivet af DANAK som DANAK s Retningslinier for anvendelse ad DS/EN 45004.
