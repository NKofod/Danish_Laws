 Cirkulære om disciplinær indskriden mod statsansatte, som i forbindelse  

 med tjenesten har gjort sig skyldige i lovovertrædelse eller tilsidesættelse  

 af forskrifter om tilvejebringelse af bevillingsmæssig hjemmel til afholdelse  

 af udgifter.
 1. Økonomi- og budgetministeriet er i forbindelse med  

 gennemgang afstatsrevisorernes betænkning over statsregnskabet for finansåret  

 1970-71 blevet opmærksom på, at tilsyneladende ensartede tilfælde, hvor  

 statsansatte i forbindelse med deres tjeneste har gjort sig skyldige i  

 lovovertrædelser, ikke er behandlet ens.
 2. Med hensyn til anmeldelse til de strafforfølgende  

 myndigheder af lovovertrædelser begået af tjenestemænd og dermed ligestillede  

 gælder som hidtil bestemmelserne i justitsministeriets cirkulære nr. 219 af  

 10. november 1938.
 Efter stk. 5 i nævnte cirkulære kan anmeldelse efter bestemmelse af  

 vedkommende centralstyrelse undlades, når denne finder, at den begåede  

 lovovertrædelse ikke behøver at medføre den pågældendes afsked fra  

 statstjenesten.
 3. Indstillingen til lovovertrædelser er på visse  

 statslige arbejdspladser ændret således, at man ikke afskediger ansatte, der  

 har gjort sig skyldige i mindre alvorlige strafbare handlinger.
 Økonomi- og budgetministeriet er enig i den ændrede vurdering, og for at  

 medvirke til, at der følges ensartede retningslinier på området, skal man  

 henstille, at der i det omfang, omstændighederne gør det forsvarligt,  

 benyttes anden disciplinær indskriden end afsked, når tjenestemænd gør sig  

 skyldige i strafbare forhold, jfr. tjenestemandslovens § 24.
 Opmærksomheden henledes på muligheden af at overflytte tjenestemanden til  

 anden stilling, når forbliven i hidtidig stilling må antages at indebære en  

 nærliggende fare for misbrug af stillingen.
 4. Under behandling i folketingets finansudvalg af  

 sager om afholdelse af udgifter uden fornøden bevilling har man konstateret,  

 at der råder usikkerhed om anvendelse af disciplinære sanktioner.
På denne baggrund finder økonomi- og budgetministeriet det nødvendigt at  

 indskærpe overholdelsen af forskrifter om tilvejebringelsen af  

 bevillingsmæssig hjemmel til afholdelse af udgifter.
Det henstilles, at de  

 reaktionsmuligheder, der omtales i tjenestemandslovens § 24, i højere grad  

 end tidligere anvendes på passende måde, bl.a. således at alvorligere  

 tilfælde efter omstændighederne medfører overførelse til anden stilling eller  

 - især i gentagelsestilfælde - afsked.
 5. Med hensyn til andre statsansatte end tjenestemænd  

 bør ovenstående retningslinier følges i det omfang, det kan forenes med  

 gældende ansættelsesvilkår.
