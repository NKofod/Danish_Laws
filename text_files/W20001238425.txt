Klage over manglende diagnosticering af  

 blodforgiftning hos et barn Patientklagenævnet fandt, at distriktslægens vurdering og  

 behandling af patienten var under normen for almindelig anerkendt faglig  

 standard.
Det var nævnets opfattelse, at distriktslægens  

 foreløbige diagnose kunne være relevant ud fra de foreliggende  

 symptomer, men at fremkomst af petecchier hos et højfebrilt barn mere  

 relevant burde have medført overvejelse om blodforgiftning med  

 meningococcer og eventuel hjernehindebetændelse og heraf  

 følgende klar indikation for behandling med penicillin.
 Det var således nævnets opfattelse, at hudblødninger  

 hos en tidligere rask patient med feber - uanset alder - skal mistænkes  

 for blodforgiftning med meningococcer, og at indsprøjtning af  

 penicillin straks skal iværksættes.
 Det var derfor nævnets vurdering, at det forhold, at  

 distriktslægen alene kunne vurdere patienten på telefonisk  

 grundlag, og at bakteriel blodforgiftning er umiddelbart livstruende, burde  

 have ført til behandling på mistanke om blodforgiftning fremfor  

 at forfølge en sjælden lidelse, der i almindelighed ikke er  

 livstruende.
