Lov om social pension er ændret med virkning fra 1. januar 1992. Ændringen  

 har bl.a. medført, at kompetencen til at træffe afgørelse om almindelig og  

 forhøjet, almindelig førtidspension, jf. lovens § 14, stk. 3, er overført til  

 kommunerne.
Samtidig er reglerne om tilkendelsestidspunktet ændret, således  

 at disse pensionstyper tidligst får virkning fra den følgende første efter  

 afgørelsestidspunktet.
 På baggrund af erfaringerne efter ændringen af pensionsreglerne har  

 direktoratet fundet det hensigtsmæssigt at foretage en enkelt ændring og  

 præcisering i den udsendte vejledning for at sikre, at efterlønsmodtagere,  

 der søger om social pension efter § 14, stk. 3, kan bevare  

efterlønnen, indtil pensionen får virkning.
 I forhold til hidtidig praksis er der alene tale om en ændring i de  

 tilfælde, hvor der er søgt om social pension efter § 14, stk. 3, i lov om  

 social pension.
 Endvidere er der foretaget en præcisering af reglerne for efterbetaling af  

efterløn, når en social pension undtagelsesvis får virkning fra et  

 senere tidspunkt end ansøgningstidspunktet.
 Samtidig er omtalt reglerne for overgangsydelse i forbindelse med social  

 pension.
 På denne baggrund udsendes nye vejledende retningslinier for  

 administrationen af reglerne i arbejdsløshedsforsikringslovens §§ 64, 74, 75  

 b, stk. 6, og 75 l.
A.
Dagpengeretten i forhold til social pension 1. Skærpet arbejdskrav Medlemmet skal endvidere opfylde de øvrige betingelser for ret til  

 dagpenge, jf. pkt. 2 nedenfor.
Et helt ledigt medlem vil således kunne bevare dagpengeretten i op til et  

 år fra ledighedstidspunktet.
Dagpengeretten vil endvidere kunne generhverves,  

 når det skærpede arbejdskrav på ny er opfyldt.
Hvis der som følge af beskæftigelse skal beregnes ny dato for bortfald af  

 dagpengeretten, opgøres arbejdskravet som henholdsvis 26 (fuldtidsforsikrede)  

 eller 17 (deltidsforsikrede) gange fagets fulde, sædvanlige arbejdstid på  

 beregningstidspunktet.
Ved opgørelsen af medlemmets beskæftigelse lægges de  

 faktiske arbejdstimer til grund.
 Da social pension tidligst bevilges med virkning fra den 1. i den følgende  

 måned efter ansøgningsdatoen, skal det skærpede arbejdskrav først være  

 opfyldt på denne dato.
Hvis et medlem har ansøgt om førtidspension efter § 14, stk. 3, i lov om  

 social pension, og ansøgningen udelukkende er begrundet i sociale  

 (økonomiske) forhold, der indtræder på et på forhånd kendt senere  

 tidspunkt end ansøgningen (fx medlemmets falddato efter  

 arbejdsløshedsforsikringslovens § 55), er medlemmet dog først omfattet af det  

 skærpede arbejdskrav fra det tidspunkt, hvorfra pensionen tidligst kan  

 tilkendes.
I disse sager fremgår datoen af indberetningsskemaet fra kommunen.  

 Er pension efter § 14, stk. 3, også søgt af helbredsmæssige grunde,  

 gælder det skærpede arbejdskrav dog fra ansøgningstidspunktet (den 1. i den  

 følgende måned).
 Er kommunen i tvivl om, hvilken pension der søges/vil blive  

 tildelt, gælder det skærpede arbejdskrav fra ansøgningstidspunktet.
Det er en forudsætning for efterbetaling, at afslaget på pension er  

 endeligt.
Er afslaget anket, kan efterbetaling derfor først foretages, når  

 afslaget tiltrædes af ankemyndigheden, dvs. revaliderings- og pensionsnævnet  

 eller Den Sociale Ankestyrelse.
Før efterbetaling finder sted, skal kassen sikre sig, at afslaget er  

 endeligt ved at indhente medlemmets erklæring herom.
Det er endvidere en  

 forudsætning for efterbetaling, at medlemmet opfylder de almindelige  

 betingelser for ret til dagpenge.
2. Øvrige betingelser for dagpengeretten, herunder  

 rådighedsbetingelsen Ud over arbejdskravet skal et medlem, der ansøger om eller modtager  

 social pension, i lighed med andre medlemmer opfylde de almindelige  

 betingelser for medlemsret og dagpengeret.
Medlemmet skal således blandt andet være til rådighed og herunder være  

 aktivt arbejdssøgende i fuldt omfang som henholdsvis fuldtids- eller  

 deltidsforsikret, jf.
Direktoratet for Arbejdsløshedsforsikringens  

 bekendtgørelse om et medlems rådighedsforpligtelse og konsekvenserne af  

 selvforskyldt ledighed, hvortil der henvises.
 I den forbindelse bemærkes, at arbejdsløshedskassen i sager om social  

 pension altid skal undersøge, hvad der er baggrunden for et medlems ansøgning  

 om eller modtagelse af social pension, idet social pension ikke i sig selv  

 giver anledning til tvivl om medlemmets rådighed.
Skyldes ansøgningen helbredsmæssige forhold, skal  

 arbejdsløshedskassen foretage en rådighedsvurdering.
I disse tilfælde kan  

 medlemmet dog ved arbejde efter ansøgningstidspunktet have bevist sin  

 rådighed.
 Skyldes ansøgningen andre forhold end helbredsmæssige, vil der normalt  

 ikke være anledning til at foretage en rådighedsvurdering.
 3. Kassen skal umiddelbart ved kendskab til medlemmets ansøgning  

 om pension træffe afgørelse om eventuel fejludbetaling og  

 tilbagebetaling.
 4. Der skal ikke foretages fradrag i dagpenge af  

 indtægten fra social pension.
5. Medlemmets oplysningspligt Medlemmet har pligt til at underrette arbejdsløshedskassen, hvis der  

 indgives - eventuelt allerede er indgivet - ansøgning om, eller hvis  

 medlemmet modtager pension efter lov om social pension eller tilsvarende  

 udenlandsk lovgivning, jf. bl.a. standardvedtægtens § 16.
 Det bemærkes, at indberetning om social pension fra kommunen ikke fritager  

 medlemmet for underretningspligten.
B.
Efterlønsretten i forhold til social pension 1. Social pension og ansøgning om social pension  

 udelukker overgang til efterløn Et medlem, der modtager førtidspension eller invaliditetsydelse,  

 kan derfor ikke overgå til efterløn.
 Medlemmet sidestilles således med personer, der modtager førtidspension  

 eller invaliditetsydelse, jf. dog pkt. 2, d) nedenfor.
Det er en forudsætning for overgang til efterløn, at afslaget på pension  

 er endeligt.
Er afslaget anket, kan overgang derfor først finde sted,  

når afslaget tiltrædes af ankemyndigheden, dvs. revaliderings- og  

 pensionsnævnet eller Den Sociale Ankestyrelse.
 Kassen skal sikre sig medlemmets erklæring om, at afslaget er endeligt,  

 før medlemmet bevilges efterløn.
2. Undtagelser Er pension efter § 14, stk. 3, også søgt af helbredsmæssige grunde,  

 kan medlemmet kun overgå til efterløn, såfremt rådighedsbetingelsen er  

 opfyldt på tidspunktet for overgang til efterløn.
3. Efterlønsmodtagere, der ansøger om førtidspension Det er en forudsætning for efterbetaling, at afslaget på pension er  

 endeligt.
Er afslaget anket, kan efterbetaling derfor først foretages, når  

 afslaget tiltrædes af ankemyndigheden, dvs. revaliderings- og pensionsnævnet  

 eller Den Sociale Ankestyrelse.
 Kassen skal sikre sig, at afslaget er endeligt ved at indhente medlemmets  

 erklæring herom, før der foretages efterbetaling.
Hvis kassen har kendskab til, at medlemmet har modtaget forskud på  

 pensionen, skal kassen i forbindelse med efterbetalingen sende den del af  

 efterlønnen, der vedrører samme periode og samme beløb, til kommunen.
Det er  

 en forudsætning herfor, at medlemmet har givet kommunen transporterklæring på  

 sit krav på dette beløb.
C.
Retten i overgangsydelse i forhold til social pension For medlemmer, der ønsker at overgå til overgangsydelse, og for  

 medlemmer, der modtager overgangsydelse, gælder reglerne i  

 vejledningens afsnit B om efterlønsretten i forhold til social pension.
D.
Bilag Som bilag vedlægges § 14 i Socialministeriets bekendtgørelse nr. 411 af  

 26. maj 1992 af lov om social pension, samt Socialstyrelsens vejledning nr. 6  

 af 29. oktober 1990 om social pension, pkt. 107 i udsnit.
E.
Følgende vejledning samt bilag bortfalder Denne vejledning med bilag træder i stedet for direktoratets B-vejledning  

 af 11. juni 1991 med bilag.
Direktoratet for  

 Arbejdsløshedsforsikringen, den 14. august 1992 Birger Stein / K.
Hellen Andersson Bilag Bilag til Direktoratet for Arbejdsløshedsforsikringens B-vejledning af 14.  

 august 1992, om retten til dagpenge, efterløn og overgangsydelse for  

 medlemmer, der ansøger om eller modtager pension efter lov om social pension  

 eller tilsvarende udenlandsk lovgivning, jf. arbejdsløshedsforsikringslovens  

 §§ 64, 74, 75 b, stk. 6, og 75 l.
Socialministeriets bekendtgørelse nr. 411 af 26. maj 1992 af lov om  

 social pension § 14.  Højeste førtidspension kan tilkendes personer i  

 alderen fra 18 til 60 år, der i ethvert erhverv må anses for kun at have  

 ubetydelig erhvervsevne i behold.
Stk. 2.  Mellemste førtidspension kan tilkendes Stk. 3.  Forhøjet almindelig førtidspension eller  

 almindelig førtidspension kan tilkendes Stk. 4.  Pension efter stk. 3 tilkendes som forhøjet  

 almindelig førtidspension til personer under 60 år og som almindelig  

 førtidspension til personer over denne alder.
 Stk. 5.  Socialministeren kan fastsætte nærmere regler  

 om tilkendelse af pension efter stk. 3, nr. 2 og 3.
 Stk. 6.  Efter det fyldte 60. år kan pension uden  

 pensionistens samtykke hverken frakendes eller nedsættes til lavere form for  

 pension, jf. § 13. Dette gælder dog ikke for invaliditetsydelse og bistands-  

 og plejetillæg.
§ 33.  Pension udbetales månedsvis forud fra den 1. i  

 måneden efter, at der er ansøgt om pension, og at lovens betingelser er  

 opfyldt.
Pension efter § 14, stk. 3, kan dog tidligst udbetales fra den 1. i  

 måneden efter, at der er truffet afgørelse om pension.
Sikringsstyrelsens vejledning nr. 6 af 29. oktober 1990 om social  

 pension 107. Hvis en ansøger om førtidspension er medlem af en  

 arbejdsløshedskasse, skal kommunalbestyrelsen underrette Direktoratet for  

 Arbejdsløshedsforsikringen både ved ansøgningen og ved afgørelsen.  

 Indberetningen skal indsendes i umiddelbar tilknytning til ansøgningsdatoen,  

 henholdsvis tidspunktet for tildeling af pensionen.
