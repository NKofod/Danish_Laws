 Med henvisning til rådsforordning nr. 1349/72 af 27. juni 1972 som ændret  

 ved rådsforordning nr. 225/73 af 31. januar 1973 og til kommissionsforordning  

 nr. 2335/72 af 31. oktober 1972, kommissionsforordning nr. 142/73 af 29.  

 december 1972 og kommissionsforordning nr. 375/73 af 31. januar 1973 og i  

 medfør af § 1, stk. 1 i lov nr. 595 af 22. december 1972 om administration af  

 Det europæiske økonomiske Fællesskabs forordninger om markedsordninger for  

 landbrugsvarer m.v., § 10, stk. 1, § 11, § 12 og § 13 i lov om forhandling,  

 udførsel og indførsel af æg og ægprodukter m.m., jfr. lovbekendtgørelse nr.  

 49 af 16. februar 1966 som ændret ved lov nr. 580 af 13. december 1972, § 1 i  

 lov nr. 188 af 1. maj 1923 om tillæg til lov af 14. april 1920 om smitsomme  

 sygdomme hos husdyrene og §§ 1, 2 og 3 i lov nr. 131 af 13. april 1954 om  

 udførsel og indførsel af levende dyr m.v., fastsættes følgende.
 § 1.  I denne bekendtgørelse forstås ved:
 1. Fjerkræ: levende fjerkræ af arterne høns, gæs,  

 ænder, kalkuner og perlehøns.
 2. Kyllinger: levende fjerkræ, hvis vægt ikke  

 overstiger 185 gram af følgende kategorier:
 3. Rugeæg: æg af fjerkræ, beregnet til produktion af  

 kyllinger.
 4. Virksomhed: virksomhed eller del af en virksomhed  

 inden for hver af følgende aktivitetsområder:
 5. Kapacitet: det største antal rugeæg, der på samme  

 tid kan ligge i rugemaskinerne, eksklusive klækkemaskinerne.
 § 2.  Undtaget fra bestemmelserne i denne  

 bekendtgørelse er avlsvirksomheder og formeringsvirksomheder med mindre end  

 100 dyr og rugerier med en kapacitet på mindre end 1000 rugeæg.
§ 3.  Enhver virksomhed skal registreres hos  

 veterinærdirektoratet, Statskontrollen med Mejeriprodukter og Æg m.m. og  

 Landsudvalget for Fjerkræ. Anmodning om registrering rettes til  

 veterinærdirektoratet, der underretter Statskontrollen med Mejeriprodukter og  

 Æg m.m. og Landsudvalget for Fjerkræ. Registreringen er tidsbegrænset.
Når  

 registrering er sket, underrettes virksomheden fra Landsudvalget for Fjerkræ  

 om det registreringsnummer, virksomheden har fået.
 Stk. 2.  Bestående virksomheder skal anmeldes inden 14  

 dage efter bekendtgørelsens ikrafttræden.
 § 4.  Efter anmodning fra en avlsvirksomhed kan  

 Landsudvalget for fjerkræ indskrive avlsvirksomhedens populationer som  

 linier.
 Stk. 2.  For at kunne indskrives som linie skal mindst 2  

 generationer af den pågældende population være til stede på avlsvirksomheden,  

 og avlsvirksomheden skal erklære at være i stand til og at ville drive avl  

 med den pågældende population.
 Stk. 3.  De indskrevne linier tildeles af Landsudvalget  

 for Fjerkræ et indskrivningsnummer bestående af avlsvirksomhedens  

 registreringsnummer og en bogstavbetegnelse.
Stk. 4.  Avlsvirksomheder, hvis populationer er  

 indskrevet som linier, skal årligt hos Landsudvalget for Fjerkræ anmelde  

 hvilke liniekrydsninger, der agtes solgt/anvendt.
De anmeldte  

 liniekrydsninger tildeles af Landsudvalget for Fjerkræ et indskrivningsnummer  

 bestående af avlsvirksomhedens registeringsnummer og en bogstavbetegnelse  

 bestående af bogstavbetegnelserne for de linier, der er anvendt til  

 fremstilling af liniekrydsningerne.
 Stk. 5.  En avlsvirksomheds registrering bortfalder,  

 såfremt avlsarbejdet i de lukkede linier ophører.
 Stk. 6.  En linies indskrivning bortfalder, såfremt:
 § 5.  En avlsvirksomhed må ikke tilføres fjerkræ eller  

 rugeæg.
 Stk. 2.  I en avlsvirksomheds rugeri må kun indlægges og  

 udruges rugeæg, såfremt disse stammer fra egen bedrift og fra linier eller  

 liniekrydsninger, der er indskrevet hos Landsudvalget for Fjerkræ.
 Stk. 3.  Fra en avlsvirksomhed må kun sælges/leveres  

 rugeæg, såfremt disse stammer fra egen bedrift og fra linier eller  

 liniekrydsninger, der er indskrevet hos Landsudvalget for Fjerkræ.
 Stk. 4.  Fra en avlsvirksomhed må kun sælges/leveres  

 fjerkræ, såfremt det er udklækket af rugeæg, der opfylder betingelserne i  

 stk. 2.
 § 6.  En formeringsvirksomhed må ikke omfatte andet  

 fjerkræ end det, som er erhvervet direkte fra en avlsvirksomhed, og som  

 opfylder betingelserne for salg/levering fra en avlsvirksomhed.
 Stk. 2.  En formeringsvirksomhed må dog have fjerkræ  

 bestemt til produktion af konsumæg, såfremt dette efter Landsudvalget for  

 Fjerkræs skøn kan adskilles tilstrækkeligt fra det i formeringsvirksomheden  

 anvendte fjerkræ.
 Stk. 3.  En formeringsvirksomhed kan dog lade opdrætning  

 af formeringskyllinger indkøbt i overensstemmelse med § 5, stk. 4, foregå på  

 en anden bedrift (opdrætningscentral).
 § 7.  I et rugeri må kun indlægges og udruges rugeæg,  

 der stammer fra en registreret avls- eller formeringsvirksomhed.
 Stk. 2.  Et rugeri må kun sælge/levere kyllinger, der er  

 udklækket af rugeæg, som opfylder betingelserne i stk. 1.
 Stk. 3.  I et rugeris lokaler må ikke være fjerkræ eller  

 opbevares andre æg end rugeæg, som opfylder betingelserne i stk. 1.
 § 8.  Uanset bestemmelserne i §§ 5, 6 og 7 kan  

 tilførsel af fjerkræ og rugeæg på nærmere af veterinærdirektoratet fastsatte  

 betingelser ske til virksomheder fra Landsudvalget for Fjerkræs avlsstationer  

 eller fra karantænestationer..
 § 9.  Rugeæg skal, når de forlader en virksomhed,  

 transporteres i fuldstændig rene pakninger, der kun må indeholde rugeæg fra  

 samme fjerkræart, -kategori, og -type fra een virksomhed og som er forsynet  

 med påtegningen »rugeæg«, »eggs for hatching«,  

 »Bruteier«, »oeufs a couver«, »uova da cova«  

 eller »broedeiren«.
Stk. 2.  Emballagen skal være påsat en grøn banderole,  

 der med sort farve (mærkeblæk) er påført produktionsvirksomhedens  

 registreringsnummer samt oplysning om, hvilken fjerkræart æggene stammer fra.  

 Typerne for disse angivelser, skal være mindst 20 millimeter høje og 10  

 millimeter brede, og have en stregbredde på mindst 1 millimeter.
Banderolen  

 skal være påsat således, at ingen af oplysningerne på emballagen helt eller  

 delvis skjules, og således, at den brydes ved åbning af emballagen.
 Stk. 3.  Umærkede rugeæg og de i overensstemmelse med §  

 15 i denne bekendtgørelse mærkede rugeæg, der udtages af en rugemaskine, skal  

 destrueres, eller skal, dersom de bringes i handlen som industriæg, forsynes  

 med en grøn ring med en diameter på mindst 12 millimeter i tværsnit og med en  

 stregtykkelse på mindst 3 millimeter.
§ 10.  Kyllinger skal emballeres efter fjerkræart,  

 -kategori og -type.
Emballagen må udelukkende indholde kyllinger fra eet  

 rugeri og skal være forsynet med rugeriets registreringsnummer.
 § 11.  For hver sending rugeæg eller kyllinger skal  

 udfærdiges et ledsagedokument, der mindst skal indeholde følgende  

 oplysninger:
 § 12.  Hvert rugeri skal føre en rugerijournal, hvori  

 der efter art, kategori (avls-, formerings- eller brugskyllinger) og efter  

 type (slagtekylllinger, læggekylllinger eller kyllinger til blandet  

 anvendelse) indføres:
Stk. 2.  Hvert rugeri skal til Landsudvalget for Fjerkræ  

 senest 5 dage efter udløbet af hver nærmere fastsat 4 (5)-ugers periode sende  

 indberetning over rugeriets omsætning, jfr. stk. 1, samt nærmere oplysning om  

 anvendelsen af fralyste rugeæg.
De nævnte indberetninger og oplysninger skal  

 gives på blanketter, der udleveres af Landsudvalget for Fjerkræ.
§ 13.  Indførsel her til landet af rugeæg må kun finde  

 sted, såfremt der for hver enkelt forsendelse til toldvæsenet afleveres en af  

 Statskontrollen med Mejeriprodukter og Æg m.m. efter forhandling med  

 veterinærdirektoratet udstedt passerseddel, der indeholder angivelse af  

 importørens navn og adresse, antal æg, udførselsland, samt hvor æggene agtes  

 udruget.
Passersedlen skal inden 3 dage efter kontrol og afstempling  

 tilbagesendes til Statskontrollen med Mejeriprodukter og Æg m.m.
 § 14.  Enhver sending rugeæg, der indføres her til  

 landet, skal være ledsaget af et dokument, der mindst skal indeholde følgende  

 oplysninger:
 Stk. 2.  For sendinger af rugeæg fra tredjelande skal i  

 stedet for virksomhedens registreringsnummer angives oprindelsesland.
 § 15.  Rugeæg fra lande tilsluttet Det europæiske  

 økonomisk Fællesskab skal være emballeret i overensstemmelse med  

 bestemmelserne i § 9, stk. 1 og mærket i overensstemmelse med bestemmelserne  

 i § 9, stk. 2. Dog kan der i stedet for den i § 9, stk. 2, nævnte  

 banderolering benyttes mærkning af hvert enkelt æg med  

 produktionsvirksomhedens registreringsnummer i overensstemmelse med art. 2,  

 stk. 1, i kommissionsforordning nr. 2335/72 af 31. oktober 1972.
 § 16.  Rugeæg fra tredjelande må kun indføres, såfremt  

 de med mindst 3 millimeter høje bogstaver angiver navnet på oprindelseslandet  

 og er påtrykt betegnelsen »rugeæg«, »hatching«,  

 »Brutei«, »a couver«, »cova« eller  

 »broedei«.
Stk. 2.  De enkelte pakninger må kun indeholde rugeæg af  

 samme fjerkræart, -kategori og -type fra eet oprindelsesland og fra een  

 afsender.
Pakningerne skal mindst være forsynet med følgende oplysninger:
 § 17.  Indførsel her til landet af kyllinger må kun  

 finde sted, såfremt der for hver enkelt forsendelse til toldvæsenet afleveres  

 en af veterinærdirektoratet udstedt passerseddel, der indeholder angivelse  

 af:
 Passersedlerne skal inden 3 dage efter kontrol og afstempling  

 tilbagesendes til veterinærdirektoratet.
 Stk. 2.  Enhver sending kyllinger, der indføres her til  

 landet, skal være ledsaget af et dokument, der mindst skal indeholde følgende  

 oplysninger:
 Stk. 3.  For sendinger af kyllinger fra tredjelande skal  

 i stedet for virksomhedens registreringsnummer angives oprindelsesland.
 § 18.  Kyllinger fra lande tilsluttet Det europæisk  

 økonomiske Fællesskab skal emballeres i overensstemmelse med § 10.
§ 19.  Kyllinger fra tredjelande skal emballeres efter  

 fjerkræart, -kategori og -type.
Kartonerne må udelukkende indeholde kyllinger  

 fra eet oprindelsesland og fra een afsender og skal mindst være forsynet med  

 følgende oplysninger:
§ 20.  Ved udførsel af rugeæg og kyllinger her fra  

 landet skal kopi af det i § 11 nævnte ledsagedokument afleveres til  

 toldvæsenet.
Dokumentet skal inden 3 dage efter kontrol og afstempling sendes  

 til Landsudvalget for Fjerkræ.
 § 21  For at være i overensstemmelse med de i visse  

 importerende tredjelande gældende forskrifter kan rugeæg samt pakninger for  

 rugeæg og kyllinger forsynes med andre oplysninger end de i denne  

 bekendtgørelse fastsatte, såfremt de ikke giver anledning til forveksling med  

 disse eller med dem, som er fastsat i rådsforordning nr. 1619/68 af 15.  

 oktober 1968 og i dennes gennemførelsesforordninger.
§ 22.  Ethvert rugeri skal løbende indbetale afgift  

 for anvendte kyllinger.
Afgiften beregnes på grundlag af antallet af anvendte  

 kyllinger i nærmere fastsatte 4 (5)-ugersperioder.
Inden 3 uger efter udløbet  

 af hver sådan periode skal ethvert rugeri på særlige dertil indrettede  

 giroblanketter, som udleveres af Statskontrollen med Mejeriprodukter og Æg  

 m.m., indberette antallet af anvendte kyllinger i vedkommende periode og  

 samtidig indbetale de dertil svarende afgifter.
 § 23.  Ved eksport af rugeæg skal der til  

 Statskontrollen med Mejeriprodukter og Æg m.m. betales en afgift pr. rugeæg.
 § 24.  Størrelsen af de i §§ 22 og 23 omhandlede  

 afgifter fastsættes af landbrugsministeren efter indstilling af Landsudvalget  

 for Fjerkræ og afgifterne anvendes dels til delvis dækning af udgifterne ved  

 kontrollen med overholdelsen af denne bekendtgørelse og dels efter  

 forhandling med ægeksportudvalget og Landsudvalget for fjerkræ til delvis  

 dækning af udgifter ved oplysningsarbejde til forbedring af hønseavlen og  

 ægproduktionen og til fremme af afsætningen af æg.
 Stk. 2.  Samtlige afgifter vil i tilfælde af manglende  

 betaling kunne inddrives ved udpantning.
 § 25.  Landsudvalget for Fjerkræ udarbejder efter  

 nærmere af landbrugsministeriet fastsatte regler månedlig en oversigt over  

 antallet af indlagte og udtagne rugeæg, udklækkede og anvendte kyllinger samt  

 ind- og udførte kyllinger.
 § 26.  Tilsyn med bestemmelserne i §§ 3, 9, 10, 11,  

 12, 22 og 23 føres af Statskontrollen med Mejeriprodukter og Æg m.m.
 Stk. 2.  Tilsyn med bestemmelserne i §§ 4-8 føres af  

 Landsudvalget for Fjerkræ og tilsyn med bestemmelserne i §§ 13-21 føres af  

 toldvæsenet.
 Stk. 3.  De tilsynsførende kan indenfor deres  

 tilsynsområde forlange adgang til de af denne bekendtgørelse omfattede  

 virksomheder.
 § 27.  De i denne bekendtgørelse påbudte oplysninger  

 skal påføres på en klart læselig måde og skal være affattet på mindst et af  

 Det europæiske økonomiske Fællesskabs sprog.
 § 28.  De i § 11, stk. 1, og § 17, stk. 2, nævnte  

 ledsagedokumenter skal opbevares af modtageren, sålænge de modtagne rugeæg og  

 kyllinger er tilstede hos denne.
 Stk. 2.  Landsudvalget for Fjerkræ kan forlange kopier  

 af ledsagedokumenterne udleveret.
 § 29.  Overtrædelse af § 3, § 5, § 6, stk. 1, § 7, §§  

 9-23, § 26, stk. 3, § 27 og § 28 straffes med bøde i medfør af bestemmelserne  

 i § 13 i lov om forhandling, udførsel og indførsel af æg og ægprodukter m.m.,  

 jfr. lovbekendtgørelse nr. 49 af 16. februar 1966 som ændret ved lov nr. 580  

 af 13. december 1972.
§ 30.  Bekendtgørelsen træder i kraft ved  

 bekendtgørelsen i Lovtidende.
Samtidig ophæves bekendtgørelse nr. 273 af 26.  

 oktober 1956 om udførsel af levefjerkræ og rugeæg.
 Landbrugsministeriet, den 27. juli 1973.
 Ib Frederiksen.
 / Thorkild Christensen.
