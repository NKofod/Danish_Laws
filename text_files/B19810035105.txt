 I medfør af § 11, stk. 1 og § 12, stk. 2, i lov nr. 98 af 12. marts 1980  

 om skibes sikkerhed m. v. fastsættes:
I.
Definitioner § 1.  I denne bekendtgørelse forstås ved: 1.  

 Direktøren: Direktøren for statens skibstilsyn. 2. Fiskeskib: Et skib, der er  

 forsynet med fiskericertifikat. 3. Indenrigs fart: Al fart, der ikke er  

 international fart. 4. Indskrænket fart: Fart i Nordsøen øst for 3 grader  

 ø.lg. og syd for 61 grader n.br. samt i Østersøen og i mellemliggende  

 farvande. 5. International fart: Fart mellem dansk og udenlandsk havn eller  

 mellem to udenlandske havne samt fart fra dansk havn til eller fra Færøerne  

 eller Grønland og fart mellem Færøerne og Grønland. 6. Lastskib: Ethvert  

 skib, der ikke er et passagerskib eller et fiskeskib. 7. Lokal fart ved  

 Færøerne: Fart imellem øerne i den færøske øgruppe samt fart inden for en  

 afstand af 20 sømil fra øerne. 8. Lokal fart ved Grønland: Fart inden for en  

 afstand af 30 sømil fra Grønlands kyster. 9. Lystfartøj: Et lastskib, der  

 ikke anvendes erhvervsmæssigt.
I tvivlstilfælde afgør direktøren, om et skib  

 kan anses for et lystfartøj.
 10. Passagerskib: Et skib, der befordrer flere end 12  

 passagerer.
 11. Skibstilsynet: Statens skibstilsyn.
12. Tons: Registertons brutto som til enhver tid i  

 skibets målebrev angivet.
Indeholder målebrevet 2 bruttotonnager, da den  

 største af disse.
II.
Syn § 2.  For at sikre at skibe opfylder gældende  

 forskrifter for bygning, indretning og udstyr, skal de underkastes de i §§  

 3-14 foreskrevne syn.
 Stk. 2.  Direktøren fastsætter, under fornøden  

 hensyntagen til de for Danmark gældende internationale konventioner, nærmere  

 regler om de enkelte synsforretningers form og indhold.
 § 3.  Ethvert skib skal, jfr. dog stk. 4, forinden det  

 går i fart enten som nybygget eller som indkøbt fra udlandet være godkendt af  

 skibstilsynet efter forud afholdt hovedsyn.
 Stk. 2.  For skibe indkøbt fra udlandet kan direktøren  

 tillade, at det i stk. 1 nævnte hovedsyn udskydes i indtil 3 måneder.
 Stk. 3.  Et skib, der har fået udskiftet hovedmotoren  

 eller som har gennemgået en ombygning, der medfører ændringer i de i skibets  

 målebrev anførte kendingsmål eller væsentlige ændringer i skibets indretning,  

 skal underkastes syn efter direktørens nærmere bestemmelse.
 Stk. 4.  Bestemmelserne i stk. 1 og 3 finder ikke  

 anvendelse på lastskibe og fiskeskibe under 5 tons og på lystfartøjer under  

 20 tons.
Passagerskibe § 4.  Passagerskibe i international fart og  

 passagerskibe på 20 tons og derover i indenrigs fart skal underkastes  

 hovedsyn med mellemrum af højst 12 måneder regnet fra sidste hovedsyn.
Stk. 2.  Passagerskibe under 20 tons i indenrigs fart  

 skal underkastes hovedsyn med mellemrum af højst 24 måneder.
Sådanne skibe  

 skal endvidere underkastes udrustningssyn mindst 9 og højst 15 måneder efter  

 sidste hovedsyn.
 Stk. 3.  Direktøren kan tillade, at de i stk. 1 og 2  

 nævnte hovedsyn udskydes i indtil 3 måneder.
Lastskibe § 5.  Lastskibe på 500 tons og derover skal  

 underkastes følgende syn: a.
Hovedsyn, som skal finde sted mindst 48 og højst  

 60 måneder efter sidst afholdte hovedsyn. b.
Bundsyn, som skal finde sted  

 mindst 24 og højst 36 måneder efter sidste hovedsyn. c.
For tankskibe, der er  

 10 år eller derover tillige et mellemliggende syn, som skal finde sted mindst  

 24 og højst 36 måneder efter sidst afholdte hovedsyn. d.
Udrustningssyn, som  

 skal finde sted med mellemrum af højst 24 måneder. e. Årligt syn på skrog,  

 maskineri og udrustning.
Dette syn skal for skrog og maskineris vedkommende  

 finde sted indenfor en periode af 3 måneder på hver side af årsdagen for  

 sidste hovedsyn, bortset fra år, hvor det i litra c nævnte syn afholdes.
For  

 udrustningens vedkommende skal synet finde sted mindst 9 og højst 15 måneder  

 efter sidst afholdte udrustningssyn.
§ 6.  Lastskibe på 250 tons og derover, men under 500  

 tons skal underkastes følgende syn: a.
Hovedsyn, som skal finde sted mindst  

 48 og højst 60 måneder efter det sidst afholdte hovedsyn. b.
Bundsyn, som  

 skal finde sted mindst 27 og højst 33 måneder efter sidste hovedsyn. c.  

 Udrustningssyn, som skal finde sted mindst 27 og højst 33 måneder efter  

 sidste hovedsyn.
§ 7.  Lastskibe på 20 tons og derover, men under 250  

 tons skal underkastes følgende syn: a.
Hovedsyn, som skal finde sted mindst  

 48 og højst 60 måneder efter det sidst afholdte hovedsyn. b.
Bundsyn, som  

 skal finde sted mindst 27 og højst 33 måneder efter sidste hovedsyn.
 § 8.  Lastskibe på 5 tons og derover, men under 20  

 tons som anvendes til særlige formål, eller hvis fartsområde omfatter sejlads  

 uden for indskrænket fart eller uden for lokal fart ved Færøerne eller  

 Grønland, skal underkastes hovedsyn med mellemrum af højst 48 måneder regnet  

 fra sidste hovedsyn.
 Stk. 2.  Bestemmelserne i stk. 1 gælder ikke for  

 lystfartøjer.
Fiskeskibe § 9.  Fiskeskibe på 24 m og derover i længde skal  

 underkastes følgende syn: a.
Hovedsyn, der skal finde sted med mellemrum af  

 højst 48 måneder regnet fra sidste hovedsyn. b.
Bundsyn, der skal finde sted  

 mindst 27 og højst 33 måneder efter sidste hovedsyn. c.
Udrustningssyn, der  

 skal finde sted med mellemrum af højst 24 måneder.
 Stk. 2.  Direktøren kan tillade, at det i stk. 1, litra  

 a, nævnte hovedsyn udskydes i indtil 12 måneder.
§ 10.  Fiskeskibe på 20 tons og derover, men under 24  

 m i længde, skal underkastes følgende syn: a.
Hovedsyn, der skal finde sted  

 med mellemrum af højst 48 måneder regnet fra sidste hovedsyn. b.
Bundsyn, der  

 skal finde sted mindst 27 og højst 33 måneder efter sidste hovedsyn.
 Stk. 2.  Direktøren kan tillade, at det i stk. 1, litra  

 a, nævnte hovedsyn udskydes i indtil 12 måneder.
 § 11.  Fiskeskibe på 5 tons og derover, men under 20  

 tons, hvis fartsområde omfatter sejlads uden for indskrænket fart eller uden  

 for lokal fart ved Færøerne eller Grønland, skal underkastes hovedsyn med  

 mellemrum af højst 48 måneder regnet fra sidste hovedsyn.
Radio- og radarsyn § 12.  Ethvert skib, der skal være udrustet med radio-  

 eller radaranlæg skal underkastes radiosyn og radarsyn med mellemrum af højst  

 12 måneder regnet fra sidste tilsvarende syn.
Fribordssyn § 13.  Ethvert skib, der skal være forsynet med  

 lasteliniecertifikat, skal forud for dette certifikats udstedelse underkastes  

 et 1. fribordssyn.
 Stk. 2.  Hvert år i tidsrummet mellem 3 måneder før og 3  

 måneder efter lasteliniecertifikatets grunddato skal sådanne skibe  

 underkastes en periodisk undersøgelse.
 Stk. 3.  Inden lasteliniecertifikatets udløb skal  

 sådanne skibe underkastes fuldstændigt fribordssyn.
 § 14.  Ethvert skib, der uden at skulle være forsynet  

 med lasteliniecertifikat skal være forsynet med lasteliniemærker, skal, inden  

 det går i fart, underkastes et 1. fribordssyn.
Særlige syn § 15.  Skibstilsynet kan efter anmodning fra  

 vedkommende rederi afholde syn til konstatering af, at skibe overholder  

 internationale regler, der ikke er bindende for danske skibe.
 § 16.  Direktøren kan til enhver tid påbyde, at et  

 skib underkastes et ekstraordinært syn, ligesom han under særlige forhold kan  

 fastsætte synsterminer, der afviger fra de i §§ 4-13 fastsatte.
Udsættelse med syn § 17.  Direktøren kan under særlige omstændigheder  

 tillade, at de i §§ 5-13 foreskrevne periodiske syn, som tillige er  

 foreskrevet i internationale konventioner, udskydes i overensstemmelse med  

 vedkommende konventions regler.
 Stk. 2.  For oplagte skibe kan direktøren tillade, at  

 foreskrevne periodiske syn helt eller delvis undlades, så længe skibet  

 forbliver oplagt.
Anmeldelse til syn § 18.  I de tilfælde hvor et skib skal underkastes et  

 af de i §§ 3-14 foreskrevne syn ved skibstilsynets foranstaltning, skal  

 skibet for at sikre synets afholdelse i rimelig tid forud anmeldes til syn.
 Stk. 2.  Når der sker skade på et skib af en sådan art,  

 at der skal afgives søforklaring i medfør af sølovens bestemmelser, skal  

 skibets reder anmelde skibet til skibstilsynet, der herefter afgør, i hvilket  

 omfang skibet skal underkastes syn.
Afholdelse af syn § 19.  De i §§ 3 og 4 omhandlede syn afholdes under  

 medvirken og kontrol af skibstilsynet.
 Stk. 2.  De i §§ 5-16 omhandlede syn kan efter nærmere  

 af direktøren fastsatte retningslinier afholdes af et anerkendt  

 klassifikationsselskab, af udenlandsk myndighed eller af dertil i de enkelte  

 tilfælde særligt bemyndigede personer.
 Stk. 3.  I de i stk. 2 nævnte retningslinier kan det  

 tillades, at klassifikationsselskabernes synsterminer anvendes i stedet for  

 de foreskrevne.
III.
Certifikater m.v.
 § 20.  Certifikater, som er foreskrevet i Den  

 Internationale Lasteliniekonvention, Den Internationale Konvention om  

 Forebyggelse af Forurening fra Skibe, Den Internationale Konvention om  

 Sikkerhed for Menneskeliv på Søen og sådanne andre konventioner vedrørende  

 skibes sikkerhed, som Danmark måtte ratificere, samt certifikater til  

 bevidnelse af de i § 15 nævnte syn udstedes af skibstilsynet.
 Stk. 2.  Direktøren kan bemyndige danske  

 udenrigsrepræsentanter og anerkendte klassifikationsselskaber til på sine  

 vegne at udstede de i stk. 1 omhandlede certifikater.
 Stk. 3.  De i stk. 1 omhandlede certifikater kan  

 endvidere udstedes af udenlandsk myndighed efter nærmere retningslinier  

 fastsat af direktøren.
 Stk. 4.  De i stk. 1 omhandlede certifikater, samt de i  

 §§ 21 og 22 omhandlede tilladelser udstedes på formularer fastsat eller  

 godkendt af direktøren.
§ 21.  Efter afsluttet hovedsyn på passagerskib  

 udstedes en tilladelse til sejlads med passagerer.
Tilladelsen skal indeholde  

 oplysninger om skibets fartsområde, størst tilladte passagerantal samt  

 seneste dato for næste hovedsyn.
Tilladelsens gyldighed ophører på  

 sidstnævnte dato.
 Stk. 2.  Tilladelsen udstedes i 2 eksemplarer, af hvilke  

 det ene skal være anbragt på et for passagererne iøjnefaldende sted ombord,  

 medens det andet skal opbevares sammen med skibets tilsynsbog.
 Stk. 3.  Til passagerskibe omfattet af bestemmelserne i  

 § 14 udstedes endvidere, inden skibet sættes i fart, et fribordscertifikat.
 Stk. 4.  Intet passagerskib må gå i fart uden den i stk.  

 1 nævnte tilladelse, uden for det i tilladelsen nævnte fartsområde eller med  

 flere passagerer end angivet deri.
 Stk. 5.  Sejlads må endvidere ikke finde sted, såfremt  

 gyldigheden af et af skibstilsynet eller på dettes vegne udstedt  

 internationalt certifikat er ophørt, eller såfremt et foreskrevet syn ikke er  

 afholdt.
§ 22.  Efter afsluttet hovedsyn på lastskibe og  

 fiskeskibe udstedes en tilladelse til, at skibet går i fart.
I tilladelsen  

 anføres, i hvilket fartsområde samt eventuelt på hvilke vilkår, skibet må  

 anvendes.
Endvidere anføres det højeste antal personer, der med de  

 ombordværende redningsmidler må medtages, samt seneste dato for skibets næste  

 hovedsyn.
Tilladelsens gyldighed ophører på sidstnævnte dato.
Tilladelsen  

 skal opbevares sammen med skibets tilsynsbog.
 Stk. 2.  Intet lastskib eller fiskeskib, der er omfattet  

 af § 3, må gå i fart, uden at skibstilsynet har givet tilladelse hertil.  

 Sejlads må ikke ske udenfor det af skibstilsynet tilladte fartsområde eller i  

 strid med de i tilladelsen fastsatte vilkår.
 Stk. 3.  For lastskibe eller fiskeskibe, der er forsynet  

 med internationale certifikater udstedt af skibstilsynet eller på  

 skibstilsynets vegne, må sejlads ikke finde sted, hvis gyldigheden af et  

 eller flere af disse certifikater er ophørt.
 Stk. 4.  Sejlads må endvidere ikke finde sted, såfremt  

 et foreskrevet syn ikke er afholdt.
 § 23.  Direktøren kan under særlige forhold tillade  

 skibe at foretage enkelte rejser, uanset at bestemmelserne i §§ 21, stk. 4 og  

 5 og 22, stk. 3 og 4, ikke er opfyldt.
IV.
Straffebestemmelse § 24.  Den der undlader at foretage anmeldelse til syn  

 i henhold til § 18, samt den der anvender et skib i strid med bestemmelserne  

 i §§ 21, stk. 4 og 22, stk. 2-4, jfr. § 23, samt §§ 26, stk. 2, og 27, stk.  

 3, kan i medfør af § 28 i lov nr. 98 af 12. marts 1980 om skibes sikkerhed m.  

 v. straffes med bøde eller hæfte.
V.
Ikrafttræden m.v.
 § 25.  Bekendtgørelsen træder i kraft den 15. juli  

 1981.
 Stk. 2.  Samtidig ophæves §§ 350-364 og 377-383 i  

 bekendtgørelse nr. 173 af 21. maj 1965 med senere ændringer om forskrifter  

 for skibes bygning og udstyr m. v.
VI.
Overgangsbestemmelser Passagerskibe § 26.  Certifikater udstedt i henhold til de hidtil  

 gældende bestemmelser bevarer deres gyldighed i overensstemmelse med det i  

 certifikatet anførte.
 Stk. 2.  Intet passagerskib må gå i fart uden for det i  

 dets fartscertifikat angivne fartsområde eller med flere passagerer end deri  

 angivet.
Lastskibe og fiskeskibe § 27.  Internationale certifikater udstedt i henhold  

 til de hidtil gældende bestemmelser bevarer deres gyldighed i  

 overensstemmelse med det i certifikatet anførte.
 Stk. 2.  Fartscertifikater bevarer deres gyldighed  

 indtil det første hovedsyn, som skibet i henhold til §§ 5-7 og 9-10 skal  

 underkastes, under forudsætning af, at de øvrige foreskrevne syn er afholdt.
 Stk. 3.  Intet lastskib eller fiskeskib må anvendes uden  

 for det i dets fartscertifikat eller i dets tilsynsbog angivne fartsområde.
