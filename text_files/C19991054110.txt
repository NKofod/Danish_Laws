 Om partshøring i  

 udlændingesager.
 1.	Rigspolitiet og Direktoratet for  

 Udlændinge har drøftet reglerne om partshøring i  

 forvaltningslovens kapitel 5 i relation til sager, der behandles af  

 direktoratet og politiet inden for udlændingelovens område.
2.	Direktoratet for Udlændinge har på  

 baggrund heraf udarbejdet et notat, hvoraf ekstrakt vedlægges.
Af  

 notatet fremgår, at direktoratet har ansvar for, at reglerne om  

 partshøring iagttages i de sager, hvor direktoratet har  

 afgørelseskompetancen.
For at lette sagsbehandlingen bør  

 politiet i overensstemmelse med reglerne i notatet i videst muligt omfang  

 sørge for, at partshøring foretages i forbindelse med politiets  

 sagsbehandling inden sagen sendes til direktoratet til afgørelse.
 3.	Tvivlsspørgsmål vedrørende  

 partshøring i sager, der henhører under direktoratets  

 afgørelseskompetence forelægges for direktoratet.
4.	For så vidt angår sager, der efter  

 udlændingeloven henhører under politiets kompetence, og som ikke  

 behandles som straffesager, påhviler det politiet at iagttage reglerne  

 om partshøring.
Som eksempler på sådanne sager kan  

 nævnes afvisningssager.
Sager vedrørende administrative  

 indrejseforbud er forvaltningssager, men som grundlag kan indgå  

 straffesager, der er undtaget aktindsigt.
Boye Henning Dahlfelt Forvaltningslovens § 19 om  

 partshøring 1.	Efter forvaltningslovens § 19, stk. 1, skal  

 partshøring som udgangspunkt finde sted, når a)	parten ikke i forvejen er bekendt med, at  

 direktoratet er i besiddelse af oplysningerne, b)	oplysningerne vedrør sagens faktiske  

 omstændigheder, c)	oplysningerne er af væsentlig betydning  

 for sagens afgørelse, og d)	oplysningerne er til ugunst for parten.
 Er indhentede oplysninger omfattet af pkt. a) - d) skal  

 partshøring ske, medmindre en af følgende undtagelser finder  

 anvendelse, jf. § 19, stk. 2:
I)	Efter oplysningernes karakter og sagens beskaffenhed må det anses for ubetænkeligt  

 at træffe afgørelse i sager uden partshøring.
 II)	Partens interesse i at sagens afgørelse  

 udsættes, findes at burde vige for væsentlige hensyn til  

 offentlige eller private interesser.
 III)	Parten har ikke ret til aktindsigt med hensyn til  

 de pågældende oplysninger, jf. lovens §§ 9 - 18.
 (§ 18 vedrører aktindsigt i straffesager).
 IV)	Forelæggelse af oplysningerne for parten vil  

 være forbundet med væsentlige vanskeligheder.
 2.	For behandling af asylsager betyder disse  

 regler, at alle nye oplysninger om sagens faktiske omstændigheder, der  

 har konkret og væsentlig betydning for sagens afgørelse, skal  

 forelægges parten.
 Dette indebærer, at tekniske rapporter fra politiet,  

 personlige forespørgsler til Udenrigsministeriet, oplysninger om  

 konkrete begivenheder, f.eks. kupforsøg, attentater eller  

 oprør, der har relevans for ansøgerens asylmotiv samt andre  

 oplysninger, der er omfattet af pkt. a) - d), er omfattet af  

 partshøringspligten.
 Generelle oplysninger om særlige befolkningsgruppers  

 forhold eller om den almene politiske eller menneskerettighedsmæssige  

 situation er ikke omfattet af partshøringspligten.
 En tommelfingerregel kan være, at partshøring  

 er indiceret, såfremt oplysningen vil indgå som et element i  

 begrundelsen for et afslag på ansøgningen om asyl.
 Partshøring foregår i asylsager ved at anmode  

 DCP om at foretage genafhøring af pågældende med henblik  

 på forelæggelse af oplysningerne.
 3.	På opholds- og  

 arbejdstilladelsesområdet samt på visumområdet  

 betyder partshøringsreglerne, at der som udgangspunkt skal finde  

 partshøring sted, såfremt der fremkommer nye oplysninger, der er  

 omfattet af pkt. a) - d).
 Opmærksomheden henledes imidlertid på, at en  

 række af undtagelsesreglerne i § 19, stk. 2, kan finde anvendelse.
Først og fremmest vil oplysninger, der stammer fra  

 kontrol i offentlige registre eller i øvrigt fra offentlige  

 myndigheder være omfattet af pkt.
I).
 Omfattet af denne undtagelsesregel vil efter et konkret  

 skøn tillige være oplysninger fra referencen, der går ud  

 på, at referencen intet kendskab har til ansøgeren.
Endvidere vil visse partshøringer kunne undlades  

 under henvisning til pkt.
IV). Det drejer sig om ansøgere, der efter  

 et konkret skøn må antages at opholde sig på et sted, hvor  

 det vil være forbundet med betydelige problemer at foretage  

 partshøring.
Navnlig i visumsager vil denne undtagelse kunne  

 anvendes.
 4.	I inddragelsessager og sager, hvor  

forlængelse nægtes, skal partshøring også  

 foretages.
 Oplysninger fra offentlige myndigheder kan dog  

 lægges til grund uden partshøring.
 Inddragelsessager vedrørende forsvundne personer  

 kan gennemføres uden partshøring under henvisning til  

 undtagelse IV).
Ligger inddragelsestidspunktet meget tæt på  

 2-årsfristen i udlændingelovens § 19 kan partshøring efter  

 en konkret vurdering undlades, jf. pkt.
II).
 Når politiet modtager oplysninger, der kan begrunde  

 inddragelse af en tilladelse, skal politiet opfordres til inden fremsendelse  

 til direktoratet at foretage partshøring.
 5.	Det forhold, at parten har givet samtykke til  

 indhentelse af oplysninger hos andre myndigheder, jf. lovens § 29, fritager  

 kun direktoratet for partshøring, i det omfang karakteren af de  

 indhentede oplysninger på forhånd var nøje  

 præciseret overfor parten.
