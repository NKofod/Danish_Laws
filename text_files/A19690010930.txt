 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Danske statsbaner med tilhørende automobil-,  

 færge- og skibsforbindelser styres af en generaldirektør, der har den øverste  

 ledelse såvel med hensyn til driften som med hensyn til forberedelse og  

 gennemførelse af nye anlæg.
 Stk. 2.  Generaldirektøren står som departementschef  

 umiddelbart under ministeren for offentlige arbejder.
 § 2.  Ministeren for offentlige arbejder fastsætter de  

 nærmere regler om statsbanernes organisation.
 § 3.  Der nedsættes et jernbaneråd med den opgave at  

 afgive udtalelser om spørgsmål af principiel betydning for statsbanerne.
Stk. 2.  Rådet består af 15 medlemmer.
Rådets formand  

 beskikkes af ministeren for offentlige arbejder. 8 medlemmer vælges af  

 folketinget blandt dettes medlemmer.
Ministeren beskikker efter indstilling  

 en repræsentant for hver af følgende organisationer: Statstjenestemændenes  

 Centralorganisation I, Statstjenestemændenes Centralorganisation II og  

 Arbejderbevægelsens Erhvervsråd.
Derudover beskikker ministeren 3 medlemmer  

 repræsenterende industri, handel og landbrug.
Samtlige valg og beskikkelser  

 gælder for 5 år ad gangen, dog afgår de af folketinget valgte medlemmer,  

 såfremt de udtræder af folketinget.
 Stk. 3.  Ministeren fastsætter rådets forretningsorden.
 § 4.  Loven træder i kraft 1. april 1969. Lov nr. 40  

 af 25. februar 1925 ophæves.
 Givet i Jagthuset, Trend skov, den 1.  

 april 1969.
 Under Vor Kongelige Hånd og Segl.
 FREDERIK R.
 /Ove Guldberg.
