Lov om ændring af momsloven1) (Ændringer af regler om fiskalrepræsentant) VI MARGRETHE DEN ANDEN, af Guds Nåde Danmarks Dronning,  

 gør vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov om merværdiafgift (momsloven), jf. lovbekendtgørelse  

 nr. 804 af 16. august 2000, som senest ændret ved § 3 i lov nr.  

 1299 af 20. december 2000, foretages følgende ændringer:
 1. § 46, stk. 6, affattes således:
»Stk. 6. Er en virksomhed registreret ved en herboende  

 repræsentant efter § 47, stk. 2, hæfter denne og  

 repræsentanten solidarisk for betaling af afgiften.« 2. § 47, stk. 2, affattes således:
»Stk. 2. Afgiftspligtige personer, som har forretningssted i  

 et land uden for EU, med hvilket Danmark ikke har et retligt instrument om  

 gensidig bistand med en retsvirkning, der svarer til reglerne i EU, skal  

 registreres ved en person, der er bosiddende her i landet, eller ved en  

 virksomhed, der har forretningssted her i landet.
Det samme gælder,  

 når den udenlandske virksomhed foretager erhvervelser af varer fra  

 andre EU-lande.
Afgiftspligtige personer med forretningssted uden for Danmark  

 skal ikke registreres, i det omfang aftageren er gjort betalingspligtig.« § 2 Loven træder i kraft den 1. januar 2002.
Givet på Christiansborg Slot, den 19.  

 december 2001 Under Vor Kongelige Hånd og Segl Margrethe R.
/Svend Erik Hovmand 1)   Loven indeholder bestemmelser, der  

 gennemfører Rådets direktiv 2000/65/EF af 17. oktober 2000 om  

 ændring af direktiv 77/388/EØF af 17. maj 1977 om harmonisering  

 af medlemsstaternes lovgivning om omsætningsafgifter   det fælles  

 merværdiafgiftssystem om ensartet beregningsgrundlag, for så vidt  

 angår bestemmelse af betalingspligten for merværdiafgiften  

 (EF-Tidende 2000, L 269/45).
