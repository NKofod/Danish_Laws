Den 17. marts 1988 har undervisnings- og forskningsministeren i skrivelse til det islandske udenrigsministerium meddelt dansk godkendelse af en i Reykjavik den 29. september 1986 mellem Danmark, Finland, Island, Norge og Sverige undertegnet aftale om fælles arbejdsmarked for faglærere og lærere i praktisk-æstetiske fag i gymnasieskolen (gymnasiet og erhvervsskolerne).
 Aftalen har følgende ordlyd:
AFTALE mellem Danmark, Finland, Island, Norge og Sverige om fælles arbejdsmarked for  

 faglærere og lærere i praktisk-æstetiske fag i gymnasieskolen  

 (gymnasiet og erhvervsskolerne).
Regeringerne i Danmark, Finland, Island, Norge og Sverige, - som tidligere har indgået overenskomst om et fælles nordisk  

 arbejdsmarked (6. marts 1982) - som tidligere har indgået overenskomst om et fælles nordisk  

 arbejdsmarked for lærere i folkeskolen (3. marts 1982) - som finder at muligheden for fri udveksling af lærere i gymnasieskolen  

 mellem de nordiske lande kan blive til gavn for skolens udvikling i disse  

 lande, er blevet enige om følgende:
Artikel 1 Den som har en for gymnasieskolen officielt godkendt  

faglæreruddannelse på mindst fire år, som giver kompetence til  

 tjeneste i almendannende teoretiske fag i de her nævnte skoleformer i  

 et af de tilsluttede lande er, under de i aftalen givne forudsætninger,  

 kompetent til tjeneste som faglærer i hvert enkelt af de øvrige tilsluttede  

 lande og skal have ret til at udøve virksomhed som sådan, forudsat at  

 uddannelsen i undervisningsfagene stort set svarer til det pågældende lands  

 vedtægter og forskrifter.
 Den som har en for gymnasieskolen officielt godkendt læreruddannelse på  

 mindst tre år, som giver kompetence til tjeneste som lærer i de her nævnte  

 skoleformer i almendannende praktisk-æstetiske fag (f.eks. idræt,  

 musik, sløjd, fotolære, tekstilkundskab) i et af de tilsluttede lande er,  

 under de i aftalen givne forudsætninger, kompetent til tjeneste som lærer i  

 sådanne fag i hvert enkelt af de øvrige tilsluttede lande og skal have ret  

 til at udøve virksomhed som sådan, forudsat at uddannelsen i  

 undervisningsfagene stort set svarer til det pågældende lands vedtægter og  

 forskrifter.
 I Danmark varetages erhvervsuddannelserne af skoler, som er private  

 selvejende institutioner, der selvstændigt træffer beslutning om ansættelse  

 af lærere.
Artikel 2 Den som har en kortere læreruddannelse i almendannende praktisk-æstetiske  

 fag end ovenfor beskrevet, kan af det modtagende land af særlige grunde  

 erklæres kompetent.
Det i denne artikel beskrevne efterprøves ifølge normal  

 dispensationspraksis.
Artikel 3 Den lærer i et tilsluttet land, som ansættes i en gymnasieskole i et andet  

 tilsluttet land, skal have tilstrækkelige kundskaber i skolens  

 undervisningssprog.
Artikel 4 Lærere som er godkendt i overensstemmelse med denne aftale, bør i  

 princippet være berettigede til at søge og få ansættelse som lærere i et  

 andet tilsluttet land, uden hindring af at den ansøgende ikke er statsborger  

 i dette land.
 Tjeneste som lærer i et af de tilsluttede lande bør i et andet tilsluttet  

 land, i hvilket tjenesten fortsætter, ligestilles med tilsvarende tjeneste  

 udøvet i sidstnævnte land.
Artikel 5 Lærere i et tilsluttet land som har fået tjeneste i et andet tilsluttet  

 land, bør i princippet være ligestillede med lærere i sidstnævnte land for så  

 vidt angår ret til løn og pension* samt øvrige rettigheder i forbindelse med  

 tjenesten.
Artikel 6 Hvert enkelt af de tilsluttede lande skal efter undertegnelsen af denne  

 aftale - i den udstrækning det er muligt - gennemføre ændringer i interne  

 bestemmelser med de i artiklerne 1-5 angivne principper.
Artikel 7 De centrale skolemyndigheder i de tilsluttede lande bør følge udviklingen  

 på arbejdsmarkedet for lærere i de respektive lande, og såfremt særskilte  

 foranstaltninger er nødvendige, afgive rapport herom til Nordisk  

 arbejdsmarkedsudvalg.
 De centrale skolemyndigheder bør give hinanden fortløbende oplysninger,  

 som er af betydning for at bedømme udviklingen på arbejdsmarkedet for lærere  

 i de tilsluttede lande.
Artikel 8 Aftalen træder i kraft tredive dage efter den dag, da samtlige  

 kontraherende parter har givet det islandske udenrigsministerium meddelelse  

 om deres godkendelse af aftalen.
 Det islandske udenrigsministerium underretter de øvrige kontraherende  

 parter om modtagelsen af disse meddelelser og om tidspunktet for aftalens  

 ikrafttrædelse.
Artikel 9 En kontraherende part kan opsige aftalen ved skriftlig meddelelse herom  

 til det islandske udenrigsministerium, som underretter de øvrige  

 kontraherende parter om modtagelsen af meddelelsen og om dens indhold.
 En opsigelse gælder kun den part, som har afgivet den, og den får virkning  

 seks måneder efter den dag, da det islandske udenrigsministerium modtog  

 meddelelsen om opsigelsen.
Artikel 10 Originalteksten af denne aftale deponeres i det islandske  

 udenrigsministerium, der tilstiller de øvrige kontraherende parter bekræftede  

 genparter heraf.
 Til bekræftelse heraf har undertegnede befuldmægtigede repræsentanter  

 undertegnet denne aftale.
 Udfærdiget i Reykjavik den 29. september 1986 i et eksemplar på dansk,  

 finsk, islandsk, norsk og svensk, hvilke tekster alle har samme gyldighed.
 For Danmarks regering:
J.
Harder Rasmussen For Finlands regering:
Gustav Bjørkstrand For Islands regering:
Sverrir Hermannsson For Norges regering:
Kirsti K.
Grøndahl For Sveriges regering:
