 En brancheforening, der agter at oprette en særlig vurderings- og  

 voldgiftsafdeling, rejste spørgsmål om den afgiftsmæssige stilling for denne  

 afdelings aktiviteter.
Afdelingens vurderingsmænd skal bistå i vurderingen af ejendomme, inventar  

 og regnskaber i forbindelse med overdragelse af virksomheder inden for  

 branchen samt ved fornyelse af forpagtningskontrakter.
Vurderingsmænd  

 forpligter sig til alene at lade sig udpege i vurderings- og voldgiftssager,  

 der rekvireres gennem brancheforeningen.
Deres honorarer, der betales af rekvirenterne, fastsættes på grundlag af  

 takster eller efter retningslinier, der fastsættes af Monopoltilsynet.
Der  

 bliver dog ikke tale om oprettelse af et egentligt voldgiftsnævn.
 Nævnet traf afgørelse om, at de beskrevne ydelser, der præsteres af de af  

 brancheforeningen udpegede vurderingsmænd, er afgiftspligtige efter  

 merværdiafgiftslovens § 2, stk 2, idet ingen af undtagelsesbestemmelserne i  

 stk 3 kan finde anvendelse.
 Ministeriet for skatter og afgifter fandt ikke grundlag for at fritage de  

 nævnte ydelser for afgift efter lovens § 4, stk 2.
 Se også Mn.754, Dep.809, Mn.827 og Mn.853.
