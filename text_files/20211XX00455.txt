Skriftlig fremsættelse (27. januar 2022) Finansministeren (Nicolai Wammen):
 Herved tillader jeg mig for Folketinget at fremsætte:
Forslag til lov om tillægsbevilling for finansåret 2021 (Lovforslag nr.
L 108) Tillægsbevillingslovforslaget (FTB) formaliserer de bevillingsændringer, som i finansårets løb er foretaget på forventet efterbevilling.
FTB har dermed en bevillingsretlig og ikke en statsfinansiel funktion.
FTB er udarbejdet med afsæt i de ressortfordelinger, der følger af kongelig resolution af 19. november 2020 og kongelig resolution af 21. januar 2021.
Bevillingsændringer på FTB for 2021 En stor del af ændringerne i forhold til finansloven for 2021 har enten tidligere været forelagt Folketinget i form af lovforslag eller aktstykker eller har karakter af udgiftsneutrale overførsler mellem bevillinger efter reglerne herom.
 FTB for 2021 indeholder nettomerbevillinger for i alt 81.281,2 mio. kr. i forhold til finansloven for 2021. Bevillingsændringerne skyldes særligt vedtagelse af ny lovgivning samt ekstraordinære udgifter som følge af COVID-19, jf. tabel 1.
Ændringer der ikke optages på FTB for 2021 Økonomiske dispositioner i finansåret, der foretages inden for allerede givne bevillingsmæssige hjemler, optages som udgangspunkt ikke på FTB.
 Blandt de væsentligste dispositioner, der således ikke optages på FTB, kan nævnes ændrede skøn for lovbundne udgifter og skatter mv.
 Da ændrede skøn mv. ikke medtages på FTB, er der ikke nogen direkte sammenhæng mellem saldoen på statens drifts-, anlægs- og udlånsbudget (DAU-saldoen) på FTB og det endelige resultat i statsregnskabet, som der udarbejdes skøn for i Økonomisk Redegørelse, jf. tabel 2. I tabellen fremgår DAU-saldoen i FTB og statsregnskabet samt det seneste skøn i december i perioden fra 2011 til 2021.
Specifikation af bevillingsændringer på FTB 2021 Forslaget til lov om tillægsbevilling for 2021 udviser nettomerbevillinger på 33.852,4 mio. kr. under delloftet for driftsudgifter, nettomerbevillinger på 1.015,4 mio. kr. under delloftet for indkomstoverførsler, nettomerbevillinger på 49.380,8 mio. kr. på udgifter uden for loft samt nettomerindtægter på 2.967,4 mio. kr. på indtægtsbudgettet, jf. tabel 3.
 De væsentligste bevægelser under delloftet for driftsudgifter, delloftet for indkomstoverførsler, udgifter uden for loft samt indtægtsbudgettet gennemgås i det følgende.
1. Oversigt over væsentlige bevægelser under delloftet for driftsudgifter Nettomerbevillingen på § 7. Finansministeriet på 1.057,6 mio. kr. kan primært henføres til merudgifter til EU-bidraget vedr. moms og BNI på 1.050,9 mio. kr. som følge af balancejustering samt ændringsbudgetter til EU's budget for 2021, jf.
BV. 2.2.1.
Nettomerbevillingen på § 8. Erhvervsministeriet på 1.598,4 mio. kr. kan primært henføres til udgifter som følge af COVID-19, herunder f.eks. udgifter til en øget tabsramme for matchfinansieringsordningerne i Vækstfonden samt udgifter til en række initiativer ifm.
Aftale om sommer- og erhvervspakke af 4. juni 2021. Dertil kommer overførsler til § 13. Indenrigs- og Boligministeriet som følge af ressortomlægning.
 Nettomerbevillingen på § 9. Skatteministeriet på 599,4 mio. kr. kan primært henføres til dels merudgifter til de civilretlige tiltag i udbyttesagen i 2021 på 229,5 mio. kr., jf. akt. 199 af 8. april 2021, dels tilførsel af efterbevillinger til dækning af pålagte sagsomkostninger i udbyttesagen i 2021 ifm. retssagerne i England på 401,7 mio. kr., jf. akt. 267 af 10. juni 2021.
 Nettomerbevillingen på § 11. Justitsministeriet på 15.229,4 mio. kr. kan primært henføres til ekstraordinære merudgifter på 13.135,2 mio. kr. som følge af COVID-19, herunder indkøb af værnemidler mv., testindsatsen samt smitteopsporing mv., jf. akt. 194 af 25. marts 2021, akt. 222 af 28. april 2021, akt. 250 af 20. maj 2021, akt. 306 af 24. juni 2021, akt. 38 af 11. november 2021, akt. 47 af 18. november 2021, akt. 101 af 16. december 2021 og akt. 151 af 16. december 2021, samt udgifter på 2.075,5 mio. kr. som følge af udmøntningen af flerårsaftalen for politiet og anklagemyndigheden 2021-2023, jf. akt. 87 af 16. december 2021.
 Nettomerbevillingen på § 12. Forsvarsministeriet på 1.055,0 mio. kr. kan primært henføres til ekstraordinære udgifter på 101,4 mio. kr. til håndteringen af COVID-19 og 957,2 mio. kr. til indfrielse af feriepengeforpligtelsen over for Lønmodtagernes Feriemidler i 2021.
 Nettomerbevillingen på § 13. Indenrigs- og Boligministeriet på 1.411,1 mio. kr. kan primært henføres til ressortoverførsel fra § 15. Social- og Ældreministeriet, § 8. Erhvervsministeriet og § 28. Transportministeriet, jf. kongelig resolution af 21. januar 2021.
 Nettomerbevillingen på § 15. Social- og Ældreministeriet på 459,5 mio. kr. kan primært henføres til modtagelse af bevilling vedrørende ældreområdet fra § 16. Sundhedsministeriet samt overførsel af bevilling vedrørende indenrigsområdet til § 13. Indenrigs- og Boligministeriet, jf. kongelig resolution af 21. januar 2021. Nettomerbevillingen omfatter desuden COVID-19-relaterede udgifter, herunder stimulering af oplevelsesindustrien gennem civilsamfundet og kommunerne, styrket indsats for vaccineoptag blandt ældre, støtte og aktiviteter mod ensomhed for udsatte og ældre borgere mv.
Nettomerbevillingen på § 16. Sundhedsministeriet på 1.147,2 mio. kr. i 2021 dækker dels over en nettomerbevilling på 1.836,8 mio. kr. til den direkte ekstraordinære indsats mod COVID-19, herunder finansiering af tilvalgsordning for COVID-19 vacciner, udvikling af dansk COVID-19 vaccine hos Bavarian Nordic samt til kompensation for regionernes vaccineudgifter, dels en nettomerbevilling på 691,8 mio. kr. vedrørende aktstykker om afledte COVID-19 udgifter samt bloktilskudsaktstykket, herunder udvikling af dansk COVID-19 vaccine hos Bavarian Nordic, håndtering af kommunikationsindsats mv. i Sundhedsstyrelsen samt finansiering af DUT-sager.
Hertil kommer overførsel af bevilling vedrørende ældreområdet til § 15. Social- og Ældreministeriet, jf. kongelig resolution af 21. januar 2021.
 Nettomindrebevillingen på § 17. Beskæftigelsesministeriet på 88,2 mio. kr. kan primært henføres til overførsel fra arbejdsmiljøpuljen på § 17.21.09. Tilskud vedrørende forebyggelse af nedslidning og ulykker, jf. akt. 154 af 16. december 2021, regulering af ekstraordinær bevilling direkte målrettet indsatsen mod COVID-19 i 2021 i varslingspuljen på § 17.46.14. Indsats ved større afskedigelser samt udmøntning af reserve til DUT-forhandlinger med kommunerne med udgangspunkt i bloktilskudsaktstykket, jf. akt. nr. 320 af 29. juni 2021.
Nettomindrebevillingen på § 19. Uddannelse- og Forskningsministeriet på 396,4 mio. kr. kan primært henføres til indtægter fra EUs genopretningsfacilitet samt udgifter som følge af COVID-19, herunder udgifter til fagligt og trivselsmæssigt efterslæb samt selvtest på de videregående uddannelser.
Dertil kommer udgifter som følge af aktivitetsændringer samt indtægter fra salg af virksomheder ifm. afviklingen af innovationsmiljøerne.
 Nettomerbevillingen på § 20. Børne- og Undervisningsministeriet på 973,1 mio. kr. kan primært henføres til merudgifter som følge af en række COVID-19-relaterede hjælpe- og kompensationspakker, herunder bl.a. merudgifter på 250,0 mio. kr. til forlængelse af hjælpepakke til efterskoler og frie fagskoler mv, jf. akt. 158 af 11. februar 2021, merudgifter på 394,9 mio. kr. til indsatser for at styrke trivslen frem mod sommeren 2021, jf. akt. 180 af 25. marts, merudgifter på 226,0 mio. kr. til udbydere af arbejdsmarkedsuddannelser (AMU), jf. akt 67 af 2. december 2021, merudgifter på 180,5 mio. kr. til håndtering af faglige udfordringer og indsatser for at styrke trivslen, jf. akt. 294 af 17. juni 2021, samt merudgifter på 151,4 mio. kr. til tilskud til ekstraordinære rengøringsudgifter i 2021, jf. akt. 141 af 28. januar 2021, akt. 193 af 25. marts 2021, akt. 284 af 17. juni og akt. 13 af 14. oktober 2021. Dertil kommer mindreudgifter på 335,7 mio. kr. som følge af ændret aktivitet på de aktivitetsstyrede konti.
Nettomerbevillingen på § 21. Kulturministeriet udgør med 976,4 mio. kr., hvoraf 494,5 mio. kr. kan henføres til ekstraordinære udgifter i lyset af COVID-19 til kompensationsordninger, herunder f.eks. aflyste kulturarrangementer, faste omkostninger mv., jf. akt. 138 af 12. januar 2021 m.fl.
Hertil kommer puljeordninger mv. på 406,8 mio. kr., bl.a. relateret til sommerpakken på Kulturministeriets område, jf. akt. 307 af 17. juni 2021. Dertil er bevillingen til Folkehøjskolerne øget med 76,4 mio. kr. som følge af øget aktivitet.
 Nettomerbevillingen på § 23. Miljøministeriet på 1.907,1 mio. kr. kan primært henføres til tilførsel af nettobevilling på 2.324,1 mio. kr. som led i ressortdelingen af det daværende Miljø- og Fødevareministerium, jf. kongelig resolution af 19. november 2020.
 Nettomerbevillingen på § 24. Ministeriet for Fødevarer, Landbrug og Fiskeri på 11.990,1 mio. kr. kan primært henføres til tilførsel af 10.030,6 mio. kr. til endelig nedlukningserstatning til minkavlere og følgeerhverv, jf. akt. 137 af 16. december 2021. I modsatte retning trækker overførsel af bevilling for i alt 2.357,5 mio. kr. til § 23. Miljøministeriet og § 17. Beskæftigelsesministeriet som led i ressortdelingen af § 24. Miljø- og Fødevareministeriet, jf. kongelig resolution af 19. november 2020.
 Nettomerbevillingen på § 28. Transportministeriet udgør 2.442,6 mio. kr., hvoraf 3.441,0 mio. kr. kan henføres til kompensation som følge af COVID-19, jf. akt. 303 af 24. juni 2021, akt. 4 af 7. oktober 2021, akt. 123 og 150 af 16. december 2021, samt akt. 126 og akt. 133 af 17. december 2021. Dertil kommer merbevilling på 205,0 mio. kr. til initiativer fra Aftale om sommer- og erhvervspakke mv., jf. akt. 304 af 24. juni 2021, samt indtægter fra det danske hjemtag fra EUs genopretningsfacilitet på 155,0 mio. kr., jf. akt 140 af 16. december 2021. Modsat er bevillingen nedskrevet med 435,0 mio. kr. som primært kan henføres til ressortoverdragelse af det almene boligområde til § 13. Indenrigs- og Boligministeriet, jf. kongelige resolution af 21. januar 2021.
 Nettomindrebevillingen på § 29. Klima-, Energi- og Forsyningsministeriet på 643,7 mio. kr. kan primært henføres til indtægter fra EUs Genopretningsfacilitet ifm. den danske genopretningsplan til EU på 732,5 mio. kr. jf. akt. 140 af 16. december 2021.
Nettomindrebevillingen på § 35. Generelle reserver på 5.906,3 mio. kr. kan primært henføres til udmøntning af generelle reserver (herunder særligt § 35.11.01. Merudgifter ved nye bevillingsforslag, § 35.11.19. Regeringsreserve og § 35.11.07. Reserve til håndtering af udfordringer i lyset af COVID-19 mv.) på en række ministerområder ved aktstykker eller som følge af lovgivning samt nulstilling af reserver.
Hertil kommer udmøntning af budgetreguleringen til midler fra EU's genopretningsfacilitet.
2. Oversigt over væsentlige bevægelser for udgifter under delloftet for indkomstoverførsler Nettomerbevillingen på § 17. Beskæftigelsesministeriet på 1.269,4 mio. kr. kan primært henføres til en række COVID-19-relaterede hjælpepakker og afledte virkninger heraf.
Der er merudgifter sfa. en række hjælpepakker målrettet barsels- og sygedagpengemodtagere, herunder forlængelse af retten til sygedagpenge samt midlertidig suspendering af arbejdsgiverperioden, som giver arbejdsgivere en udvidet ret til refusion for udgifter til lønmodtagere, der var fraværende som følge af COVID-19. Hertil kommer merudgifter til folkepension sfa. ingen modregning ved ekstraindtægter relateret til COVID-19 arbejde, jf. lov nr. 707 af 26. april 2021.
Der er på § 35. Generelle reserver optaget en reserve på 185,0 mio. kr. for at sikre overholdelse af delloft for indkomstoverførsler, således at delloft for indkomstoverførsler korrigeres administrativt.
Reserven er nedskrevet på forslag til lov om tillægsbevilling for 2022.
 Nettomindrebevillingen på § 36. Pensionsvæsenet på 301,0 mio. kr. kan henføres til en bevillingsreduktion på § 36.31.01. Pensionsudgifter i folkeskolen mv. for at opnå et mere retvisende billede af hovedkontoen.
3. Oversigt over væsentlige bevægelser for udgifter uden for udgiftsloft Nettomerbevillingen på § 7. Finansministeriet på 451,6 mio. kr. kan primært henføres til udgifter på 727,6 mio. kr. forbundet med indskydelse af ejendomme i Statens Ejendomssalg A/S, jf. akt. 289 af 17. juni 2021 og akt. 146 af 16. december 2021. Herudover merudgifter på 101,7 mio. kr. til EU-bidraget vedr. told- og sukkerafgifter som følge af opdaterede skøn for toldindtægter, jf.
BV. 2.2.1. Merudgifterne modsvares delvist af en række andre nedjusteringer og indtægter, herunder som følge af indskydelse af ejendomme i Statens Ejendomssalg A/S, jf. akt. 289 af 17. juni 2021 og akt. 146 af 16. december 2021.
 Nettomerbevillingen på § 8. Erhvervsministeriet på 17.375,1 mio. kr. kan primært henføres til ekstraordinære udgifter som følge af COVID-19 på 17.372,1 mio. kr., herunder bl.a. udgifter til kompensationsordningen for faste omkostninger, lønkompensationsordningen og kompensationsordningen for større arrangementer mv.
 Nettomindrebevillingen på § 11. Justitsministeriet på 1.800,0 mio. kr. kan henføres til udmøntningen af den på finansloven for 2021 opførte reserve på § 11.11.78. Reserve til indkøb af værnemidler uden for udgiftsloft til henholdsvis § 11.11.43. Reserve til værnemidler og test mv. og § 11.11.44. Værnemidler og test mv. under delloftet for driftsudgifter med henblik på dækning af udgifter som følge af COVID-19, herunder udgifter til indkøb af værnemidler mv. og testindsatsen, jf. akt. 194 af 25. marts 2021.
Nettomindrebevillingen på § 12. Forsvarsministeriet på 5,2 mio. kr. kan henføres til merindtægter på 50,9 mio. kr. og merudgifter på 45,7 mio. kr.
Merindtægterne kan henføres til et provenu sfa.
Forsvarsministeriets afhændelse af ejendomme, jf. akt. 289 af 17. juni 2021 og akt. 146 af 16. december 2021. Der er som følge heraf afholdt én-til-én-relaterede udgifter på 45,7 mio. kr., jf. den særlige bevillingsbestemmelse under § 12.1 Fællesudgifter på finansloven for 2021.
Nettomerbevillingen på § 13. Indenrigs- og Boligministeriet på 237.797,2 mio. kr. kan primært henføres til ressortoverførsel fra § 15. Social- og Ældreministeriet, § 8. Erhvervsministeriet og § 28. Transportministeriet, jf. kongelig resolution af 21. januar 2021. Herudover kan nettomerbevillingen henføres til bloktilskudsaktstykket, jf. akt. 320 af 29. juni 2021 samt ekstraordinære udgifter som følge af COVID-19, herunder forhøjet bloktilskud som led i udmøntning af coronavinterpakke, jf. akt. 143 af 16. december 2021. Merudgifterne modsvares delvist af en række mindreudgifter ifm. direkte efterregulering af § 13.81.01. Ydelsesstøtte til almene boliger og § 13.81.02. Ungdomsboligbidrag til almene boliger grundet lavere aktivitets-renteniveau.
Hertil kommer nettomindreindtægter sfa. ingen refusion fra Landsbyggefonden grundet den lave rente og aktivitet i den almene boligsektor.
 Nettomindrebevillingen på § 15. Social- og Ældreministeriet på 236.097,5 mio. kr. kan henføres til overførsel af bevilling vedrørende indenrigsområdet til § 13. Indenrigs- og Boligministeriet, jf. kongelig resolution af 21. januar 2021.
 Nettomindrebevillingen på § 16. Sundhedsministeriet på 447,2 mio. kr. dækker dels over en nettomindrebevilling på 2.196,7 mio. kr. som følge af bloktilskudsaktstykket mv., jf. akt. nr. 320 af 29. juni 2021, til regulering af den kommunale medfinansiering, ændret skøn over afløb mv. for kvalitetsbyggefonden samt kompensation for fastfrysning af den kommunale medfinansiering, dels en nettomerbevilling på 1.746,6 mio. kr. som følge af direkte ekstraordinære udgifter som følge af COVID-19, herunder forhøjelse af reserve til test og vaccination, vaccineindkøb og afledte vaccineudgifter bevilling til TestCenter Danmark mv.
 Nettomindrebevillingen på § 17. Beskæftigelsesministeriet på 1.109,5 mio. kr. kan primært henføres til nulstillingen af de kommunale reserver (§17.19.78. Reserver og budgetregulering vedrørende indkomstoverførsler). Mindreudgiften afspejler øgede overførselsudgifter sfa. en række COVID-19-relaterede hjælpepakker, der har forlænget suspensionen af dagpengeforbruget, jf. bl.a. lov nr. 57 af 19. januar 2021, lov nr. 467 af 20. marts 2021 og lov nr. 877 af 12. maj 2021.
 Nettomerbevillingen på § 23. Miljøministeriet på 791,8 mio. kr. kan primært henføres til tilførsel af 475,0 mio. kr. som led i ressortdelingen af det daværende Miljø- og Fødevareministerium, jf. kongelig resolution af 19. november 2020.
 Nettomindrebevillingen på § 24. Ministeriet for Fødevarer, Landbrug og Fiskeri på 368,3 mio. kr. kan primært henføres til overførsel af bevilling til § 23. Miljøministeriet på 475,0 mio. kr. som led i ressortdelingen af § 24. Miljø- og Fødevareministeriet, jf. kongelig resolution af 19. november 2020. Modsat tilføres 75,0 mio. kr. til en pulje til erstatningsjorde afsat i Aftale om grøn omstilling af dansk landbrug, jf. akt. 107 af 16. december 2021.
 Nettomerbevillingen på § 28. Transportministeriet på 88,5 mio. kr. kan primært henføres til nettomindreindtægter på 239,2 mio. kr. som følge af ressortoverdragelse af det almene boligområde til § 13. Indenrigs- og Boligministeriet, jf. kongelig resolution af 21. januar 2021, samt merindtægter fra EU's genopretningsfacilitet på 150,0 mio. kr., jf. akt. 140 af 16. december 2021.
 Nettomerbevillingen på § 29. Klima-, Energi- og Forsyningsministeriet på 27,5 mio. kr. kan primært henføres til indtægter fra EUs Genopretningsfacilitet ifm. den danske genopretningsplan til EU, jf. akt. 140 af 16. december 2021 og udgifter til hensættelser på udligningsordningen på § 29.25.14. Udbetaling til PSO-ordninger, jf. akt. 115 af 16. december 2021.
 Nettomindrebevillingen på § 35. Generelle reserver på 3.000,0 mio. kr. uden for udgiftslofterne kan dels henføres til udmøntning ved aktstykke, dels nulstilling af § 35.11.09. Midtvejs- og efterregulering af det kommunale bloktilskud mv. samt udmøntning af § 35.11.46. Reserve til forlængelse af kompensationsordninger.
 Nettomerbevillingen på § 38. Skatter og afgifter på 35.580,0 mio. kr. skal henføres til et nettomindreprovenu fra ekstraordinære udgifter i forbindelse med COVID-19, herunder midlertidig udskydelse af angivelses- og betalingsfrister mv. på skatteområdet og rentefrie lån svarende til indberettet A-skat og arbejdsmarkedsbidrag.
4. Oversigt over væsentlige bevægelser under indtægtsbudgettet Nettomerindtægten på § 11. Justitsministeriet på 81,8 mio. kr. kan henføres til flerårsaftalen for politiet og anklagemyndigheden 2021-2023, herunder ændrede bødeindtægter mv., jf. akt. 87 af 16. december 2021, samt ressortoverførslen af visse færdselsopgaver fra § 11. Justitsministeriet til § 28. Transportministeriet, jf. kongelig resolution af 29. september 2021.
 Nettomindreindtægten på § 17. Beskæftigelsesministeriet på 62,6 mio. kr. kan primært henføres til merudgifter ifm. initiativet med arbejdspladssnære aktiviteter i arbejdet med branchemål mv., jf. akt 154 af 16. december 2021 Merudgiften modsvares delvist af merindtægter fra medlemsbidrag fra arbejdsløshedskasser, jf. lov nr. 1438 af 29. juni 2021, der har udvidet muligheden for selvstændige for at blive medlem i arbejdsløshedskasser for understøtte de selvstændige mv. i forbindelse med udfasningen af kompensationsordningerne.
 Nettomerindtægten på § 28. Transportministeriet på 30,2 mio. kr. kan primært henføres til yderligere indtægter fra EU's genopretningsfacilitet til en statslig cykelpulje på 30,0 mio. kr., jf. akt. 140 af 16. december 2021.
 Nettomerindtægterne på § 29. Klima-, Energi- og Forsyningsministeriet på 207,6 mio. kr. på indtægtsbudgettet kan primært henføres til indtægter fra auktion over tilladelser på § 29.29.02.70. 1500 MHz-, 2100 MHz-, 2300 MHz-, 3,5 GHz- og 26 GHz-auktion for i alt 207,6 mio. kr.
 Nettomindrebevillingen på § 35. Generelle reserver på 1.520,5 mio. kr. kan henføres til udmøntning af budgetreguleringen til midler fra EU's genopretningsfacilitet.
Nettomerindtægterne på § 37. Renter på 65,8 mio. kr. kan primært henføres til forøgede provisionsindtægter på § 37. Renter til afdækning af de statsfinansielle risici forbundet med genudlån, garantier og kapitalindskud mv. for selskaber, som i høj grad har været iværksat pga.
COVID-19.
Nettomerindtægterne på § 38. Skatter og afgifter på 4.165,1 mio. kr. kan primært henføres til skønnede merindtægter på afgiftsområdet på 3.150,0 mio. kr. fra det løbende arbejde med at regulere den bogførte værdi af fordringer til kursværdi, da det i reguleringen fra og med 2021 er muligt at tage højde for frivillige indbetalinger og modregning.
Hertil kommer merindtægter fra EU ifm.
EUs genopretningsplan på samlet 1.190,1 mio. kr., som dækker afledte mindreprovenuer fra skatter og afgifter som følge af Aftale om Grøn skattereform af december 2020 og Aftale om grøn omstilling af vejtransporten af december 2020.
