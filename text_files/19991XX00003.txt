Skriftlig fremsættelse (5. oktober 1999) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af  

 ejendomsværdiskatteloven. (Begrænsningsregel for andre end  

 pensionister m.fl. og indfasning af indkomstregulering).
(Lovforslag nr.
L 2).
 Lovforslaget indeholder to ændringer af  

 ejendomsværdiskatteloven:
 1.	En begrænsningsregel for ikke-pensionister, hvorefter der  

 fastsættes et loft for, hvor meget ejendomsværdiskatten kan stige  

 fra år til år.
 2.	En indfasning af indkomstreguleringen af pensionistnedslaget for  

 pensionister mv.
 Begrænsningsregel for ikke-pensionister.
Ejendomsværdiskatteloven omlægger fra og med  

 år 2000 beskatningen af ejerboliger fra beskatning af lejeværdi  

 af egen bolig til ejendomsværdibeskatning.
Ligesom lejeværdien  

 beregnes ejendomsværdiskatten med en vis procentdel af  

 ejendomsvurderingen.
For så vidt angår lejeværdi er der dog  

 sat grænser for, hvor meget denne kan stige fra år til år  

 som følge af stigninger i ejendomsværdien.
Disse regler sikrer,  

 at en kraftig vurderingsstigning ikke slår igennem med ét slag,  

 men indfases over en kortere årrække.
 Den nævnte begrænsningsregel for  

 lejeværdi videreføres for pensionister mv., idet  

 ejendomsværdiskatteloven for så vidt angår denne  

 persongruppe sætter grænser for, hvor meget  

 ejendomsværdiskatten kan stige fra år til år som  

 følge af stigninger i ejendomsværdien.
For andre skattepligtige videreføres  

 begrænsningsreglen derimod ikke.
Ved udarbejdelsen af  

 ejendomsværdiskatteloven blev behovet for en begrænsningsregel  

 for ikke-pensionister skønnet til at være begrænset.
Et  

 efterslæb i ejendomsvurderingerne har imidlertid slået igennem  

 på ejendomsvurderingen for 1999, der har medført  relativt store  

 vurderingsstigninger.
Desuden giver det nye vurderingssystem med årlige  

 vurderinger mulighed for mere effektivt at kunne genoprette vurderingerne i  

 områder, som generelt hidtil har været vurderet for lavt.
I visse situationer vil dette medføre en  

 mærkbart højere ejendomsværdiskat i 2000 i forhold til  

 skat af lejeværdi i 1999. Det foreslås derfor at indføre  

 en begrænsningsregel, der beskytter mod markante stigninger i  

 ejendomsværdibeskatning pga. vurderingsstigninger.
Herefter kan  

 ejendomsværdiskatten højst stige 2.400 kr. fra det ene år  

 til det andet, dog altid med 20 pct.
Den foreslåede regel finder  

 anvendelse fra og med år 2000.
 Indfasning af indkomstreguleringen af pensionistnedslaget for  

 pensionister mv.
Alderspensionister får et indkomstafhængigt  

 nedslag i ejendomsværdiskatten.
Indkomstafhængigheden gør,  

 at pensionister med relativt gode indkomstforhold i år 2000 kan komme  

 til et opleve en relativ kraftig stigning i ejerboligbeskatningen ved  

 overgangen fra lejeværdi til ejendomsværdiskat.
For at lette  

 overgangen til ejendomsværdibeskatning foreslås det derfor at  

 indfase indkomstreguleringen.
Først fra 2003 indkomstreguleres  

 pensionistnedslaget som oprindeligt forudsat i  

 ejendomsværdiskatteloven.
 Herudover foretages enkelte mindre justeringer af de af  

 lovforslaget berørte bestemmelser.
 Det samlede provenutab for ejendomsværdiskatten i  

 2000 som følge af dette lovforslag skønnes til 110 mill.  

 kr.
Staten vil imidlertid i 2000 bære tabet for de  

 kommuner og amter, som vælger ordningen med statsgaranteret  

 udskrivningsgrundlag, da forslaget ikke er indregnet i det garanterede  

 udskrivningsgrundlag.
Det skønnes, at ca halvdelen af beløbet,  

 dvs ca. 55 mill. kr., vil vedrøre kommuner og amter, som vælger  

 det statsgaranterede udskrivningsgrundlag.
 For de selvbudgetterende kommuner og amter vil forslaget  

 isoleret set indebære et provenutab på skønsmæsigt  

 55 mill. kr. i 2000, som dog først vil kunne påvirke den  

 kommunale økonomi i forbindelse med den endelige afregning i 2002.
Forslaget skønnes at medføre engangsudgifter  

 på 3,1 mill. kr. primært  til edb-udvikling.
Udgifterne vil  

 hovedsageligt skulle afholdes i 1999. Hertil kommer årlige  

 driftsudgifter på 0,1 mill. kr.
 Idet jeg i øvrigt henviser til lovforslagets  

 bemærkninger, skal jeg anbefale forslaget til Folketingets hurtige og  

 velvillige behandling.
