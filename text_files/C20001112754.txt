Meddelelse om køretøjers  

 indretning og udstyr mv. nr. 1767  

 Sættevogne med hydraulisk styring Det meddeles herved, at Detailforskrifter for  

 Køretøjer 2000 vil indeholde følgende ændrede  

 bestemmelser om sættevogne med hydraulisk styring:
"4.01.100 PÅHÆNGSKØRETØJ (3) Sættevogn kan være forsynet med hydraulisk aktiveret,  

 automatisk virkende styreapparat på akslen/akslerne.
Følgende  

 bestemmelser skal være opfyldt:
a) Styreapparatet skal opfylde de konstruktive bestemmelser i Rådets  

 direktiv nr. 70/311/EØF som ændret ved direktiv nr.  

 92/62/EØF eller ECE-regulativ nr. 79-02.
b) Rød kontrollampe for trykfald i det hydrauliske system skal  

 forefindes ved førerpladsen i den trækkende lastbil eller ved  

 forreste, venstre hjørne af sættevognen, placeret i en  

 sådan højde og med en sådan lysstyrke, at den er tydeligt  

 synlig i lastbilens venstre sidespejl.
Kontrollampen eller en tilsvarende  

 kontrollampe skal tillige tænde, hvis ikke alle ventiler står  

 korrekt til låst eller automatisk styring.
c) Der skal forefindes et system (med kontrollamper el.lign.), der  

 muliggør nøjagtig manuel indjustering af akslerne til  

 ligeudkørsel.
d) System til supplerende, manuel styring udefra er tilladt, hvis systemet  

 kun kan betjenes af en gående, der befinder sig ved bagenden af  

 sættevognen.
e) System til supplerende, manuel styring fra førerpladsen er tilladt  

 for ikke-udtrækkelige sættevogntog, jf. dog pkt. 4.01.310 (2).  

 Vogntoget skal være forsynet med et system, der teknisk effektivt  

 forhindrer, at vogntoget kører hurtigere end 10 km/t, når  

 systemet er stillet til mulig manuel styring.
f) Instruktionsvejledning på dansk vedrørende alle forhold  

 omkring betjening og vedligeholdelse af styresystemet skal forefindes  

 på sættevognen.
g) I nærheden af sættevognens påskrifter for vægte,  

 skal der forefindes påskrift med følgende tekst:
"Hydraulisk styret sættevogn.
Se instruktionsvejledning." 4.01.310 KØRETØJ TIL SYNSFRI SAMMENKOBLING (1) Sættevogn med mekanisk eller hydraulisk aktiveret styreapparat  

 på bagakslen/bagakslerne skal være forsynet med  

 tilkoblingsanordning (2" hovedbolt og styrekile) i overensstemmelse med  

 Rådets direktiv nr. 70/311/EØF som ændret ved direktiv nr.  

 92/62/EØF eller ECE-regulativ nr. 79-02.
(2) Sættevogn med hydraulisk aktiveret styreapparat på  

 bagakslen/bagakslerne skal ved forreste venstre hjørne af  

 sættevognen være forsynet med rød kontrollampe for  

 trykfald i det hydrauliske system, placeret i en sådan højde og  

 med en sådan lysstyrke, at den er tydeligt synlig i lastbilens venstre  

 sidespejl.
Sættevognen må ikke være forsynet med den i pkt.  

 4.01.100 (3) e) nævnte supplerende, manuelle styring fra  

 førerpladsen." Pkt. 4.01.199 ændres til:
"4.01.199 BLOKVOGN (1) Blokvogn kan være forsynet med styreapparat på en eller flere  

 aksler efter reglerne for påhængskøretøj." Detailforskrifter for Køretøjer 2000  

 træder i kraft den 1. april 2000 og gælder for  

 køretøjer, der registreres eller godkendes 1. gang på  

 ikrafttrædelsesdatoen eller senere.
 Ethvert køretøj kan dog straks indrettes i  

 overensstemmelse med ovenstående bestemmelser.
Sættevogn med hydraulisk styring, der er midlertidig  

 godkendt på baggrund af en dispensation, kan endelig godkendes efter de  

 ny regler.
En eventuel ombygning kan i den forbindelse være  

 nødvendig.
Senest den 1. april 2001 skal de tidligere godkendte  

 sættevogne opfylde de nye bestemmelser, idet det skal bemærkes,  

 at pkt. 4.01.100 (3) a) er kontrolleret i forbindelse med udstedelse af  

 godkendelseserklæringen.
 Hvis sættevognen opfylder de ny regler for synsfri  

 sammenkobling, kan den godkendes til synsfri sammenkobling, uanset  

 bemærkninger i godkendelseserklæringen om, at den kun kan  

 godkendes i bestemte kombinationer.
