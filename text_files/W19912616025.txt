Nævnet inddrager to radioers sendetilladelse med den begrundelse, at  

 de ikke i overenstemmelse med reglerne har optaget og opbevaret alle  

 udsendelser på bånd, samt i forbindelse med en klagesag afleveret samtlige  

 båndoptagelser nævnet har anmodet om, samt at der har foregået samsending med  

 en radio i naboområdet, med hvilken nævnet desuden vurderer er etableret et  

 fast samarbejdsforhold, idet der er fælles medarbejderstab på de to kanaler,  

 samt at programmerne afvikles i den anden radios studier i naboområdet.  

 Udvalget fandt at måtte give nævnet medhold i, at programvirksomheden ikke  

 udøves selvstændigt af de to stationer.
Overtrædelsen fandtes også at være  

 tilstrækkelig grov til at kunne begrunde en inddragelse af sendetilladelsen,  

 men den burde i overenstemmelse med den af udvalget i andre sager fulgte  

 praksis, fastsættes til en bestemt periode, i dette tilfælde til to uger.
På sit møde den 14. maj 1991 har Udvalget vedr.
Lokal Radio og TV  

 behandlet en klage af 1. maj 1991 fra Advokaterne Tofft, Hansen og Jacobsen  

 på vegne af Radio Mojn Kanal 2 og Grænseegnens Radioforening over en  

 afgørelse om inddragelse af radioernes sendetilladelse til lokal  

 radiovirksomhed.
Afgørelsen er truffet af Lokalradionævnet for Sønderborg  

 m.fl. kommuner og meddelt i breve af 30. april 1991.
Udvalget vedr.
Lokal Radio og TV har behandlet sagen på grundlag af  

 følgende oplysninger:
I brev af 30. april 1991 til Radio Mojn Kanal 2 begrunder nævnet  

 inddragelsen med, at radioen ikke i overensstemmelse med reglerne har optaget  

 og opbevaret alle udsendelser på bånd, samt i forbindelse med en klagesag  

 afleveret samtlige båndoptagelser nævnet har anmodet om.
Inddragelsen  

 begrundes endvidere med, at der har foregået samsending mellem Radio Mojn  

 Kanal 1, Åbenrå, og Radio Mojn Kanal 2. Det er i forbindelse med en klagesag  

 om samsending mellem de to radioer oplyst overfor nævnet, at samsending har  

 fundet sted i andre tilfælde.
 Det har endelig indgået i nævnets overvejelser, at Radio Mojn Kanal 2 ofte  

 ikke identificerer sig entydigt, men alene benytter betegnelsen Radio Mojn,  

 at nævnet umiddelbart finder det tvivlsomt, om radioen udøver  

 programvirksomheden i overensstemmelse med programplanerne, samt at der synes  

 at være etableret et fast samarbejdsforhold mellem Radio Mojn Kanal 1,  

 Åbenrå, og Radio Mojn Kanal 2, idet der mellem de to radioer foregår en fast  

 udveksling af programmer, at der er fælles medarbejderstab på de to kanaler,  

 samt at hovedparten af programmerne afvikles fra Radio Mojn Kanal 1's studier  

 i Åbenrå.
I skrivelse af 30. april 1991 til Grænseegnens Radioforening begrunder  

 nævnet inddragelsen med, at radioen ikke i overenstemmelse med reglerne har  

 optaget og opbevaret alle udsendelser på bånd, samt i forbindelse med en  

 klagesag afleveret samtlige båndoptagelser, som nævnet har anmodet om.
Det  

 har endvidere indgået i nævnets overvejelser, at Grænseegnens Radioforening  

 ofte ikke identificerer sig entydigt, men alene benytter betegnelsen Radio  

 Mojn, at nævnet umiddelbart finder det tvivlsomt, om radioen udøver  

 programvirksomheden i overensstemmelse med angivne programplaner, at nævnet  

 på baggrund af flere udskiftninger i radioens bestyrelse, hvis flertal i  

 øvrigt udgøres af to medarbejdere fra Radio Mojn, finder, at der er tale om  

 en ny radio i forhold til den, der oprindeligt søgte, at der synes at være  

 etableret et fast samarbejdsforhold mellem Radio Mojn Kanal 1, Åbenrå, og  

 Radio Mojn Kanal 2/Grænseegnens Radioforening, idet der mellem de to radioer  

 foregår en fast udveksling af programmer, at der er fælles medarbejderstab på  

 de to kanaler, samt at hovedparten af programmerne afvikles fra Radio Mojn  

 Kanal 1's studier i Åbenrå.
I skrivelse af 1. maj 1991 fra Advokaterne Tofft, Hansen og Jacobsen på  

 vegne af Radio Mojn Kanal 2 og Grænseegnens Radioforening klages over  

 afgørelsen.
Det anføres, at stationerne har befundet sig i en meget hektisk  

 opstartsfase, men at der nu er garanti for, at alle udsendelser optages og  

 gemmes.
Det afvises, at der skulle foregå samsending Radio Mojn Kanal 1, Åbenrå,  

 og Radio Mojn Kanal 2/Grænseegnens Radioforening, bortset fra tilfælde hvor  

 programmerne har haft tilknytning til hele det sønderjyske område.
Der  

 foregår endvidere i et vist omfang udveksling af programmer mellem de to  

 radioer.
Med hensyn til nævnets påpegning af samsending, der har foregået den  

 8. februar 1991 anføres, at der var tale om generel information om de to  

 radioer, og om hvilke frekvenser de kunne modtages på.
Programmet bliver  

 produceret af Radio Mojn Kanal 2 og udsendes forskudt på de to kanaler.
Det anføres endvidere, at betegnelsen Radio Mojn benyttes for at  

 identificere sendesamvirket og lokalradioområdet.
Med hensyn til om  

 programvirksomheden udøves i overensstemmelse med programplanerne, er det  

 efter klagers opfattelse ikke nævnets opgave at foretage en form for prøvelse  

 af, om de enkelte programmer har lokal alsidighed.
Vedrørende det af nævnet  

 påpegede faste samarbejdsforhold, er det endelig ikke klagers opfattelse, at  

 det kan begrunde en inddragelse, at der er fælles medarbejderstab på de to  

 stationer, ligesom det ikke er klagers opfattelse, at det er et krav i loven,  

 at udsendelserne skal afvikles indenfor nævnsområdet.
Udvalget vedr.
Lokal radio og TV har fra de berørte nævn i skrivelse af  

 10. april 1991 indhentet oplysninger vedrørende Radio Mojn Kanal 1, Åbenrå og  

 Radio Mojn Kanal 2/Grænseegnens Radioforenings programvirksomhed på følgende  

 tidspunkter:
 Af de medsendte programoversigter for henholdsvis Radio Mojn Kanal 1,  

 Åbenrå, og Radio Mojn Kanal 2/Grænseegnens Radioforening fremgår, at der på  

 følgende tidspunkter sendes identiske programmer på de to stationer:
14. februar 1991 - ingen af stationerne sender Det fremgår generelt af programoversigterne for de nævnte dage, at der er  

 tale om en ens programflade, og at der er fælles medarbejderstab på de to  

 stationer.
Udvalget vedr.
Lokal Radio og TV skal herefter udtale:
Udvalget finder på grundlag af det indhentede materiale at måtte give  

 nævnet medhold i, at programvirksomheden ikke udøves selvstændigt af de to  

 stationer.
Overtrædelsen findes også at være tilstrækkelig grov til at kunne  

 begrunde en inddragelse af sendetilladelsen, men den bør, i overensstemmelse  

 med den af udvalget i andre sager fulgte praksis, fastsættes til en bestemt  

 periode.
Denne findes i det foreliggende tilfælde passende at kunne  

 fastsættes til 2 uger.
 I overensstemmelse hermed træffer udvalget følgende afgørelse:
 De af Lokalradionævnet trufne beslutninger om inddragelse af  

 sendetilladelserne for Radio Mojn Kanal 2 og Grænseegnens Radioforening  

 begrænses til at gælde i tiden mandag den 27. maj 1991 - søndag 9. juni 1991,  

 begge dage inklusive.
