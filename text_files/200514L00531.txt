Betænkning afgivet af Socialudvalget den 18. maj 2006 Betænkning over Forslag til lov om ændring af lov om social  

 service (Maksimal forældrebetalingsandel for børn under  

 skolealderen til en plads i dagtilbud og tilskud til privat pasning) [af familie‑ og forbrugerministeren (Lars Barfoed)] 1. Ændringsforslag Der er stillet 3 ændringsforslag.
Socialdemokratiets medlemmer  

 af udvalget har stillet ændringsforslag nr. 1 om deling af lovforslaget.
Det  

 Radikale Venstres medlemmer af udvalget har stillet ændringsforslag nr. 2 og  

 3.
2. Udvalgsarbejdet Lovforslaget blev fremsat den 31. marts 2006 og var til 1.  

 behandling den 25. april 2006. Lovforslaget blev efter 1. behandling henvist  

 til behandling i Socialudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring.
Den 7. april sendte familie- og forbrugerministeren de indkomne  

 høringssvar og et notat herom til udvalget.
Spørgsmål Udvalget har stillet 4 spørgsmål til familie- og forbrugerministeren  

 til skriftlig besvarelse, som denne har besvaret.
3. Indstillinger og politiske bemærkninger Indstillinger Et  

  

 flertal  

  

 i udvalget (V, DF og KF) indstiller lovforslaget til  

  

 vedtagelse uændret.
Et  

  

 mindretal  

  

 i udvalget (S) indstiller lovforslaget til  

  

 vedtagelse.
Mindretallet vil stemme for  

 ændringsforslag nr. 1.
Et  

  

 andet mindretal  

  

 (RV) indstiller lovforslaget til  

  

 vedtagelse  

  

 med de stillede  

 ændringsforslag.
Hvis ændringsforslagene ikke vedtages, vil mindretallet ved  

 3.  

 behandling stemme imod lovforslaget.
 Et  

  

 tredje mindretal  

  

 (SF) indstiller lovforslaget til  

  

 vedtagelse  

  

 med de stillede  

 ændringsforslag.
 Et  

  

 fjerde mindretal  

  

 (EL) indstiller lovforslaget til  

  

 forkastelse  

  

 ved 3. behandling.  

 Mindretallet vil stemme for ændringsforslag nr. 1.
Politiske  

 bemærkninger Socialdemokratiets og  

 Socialistisk Folkepartis medlemmer af udvalget støtter nedsættelsen af  

 daginstitutionstaksten  

 for alle børn i dagpasningstilbud indtil skolealderen.
Det er  

 Socialdemokratiets  

 og Socialistisk Folkepartis mål at gøre pasningstilbuddene billigere for  

 børnefamilierne.
Derfor hilser S og SF det velkommen, at der med loven  

 nu  

 tages initiativ til at reducere den maksimale forældrebetaling fra 33 pct.  

 til  

 25 pct. af prisen på en daginstitutionsplads.
S og SF understreger,  

 at kommunerne i tilstrækkelig grad må kompenseres økonomisk fra statslig side  

 for de faldende indtægter som følge af forældrenes mindre  

 egenbetaling.
Hvis kommunerne ikke i tilstrækkelig grad kompenseres  

 økonomisk,  

 kan reducerede daginstitutionstakster medføre lavere kvalitet i dagtilbuddet  

 for børnene.
 S og SF finder, at det  

 grænser til egentlig lovsjusk fra regeringens side, at der ikke er foretaget  

 en  

 adskillelse i lovforslaget, således at nedsættelsen af daginstitutionstaksten  

 kan behandles i et lovforslag for sig, og at en række andre redaktionelle  

 ændringer, der følger af lov nr. 399 af 1. juni 2005 (L 24, Frit valg af  

 klubtilbud eller andre socialpædagogiske fritidstilbud over kommunegrænser og  

 indførelse af minimumsgrænse for tilskud til private pasningsordninger m.v.),  

 lov nr. 400 af 1. juni 2005 (L 25, Private leverandører af dagtilbud   

 pengene  

 følger barnet) og lov nr. 401 af 1. juni 2005 (L 26, Forbedring af muligheden  

 for madordninger i daginstitutioner mod fuld forældrebetaling) behandles i et  

 andet lovforslag.
S og SF har ved de 3  

 sidstnævnte lovændringer på børneområdet i alle tilfælde været imod disse  

 lovændringer, fordi disse love skaber større ulighed mellem børn og  

 skævvrider  

 børns opvækstvilkår.
S er imod, at der åbnes op for vejen mod  

 klasseopdelte  

 luksusbørnehaver og private madordninger, der ikke gælder for alle børn.
 S og SF støtter  

 lovforslagets nedsættelse af forældrebetalingen, men det skal understreges,  

 at S og SF fortsat er kraftigt imod større ulighed i velfærden for  

 børnene  

 udtrykt ved regeringens ovennævnte 3 love fra Folketingsåret 2004-05, 2.  

 samling.
Det Radikale Venstres  

 medlemmer af udvalget er enige med det store flertal i Folketinget, der  

 ønsker  

 at sætte flere midler af til børneområdet, men RV finder det helt  

 uacceptabelt, at samme flertal vil tvinge kommunerne til at bruge disse  

 midler  

 til at nedsætte taksterne i børnehaverne.
Dels finder RV  på  

 linje  

 med det overvejende flertal af forældre  at der er langt mere brug for  

 at  

 satse på bedre kvalitet i daginstitutionerne end på at nedsætte  

 taksterne, dels finder vi det ikke rimeligt, at Folketinget på denne  

 måde fratager kommuner og forældre muligheden for selv at prioritere og  

 tilrettelægge  

 deres indsats på børneområdet.
Med forslaget vil man indirekte forringe  

 kvaliteten i flere kommuner, idet den økonomiske kompensation  

 (DUT) formentligt rammer skævt, så over halvdelen af  

 kommunerne  

 netto får færre penge ud af det.
Endelig mener RV også, at kommunerne  

 skulle  

 have lov til at bruge midlerne på en stærkere indsats over for de socialt  

 udsatte børn i stedet for kun at nedsætte taksterne til glæde for de 75 pct.  

 rigeste forældre.
På den baggrund fremsætter mindretallet  

 ændringsforslag nr. 2 og 3. Såfremt forslagene bliver  

 vedtaget,  

 kan mindretallet støtte det samlede lovforslag.
Hvis  

 ændringsforslagene ikke  

 vedtages, vil mindretallet stemme imod det samlede lovforslag.
 Enhedslistens medlem af  

 udvalget kan ikke støtte lovforslaget.
Enhedslisten kan støtte  

 den del af forslaget, der handler om takstnedsættelser.
EL mener, at centrale  

 velfærdsydelser skal være gratis.
Ligesom folkeskolen er gratis, bør  

 daginstitutioner også være det, så ingen børn af økonomiske grunde ikke  

 kommer  

 i daginstitution.
Gode daginstitutioner er vigtigt både for det enkelte barn,  

 den enkelte familie og for samfundet.
I Danmark er daginstitutioner heldigvis  

 ikke primært opbevaring af børn, mens forældrene arbejder, men steder,  

 hvor børnene får gode muligheder for at lege med andre børn og udvikle sig.  

 EL  

 mener, at brugerbetaling kun skal bruges, når vi ønsker at begrænse en  

 bestemt  

 adfærd.
F.eks. vil vi meget gerne indføre bompenge for biler, der kører ind i  

 København.
 EL erkender, at dette  

 lovforslag isoleret set ikke vil gavne de fattigste i samfundet, da de  

 allerede  

 får friplads eller nedsat betaling, men efter ELs opfattelse bør  

 omfordelingspolitik ske over skatten, så alle rige er med til at betale og  

 ikke  

 kun rige med børn, rige, der er syge, og rige ældre.
Der er stort behov for  

 flere penge til at forbedre kvaliteten i daginstitutionerne, men EL ser ingen  

 modsætning mellem at gøre daginstitutioner billigere og at hæve kvaliteten.  

 Tværtimod arbejder EL på så vel folketingsplan som på kommunalt plan for at  

 nedbringe antallet af børn i de enkelte institutioner ved at etablere flere  

 pladser, for at ansætte flere pædagoger og pædagogmedhjælpere og sikre langt  

 mere efteruddannelse.
Mange steder er der også behov for penge til at  

 forbedre  

 de fysiske rammer.
Derfor har EL foreslået,  

 at aftalen mellem staten og kommuner om budgettet for 2007 og fremefter skal  

 indeholde vækstrammer for det offentlige forbrug, der mindst sikrer en vækst  

 på  

 niveau med det private forbrug.
Hvis ikke dette sker, vil nogle (mere  

 velhavende) forældre vælge at sætte deres børn i bedre og dyrere  

 daginstitutioner med meget kedelige konsekvenser for sammenhængskraften i  

 samfundet.
Denne udvikling cementeres i og med, at regeringen og Dansk  

 Folkeparti  

 har indført mulighed for profitbørnehaver uden loft over brugerbetalingen.
Endelig er EL ikke lige så  

 bekymret for dette lovforslags konsekvenser for den kommunale økonomi, som  

 for  

 den takstnedsættelse, der blev indført for de 0-3 årige, fordi de kommunale  

 merudgifter som følge af den nedsatte forældrebetaling vil blive kompenseret  

 (DUTet) og fordelt efter befolkningstallet til den enkelte kommune frem  

 for  

 efter beskattegrundlag.
Det er en af de forbedringer, som udligningsreformen  

 trods alt indeholder.
Derimod kan EL ikke støtte de ændringer af serviceloven, som handler om  

 muligheden for private daginstitutioner, dem partiet kalder  

 »profitbørnehaver«.
Her henvises til oppositionens fælles betænkningsbidrag  

 til L 25 fra folketingsåret 2004-05, 2.samling.
Specielt i denne sammenhæng skal EL pege på, at de private daginstitutioner  

 ikke har en øvre grænse for forældrebetaling.
Man kan således forestille sig,  

 at hver gang børnene skal på koloni, udflugt osv., er det forældrene, der  

 skal betale.
Og hvis de ikke kan? Ja, så må deres børn jo blive hjemme.  

 Enhver burde kunne forstå, at det er helt urimeligt for børn og voksne at  

 leve i den forståelse, der vil udvikle sig i samfundet − en forståelse,  

 hvor det bliver tydeligere for børnene, allerede fra de er ganske små, om de  

 har rige eller økonomisk ringe stillede forældre.
EL kan ikke støtte en lov,  

 som fjerner loftet på brugerbetaling på alle de institutioner, som kommer  

 under denne lov.
Regeringen skriver direkte i bemærkningerne til  

 lovforslaget: »F.eks. får forældre i et landdistrikt bedre mulighed for at  

 vælge at oprette en privatinstitution, hvis kommunen vælger at lukke den  

 eneste daginstitution i området«.
Det betyder, at man kan forudse, at  

 kommunerne vil lukke en række daginstitutioner i landdistrikterne, hvorefter  

 forældrene i stedet vil være tvunget til at benytte en profitbørnehave.
Det  

 er  

 desværre nok meget sandsynligt, at mange kommuner på grund af deres alt for  

 stramme økonomi vil lukke daginstitutioner mange steder, ligesom det er set  

 med  

 skoler.
Det kan betyde, at det bliver dyrere for mange i landdistrikterne at  

 få  

 passet deres børn og at det dermed medvirke til affolkningen af  

 landdistrikterne.
 Sammenlagt må EL derfor stemme imod lovforslaget.
 Siumut, Tjóðveldisflokkurin, Fólkaflokkurin og Inuit Ataqatigiit var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (S), tiltrådt af et  

  

 mindretal  

  

 (RV, SF og EL):
a Ændringsforslag om deling af lovforslaget 1)  

  

 Lovforslaget deles i to lovforslag med følgende titler og indhold:
 A.  

  

 »Forslag til lov  

 om ændring af lov om social service. (Maksimal forældrebetalingsandel for  

 børn  

 under skolealderen til en plads i dagtilbud og tilskud til privat pasning)«  

 omfattende  

 § 1, nr. 9, 10 og 15, og § 2, stk. 1.
 B. »  

  

 Forslag til lov  

 om ændring af lov om social service. (Konsekvensrettelser som følge af  

 kommunalreformen)«  

 omfattende § 1, nr. 1-8, 11-14 og 16, og § 2.
[Forslag om deling af lovforslaget] Af  

 	  

 et  

  

 mindretal  

  

 (RV), tiltrådt af et  

  

 mindretal  

  

 (SF):
b Ændringsforslag til det udelte lovforslag Til § 1 2)  

  

 Efter nr. 9 indsættes som nyt  

 nummer:
 »01.  

  

 I   

  

 § 29  

  

 indsættes som  

  

 stk. 7:
»Stk. 7.  

  

 Kommunalbestyrelsen  

 i opholdkommunen kan beslutte at fastsætte forældrenes egenbetaling til 33  

 pct.  

 af de anslåede bruttodriftsudgifter, såfremt den øgede  

 egenbetaling fra  

 25 pct. til 33 pct. anvendes til kvalitetsmæssige forbedringer i  

 dagtilbud  

 efter §§ 23-25 og 37, herunder særlige indsatser over for socialt  

 udsatte  

 børn.
Kommunalbestyrelsen skal i så fald årligt redegøre for  

 anvendelsen  

 af disse ekstra indtægter i en skriftlig redegørelse til  

 Ministeriet  

 for Familie- og Forbrugeranliggender.«« [Mulighed for at anvende den foreslåede takstnedsættelse på  

 kvalitetsmæssige forbedringer] 3)  

  

 I den under  

  

 nr. 15  

  

 foreslåede affattelse af  

  

 §  

 37, stk. 4, 3. pkt.,  

  

 indsættes efter »kommunen«: », jf. dog § 29, stk. 7.«.
[Mulighed for at anvende den foreslåede takstnedsættelse på  

 kvalitetsmæssige forbedringer] Bemærkninger Til nr. 1 Det foreslås, at lovforslaget  

 deles i to, således at den foreslåede nedsættelse af forældrebetalingen  

 adskilles fra de forslåede konsekvensrettelser, der vedrører frit valg af  

 klubtilbud, private leverandører af dagtilbud og forbedring af muligheden for  

 madordninger.
Til nr. 2 og 3 Det foreslås, at  

 kommunerne får mulighed for at fastholde det eksisterende kommunale tilskud  

 til  

 dagtilbud på 67 pct., såfremt det frigjorte beløb anvendes til  

 kvalitetsmæssige  

 forbedringer i dagtilbuddene eller til en særlig indsats for socialt udsatte  

 børn.
Kommunerne skal redegøre for anvendelse af disse midler.
Hans Andersen (V)   

 Anne‑Mette Winther Christiansen (V)   

 Inge‑Lene Ebdrup (V)   

  

 nfmd.  

  

 Inger Støjberg (V)   

 Pia Kristensen (DF)   

  

 fmd.  

  

 Mia Falkenberg (DF)   

 Tina Petersen (DF)   

 Tom Behnke (KF)   

 Per Ørum Jørgensen (KF)   

 Lotte Bundsgaard (S)   

 Hüseyin Arac (S)   

 Karen Hækkerup (S)   

 Lise von Seelen (S)   

 Martin Lidegaard (RV)   

 Bente Dahl (RV)   

 Villy Søvndal (SF)   

 Line Barfod (EL) Siumut, Tjóðveldisflokkurin, Fólkaflokkurin og Inuit Ataqatigiit  

 havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 215 Bilagsnr.
Titel 1 Høringssvar og høringsnotat, fra familie og forbrugerministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 1. udkast til betænkning Oversigt over spørgsmål og svar vedrørende L 215 Spm.nr.
