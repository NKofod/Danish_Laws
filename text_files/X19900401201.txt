 Opsparer ønskede at anvende boligopsparingen incl. statspræmie til at  

 indfri et pensionskasselån ved udløbet af uopsigelighedsperioden.
 Hypotekbanken udtalte, at der ikke kunne udbetales statspræmie til  

 dette formål, idet indfrielse af lån i fast ejendom kun er et  

 præmieberettiget formål, når indfrielsen sker umiddelbart i forbindelse med  

 erhvervelse af den faste ejendom.
 I brev af 17. april 1990 anmodede De Finansministeriet om at tillade, at  

 Deres boligopsparing udbetales med præmie i forbindelse med at De ønsker at  

 indfri et pensionskasselån ved udløbet af uopsigeligshedsperioden den 11.  

 juni 1990.
 Da det i første instans er Hypotekbanken, der træffer afgørelse i sådanne  

 spørgsmål, er Deres anmodning indsendt til Hypotekbanken.
 I den anledning skal Hypotekbanken meddele, at man ikke kan imødekomme det  

 ansøgte, idet indfrielse af lån i fast ejendom kun er et præmieberettigende  

 formål når det sker i umiddelbar forbindelse med erhvervelsen af den faste  

 ejendom.
 De kan klage over denne afgørelse.
 Klagen skal sendes inden rimelig tid til Bygge- og Boligstyrelsen,  

 Stormgade 10, 1470 København K.
 P.d.v.
