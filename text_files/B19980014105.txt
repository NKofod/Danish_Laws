(Svendeprøve) I bekendtgørelse nr. 357 af 7. maj 1996 om ejendomsserviceuddannelsen  

 foretages følgende ændringer:
§ 1 1. § 33 affattes således:
»§ 33.  I sidste skoleperiode afholdes en  

 afsluttende eksamen, der samtidig udgør en svendeprøve.
Eksamen består af en  

 skriftlig og en praktisk prøve.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelsen af elever til den  

 skoleperiode, hvori den afsluttende eksamen afholdes, sender skolen en liste  

 over de pågældende elever med angivelse af elevernes praktikvirksomheder til  

 det faglige udvalg.
 Stk. 4.  Det faglige udvalg udpeger herefter de  

 censorer, der er nævnt i stk. 5, og giver skolen meddelelse om, hvem der er  

 udpeget.
Stk. 5.  Elevernes løsning af opgaverne bedømmes efter  

 reglerne i § 35 af en lærer udpeget af skolen og 2 censorer.
Censorerne skal  

 have den fornødne fagkundskab og repræsentere henholdsvis arbejdsgiversiden  

 og arbejdstagersiden i det faglige udvalg.
Censorerne skal opfylde  

 habilitetskravene i henhold til eksamensbekendtgørelsen.
Stk. 6.  Elever, der ønsker det, kan få opgaverne læst  

 op.« 2. § 34 affattes således:
»§ 34.  Den skriftlige prøve består af to opgaver  

 inden for områdefag og specialefag.
Den ene opgave skal besvares selvstændigt  

 inden for 4 klokketimer, og alle former for hjælpemidler er tilladt.
Den  

 anden opgave varer 11 timer, og gennemføres i løbet af 2 dage.
Stk. 2.  Den praktiske prøve, der består af opgaver  

 inden for område- og specialefag, gennemføres som et samlet forløb, der varer  

 fra 1/2 til 2 timer.
Opgaverne fordeles på eleverne efter lodtrækning, og der  

 gives 1 times forberedelsestid inden prøvens aflæggelse.
Stk. 3.  Læreren skal være tilstede under udførelsen af  

 den praktiske prøve.
Det faglige udvalg fastsætter, hvornår censorerne skal  

 være tilstede under prøven.« 3. § 35 affattes således:
 »§ 35.  Ved bedømmelsen af opgavebesvarelserne  

 ved den skriftlige prøve giver læreren og de to censorer samlet en karakter  

 for hver af de 2 opgaver.
 Stk. 2.  Ved bedømmelsen af den praktiske prøve giver  

 læreren og de to censorer samlet en karakter.
Stk. 3.  Eksamenskarakteren (svendeprøvekarakteren)  

 fremkommer som et gennemsnit af de to karakterer for de skriftlige opgaver og  

 karakteren for den praktiske prøve.
For at bestå eksamen kræves, at  

 eksamenskarakteren er mindst 6.
 Stk. 4.  Ved beregning af karakteren foretages afrunding  

 af det endelige resultat til et helt tal efter de almindelige regneregler,  

 idet karakterværdierne 6 og 13 dog ikke kan fremkomme ved forhøjelse og 00  

 ikke ved nedrunding.
 Stk. 5.  Resultatet af svendeprøven udtrykkes ved en af  

 de betegnelser uden tal, som er angivet i § 31, stk. 2.
Stk. 6.  De beregninger, som er nævnt i stk. 3 og 4,  

 foretages af det faglige udvalg.
Skolen indsender oplysning om de enkelte  

 karakterer, som er givet efter stk. 1 og 2, til det faglige udvalg.
Det  

 faglige udvalg kan udarbejde et skema til dette formål.« § 2 Stk. 1.  Bekendtgørelsen træder i kraft den 7. marts  

 1998.
