 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om statsgaranti for lån og rentetilskud til visse landmænd, jfr.  

 lovbekendtgørelse nr. 167 af 15. april 1983, foretages følgende ændringer:
 1. § 2, stk. 1, nr. 2, affattes således:
a. har erhvervet ejendommen i tiden 1. januar 1972 til 31. december 1980  

 eller b. som ejer eller forpagter af ejendommen i samme tidsrum har foretaget  

 væsentlige driftsmæssige investeringer, fortrinsvis med henblik på bedriftens  

 animalske produktion eller specialproduktion, eller c. i 1983 på den af ansøgeren drevne bedrift på grund af vejrforholdene  

 har haft et høsttab, der overstiger 30 pct. af det gennemsnitlige høstudbytte  

 i årene 1978-82,».
 2. § 8, stk. 4, ophæves, og i stedet indsættes:
 »Stk. 4.  For ansøgere, der opfylder betingelserne  

 i § 2, stk. 1, nr. 2, litra c, forhøjes rentetilskuddet dog til så stor en  

 del af lånets hovedstol, som svarer til den del af værdien af ansøgers  

 høsttab på den af ham drevne bedrift, der overstiger 40 pct. af det  

 gennemsnitlige høstudbytte i årene 1978-82. Det forhøjede rentetilskud ydes i  

 de første 5 år af lånets løbetid og beregnes således, at det svarer til  

 pengeinstitutternes laveste effektive udlånsrente for lån til landbrugsformål  

 (referencerenten).
 Stk. 5.  Landbrugsministeren kan efter ansøgning yde et  

 supplerende rentetilskud til ansøgere, der tidligere har opnået garanti for  

 lån og rentetilskud, og som i 1983 har haft et høsttab som nævnt i stk. 4.  

 Ansøgeren skal fortsat opfylde betingelserne i § 2, stk. 1, nr. 1 og 3, og  

 stk. 2. Det supplerende rentetilskud udgør forskellen mellem rentetilskuddet  

 beregnet efter reglerne i stk. 2 eller 3 og det forhøjede rentetilskud  

 beregnet efter stk. 4.
Stk. 6.  Landbrugsministeren fastsætter nærmere regler  

 om udbetaling af rentetilskuddene samt om beregningen af det forhøjede  

 rentetilskud, herunder af referencerenten.« 3. § 8 a ophæves, og i stedet indsættes:
»§ 8 a.  Landbrugsministeren kan inden for den  

 til garantirammen, jfr. § 1, stk. 2, svarende tilskudsramme med tillæg af 90  

 mill. kr. efter ansøgning yde et særligt tilskud.
Tilskuddet kan ydes til  

 landmænd, der uden at være kommet i sådanne økonomiske vanskeligheder, at der  

 efter ministerens skøn er behov for statsgaranti for lån til en sanering af  

 gælden, jfr. § 1 og § 2, stk. 1, nr. 4, har en gældsprocent på over 45, og  

 som opfylder betingelserne i § 2, stk. 1, nr. 1 og 3, og stk. 2.
 Stk. 2.  Ydelse af det særlige tilskud er endvidere  

 betinget af, at ansøgeren i 1983 på den af ham drevne bedrift på grund af  

 vejrforholdene har haft et høsttab, der overstiger 40 pct. af det  

 gennemsnitlige høstudbytte i årene 1978-82.
Stk. 3.  Tilskuddet beregnes af værdien af den del af  

 ansøgerens høsttab, der overstiger den i stk. 2 nævnte grænse.
Det ydes i 5  

 år med den i § 8, stk. 4, nævnte referencerente.
 Stk. 4.  Landbrugsministeren kan efter ansøgning yde  

 statsgaranti for lån, som optages til finansiering af høsttab, der overstiger  

 den i stk. 2 nævnte grænse, og som ikke kan finansieres ved optagelse af  

 realkreditlån.
 Stk. 5.  Statsgaranti i henhold til stk. 4 kan ydes for  

 lån, der opfylder betingelserne i § 3, og som optages af ansøgere, der  

 opfylder betingelserne i stk. 1 og 2.
 Stk. 6.  Bestemmelserne i § 4, stk. 2-4, og §§ 5-7  

 finder anvendelse på statsgarantier ydet efter stk. 4. For hver ansøger og  

 for hver bedrift kan der højst ydes garanti for et lånebeløb på indtil  

 200.000 kr.
 Stk. 7.  Landbrugsministeren fastsætter nærmere regler  

 om udbetalingen af det i stk. 1 nævnte særlige rentetilskud.  

 Landbrugsministeren kan fastsætte mindstebeløb for det særlige rentetilskud  

 og for det i stk. 4 nævnte statsgaranterede lån.
§ 8 b.  Landbrugsministeren fastsætter regler om  

 opgørelsen af høsttabet, herunder om opgørelsen af det gennemsnitlige  

 høstudbytte i årene 1978-82.« § 2 Tidspunktet for lovens ikrafttræden fastsættes af landbrugsministeren.
Givet på Christiansborg slot, den 16.  

 november 1983 Under Vor Kongelige Hånd og Segl MARGRETHE R.
