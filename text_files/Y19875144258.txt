For at en ansøger skal kunne anses for faglig kvalificeret skal han  

 have erhvervet praktisk erfaring i forbindelse med mindst 3 års beskæftigelse  

 i en virksomhed der udfører personbefordring.
Han skal tillige gennem denne  

 beskæftigelse have opnået kendskab til de nærmere angivne områder »inden  

 for administration af buskørselsvirksomhed«.
 I brev af 8. december 1986 (Sek. 03.09) har HT anmodet ministeriet om en  

 udtalelse om, hvorvidt beskæftigelse i en virksomhed, der udfører  

 ikke-erhvervsmæssig personbefordring - f.eks. kørsel med virksomhedens  

 personale som led i anden virksomhed - kan medregnes i opgørelsen af  

 anciennitet i forbindelse med ansøgning om tilladelse til buskørsel.
 Ministeriet skal i denne anledning meddele følgende:
 De kvalifikationskrav, en ansøger skal opfylde for at få en tilladelse til  

 erhvervsmæssig personbefordring med bus er fastsat i ministeriets  

 bekendtgørelse nr. 620 af 6. december 1978, jf. buslovens § 13.
 De krav der særligt stilles til ansøgerens faglige egnethed fremgår af  

 bekendtgørelsens § 9, der dels omhandler ansøgerens tidligere beskæftigelse,  

 dels ansøgerens faglige uddannelse.
For at ansøgeren skal kunne anses for faglig kvalificeret, jf. § 9, stk.  

 2, skal han således have erhvervet »praktisk erfaring i forbindelse med  

 mindst 3 års beskæftigelse i en virksomhed, der udfører  

 personbefordring«.
Han skal tillige gennem denne beskæftigelse have  

 opnået kendskab til de nærmere angivne områder »inden for administration  

 af buskørselsvirksomhed«.
 Med udtrykket »virksomhed der udfører personbefordring«, menes  

 en egentlig transportvirksomhed, hvilket der ikke er tale om i den  

 foreliggende sag, hvorfor beskæftigelse af den anførte art ikke kan medregnes  

 i opgørelsen af vedkommendes anciennitet.
 Bestemmelsen i bekendtgørelsens § 9, stk. 3, muliggør imidlertid at  

 undtage fra kravet om varigheden af forudgående beskæftigelse, såfremt ganske  

 særlige forhold hos ansøgeren foreligger oplyst.
 Ministeriet har ikke på det foreliggende grundlag mulighed for at vurdere  

 om denne bestemmelse kan finde anvendelse i den foreliggende sag, men  

 ministeriet må udtrykke betænkelighed vedrørende anvendelsen heraf, såfremt  

 vedkommende ansøger aldrig har været beskæftiget i en egentlig  

 transportvirksomhed.
 Det tilføjes, at der ikke vil kunne dispenseres fra kravet om, at  

 vedkommende skal have kendskab til de i bekendtgørelsen anførte forhold  

 vedrørende busvirksomhed, og at dette krav antageligt alene i dette tilfælde  

 kan anses for opfyldt, såfremt vedkommende gennemgår buskurset.
