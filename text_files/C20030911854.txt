Skrivelse med orientering om lægers rolle i sager om  

 førtidspension (Til samtlige  

 kommuner m.fl.) Som bekendt er førtidspensionsreformen trådt i kraft den 1.  

 januar 2003 og dermed arbejdsevnekriteriet for tilkendelse af førtidspension.  

 I  

 anledning af førtidspensionsreformen udsendes hermed en orientering om lægers  

 rolle i sager om førtidspension.
Efter reformen skal kommunen benytte arbejdsevnemetoden til  

 udvikling og vurdering af borgerens arbejdsevne i sager om revalidering,  

 fleksjob og førtidspension.
Kernen i arbejdsevnemetoden er borgerens  

 ressourceprofil, som består af 12 elementer, hvoraf helbred er et element.  

 Kommunen skal gå i dialog med borgeren om pågældendes ressourcer, barrierer  

 og  

 muligheder i forhold til arbejdsmarkedet.
Retningslinjerne om lægekonsulenter og lægers rolle i sociale  

 sager er ikke ændret med førtidspensionsreformen.
Retningslinjerne fremgår af  

 følgende tekster, som kan findes på Socialministeriets hjemmeside  

  

 www.sm.dk  

  

 :
-  

 	  

    

 Socialministeriets  

 Vejledning om social pension -  

 	  

    

 Vejledning om  

 førtidspension fra 1. januar 2003 -  

 	  

    

 Skrivelsen  

 »  

 Orientering om lægers opgaver i  

 pensionssager  

 «  

 af 27. januar 1998 -  

 	  

    

 Fælleserklæringen  

 mellem Den Almindelige Danske Lægeforening og Socialministeriet om lægers  

 opgaver i forbindelse med myndighedernes behandling af aktiverings- og  

 pensionssager, nov. 1998.
Det er vigtigt for kvaliteten i afgørelser om førtidspension, at  

 disse retningslinjer efterleves.
Pensionsmyndigheden har til opgave at sørge  

 for, at det klart og tydeligt fremgår, hvem der har truffet afgørelse i en  

 sag  

 om førtidspension og på hvilket grundlag.
Tre retningslinjer skal særligt fremhæves 1)  

 	  

    

 Lægekonsulenten må  

 ikke træffe afgørelse om førtidspension og må ikke udtale sig om, hvorvidt  

 borgeren samlet set opfylder betingelserne for førtidspension eller andre  

 sociale ydelser.
 2)  

 	  

    

 Når der indhentes  

 oplysninger fra praktiserende læger eller speciallæger, må lægeerklæringerne  

 ud  

 over en beskrivelse af ansøgerens helbredsmæssige forhold ikke indeholde  

 synspunkter eller konklusioner om patientens ret til sociale ydelser.
 3)  

 	  

    

 Præmisserne for  

 afgørelsen skal fremgå klart og tydeligt af sagen, herunder hvilken betydning  

 helbredsoplysningerne som et delelement i sagen har haft for den samlede  

 vurdering af arbejdsevnen.
1. Lægekonsulenter Lægekonsulenten er en administrativ medarbejder ansat af  

 kommunen, som har til opgave at bistå myndigheden med at klarlægge indholdet  

 af  

 andre lægers udtalelser.
Lægeattesterne i sagen skal indeholde de nødvendige  

 og  

 tilstrækkelige oplysninger.
Hvis oplysningerne ikke er tilstrækkelige, har  

 lægekonsulenten til opgave at pege på, hvilke helbredsoplysninger der  

 mangler.  

 Lægekonsulentens opgave er ikke at indhente de manglende oplysninger eller  

 efterprøve andre lægers oplysninger ved at undersøge borgeren selv.  

 Lægekonsulenten  

 kan også bistå kommunen med at afdække eventuelle skånebehov, som der skal  

 tages hensyn til ved borgerens eventuelle  

    

 tilbagevenden til arbejdsmarkedet.
Lægekonsulenterne må ikke gennem deres arbejde have kendskab til  

 den, som sagen vedrører.
Hvis borgeren fx er patient i lægekonsulentens  

 private  

 praksis, er lægekonsulenten inhabil i sagen.
2. Lægeerklæringer I sager om førtidspension indhentes ofte lægeerklæringer som  

 dokumentation for helbredets indvirkning på arbejdsevnen.
Retningslinjerne  

 for  

 lægeerklæringer fremgår klart og tydeligt af aftalen om Socialt-lægeligt  

 samarbejde mellem Lægeforeningen, Kommunernes Landsforening, Københavns- og  

 Frederiksberg Kommune.
 En lægeerklæring må ikke ved sit indhold bidrage til at skabe  

 usikkerhed hos patienten om, at den endelige beslutning om tildeling af  

 sociale  

 ydelser tages af kommunen.
Det påhviler pensionsmyndigheden nøje at beskrive formålet, når  

 den indhenter lægelige oplysninger, så lægen kan indrette sin besvarelse i  

 overensstemmelse hermed og medtage de oplysninger, der er relevante.  

 Lægeerklæringer skal udfærdiges i overensstemmelse med lægelovens  

 forskrifter.  

 Her står der, at lægen omhyggeligt og neutralt skal beskrive sine lægelige  

 iagttagelser om sygdomme eller forhold, som lægen har det fornødne lægelige  

 kendskab til.
Lægen kan i relevant omfang beskrive borgerens funktionsniveau  

 i  

 forhold til eventuelt foreliggende sygdomme   herunder også beskrive  

 sygdomsreaktioner ved forskellige arbejdsfunktioner.
Det er vigtigt at pointere, at læger ikke har det fornødne  

 socialfaglige kendskab til arbejdsmarkedet og støttemuligheder efter den  

 sociale lovgivning m.v. til at vurdere, om en borger har ret til  

 førtidspension.
Den attestudstedende læge er heller ikke ansvarlig for, at  

 der  

 træffes en juridisk korrekt afgørelse.
Kommunen eller ankeinstansen afgør  

 suverænt hvilken social ydelse, borgeren har ret til.
Kommunen skal reagere på lægeerklæringer, der indeholder  

 synspunkter om patientens ret til sociale ydelser, og ikke blot acceptere  

 sådanne erklæringer, der indgår i dokumentationen i sagen.
Kommunen kan fx  

 rette henvendelse til den attestudstedende læge og bede om en attest, der er  

 i  

 overensstemmelse med aftalen med Lægeforeningen.
Ved strid mellem kommunen og  

 den attestudstedende læge kan attesten indsendes til  

 »  

 Kontaktudvalget  

 «  

 og her  

 vurderes af KL og Lægeforeningen.
Det kan forekomme, at kommunen ikke er enig i den undersøgende  

 læges konklusion om borgerens funktionsevne i forhold til forskellige  

 arbejdsfunktioner.
Da må kommunen redegøre for sin vurdering og anføre en  

 faglig forklaring som fx begrunder, hvorfor kommunen ikke finder det  

 dokumenteret, at arbejdsevnen er varigt nedsat på trods af det beskrevne  

 funktionsevnetab.
Kommunen kan også pege på, hvorfor borgeren på trods af det  

 beskrevne funktionsevnetab fortsat kan udføre konkret angivne  

 arbejdsfunktioner.
Eller kommunen kan vælge at indhente yderligere  

 dokumentation fx ved arbejdsprøvning eller en ny lægeerklæring.
3. Begrundelsen for en afgørelse om  

 førtidspension En afgørelse om førtidspension skal altid begrundes fagligt og  

 gennemskueligt.
Begrundelsen skal indeholde en henvisning til de relevante  

 retsregler, en kort redegørelse vedrørende sagens faktum og en angivelse af  

 de  

 hovedhensyn, der har været bestemmende ved skønsmæssige afgørelser.
Redegørelsen for sagens faktum skal bl.a. indeholde en  

 beskrivelse af, hvilke lægelige oplysninger, der eventuelt er lagt til grund  

 for sagens afgørelse.
Dette er især relevant, hvis der foreligger flere  

 indbyrdes modstridende sagkyndige erklæringer.
 Hensyn til kommunens økonomi er ikke et gyldigt hensyn ved  

 afgørelser om førtidspension.
Oplysning af sagen og samarbejdet med borgeren Nogle borgere har den oplevelse, at lægekonsulenten har  

 »  

 tilsidesat  

 «  

 andre lægers erklæringer eller vurderinger.
Ovenfor er beskrevet hvad kommunen kan gøre, hvis en  

 praktiserende læge eller speciallæge i strid med retningslinjerne har anført  

 synspunkter om borgerens ret til sociale ydelser i sin lægeattest.
Hvis  

 kommunen beslutter at indhente flere oplysninger om borgerens helbred, kan  

 den  

 - når det er praktisk muligt - give borgeren mulighed for at vælge mellem  

 flere  

 læger inden for samme speciale.
Nogle borgere oplever også, at lægekonsulenten har afgjort deres  

 førtidspensionssag, hvilket klart strider mod retningslinjerne.
Disse  

 situationer kan undgås ved, at kommunen klart og tydeligt informerer borgeren  

 om, hvem der har truffet beslutningen og på hvilket grundlag.
 Borgeren skal kunne læse ud af oplysningerne i sagen, hvorfor  

 kommunen eventuelt ikke når frem til de samme vurderinger og konklusioner,  

 som  

 en samarbejdspartner fx en læge er nået frem til, selv om de samme  

 beskrivelser  

 lægges til grund.
Socialministeriet kan oplyse, at Arbejdsskadestyrelsen og Den  

 Sociale Ankestyrelse ud fra princippet om meroffentlighed har valgt at give  

 borgeren mulighed for at læse lægekonsulentens udtalelse.
Tilbuddet gives på  

 borgerens anmodning og efter at sagen er afsluttet.
Det kan fremme borgerens  

 forståelse af arbejdsdelingen mellem lægekonsulent og sagsbehandler, hvis  

 borgeren får mulighed for at læse lægekonsulentens udtalelse.
Efter arbejdsevnemetoden skal kommunen forsøge at etablere et  

 samarbejde med borgeren baseret på dialog.
Hvis borgeren løbende under sagens  

 forløb gøres bekendt med indholdet i de indhentede oplysninger og kommunens  

 vurdering af oplysningerne, vil borgeren ikke få indtryk af, at  

 lægekonsulenten  

 har afgjort sagen, eller at kommunen har tilsidesat lægernes vurderinger.
Relevante beskrivelser af borgerens helbredsforhold må  

 naturligvis ikke tilsidesættes, men skal indgå i dokumentationen som grundlag  

 for afgørelsen.
I sidste ende er sagsbehandlerens konkrete henvisninger til  

 de  

 individuelle ressourcer, udviklingsmuligheder og jobmuligheder helt afgørende  

 for, at den socialfaglige helhedsvurdering bliver gennemskuelig for borgeren.
