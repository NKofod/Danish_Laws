Cirkulære  

 om refusion af offentlige sundhedsudgifter i  

  

 henhold til overenskomster med andre stater eller til EF-retten  

1) (Til alle amtsråd og kommunalbestyrelser, bestyrelsen for  

 Hovedstadens Sygehusfællesskab og Bornholms Regionsråd) I medfør af § 264, stk. 2 og § 277,  

 stk. 7 i sundhedsloven, jf. lov nr. 546 af 24. juni 2005 fastsættes  

 følgende:
 § 1.  

  

 (Amts)kommunernes udgifter til sundhedsydelser, der er ydet her i landet til  

 sikrede fra andre lande, og som i medfør af overenskomster med andre stater  

 om  

 koordinering af offentlige sundhedsordninger eller EF-retten skal overføres  

 til  

 det danske sundhedsvæsen, tilfalder den (amts)kommune, der har afholdt  

 udgiften  

 til den ydelse, beløbet vedrører.
 Stk. 2.  

  

 Stk. 1  

 omfatter ikke udgifter, der er undtaget fra mellemstatslig refusion ifølge  

 aftaler med andre lande, eller udgifter, der refunderes ved særlige fikserede  

 gennemsnitsbeløb, jf. overenskomsten af 18. november 1998 mellem Danmark og  

 Italien om refusion af udgifter til social sikring.
§ 2.  

  

 Udgifter  

 omfattet af § 1, stk. 1, skal indberettes elektronisk af  

 (amts)kommunerne til Indenrigs- og Sundhedsministeriet i det såkaldte E  

 125-system.
Indenrigs- og Sundhedsministeriet forestår tilslutning af  

 (amts)kommunerne til dette edb-system.
Stk. 2.  

  

 (Amts)kommunerne  

 kan løbende foretage indberetning af udgifter i E 125-systemet.
Udgifter  

 afholdt i første halvår af et kalenderår, skal indberettes og frigives til  

 behandling i Indenrigs- og Sundhedsministeriet inden den 1. september samme  

 år.  

 Udgifter afholdt i andet halvår af et kalenderår skal indberettes og frigives  

 inden den 1. marts i det efterfølgende år.
Enkeltstående udgiftskrav kan  

 undtagelsesvis indberettes og frigives senere, i hvilket tilfælde  

 (amts)kommunerne særskilt skal orientere Indenrigs- og Sundhedsministeriet om  

 indberetningen og frigivelsen af ældre udgiftskrav.
 Stk. 3.  

  

 Ved  

 (amts)kommunens indberetning af udgiftskrav, der relaterer sig til behandling  

 ydet til en patient, der har fået en tilladelse (henvisning) af sin  

 syge(for)sikring til at modtage behandling i Danmark efter EF-retten, skal  

 (amts)kommunen fremsende tilladelsen (blanket E 112) til Indenrigs- og  

 Sundhedsministeriet samtidig med frigivelsen af kravet overfor ministeriet.
 Stk. 4.  

  

 Indenrigs-  

 og Sundhedsministeriet foretager en umiddelbar kontrol af (amts)kommunernes  

 indberetninger til E 125-systemet, bl.a. for dobbeltregninger og fremsender  

 dernæst regningerne til debitorlandets kontaktorgan.
 § 3.  

  

 Hver (amts)kommune, der indberetter udgifter i E 125-systemet, skal overfor  

 Indenrigs- og Sundhedsministeriet oplyse navn, telefonnummer og mailadresse  

 for  

 én kontaktperson (og én suppleant) i (amts)kommunen, til hvem ministeriet kan  

 rette eventuelle spørgsmål og indsigelser til (amts)kommunens indberetninger,  

 herunder også spørgsmål om en eventuel afskrivning af (amts)kommunens  

 udgiftskrav.
§ 4.  

  

 Indenrigs- og Sundhedsministeriet tilsender kontaktpersonen spørgsmål og  

 indsigelser modtaget fra debitorlandene vedrørende (amts)kommunens  

 indberetninger.
Snarest muligt derefter skal kontaktpersonen tilsende  

 Indenrigs- og Sundhedsministeriet (amts)kommunens svar på de rejste spørgsmål  

 og indsigelser, herunder eventuelle efterspurgte bilag. (Amts)kommunens svar  

 skal foreligge senest 2 måneder efter (amts)kommunens modtagelse af en  

 henvendelse fra ministeriet.
Kontaktpersonen informerer endvidere ministeriet  

 om (amts)kommunens afskrivning af indberettede krav.
§ 5.  

  

 Indenrigs- og Sundhedsministeriet udbetaler a conto beløb til dækning af  

 (amts)kommunes udgiftskrav, i takt med at ministeriet modtager a conto  

 indbetalinger fra debitorlandene.
A conto udbetaling til (amts)kommunen  

 foretages senest 30 dage efter modtagelse af debitorlandenes indbetaling i  

 ministeriet.
 § 6.  

  

 Indenrigs- og Sundhedsministeriet yder rådgivning og vejledning til  

 (amts)kommunerne om anvendelsen af overenskomster med andre stater eller  

 EF-retten i forbindelse med afgørelsen af omdiskuterede udgiftskrav fra  

 (amts)kommunerne, fx gennem deltagelse i bilaterale drøftelser med  

 debitorlandene om uafklarede krav.
 § 7.  

  

 Til  

 dækning af statens udgifter til administration i forbindelse med indhentelse  

 af  

 refusion fra andre stater opkræver Indenrigs- og Sundhedsministeriet  

 (amts)kommunerne et gebyr på 60 kr. pr. udgiftskrav, som (amts)kommunen har  

 indberettet og frigivet overfor ministeriet, jf. § 2. Gebyret opkræves  

 én  

 gang årligt og inden den 1. marts for de udgiftskrav, der er indberettet og  

 frigivet i det foregående kalenderår.
Stk. 2.  

  

 Gebyret  

 reguleres én gang årligt med satsreguleringsprocenten, jf.
Lov om en  

 satsreguleringsprocent.
Beløbet afrundes til nærmeste hele kronebeløb.
 § 8.  

  

 Cirkulæret træder i kraft den 1. januar 2006.
 Stk. 2.  

  

 Cirkulæret  

 har virkning for udgifter til patientbehandling, der afsluttes efter den 31.  

 december  

 2005.
 Stk. 3.  

  

 Fra den 1.  

 januar 2007 tilfalder refusionen den region eller den kommune, der har  

 afholdt  

 udgiften til den ydelse, beløbet vedrører.
Indenrigs- og Sundhedsministeriet, den 12.  

 december 2005 Lars Løkke Rasmussen /Vibeke B.
Lemche 1)  

 Her Rådets forordning (EØF) nr. 1408/71 om anvendelse af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer, der flytter inden for Fællesskabet, og den dertil knyttede  

 forordning (EØF) nr. 574/72 om gennemførelse af forordning nr. 1408/71.
