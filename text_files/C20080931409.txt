Kapitel 1   Omfang Kapitel 2   Albanien Kapitel 3   Brasilien Kapitel 4   Gabon Kapitel 5   Indonesien Kapitel 6   Kina Kapitel 7   Mexico Kapitel 8   Myanmar (Burma) Kapitel 9   Thailand Kapitel 10   Beslaglæggelse Kapitel 11   Udtagning og forsendelse af prøver Kapitel 12   Grænsekontrollens afgørelse Kapitel 13   Ikrafttrædelsesbestemmelser Bilag 1 +++Bilag+++Bilag 2 +++Bilag+++Bilag 3 Bilag 4 Cirkulære om undersøgelse ved indførsel af animalske fødevarer med særlige restriktioner (Til fødevareregionerne, grænsekontrollen) I henhold til kapitel 4-5, 8-9, 11-12 og 15 i bekendtgørelse om indførsel af fødevarer m.v. med særlige restriktioner (Restriktionsbekendtgørelsen) skal visse animalske fødevarer med oprindelse i eller afsendt fra Albanien, Brasilien, Indonesien, Kina, Mexico, Myanmar (Burma) og Thailand underkastes en særlig mistankekontrol på et grænsekontrolsted før fødevarerne må indføres.
 I henhold til kapitel 9 i Restriktionsbekendtgørelsen skal visse animalske fødevarer fra Kina underkastes en særlig dokumentkontrol på et grænsekontrolstedet før fødevarerne må indføres.
 I henhold til forordning (EF) nr. 601/2008 af 25. juni 2008 om beskyttelsesforanstaltninger vedrørende visse fiskevarer importeret fra Gabon og bestemt til konsum skal visse fiskevarer fra Gabon underkastes en særlig mistankekontrol på et grænsekontrolsted for fødevarerne må indføres.
Kapitel 1 Omfang § 1. Cirkulæret omfatter den særlige dokumentkontrol af ledsageerklæringer for visse fødevarer fra Albanien, Brasilien og Kina samt de særlige prøveudtagninger til analyse for rester af forbudte stoffer, veterinære lægemidler, tungmetaller, histamin eller sulfitter i visse fødevarer fra Albanien, Brasilien, Gabon, Indonesien, Kina, Mexico, Myanmar (Burma) og Thailand.
Kapitel 2 Albanien § 2. Grænsekontrollen skal udtage prøver af samtlige partier med følgende fødevarer til laborato-rieundersøgelse for indhold af følgende stoffer:
 1) Fisk og fiskevarer tilhørende familierne: Tun, bonit, sild, ansjos, makrel og guldmakrel med oprindelse i eller afsendt fra Albanien undersøges for indhold af histamin.
 Stk. 2. Stk. 1 gælder ikke for partier, der er ledsaget af resultaterne af en analytisk undersøgelse foretaget i Albanien eller af et udenlandsk akkrediteret laboratorium før afsendelsen, der viser, at grænseværdierne for histamin i forordning (EF) nr. 2073/2005 er overholdt, og hvor der er doku-mentation for, at denne analytiske undersøgelse er foretaget efter den prøveudtagnings- og analyse-metode, der er omhandlet i samme forordning.
Kapitel 3 Brasilien § 3. Grænsekontrollen skal udtage prøver af samtlige partier med følgende fødevarer til laborato-rieundersøgelse for indhold af følgende stoffer:
 1) Fisk og fiskevarer tilhørende familierne: Tun, bonit, sild, ansjos, makrel og guldmakrel med oprindelse i eller afsendt fra Brasilien undersøges for indhold af histamin.
 Stk. 2. Stk. 1 gælder ikke for partier, der er ledsaget af resultaterne af en analytisk undersøgelse foretaget i Brasilien eller af et udenlandsk akkrediteret laboratorium før afsendelsen, der viser, at grænseværdierne for histamin i forordning (EF) nr. 2073/2005 er overholdt, og hvor der er doku-mentation for, at denne analytiske undersøgelse er foretaget efter den prøveudtagnings- og analyse-metode, der er omhandlet i samme forordning.
Kapitel 4 Gabon § 4. Grænsekontrollen skal udtage prøver af samtlige partier med følgende fødevarer til laboratorieundersøgelse for indhold af følgende stoffer:
1) Fisk og fiskevarer med oprindelse i eller afsendt fra Gabon undersøges for indhold af bly, cadmium og kviksølv, og 2) Fisk og fiskevarer med oprindelse i eller afsendt fra Gabon undersøges for indhold af sulfitter, jf. direktiv 95/2/EF.
 Stk. 2. Prøveudtagning og analyse efter stk. 1, nr. 1, gennemføres i overensstemmelse med forordning (EF) nr. 333/2007.
Stk. 3. Grænsekontrollen skal hver tredje måned indberette resultaterne af de i stk. 1 omhandlede laboratorieundersøgelser.
Indberetningen indsendes til 3. kontor inden den 10. i den måned, der følger efter hvert kvartal, dvs. april, juli, oktober og januar.
Det fælles indberetningsformat, der er omhandlet af bilag 1, skal anvendes.
Kapitel 5 Indonesien § 5. Grænsekontrollen skal udtage prøver af samtlige partier med følgende fødevarer til laborato-rieundersøgelse for indhold af følgende stoffer:
1) Fisk og fiskevarer med oprindelse i eller afsendt fra Indonesien undersøges for indhold af bly, cadmium og kviksølv, og 2) Fisk og fiskevarer af familierne: Tun, bonit, sild, ansjos, makrel og guldmakrel med oprindelse i eller afsendt fra Indonesien undersøges for indhold af histamin.
Kapitel 6 Kina § 6. Grænsekontrollen skal ved dokumentkontrol af fødevarepartier med oprindelse i eller afsendt fra Kina undersøge, at hvert parti af følgende fødevarer er ledsaget af en original erklæring fra de kompetente kinesiske myndigheder:
1) Akvakulturprodukter, 2) pillede eller forarbejdede rejer, 3) krebs af arten Procambrus clarkii, der er fanget i naturligt ferskvand ved fiskeri, 4) tarme hidrørende fra får, geder eller svin, 5) kaninkød, 6) honning, og 7) gelée royale.
Stk. 2. Erklæringerne fra de kinesiske myndigheder skal indeholde garantier for, at hvert parti inden eksporten til EU er blevet underkastet en kemisk test for at sikre, at de pågældende fødevarer ikke frembyder nogen risiko for menneskers sundhed, og at analyseresultater for rester af chlo-ramphenicol, nitrofuraner og deres metabolitter viser, at partiet ikke indeholder nogen af disse stoffer.
Resultaterne af de analytiske tests skal være anført i erklæringen.
Stk. 3. Importører af partier med de i stk. 1 nævnte fødevarer, som ikke er ledsaget af den foreskrevne erklæring, skal have påbud om, at partiet ikke må indføres.
Grænsedyrlægen træffer afgørelse i henhold til § 19 i bekendtgørelse om veterinærkontrol ved indførsel af animalske fødevarer (Veterinærkontrolbekendtgørelsen) Stk. 4. Grænsekontrollen kan meddele importøren en frist til at fremskaffe en erstatningserklæring, hvis den ledsagende erklæring ikke opfylder kravene i § 11, stk. 3, i Restriktionsbekendtgørelsen.
Stk. 5. For partier af akvakulturprodukter skal den i stk. 2 nævnte erklæring fra de kompetente kinesiske myndigheder desuden indeholde en garanti for, at hvert parti akvakulturprodukter inden eksporten til EU er blevet underkastet en kemisk test for at sikre, at de pågældende fødevarer ikke frembyder nogen risiko for menneskers sundhed, og at analyseresultater for rester af malakitgrønt og krystalviolet samt deres metabolitter.
Resultaterne af de analytiske tests skal være anført i erklæringen.
 Stk. 6. Grænsekontrollen skal i en periode til og med den 12. august 2008 tillade indførslen af partier af akvakulturprodukter, som ikke er ledsaget af den i stk. 5 nævnte erklæring, på betingelse af at grænsekontrollen udtager prøver af samtlige partier til laboratorieundersøgelse for indhold af malakitgrønt, krystalviolet eller deres metabolitter.
Kapitel 7 Mexico § 7. Grænsekontrollen skal udtage prøver af samtlige partier med følgende fødevarer til laborato-rieundersøgelse for indhold af følgende stoffer:
 1) Fersk kød og kødprodukter af dyr af hestefamilien med oprindelse i eller afsendt fra Mexico undersøges for indhold af stoffer med hormonal virkning og beta-agonister, der anvendes som vækstfremmere.
Kapitel 8 Myanmar (Burma) § 8. Grænsekontrollen skal udtage prøver af samtlige partier med følgende fødevarer til laborato-rieundersøgelse for indhold af følgende stoffer:
 1) Krebsdyr og fødevarer fremstillet af eller med krebsdyr med oprindelse i eller afsendt fra Myanmar (Burma) undersøges for indhold af chloramphenicol.
Kapitel 9 Thailand § 9. Grænsekontrollen skal udtage prøver af samtlige partier med følgende fødevarer til laborato-rieundersøgelse for indhold af følgende stoffer:
1) Krebsdyr og fødevarer fremstillet af eller med krebsdyr med oprindelse i eller afsendt fra Thai-land, og som er ledsaget af et sundhedscertifikat udstedt før den 21. september 2002, undersøges for indhold af nitrofuraner og deres metabolitter, og 2) Fjerkrækød og fødevarer fremstillet af eller med fjerkrækød med oprindelse i eller afsendt fra Thailand, og som er ledsaget af et sundhedscertifikat udstedt før den 21. september 2002, undersøges for indhold af nitroimidazoler samt nitrofuraner og deres metabolitter.
Kapitel 10 Beslaglæggelse § 10. Prøver, der udtages i henhold til Restriktionsbekendtgørelsen er mistankeprøver.
 Stk. 2. Partier, hvoraf der er udtaget mistankeprøver skal tilbageholdes på grænsekontrolstedet eller, hvis dette ikke er muligt, på et af grænsedyrlægen anvist lager, der er autoriseret eller registreret til oplagring af de pågældende fødevarer, og som er beliggende i samme fødevareregion som græn-sekontrolstedet.
Stk. 3. Beslaglagte fødevarer skal oplagres fysisk adskilt fra andre fødevarer.
Det anviste lager må ikke være bestemmelseslageret eller ejes af den ansvarlige for partiet.
Anvisningen af lageret og den faktiske beslaglæggelse aftales med den kontrolafdeling, som fører tilsyn med lageret.
Partiet er under beslag indtil grænsedyrlægen frigiver partiet eller træffer afgørelse om returnering.
Kapitel 11 Udtagning og forsendelse af prøver § 11. Grænsekontrollen skal, ved prøveudtagning efter kapitel 2-9 af emballerede fødevarer med pakninger på højst 1 kg, udtage ubrudte pakninger.
Af partier med pakninger på over 1 kg udtages prøver på 200 gram, så vidt muligt i ét stykke.
Antallet af udtagne prøver pr. parti med emballerede fødevarer skal ske i overensstemmelse med skemaet gengivet i bilag 2.
Stk. 2. Grænsekontrollen skal, ved prøveudtagning efter kapitel 2-9 af ikke-emballerede fødevarer, udtage mindst 13 prøver af hvert parti.
Hver af de 13 prøver skal være på mindst 200 gram, og så vidt muligt i ét stykke.
Stk. 3. Prøver, udtaget efter stk. 1 eller 2, skal være repræsentative for hele partiet.
Der skal udtages mindst en prøve af hvert lot i partiet.
 Stk. 4. Hver enkelt prøveemballage skal mærkes entydigt.
 § 12. Hver enkelt prøve skal sendes i hver sin prøveemballage til Fødevareregion Øst, Afdeling for Kemiske Fødevareforureninger, Søndervang 4, 4100 Ringsted.
Stk. 2. De i § 6, stk. 5 omhandlede prøver skal dog sendes til Brian Clifton, Veterinary Residues Laboratory, LGC, Queens Road, Teddington, UK TW11 OLY.
Prøverne skal sendes i frossen stand.
Stk. 3. Prøverne skal fremsendes til laboratoriet hurtigst muligt og senest dagen efter prøveudtagningen.
Prøver skal fremsendes i isolerede kølekasser med fryseelementer således, at frosne prøver ikke optøs og kølevarers temperatur ikke overstiger det maksimalt tilladte.
Ved længere tids opbevaring i kølekasser skal disse ledsages af temperaturloggere subsidiært skal prøverne nedfryses.
Stk. 4. Grænsekontrollen skal udfylde et udtagningsskema i overensstemmelse med den i bilag 3 viste model.
En kopi af udtagningsskemaets (del 1) skal ledsage prøven til laboratoriet, mens originalen af udtagningsskemaet (del 1 og 2) skal opbevares på grænsekontrolstedet.
Stk. 5. Grænsekontrollen skal dog udfylde et udtagningsskema i overensstemmelse med den i bilag 4 viste model for prøver, der skal sendes til det i stk. 2 nævnte laboratorium.
En kopi af udtagningsskemaets (del 1) skal ledsage prøven til laboratoriet, mens originalen af udtagningsskemaet (del 1 og 2) skal opbevares på grænsekontrolstedet.
Kapitel 12 Grænsekontrollens afgørelse § 13. Grænsedyrlægen skal påbyde, at et parti ikke må indføres, hvis resultaterne af de i kapitel 2-9 omhandlede analyser betragtes som endelige og viser at der er fundet følgende stoffer, som overskrider grænseværdierne:
1) Chloramphenicol, 2) nitroimidazoler, 3) nitrofuraner eller deres metabolitter, 4) malakitgrønt og krystalviolet eller deres metabolitter, 5) bly, cadmium eller kviksølv, 6) histamin, 7) sulfitter, eller 8) stoffer med hormonal virkning og beta-agonister, der anvendes som vækstfremmere.
 Stk. 2. Grænsedyrlægen træffer afgørelse, jf. § 19 i Veterinærkontrolbekendtgørelsen.
Kapitel 13 Ikrafttrædelsesbestemmelser § 14. Cirkulæret træder i kraft den 9. juli 2008.
 Stk. 2. Samtidig ophæves cirkulære nr. 9565 af 4. oktober 2004 om undersøgelse af animalske fødevarer med særlige restriktioner.
