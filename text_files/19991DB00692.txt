Betænkning afgivet af Europaudvalget den  

 15. august 2000 Betænkning over Forslag til  

 folketingsbeslutning om at holde fast i kronen [af Frank Dahlgaard (UP)] Udvalget har behandlet beslutningsforslaget i et par  

 møder.
 Herefter indstiller et flertal (Socialdemokratiets,  

 Venstres, Det Konservative Folkepartis, Centrum-Demokraternes og Det Radikale  

 Venstres medlemmer af udvalget) forslaget til forkastelse.
 Et mindretal inden for flertallet (Klaus Hækkerup,  

 S) mener, at man bør vente 6-7 år med at tage stilling til en  

 eventuel dansk tilslutning til ØMU en og derfor stemme nej ved  

 folkeafstemningen den 28. september 2000.
 En vedtagelse af nærværende beslutningsforslag  

 må opfattes som en beslutning om at udskyde en stillingtagen til  

 Danmarks eventuelle tilslutning til den fælles valuta til langt  

 senere.
 Mindretallet indstiller derfor beslutningsforslaget til  

 forkastelse.
 Et mindretal (Socialistisk Folkepartis medlem af  

 udvalget) indstiller forslaget til vedtagelse uændret.
 Socialistisk Folkeparti erklærer sig enig i  

 formålet med beslutningsforslaget og fremsætter hermed  

 følgende egne bemærkninger:
Socialistisk Folkeparti vil anbefale vælgerne at  

 stemme nej til dansk deltagelse i ØMU en ved folkeafstemningen den 28.  

 september.
SF vender sig imod dansk ØMU-deltagelse af følgende  

 hovedgrunde:
Med udvidelsen er EU på vej mod at blive et  

 samarbejde mellem 25 30 lande, som vil være meget forskellige   langt  

 mere forskellige end de nuværende 15 lande.
Det vil skabe store  

 problemer, hvis man tvinger alle til at følge de samme regler på  

 alle områder.
Ikke mindst på det økonomiske område  

 vil det give meget store problemer, hvis man vil gennemtvinge brugen af euro  

 og ØMU-reglerne i så forskellige lande som f.eks.
Tyskland,  

 Portugal, Litauen og Slovakiet.
Risikoen for, at man påfører de  

 skrøbelige økonomier i ansøgerlandene stor skade ved at  

 fastholde krav om deltagelse i ØMU en, er overhængende.
Ved at  

 stå udenfor medvirker Danmark til at opretholde et euro-frit rum i  

 Europa, der dermed tilbyder ansøgerlandene et reelt  

 alternativ.
ØMU-kravene og ØMU ens ensidige fokusering  

 på prisstabilitet vil have store menneskelige og økonomiske  

 omkostninger.
Det skyldes, at vi får færre muligheder for at  

 føre en økonomisk politik, der bekæmper  

 arbejdsløsheden.
ØMU en er hverken stabil eller stærk.
Den er  

 et meget sårbart projekt, der enten vil bryde sammen eller sætte  

 turbo på udviklingen mod den politiske union, der kan føre til  

 en egentlig statsdannelse.
Det viser både historiske erfaringer og  

 økonomiske overvejelser, samtidig med at vi kan se, at stærke  

 kræfter arbejder for, at udviklingen går den vej.
Der vil blive et stadig større pres for  

 fælles finanspolitik, det, der så pænt kaldes »et fleksibelt arbejdsmarked«, men som reelt betyder lavere løn og lavere  

 arbejdsløshedsdækning, og lignende.
Et ja vil have konsekvenser  

 for den måde, vi indretter vores velfærdssamfund på, og der  

 er en betydelig risiko for, at ændringerne kommer til at bygge på  

 usolidariske principper, der fører til mindre velfærd og  

 større ulighed.
SF s ØMU-modstand har et europæisk  

 perspektiv, der bygger på ansvarlighed også i forhold til Europas  

 udvikling.
Europa er karakteriseret ved økonomiske, politiske og  

 kulturelle forskelligheder.
SF frygter, at en unødvendig og  

 udemokratisk ØMU, der bliver presset ned over hovedet på de  

 europæiske befolkninger, vil underminere opbakningen til de  

 nødvendige dele af det europæiske samarbejde vedrørende  

 de grænseoverskridende problemer.
Den udemokratiske, embedsmandsstyrede  

 centralbank er i den forbindelse et klart skridt i den gale retning.
Banken  

 træffer økonomiske beslutninger med afgørende  

 konsekvenser.
De beslutninger mener SF skal træffes af valgte  

 politikere   ikke af embedsmænd.
 Et fleksibelt Europa i »flere  

 rum« er helt grundlæggende en god ide, men  

 vil være en nødvendighed, hvis EU skal håndtere udvidelsen  

 med nye medlemslande på en politisk og socialt ansvarlig måde.  

 Ved at stå udenfor fastholder Danmark perspektivet om et mere  

 fleksibelt Europa, hvor der i større udstrækning tages hensyn  

 til de økonomiske og politiske forskelle i medlemslandene.
Et dansk nej til ØMU en vil have afsmittende  

 effekter på situationen i Sverige og Storbritannien, som så med  

 stor sandsynlighed vil holde sig uden for ØMU en.
Et dansk nej vil  

 således være en murbrækker for den nødvendige  

 fleksibilitet i det europæiske samarbejde.
 SF afviser derimod en ØMU-modstand baseret på  

 nationalistisk selvtilstrækkelighed og fremmedfjendskhed.
Et nej til ØMU en er langtfra et nej til  

 europæisk samarbejde eller til at fastholde og udnytte Danmarks  

 mulighed for at præge den europæiske dagsorden.
SF er  

 tilhænger af EU som en ramme om det nødvendige samarbejde mellem  

 europæiske nationalstater om grænseoverskridende problemer.
Ikke  

 mindst på miljøområdet er det nødvendigt at styrke  

 og effektivisere samarbejdet, hvilket forudsætter en  

 beslutningsprocedure, der er baseret på kvalificeret flertal med  

 minimumsstandarder.
SF støtter blandt andet, at der i EU  

 gennemføres grønne afgifter, der vedtages ved kvalificeret  

 flertal.
ØMU en er ikke en forudsætning for samarbejde  

 på det finansielle og økonomiske område.
SF er  

 tilhænger af minimumssatser på selskabsskatter, som skal modvirke  

 social dumping og konkurrence på lave selskabsskatter.
Sådanne  

 regler er nødvendige, hvis det finansielle grundlag for de nationale  

 velfærdsstater skal fastholdes, og de bør kunne  

 gennemføres med kvalificeret flertal.
SF er også tilhænger  

 af obligatoriske indberetninger til skattevæsenet fra alle  

 europæiske banker og af en ophævelse af bankhemmeligheden  

 på EU-niveau.
For at modvirke den internationale kapitalspekulation vil  

 SF arbejde for en afgift på valutaspekulation (den såkaldte  

 Tobin-skat), som et samlet EU bør fremlægge inden for rammerne  

 af FN og WTO.
SF afviser alle påstande om, at Danmark ved et nej til  

 ØMU en vil glide ud af EU, og at vi vil blive isoleret i det  

 europæiske samarbejde.
Vi afviser myten om, at Danmark vil blive sat  

 uden for indflydelse i EU på de områder, som vi selv  

 ønsker at have indflydelse på, og hvor vi har valgt at deltage  

 på lige fod med de øvrige medlemmer.
Vi afviser også  

 tilhængernes skræmmekampagne om, at et nej til ØMU en vil  

 få negative følger for dansk økonomi.
Tilhængerne førte den samme  

 skræmmekampagne i 1992, hvor der også var folkeafstemning om  

 ØMU en, dengang som en del af Maastrichttraktaten.
Det blev som  

 bekendt et nej, og her 8 år efter kan alle ved selvsyn konstatere, at  

 tilhængerne tog voldsomt fejl! Danmark er et aktivt og velanset land i  

 EU   »et lysende eksempel« ifølge formanden for EU-Kommissionen, Romano  

 Prodi.
Arbejdsløsheden i Danmark er faldet markant.
Befolkningen kan  

 trygt stemme nej.
Dansk økonomi klarer sig udmærket uden for  

 ØMU en, hvortil kommer, at der er indgået en aftale om  

 begrænsede valutakursudsving mellem den danske krone og euroen.
Ingen  

 lande i Europa kan have interesse i valutarisk ustabilitet eller  

 grundløse devalueringer, og der vil derfor fortsat være  

 interesse fra de øvrige EU-lande og ECB i at opretholde en sådan  

 aftale.
Direktøren for Den Europæiske Centralbank, Wim  

 Duisenberg, har tilkendegivet, at ERM-II aftalen med Danmark ikke vil blive  

 påvirket af et dansk nej.
SF er bevidst om, at der også efter et dansk nej til  

 ØMU en vil være krav om en fornuftig økonomisk politik i  

 Danmark.
Men ØMU-reglerne er ikke ensbetydende med en fornuftig eller  

 ansvarlig økonomisk politik.
Med den økonomiske  

 internationalisering er Danmark under alle omstændigheder  

 afhængig af omverdenen, hvilket også påvirker den danske  

 økonomiske politik.
Ikke mindst af netop denne grund er det vigtigt at  

 bevare handlefrihed i den økonomiske politik.
For SF er det af  

 afgørende betydning, at disse beslutninger træffes i Danmark  

 inden for rammerne af det danske demokrati i stedet for at blive overladt til  

 EU-systemet.
 Et andet mindretal (Dansk Folkepartis medlem af  

 udvalget) indstiller ligeledes forslaget til vedtagelse  

 uændret.
 Dansk Folkeparti støtter forslaget fuldt og helt og  

 anbefaler forslaget til vedtagelse i uændret form.
Den danske kroneøkonomi er nemlig en succes.
Der er  

 ikke nogen fornuftig økonomisk begrundelse for at afskaffe kronen til  

 fordel for EU s euro.
Det har de økonomiske vismænd  

 påpeget i deres seneste rapport.
Her er konklusionen, at de  

 økonomiske fordele ved euroen er »små  

 og usikre«.
Det kan da også konstateres, at dansk økonomi  

 i dag er i bedre stand end nogen sinde før: Arbejdsløsheden i  

 Danmark er lav (under det halve af arbejdsløsheden i  

 euroområdet). Danmark har overskud både på  

 betalingsbalancen og på de offentlige finanser. (Eurolandene har  

 næsten alle offentlige underskud). Og Danmark har oplevet en  

 økonomisk vækst gennem 1990 erne, som har været klart  

 stærkere end væksten i euroområdet.
Den gennemsnitlige  

 levestandard i Danmark er langt højere end levestandarden i  

 euroområdet   og i Danmark er velstanden mere ligeligt fordelt.
 Mindretallet konstaterer, at finansmarkederne i  

 sommermånederne har underkendt euro-politikernes argumenter.  

 Således har de danske aktiekurser slået alle højderekorder  

   og det sker vel at mærke efter, at meningsmålinger  

 viser, at et nej til euroen ved folkeafstemningen den 28. september er en  

 realistisk mulighed.
 Hvis det virkelig var så slemt for dansk  

 økonomi og erhvervsliv at holde fast i kronen og sige nej til euroen,  

 ville kurserne på danske aktier selvsagt ikke stige til  

 rekordhøjde.
 Hertil kommer, at udlandet i de seneste måneder har  

 opkøbt adskillige danske virksomheder og foretaget andre investeringer  

 i Danmark (jf. dagbladene Børsen og Politiken den 9. august 2000). Det  

 er naturligvis sket, fordi det økonomisk ikke spiller nogen stor  

 rolle, om Danmark er med i euroen eller beholder sin egen valuta.
Mindretallet konstaterer videre, at euroen siden  

 beslutningsforslagets fremsættelse er faldet til nye lavpunkter.
Ved  

 euroens start for 19 måneder siden kostede euroen 1,18 US-dollar.
I dag  

 er euroen faldet til omkring 0,90 US-dollar.
Det er et kursfald på 25  

 pct.
Euroen er også faldet kraftigt over for alle andre betydende  

 valutaer.
 Med andre ord har finansmarkedet ikke den store tillid til  

 euroen.
Mindretallet konstaterer, at det ikke blot er Danmark, men  

 også de øvrige små vesteuropæiske lande uden for  

 euroen (nemlig Island, Norge, Sverige og Schweiz), som klarer sig flot  

 økonomisk.
Således er levestandarden i disse lande meget  

 høj, mens ledigheden er lav.
Ingen af disse lande har haft problemer  

 med at tiltrække investeringer.
Økonomisk er der derfor ikke holdbare argumenter  

 for at afskaffe kronen til fordel for euroen.
Men politisk er der naturligvis  

 argumenter.
Hvis man ønsker mere union og flere beslutninger  

 overført fra danske myndigheder og politiske organer til Bruxelles og  

 Frankfurt, bør man naturligvis afvise dette forslag.
Hvis man ser  

 positivt på en udvikling i retning af Europas Forenede Stater,  

 bør man afvise dette forslag.
Det gør vi imidlertid ikke.
Vi ønsker at  

 værne om dansk selvbestemmelse og det danske folkestyre.
Og vi mener,  

 at en vigtig forudsætning for at være et selvstændigt land  

 med eget demokrati er, at vi fastholder vores egen valuta og vores eget  

 pengevæsen.
 Mindretallet kan derfor varmt støtte forslaget til  

 folketingsbeslutning.
 Et tredje mindretal  

 (Enhedslistens medlem af udvalget) indstiller forslaget til vedtagelse  

 uændret.
Carsten Koch (S)  

  Klaus Hækkerup (S)  Per Kaalund (S)  

  Claus Larsen-Jensen (S) fmd.  

  Jens Peter Vernersen (S)  Anne Baastrup (SF)  

 Mimi Jakobsen (CD)  Elisabeth Arnold (RV) nfmd.  

  Keld Albrechtsen (EL)  Charlotte Antonsen (V)  

  Eva Kjer Hansen (V)  Svend Erik Hovmand (V)  

  Jens Kirk (V) Lene Espersen (KF)  

  Henning Grove (KF)  Kristian Thulesen Dahl (DF)  

  Henriette Kjær (KF) Kristeligt Folkeparti og  Frihed 2000 havde ikke medlemmer  

 i udvalget.
