A.13.1 Told A.13.2 Varer med præfinansiering (tidligere  

 eksportoplag) A.13.3 Proviantoplag A.13.4 Ikke godkendte animalske levnedsmidler A.13.5 Provianteringsvirksomheder A.13.6 Afgiftsoplag Formål Formålet med toldoplag er at give virksomheder mulighed for at oplægge  

 varer fra ikke-EU-lande, uden at der skal betales told og afgifter af dem, og  

 uden at de underkastes handelspolitiske foranstaltninger.
 Det vil sige, at virksomheder, der får varer hjem fra lande uden for EU  

 til lager med henblik på fortoldning eller genudførsel på et senere  

 tidspunkt, kan vælge at oplægge disse varer på et toldoplag, og så udføre  

 varerne eller fortolde dem i takt med, at de skal anvendes.
 Virksomheder kan også oplægge EU-varer på toldoplag, hvis disse er bestemt  

 til udførsel, og for hvilke det efter særlige fællesskabsforskrifter er  

 fastsat, at de som følge af deres oplæggelse på toldoplag er omfattet af  

 foranstaltninger, der i princippet er forbundet med varernes udførsel  

 eksempelvis eksportrestitution.
En bevilling til toldoplag kan under visse forudsætninger anvendes i hele  

 EU.
Derfor kan ikke alene et dansk toldcenter være involveret i et  

 bevillingsforhold, men også en toldmyndighed i et andet medlemsland.
I disse  

 tilfælde bruges vendingen toldcenter eller toldsted.
Det legale grundlag Reglerne for toldoplag både af type A, C og E og andre oplag nævnt i dette  

 afsnit, findes i artiklerne 84-90 og 98-113 i toldkodeksen, og i artiklerne  

 496-548 i gennemførelsesbestemmelserne, i §§ 55-57 i toldloven samt i §§  

 81-88 i toldbehandlingsbekendtgørelsen.
Desuden findes der regler i  

 lovgivningen om landbrugsvarer og regler om veterinærkontrol.
 I dette afsnit behandles forskellige typer oplag/oplagsordninger.
Toldoplag Toldoplag kan inddeles i 2 hovedtyper, offentlige toldoplag og private  

 toldoplag, se nedenfor under A.13.1.
Præfinanciering (eksportoplag) Når landbrugsvarer, der er bestemt til udførsel til steder udenfor EU's  

 toldområde mod eksportrestitution, skal oplægges på et toldoplag, de såkaldte  

 varer med præfinanciering, (tidligere eksportoplag), skal dette ske efter  

 særlige regler, se nærmere nedenfor under A.13.2.
Proviantoplag På et proviantoplag kan oplægges landbrugsvarer, der er bestemt til  

 proviantering af visse skibe, luftfartøjer, bore- eller udvindingsplatforme,  

 og for hvilke der kan forudbetales restitution, se nedenfor under A.13.3.
Visse levnedsmidler Visse animalske levnedmidler, som ikke kan godkendes af  

 veterinærmyndighederne, men som er bestemt til genudførsel, kan oplægges på  

 et toldoplag efter særlige regler, se under A.13.4.
Provianteringsvirksomhed Varer, (typisk punktafgiftspligtige), kan oplægges punkt- og  

 momsafgiftsfrit på et provianteringslager/provianteringsvirksomhed, se  

 nærmere under A.13.5.
Afgiftsoplag Under visse betingelser kan varer oplægges afgiftsfrit på et afgiftsoplag,  

 se A.13.6.
A.13.1 Told Toldoplagstyper TK art. 99, GB art. 504 Her i landet findes der 2 hovedtyper toldoplag:
 - type A, som er offentlige toldoplag, hvor enhver kan oplægge varer, og  

 hvor oplagshaveren er ansvarlig for, at varerne under oplæggelsen ikke  

 unddrages toldtilsyn, og at de forpligtelser, der følger af, at varer er  

 henført under toldoplagsproceduren, overholdes.
- type C og E, som er private toldoplag, hvor kun oplagshaveren kan  

 oplægge varer, uden at oplagshaveren nødvendigvis er ejer af varerne.  

 Oplagshaver er som ved offentlig toldoplag den hovedansvarlige.
For type E  

 gælder desuden, at varerne opbevares på bevillingshavers lagerfaciliteter  

 uden at opbevares på et toldoplag; dette kaldes også et flydende oplag.
Oplagshavers/oplæggers ansvar TK art. 101- 103 Det kan fraviges i bevillingen til et offentligt toldoplag, at  

 oplagshaveren er den hovedansvarlige.
I så fald er det oplæggeren, der har  

 ansvaret for,   

 at varerne under toldoplag ikke unddrages toldtilsyn,   

 at de forpligtelser, der følger af opbevaring af varer under  

 toldoplagsproceduren, opfyldes.
Ansvaret for, at betingelserne i bevillingen overholdes, påhviler fortsat  

 oplagshaveren.
Oplæggeren har altid ansvaret for, at reglerne for varers  

 henførsel under proceduren overholdes.
 På samtlige toldoplag ligger varerne told- og afgiftsfrit.
TK art. 85-86, 100, GB art. 510 En oplagshaver kan kun drive et toldoplag, når toldcentret har udstedt en  

 bevilling.
Bevilling kan kun udstedes 1. til personer, som er etableret i EU, 2. hvis ansøgeren kan godtgøre, at der er et særligt økonomisk behov, 3. hvis oplagring af varer er hovedformålet med toldoplaget.
Dette  

 udelukker ikke muligheden for at foretage sædvanlige behandlinger, aktiv  

 forædling eller forarbejdning under toldkontrol, blot oplagringen er den mest  

 fremtrædende transaktion, 4. hvis ansøgeren frembyder den nødvendige sikkerhed for transaktionernes  

 korrekte forløb, 5. hvis de administrative foranstaltninger, der skal træffes med hensyn  

 til myndighedernes tilsyn og kontrol, står i rimeligt forhold til ansøgerens  

 økonomiske behov.
 I bilag 29 er en model til ansøgning om bevilling til at drive et  

 toldoplag.
GB art. 509 Ansøgning til at drive et toldoplag indgives til og meddeles af det  

 toldcenter, hvor virksomheden er beliggende, Hvis der er tale om et oplag af  

 type E indgives ansøgningen til det toldcenter eller det toldsted, hvor  

 oplagshaverens hovedbogholderi føres.
 Ansøges om bevilling til oplagring af varer under toldoplagsproceduren i  

 oplag af type C, D eller E i mere end et medlemsland, indgives ansøgningen  

 til det toldcenter eller det toldsted, hvor oplagshaverens hovedbogholderi  

 føres.
TK art. 100 TL § 55, nr. 1, BKG § 81, Efter toldloven og bekendtgørelsen kan der oprettes toldoplag af type A  

 hos pakhusforretninger på steder, hvor der er særligt behov derfor.
 Tilladelsen kan af toldcentret meddeles speditører, transport  

 virksomheder, skibsmæglere, havne mv., der oplægger varer for andre  

 virksomheder.
Toldoplaget kan oprettes ved havne, jernbane knudepunkter eller lignende  

 trafikknudepunkter, som for eksempel lufthavne.
Det er en betingelse, at  

 speditør-, transport -, skibsmæglervirksomheden eller havnen er etableret  

 her, og at der på stedet foreligger et særligt behov for oplaget.
Dette  

 betyder bl.a., at toldoplaget skal have en vis størrelse og en rimelig  

 udnyttelsesgrad.
 Hos toldcentret kan fås oplysninger om krav til ansøgningen og vilkårene  

 for bevillingen.
TK art. 100, TL § 55 stk. 2, BKG § 82 Der kan oprettes toldoplag af type C og E hos varemodtagere, der har et  

 særligt behov for oplæggelse af varer fra ikke-EU-lande GB art. 505 En bevilling til toldoplag af type A eller C er betinget af, at  

 virksomhedens lokaler kan godkendes af toldcentret.
Ansøgningen skal være  

 vedlagt en målsat plantegning over de pågældende lokaler.
 En lokalitet kan ikke godkendes til mere end et toldoplag ad gangen.
 Toldcentret skal ikke godkende lokaler i forbindelse med udstedelse af en  

 bevilling til et type E oplag, fordi varerne opbevares på oplagshaverens  

 lagerfaciliteter, uden at disse nødvendigvis er et toldoplag.
GB art. 511 BKG § 88 Bevillingen har virkning fra tidspunktet for udstedelsen eller på et i  

 bevillingen fastsat senere tidspunkt.
Dog kan toldcentret i ekstraordinære  

 tilfælde skriftligt underrette ansøgeren om, at man er indforstået med at  

 meddele bevilling til toldoplag af typen C eller E.
I dette tilfælde får  

 bevilling en virkning fra tidspunktet for denne underretning.
Bevillingen har en ubegrænset gyldighedsperiode.
Dog kan toldcentret  

 tilbagekalde en bevilling, hvis reglerne eller vilkårene er overtrådt eller  

 overtrædes, eller hvis toldcentret skønner, at toldoplaget ikke længere  

 benyttes i tilstrækkelig høj grad til at retfærdiggøre dets opretholdelse.
TK art. 108 Varer kan forblive under toldoplagsproceduren uden tidsbegrænsning, med  

 mindre andet er fastsat i bevillingen eller i specifikke  

 fællesskabsforskrifter.
 Såvel afslag på anmodning om bevilling som tilbagekaldelse af bevilling  

 kan indbringes for Told- og Skattestyrelsen.
GB art. 500 Bilag 68A Bevillingen udstedes på en af EU fastsat blanket, jf.
TK art. 105, GB art.  

 517-521 Oplagshaveren har pligt til at føre det i toldkodeksen omhandlede  

 lagerregnskab.
 Regnskabet skal navnlig indeholde:
 - alle de oplysninger, som står i rubrik 1, 31, 37 og 38 i angivelsen om  

 henførsel under proceduren.
 - henvisning til de angivelser, ved hvilke varerne gives en toldmæssig  

 bestemmelse eller anvendelse, hvorved toldoplagsproceduren afsluttes.
 - dato og henvisning til andre tolddokumenter og alle andre dokumenter,  

 der vedrører henførslen under og afslutningen af proceduren.
 - de nødvendige oplysninger til at kunne følge varerne, særligt med hensyn  

 til hvor de opbevares, herunder oplysninger om eventuel overførsel af varerne  

 fra et toldoplag til et andet uden afslutning af proceduren.
 - oplysninger vedrørende den i artikel 524 omhandlede fælles oplagring af  

 både EU-varer og ikke EU-varer.
 - alle andre eventuelt nødvendige enkeltheder til identifikation af  

 varerne.
 - oplysninger om de sædvanlige behandlinger, som varerne underkastes.
 - oplysninger om midlertidig fjernelse af varerne fra toldoplaget.
 I visse tilfælde, hvor ansvaret påhviler oplæggeren, kan toldcentret lempe  

 for disse krav til at føre lagerregnskab.
 Hvis den regnskabspligtige fører regnskab til handelsmæssige eller fiskale  

 formål, og dette regnskab indeholder de oplysninger, som toldcentret finder  

 nødvendige, kan toldcentret godkende dette regnskab som det i kodeksen  

 omhandlede lagerregnskab.
A.13.1.2 Aktiviteter på et toldoplag Sædvanlige behandlinger, TK art. 109 og GB art. 522 og 523 Varer, der er oplagt på et toldoplag, kan underkastes sædvanlige  

 behandlinger.
Dette kræver forudgående tilladelse fra toldcentret.
 Sædvanlige behandlinger, jf. gennemførelsesbestemmelsernes bilag 69, skal  

 have et eller flere af følgende formål:
- at sikre varernes bevarelse, - at forbedre deres udseende eller handelskvalitet, - at forberede deres distribution eller videresalg.
 En liste over tilladte sædvanlige behandlinger fremgår af bilag 69 i  

 gennemførelsesbestemmelserne.
Fælles oplagring GB art. 524 Toldcentret kan tillade, at EU-varer og ikke EU-varer oplagres på samme  

 lager under forudsætning af, at varernes toldmæssige status kan  

 identificeres.
Midlertidig fjernelse TK 110, GB art. 525 Toldcentret kan tillade, at varer fjernes fra toldoplaget midlertidigt.
 Under varernes ophold uden for toldoplaget kan de underkastes de  

 sædvanlige behandlinger.
A.13.1.3 Sikkerhedsstillelse og hæftelse Sikkerhedsstillelse, TK art. 88 og 104, BKG § 83 Efter toldbehandlingsbekendtgørelsen kan toldcentret stille krav om  

 sikkerhedsstillelse efter et konkret skøn.
Kravet om sikkerhedsstillelse kan  

 stilles ved bevillingens udstedelse eller senere, hvor kontrolmæssige eller  

 økonomiske forhold indebærer risiko for, at told- og afgiftsbeløbene i  

 tilfælde af manko ikke vil blive indbetalt.
 Hæftelse BKG § 87.
 Oplagshaveren hæfter for told, moms og eventuelle punktafgifter af varer,  

 der tilføres toldoplaget.
Der hæftes således for varer, som ikke findes på lageret ved toldcentrets  

 kontrol, hvis disse varer ikke er fraført i overensstemmelse med bevillingens  

 betingelser, eller efter toldcentrets skøn anses for at være tilintetgjort  

 eller gået uigenkaldeligt tabt af grunde, som skyldes varens egen  

 beskaffenhed, eller hændelige omstændigheder.
 Fritagelse for hæftelse.
 En vare betragtes som uigenkaldeligt tabt, når den er blevet totalt  

 uanvendelig for enhver.
 TK art. 206 BKG § 87.
Som hændelige omstændigheder betragtes brækage, væltning af hylder, kasser  

 og lignende.
Indbrudstyveri er således ikke at betragte som en hændelig  

 omstændighed.
Som naturligt svind betragtes kun svind ved fordampning,  

 udlækning og lignende.
 Når der hæftes for told og afgifter af de varer, som ikke findes på  

 oplaget, kan der ikke gives fradrag for momsen i den indgående afgift.
A.13.1.4 Henførsel under toldoplag Generelle betingelser Anmodning om oplæggelse af varer på toldoplag sker ved afgivelse af en  

 fortoldningsangivelse til den toldcentret, der er nævnt i bevillingen som  

 kontrolsted.
GB art. 513-514 Fortoldningsangivelsen skal afgives efter de almindelige regler for  

 afgivelse af en fortoldningsangivelse.
Herudover skal eksemplar 8 af  

 fortoldningsangivelsen afgives.
Eksemplar 8 afstemples af toldcentret og  

 returneres til bevillingshaveren.
I rubrik 31 skal varebeskrivelsen være i overensstemmelse med  

 specifikationerne i bevillingen.
Kun i forbindelse med private toldoplag,  

 oplag af type C og E kan det fastsættes i bevillingen, hvilke kategorier af  

 varer, der må anbringes på oplaget.
 Når varerne oplægges på et toldoplag vil de være undergivet en af følgende  

 procedurer:
Særlige betingelser, TK art.98, GB art. 507 Hvis de handelsmæssige foranstaltninger, såsom fremlæggelse af eventuel  

 importlicens, indførselscertifikat/bevilling eller oprindelsescertifikat,  

 finder anvendelse ved varers overgang til fri omsætning, finder de ikke  

 anvendelse ved eller under oplæggelse af varer på toldoplag.
 Hvis de handelsmæssige foranstaltninger finder anvendelse ved varers  

 indførsel til EU's toldområde, skal de iagttages ved ikke-EU-varers  

 oplæggelse på toldoplag.
 Hvis de handelsesmæssige foranstaltninger finder anvendelse ved varers  

 udførsel. skal de iagttages ved EU`s varers udførsels fra EU`s toldområde  

 efter, at de har været oplagt på et toldoplag.
 Særlige indførselsbestemmelser, f.eks. af sundhedsmæssig, veterinær eller  

 sikkerhedsmæssig art, der er fastsat for indførsel af de pågældende varer,  

 skal ofte iagttages både ved oplæggelsen på toldoplaget og ved fraførslen fra  

 toldoplaget.
Beregning af told TK art. 112 Told og afgifter angives ved anvendelse af den/de satser, som er gældende  

 på fraførselstidspunktet, hvilket er den dag, fortoldningsangivelsen antages  

 til registrering hos toldcentret.
Som toldværdi skal anvendes den værdi, som  

 varerne havde på oplæggelsestidspunktet (faktureret møntsort), medmindre  

 varerne er blevet solgt under oplæggelsen.
I så fald skal værdien ved det  

 seneste salg inden fraførslen til fri omsætning anvendes.
 Har de fraførte varer under oplæggelsen været underkastet de sædvanlige  

 behandlinger, se under A.1.2, kan oplagshaveren anmode om, at told og  

 afgifter beregnes efter varens beskaffenhed, toldværdi og mængde ved  

 oplæggelsen, men ved anvendelse af satserne, der er gældende på  

 fraførselstidspunktet.
GB bilag 70 Anmodningen sker ved indsendelse til toldcentret af et særligt  

 oplysningesskema INF 8.
A.13.1.5 Overførsel til andet toldoplag Overførse l af varer under toldoplag GB 526 Ved overførsel af varer under toldoplagsproceduren inden for EU fra en  

 bevillingshaver til en anden bevillingshaver kan proceduren for ekstern  

 forsendelse anvendes.
Når varerne anbringes under forsendelsesproceduren,  

 ophører de med at være under toldoplagsproceduren.
 Ved overførsel af varer fra et toldoplag til et andet toldoplag kan  

 benyttes en særlig overførselsprocedure, uden at oplagsproceduren bringes til  

 ophør.
 Den første oplagshaver forbliver ansvarlig for toldskylden for de  

 overførte var indtil det øjeblik, hvor den anden oplagshaver modtager dem og  

 indfører dem i sit lagerregnskab.
GB bilag 71 Ved overførsel af varer fra et toldoplag til et andet toldoplag anvendes  

 eksemplar nr. 1, 4, og 5 og et kopieksemplar svarende til eksemplar nr. 1 af  

 enhedsdokumentet.
Angivelsen indgives af oplagshaveren til den toldcentret, hvor oplaget er  

 beliggende.
Varerne frembydes ved samme lejlighed.
 Oplagshaveren må ikke disponere over varerne, førend toldcentret har  

 antaget angivelsen.
 Eksemplar nr. 4 og 5, samt kopieksemplaret ledsager varerne til  

 kontroltoldstedet eller det toldcenter, hvor bestemmelsesoplaget er  

 beliggende.
 Eksemplar 5 påtegnes af kontroltoldstedet for bestemmelsesoplaget og  

 returneres til det toldcenter, hvor afgangsoplaget var beliggende.
Den oplagshaver, som modtager varerne, får kopieksemplaret, og  

 afgangsoplagets oplagshaver får eksemplar nr. 5 til brug for oplagsregnskabet Hvis varerne overføres fra et type B oplag eller til et type B oplag  

 bringes oplagsproceduren til ophør og fællesskabsforsendelsen, eksterne  

 forsendelse, må anvendes ved overførselen.
A.13.1.6 Afslutning af toldoplagsproceduren Toldoplagsproceduren kan afsluttes ved varers udførsel af EU,   

 overgang til fri omsætning, overførsel til anden toldprocedure, overførsel  

 til andet toldoplag.
Varerne fraføres på følgende måder Når varer fraføres et toldoplag skal i nogle tilfælde visse særlige ind-  

 og udførselsbestemmelser iagttages, se A.5.
A.13.2 Varer med præfinansiering (tidligere eksportoplag) Formål R/fo 565/80 Der er ved oplæggelse af EU-landbrugsprodukter på toldoplag, med henblik  

 på udførsel af fællesskabet, mulighed for forudbetaling af et beløb der  

 svarer til eksportrestitutionen, når en sådan betaling er fastsat i Rådets  

 forordning nr. 565/80.
Varer der er genstand for forudbetaling, kaldes varer med præfinanciering,  

 og skal oplægges på toldoplag under iagttagelse af visse særlige regler, Ordningen er, med hensyn til beregning og udbetaling af restitutioner,  

 nærmere beskrevet i EU-direktoratets eksportørvejledning.
 Told*Skat varetager kontrolopgaver i forbindelse med produkternes  

 oplæggelse, henliggen på toldoplag, overførsel og fraførsel.
 Der findes også en ordning benævnt "fremstilling under  

 toldkontrol" med henblik på udførsel mod restitution, se  

 EU-direktoratets eksportørvejledning.
Det legale grundlag Reglerne for oplæggelse af varer med præfinansiering, findes i  

 toldkodeksen og gennemførelsesbestemmelserne, samt i:
 - R/FO nr. 565/80 af 4. marts 1980 om forudbetaling af  

 eksportrestitutioner for landbrugsprodukter - ændret ved R/FO nr. 2026/83.
 - K/FO nr. 3665/87 af 27. november 1987, med senere ændringer, om fælles  

 gennemførelsesbestemmelser for eksportrestitutioner for landbrugsprodukter.
 - K/FO nr. 1776/92 af 30. juni 1992, om opbevaring af korn og ris på  

 toldoplag med henblik på eksport.
 - Lov nr. 414 af 13. juni 1990 om administration af Det Europæiske  

 Fællesskabs forordninger om markedsordninger for landbrugsvarer mv., ændret  

 ved lov nr. 265 af 6. maj 1993, lov nr. 290 af 27. april 1994 og lov nr. 399  

 af 14. juni 1995, jf.
 Lovbekendtgørelse nr. 65 af 9. februar 1996 og nr. 746 af 22. september  

 1997.
A.13.2.1 Bevilling GB art. 508-512 Toldcentret kan udstede bevilling til oplæggelse af varer med  

 præfinansiering på toldoplag, når der på datoen for oplæggelsen er fastsat en  

 eksportrestitution på nul eller derover.
Satser kan oplyses af  

 EU-direktoratet eller slås op på EDB-tariffens menu E 410.
GB bilag 67 + 68/A Vedrørende udformning af ansøgninger og tilladelser, se A.13.1.
GB art. 534, stk. 4 Varer, der oplægges, skal være bestemt til udførsel i uforandret stand til  

 steder uden for EU's toldområde eller til formål, der er ligestillet hermed.
 Bevillingshaveren skal føre et oplagsregnskab, se A. 13.1.
A.13.2.2 Oplæggelse R/fo 565/80, art. 5 og 6 Ved oplæggelse af varer med præfinansiering på toldoplag, forudbetales der  

 et beløb, der svarer til eksportrestitutionen, når der er stillet sikkerhed  

 herfor over for EU-direktoratet.
K/fo 3665/87 art. 28,5 K/fo 413/76 art. 2 Den tid varerne må ligge på oplaget er som hovedregel 6 måneder, og kan  

 ikke forlænges, men kan i visse tilfælde, og for visse varearter nedsættes  

 til 1 måned.
Lovbek. nr. 746 af 22. sep. 1997 Oplæggelsen skal forudanmeldes senest 24 timer før, til det toldcenter,  

 hvor oplaget er beliggende, og skal ske indenfor dennes ekspeditionstid.
GB art. 530 og GB art. 513 stk. 1 Oplæggeren skal ved toldbehandlingen frembyde varerne og samtidig afgive  

 udførselsangivelse, landbrug, til det toldcenter, hvor oplaget ligger.
Reglerne om udfyldning af udførselsangivelsen er beskrevet i bevillingen,  

 se C.1.2.5. Såvel oplæggelse som fraførsel sker på en YM-blanket med én varepost pr.
YMer pr. oplæggelse/fraførsel.
 Dokumentgangen er beskrevet i C.1.5.2.
GB art. 531 Udførselsangivelsen skal være vedlagt en garantierklæring fra  

 EU-direktoratet som dokumentation for, at betingelserne vedrørende  

 sikkerhedsstillelse er bragt i orden.
Endvidere skal en eventuel  

 eksportlicens eller forudfastsættelsesattest være vedlagt, med mindre den er  

 deponeret i EU-direktoratet.
K/fo 3665/87, art. 26 Varerne er bragt under toldkontrol fra den dato, hvor toldcentret har  

 antaget udførselsangivelsen, og forbliver under toldkontrol indtil de er  

 udført af EU's toldområde eller er leveret til ligestillede formål.
Art. 13 Varerne, der oplægges, skal være af sund og sædvanlig handelskvalitet.  

 Varer, der er bestemt til konsum, kan ikke oplægges, når deres anvendelse til  

 dette formål er udelukket eller i betydelig grad forringet på grund af deres  

 egenskaber eller tilstand.
A.13.2.3 Fraførsel GB art. 533 Lovbek. nr. 746 af 22. sep. 1997 Fraførsel skal forudanmeldes senest 24 timer før til det toldcenter, hvor  

 oplaget er beliggende, og dette skal ske i dennes ekspeditionstid.
 Ved fraførslen skal eksportøren frembyde varerne for dette toldcenter.  

 Eksportøren skal afgive en udførselsangivelse, landbrug og evt.  

 kontroleksemplar T5, se C.1.5.2.
 Endvidere skal eksportøren opfylde de betingelser, der gælder for udførsel  

 af varer i øvrigt.
Reglerne om udfyldning af udførselsangivelsen er beskrevet i bevillingen,  

 se C.1.2.5.2. Såvel oplæggelse som fraførsel sker på en YM-blanket.
Dokumentgangen er beskrevet i C.1.5.2 Efter at varerne er toldbehandlet ved fraførslen, skal de udføres af EU's  

 toldområde efter de almindelige regler for udførsel af varer mod  

 eksportrestitution, se C.1.3, eller leveres til ligestillede formål.
 Varerne forbliver under toldkontrol, indtil de forlader Fællesskabets  

 toldområde.
K/fo 3665/87, art. 32 Senest 60 dage efter at toldmyndighederne har antaget udførselsangivelsen,  

 landbrug, skal varerne have forladt EU's toldområde eller være leveret til  

 ligestillede formål.
Varerne må dog ikke fraføres til proviantoplag.
 Ved fraførslen skal varerne opfylde samme kvalitetskrav som ved  

 oplæggelsen.
 For varepartier der ikke er fraført ved udløb af oplæggelsesperioden  

 inddrager EU-direktoratet et beløb svarende til den udbetalte restitution med  

 et tillæg på 20%.
A.13.2.4 Overdragelse og overførsel Varer med præfinansiering, der er oplagt på toldoplag, kan overdrages til  

 en anden virksomhed, herunder til bevillingshaveren.
GB art. 526 Varer, med præfinansiering der er oplagt på toldoplag, kan overføres til  

 et andet toldoplag her i landet eller i et andet medlemsland.
Den samlede  

 oplæggelsestid må ikke overstige den for ordningen fastsatte.
 Oplæggeren skal før overførslen henvende sig til det toldcenter, hvor  

 oplaget med varerne er beliggende.
 De nærmere regler vedrørende dokumentgangen er beskrevet i bevillingen (og  

 i bilag 71 og 72 i GB).
A.13.2.5 Opbevaring, forarbejdning, behandlinger, og blanding Opbevaring Varerne skal opbevares i de lokaliteter, der er nævnt i bevillingen, og  

 som tilhører eller er lejet af den virksomhed, der har bevilling.
 Opbevaringen skal ske på en sådan måde, at umiddelbar identifikation og  

 kontrol af de enkelte oplagte varepartier er mulig.
 Hver enkelt vareparti skal opbevares særskilt, således at der ikke kan ske  

 sammenblanding med andre varer, se dog nedenfor om blanding.
GB art. 529 stk.2 Forarbejdning Toldcentret kan tillade fælles oplagring, dvs. at varerne oplagres sammen  

 med varer, der ikke er under præfinansiering.
Det er en betingelse, at de  

 oplagte varer til enhver tid kan identificeres, og at hver vares toldmæssige  

 status i øvrigt kan konstateres.
 Varer med præfinansiering, der er oplagt på toldoplag skal fraføres i  

 uforandret stand, og der må således ikke foretages forarbejdning af varerne,  

 mens de ligger på oplaget.
Behandlinger GB art. 532 Toldcentret kan dog tillade, at der under varernes henliggen på oplaget  

 foretages følgende sædvanlige behandlinger:
- lageropgørelse, - anbringelse af varemærker, stempler, etiketter eller andre kendemærker  

 af lignende art på varerne eller deres emballage, såfremt dette ikke giver  

 indtryk af, at varerne har en anden oprindelse end den faktiske, - ændringer af varemærker eller numre på kolli, såfremt dette ikke giver  

 indtryk af, at varerne har en anden oprindelse end den faktiske, - emballering, udpakning, ompakning, udbedring af emballage, - luftning, - nedkøling, - nedfrysning.
Blanding Toldcentret kan tillade, at visse produkter under markedsordningerne for  

 korn og ris, når de opbevares som styrtegods på eksportoplag, blandes med  

 andre produkter :
K/fo 1776/92, art. 1 - produkter, der er omhandlet i artikel 1, litra a), b) og c), i R/FO  

 1766/92 om markedsordningen for korn, - produkter, der henhører under KN-kode 1102 og 1107, - produkter, der er omhandlet i artikel 1, litra a), i R/FO 3072/95 om  

 markedsordningen for ris,   

 kan således, når de opbevares som styrtegods på toldoplaget, blandes med  

 andre produkter, der:
- henhører under den samme 12-cifrede varekode/restitutionskode, - har de samme tekniske kendetegn, - opfylder betingelserne for ydelse af eksportrestitutioner, - også er anbragt under toldkontrol med henblik på udførsel eller levering  

 til ligestillede formål mod eksportrestitution.
A.13.2.6 Regnskab GB art. 517-521 Bevillingshaveren skal føre et oplagsregnskab, hvoraf de enkelte  

 oplæggelser og fraførsler fremgår, og således at hver enkelt oplagt vareparti  

 kan identificeres, se A.13.1.
A.13.3 Proviantoplag K/fo 3665/87 og GB artikel 506 Proviantoplag er oplag på hvilke landbrugsvarer kan oplægges mod  

 forudbetaling af eksportrestitution.
Det er en betingelse, at varerne er  

 bestemt til proviantering af   

 søgående skibe   

 luftfartøjer og   

 bore- eller udvindingsplatforme.
 Toldoplag, kan godkendes som proviantoplag.
 De oplagte varer skal være bestemt til brug om bord (til restaurant eller  

 besætning) på ovennævnte skibe mv, jf. artikel 15, 34 og 42 i K/fo 3665.  

 Efter denne forordning gælder desuden særlige regler for luftfartøjer, der  

 samtidig beflyver tredjelandsdestinationer.
Tilladelse Tilladelse gives normalt til virksomheder, der driver  

 provianteringsvirksomhed, og som skriftligt forpligter sig til at overholde  

 bestemmelserne i artikel 38, stk. 2 i ovennævnte forordning.
Opbevaring og behandling Varerne skal opbevares i lokaler, der er godkendt af toldcentret.
De oplagte varer kan ikke forarbejdes under opbevaringen.
Det er dog  

 tilladt at nedfryse og/eller ompakke varerne.
Tilførsel Tilførsel kan ske fra virksomheder her i landet eller andre EU-lande, samt  

 ved overførsel fra andre proviantoplag.
Fraførsel Varerne kan fraføres proviantoplaget til skibe, luftfartøjer og bore- og  

 udvindingsplatforme samt overføres til andre proviantoplag.
 Ved fraførsel i andre tilfælde skal der forinden rettes henvendelse til  

 toldcentret.
A.13.4 Ikke godkendte animalske levnedsmidler Visse animalske levnedsmidler, som ikke er eller kan godkendes af  

 veterinærmyndighederne til konsum i EU, kan ikke indføres til fri omsætning i  

 EU eller til frit forbrug her i landet.
 Sådanne ikke-godkendte levnedsmidler kan dog indføres til midlertidig  

 oplagring med henblik på genudførsel.
 De nærmere regler om veterinærkontrol ved indførsel af animalske  

 levnedsmidler fremgår af Veterinærdirektoratets bekendtgørelse nr. 1038 af  

 14. december 1994 med senere ændringer.
 Sådanne ikke-godkendte animalske levnedsmidler, der på  

 indførselstidspunktet er bestemt til genudførsel, kan med henblik på  

 midlertidig opbevaring her i landet oplægges på lager i Københavns Frihavn  

 eller på toldoplag, såfremt der er opnået særlig tilladelse hertil fra  

 toldcentret.
 Der gælder særlige regler for disse oplagsordninger, disse vil fremgå af  

 bevillingen.
A.13.5 Provianteringsvirksomheder TL § 56 En provianteringsvirksomhed er en national ordning, der giver mulighed for  

 at fritage EU-varer for afgifter, dvs moms og eventuelle punktafgifter.
Når  

 EU-varer oplægges på en provianteringsvirksomhed, kan de fritages for  

 afgifter eller betalte afgifter kan godtgøres.
 Hvis ikke-EU-varer skal oplægges med toldmæssig virkning, skal dette ske  

 på et toldoplag, se ovenfor.
Bevilling til provianteringsvirksomhed gives for ikke afgiftsberigtigede  

 varer, eller varer, for hvilke der kan ske godtgørelse af afgiften.
Varerne  

 skal være bestemt til   

 udførsel fra EU`s toldområde, proviantering af skibe og fly i EU`s  

 toldområde, brug for diplomatiske repræsentationer i EU`s toldområde,  

 internationale organisationer i EU`s toldområde.
Om hvor meget og til hvem der kan fraføres varer fra  

 provianteringsvirksomheden, se afsnittene D.2 om proviantering, D.5 om varer til diplomater og internationale organisationer og D.6 om  

 varer til NATO personel.
A.13.5.1 Betingelser for bevilling til provianteringsvirksomhed Ansøgning, lokaler, hæftelse.
TL § 56 Ansøgning om bevilling til provianteringsvirksomhed indsendes til  

 toldcentret.
I ansøgningen skal anføres hvilke varer, højtbeskattede eller  

 ej, der ønskes opbevaret i de enkelte lokaler.
Ansøgningen skal være vedlagt  

 en målsat plantegning over lokalerne.
 Provianteringsvirksomhedens lokaler skal godkendes af toldcentret.
TL. § 57, BKG § 87 Bevillingshaveren hæfter for afgifter af varer, der tilføres  

 provianteringsvirksomheden.
Reglerne om hæftelse for afgifter af manglende  

 varer på provianteringsvirksomheder og om sikkerhedsstillelse svarer til  

 reglerne for toldoplag, se A.13.3.
Sædvanlige behandlinger For sædvanlige behandlinger gælder de samme regler som anført ovenfor se  

 A.13.2.
TL § 57 For midlertidig fjernelse fra oplaget gælder samme regler som anført  

 ovenfor, se A.13.2.1.
A.13.5.2 Procedurer ved provianteringsvirksomhed I dette afsnit er optaget procedurerne for tilførsler og fraførsler.
Tilførsel De procedurer og dokumenter, der skal anvendes ved tilførsel, afhænger af,  

 hvorfra varerne tilføres.
Fraførsel De procedurer og dokumenter der skal anvendes ved fraførsel afhænger af,  

 hvortil varerne fraføres.
 Regler for tilførsel og fraførsel vil fremgå af den enkelte bevilling.
Styrelsen arbejder med udarbejdelsen af nye vilkår for bevilling til  

 provianteringsvirksomheder.
Disse vil blive udsendt snarest.
A.13.6 Afgiftsoplag Moms Under visse omstændigheder kan varer oplægges afgiftsfrit på afgiftsoplag.  

 Momslovens § 11a, 34 stk. 2 og 3 og Momsbekendtgørelsens Kapitel 17. Se nærmere i momsvejledningen.
