 Ved to lovændringer af 22. december 1982 blev der i henholdsvis lov om  

 leje og lov om midlertidig regulering af boligforholdene med virkning fra 1.  

 januar 1983 indført en obligatorisk hensættelsesordning for beløb til  

 vedligeholdelses- og forbedringsarbejder.
Ved senere ændringer af de to love er foretaget en begrænsning af de  

 ejendomme, der omfattes af bindingspligten.
Der henvises til lovene nr. 609  

 og 610 af 21. december 1983 samt lovene nr. 194 og 195 af 9. maj 1984.
 De efter den 17. maj 1984 gældende bestemmelser bliver optrykt i to  

 lovbekendtgørelser, der er under udarbejdelse.
 Begrænsningerne i bindingspligten efter lejeloven og boligreguleringsloven  

 omfatter herefter:
1. Ejendomme, der er taget i brug den 1. januar 1970  

 eller senere Ved en tilføjelse til lejelovens § 63 a og til boligreguleringslovens § 18  

 b er bindingspligten fra den 1. januar 1984 begrænset til at angå ejendomme,  

 der helt eller delvis er taget i brug før 1. januar 1970. Fritagelsen har  

 imidlertid kun virkning fra den 1. januar 1984, således at der skal ske  

 indbetaling af de beløb, der i 1983 skulle afsættes i henhold til  

 bestemmelserne i lejelovens § 63 a og boligreguleringslovens § 18 b.
Beløbene  

 vil kunne anvendes i overensstemmelse med reglerne herfor i de to love.
 Har en udlejer af en ejendom, der er taget i brug i 1970 eller senere,  

 opkrævet lejeforhøjelse som følge af afsætning efter boligreguleringslovens §  

 18 b eller lejelovens § 63 a, nedsættes lejen tilsvarende med virkning fra  

 den 1. januar 1984.
 2. Landbrugs- og skovbrugsejendomme m.v.
Ved den seneste tilføjelse til såvel lejelovens § 63 a som  

 boligreguleringslovens § 18 b er ejendomme, som af vurderingsmyndighederne er  

 vurderet om landbrug, skov, plantage, frugtplantage, gartneri eller  

 planteskole, jfr. § 33 i lov om vurdering af landets faste ejendomme,  

 fritaget for afsætnings- og bindingspligten til Grundejernes  

 Investeringsfond.
Fritagelsen får ifølge overgangsbestemmelserne i lovene  

 virkning allerede fra ordningens indførelse pr. 1. januar 1983.
 Har en udlejer opkrævet lejeforhøjelse som følge af afsætning efter  

 boligreguleringslovens § 18 b eller lejelovens § 63 a, nedsættes lejen  

 tilsvarende med virkning fra den 1. januar 1983. Udlejeren skal give lejerne  

 skriftlig meddelelse om nedsættelsen inden udgangen af juli 1984.
De nævnte ejendomme er nærmere defineret ved, at de af  

 vurderingsmyndighederne er henført til benyttelseskode 05, 06 og 07, jfr.  

 statsskattedirektoratets cirkulære af 5. juli 1983, bilag 6. En ejendoms  

 benyttelseskode fremgår af meddelelsen om den senest foretagne almindelige  

 vurdering af ejendoms- og grundværdi og/eller af årsomvurderingen.
Det  

 bemærkes herved, at vurderingsmyndighedernes afgørelse om benyttelseskode kan  

 påklages til skyldrådet efter reglen i § 35 i lov om vurdering af landets  

 faste ejendomme.
Fritagelse for afsætning efter boligreguleringslovens § 18 b medfører ikke  

 fritagelse for afsætning efter lovens § 18, herunder denne bestemmelses stk.  

 2, hvorefter der skal ske afsætning også for lejligheder og lokaler, der ikke  

 er omfattet af lovens kap.
II-IV.
3. Visse arealer, der anvendes til andet end beboelse I boligreguleringslovens § 18 c er indført en ny bestemmelse, hvorefter  

 Grundejernes Investeringsfond kan fritage ejeren af en ejendom for afsætning  

 efter lovens § 18 b for den del af ejendommen, der udelukkende anvendes til  

 andet end beboelse.
Fritagelse for afsætning efter § 18 c har virkning for  

 beløb, der fra 1. januar 1983 skulle afsættes efter § 18 b i lov om  

 midlertidig regulering af boligforholdene.
En eventuel dispensation berører ikke den pligt, som udlejeren efter  

 lovens § 18 har til at afsætte et vist beløb pr. m2 bruttoetageareal for  

 såvel ejendommens udlejede lejligheder som andre lejligheder og lokaler, der  

 ikke er omfattet af lovens kap.
II-IV.
Det må være et udgangspunkt for overvejelser om eventuel dispensation fra  

 bindingspligten for disse lokaliteter, at der ikke herved sker  

 tilsidesættelse af væsentlige lejerinteresser.
Der må derfor lægges afgørende  

 vægt på, at det sikres, at der i en ejendom med beboelseslejligheder afsættes  

 tilstrækkelige midler til at sikre vedligeholdelsen af ejendommen.  

 Hovedkriteriet for, om der kan dispenseres, bør derfor være, om de arealer,  

 der anvendes til andet end beboelse, er beliggende på en sådan måde i forhold  

 til beboelsen, at det ikke vil komme beboelseslejlighederne til skade,  

 såfremt den vedligeholdelse, som er forudsat i bindingsreglerne, ikke finder  

 sted for disse arealer.
 Dispensationsadgangen kan herefter opdeles i følgende tilfælde:
a.
Tilfælde, hvor der kan gives dispensation:
Hvor en erhvervsvirksomhed f.eks. er beliggende på et matrikelnummer  

 sammen med nogle udlejningsboliger, men hvor erhvervsvirksomhedernes lokaler  

 bygningsmæssigt er adskilt fra boligerne og af en helt anden type, f.eks.  

 lagerlokaler og værksteder.
Det må dog forudsættes, at erhvervslokaliteterne  

 har et vist betydeligt omfang i forhold til det øvrige areal.
b.
Tilfælde, hvor der ikke kan gives dispensation:
 Hvor erhvervsarealet er en integreret del af en udlejningsejendom f.eks.  

 forretningslokaliteter i stueetagen i en fleretages ejendom.
 Endvidere følger det af bestemmelsen i lovens § 18 c, at der ikke vil  

 kunne dispenseres for så vidt angår arealer, der anvendes til beboelse,  

 f.eks. udlejerens egen lejlighed, friboliger eller enkelte værelser til  

 beboelse.
c.
Mellemtilfælde, hvor det kan være rimeligt at dispensere:
Bebyggelser, hvor en del af lokaliteterne anvendes til andet end beboelse,  

 f.eks. til forskellige religiøse, kulturelle og undervisningsmæssige formål.  

 På grundlag af de henvendelser, boligstyrelsen og Grundejernes  

 Investeringsfond hidtil har fået, kan nævnes en række tilfælde, hvor mere end  

 2 beboelseslejligheder ligger i tilknytning til disse særlige arealer, for  

 hvilke det vil kunne være rimeligt at dispensere.
Dispensation kan ske for  

 disse særlige arealer i:
 Ejendomme, der ejes af trossamfund og lignende, og hvor der er indrettet  

 forskellige forsamlingslokaliteter.
 Ejendomme, der er indrettet til forskellige kulturelle formål, f.eks.  

 kunstsamlinger og forsamlingshuse.
 Ejendomme, der anvendes til undervisningsformål.
 Ejendomme indrettet til beboelse, men med en række kollektive faciliteter  

 som opholdsrum, vaskeri og køkken.
 Hospitaler og plejehjem.
Såfremt en udlejer i henhold til boligreguleringslovens § 22 b ønsker  

 frigivelse af indestående beløb på ejendommens § 18 b-konto i Grundejernes  

 Investeringsfond, og der efter boligreguleringslovens § 18 c er meddelt  

 dispensation for afsætning efter § 18 b for så vidt angår arealer, der  

 anvendes til andet end beboelse, er det alene de lejere, for hvis lejemål,  

 der fortsat sker afsætning efter § 18 b, der efter lovens § 22 b, stk. 2,  

 skal have underretning om, hvilke udgifter der er afholdt, og hvilke beløb  

 der kræves udbetalt fra kontoen i Grundejernes Investeringsfond.
Ligeledes er  

 det kun disse lejere, der efter bestemmelsens stk. 3 kan protestere mod  

 udbetalingen.
 Skema til ansøgning om fritagelse for binding for arealer, der anvendes  

 til andet end beboelse, kan rekvireres hos Grundejernes Investeringsfond, Ny  

 Kongensgade 15, 1472 København K.
 Grundejernes Investeringsfonds afgørelse kan indbringes for  

 boligministeriet, boligstyrelsen.
