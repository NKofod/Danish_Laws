Fremsat den 21. april 1999 af miljø- og  

 energiministeren Forslag til Lov om ændring af lov om vandforsyning  

 m.v.
(Gebyrgrænse) I lov om vandforsyning m.v., jf. lovbekendtgørelse  

 nr. 130 af 26. februar 1999, foretages følgende ændringer:
§ 1 1.  I § 52 c, stk. 1, ændres »kan fastsætte gebyrer til dækning af  

 afholdte udgifter til« til: »fastsætter gebyrer til dækning af udgifter  

 til«.
 2.  § 52 c, stk. 3, 2. pkt., ophæves.
 3. I  § 52 c indsættes efter stk. 3 som nyt  

 stykke:
» Stk. 4-6 bliver herefter stk. 5-7.
§ 2 Loven træder i kraft den 1. juli 1999.
Bemærkninger til lovforslaget Almindelige bemærkninger Den 26. juni 1998 vedtog Folketinget lov nr. 479 af 1.  

 juli 1998 om ændring af lov om vandforsyning m.v., lov om  

 miljøbeskyttelse og lov om planlægning (Beskyttelse af  

 drikkevandsressorcer og vandforsyning), herefter kaldet lov nr. 479 om  

 beskyttelse af drikkevandsressourcer og vandforsyning.
Loven  

 gennemfører den regionale del af Vandmiljøplan II om en  

 forstærket regional indsats og er endvidere en gennemførelse af  

 en lang række af de anbefalinger Drikkevandsudvalget afgav i sin  

 betænkning den 17. december 1997.
En meget vigtig del af lov nr. 479 om beskyttelse af  

 drikkevandsressourcer og vandforsyning er amternes arbejde med at  

 gennemføre en nøje udpegning og prioritering af de  

 områder, hvor drikkevandsressourcen skal beskyttes.
Herved kan der  

 foretages en målrettet og samlet indsats med henblik på den  

 fremtidige beskyttelse af drikkevandsressourcerne.
Samtidig minimeres den  

 detailkortlægning, der skal gennemføres, til kun at omfatte  

 områder, der er udpeget og prioriteret.
I forbindelse med Folketingets behandling af lov nr. 479  

 om beskyttelse af drikkevandsressourcer og vandforsyning blev det  

 fremhævet (lovforslag L 56, FT 1997-1998 tillæg A 1472), at der  

 for de yderligere opgaver, der følger af loven, skal ske kompensation  

 ifølge det udvidede totalbalanceprincip.
Samtidig blev det lagt til  

 grund, at takten for planlægningen og den heraf følgende  

 kompensation bør fastsættes i forbindelse med forhandlingen af  

 de årlige finanslove.
 Det blev samtidig tilkendegivet, at regeringen var  

 indstillet på at undersøge mulighederne for at inddrage amterne  

 mere direkte ud fra ønsket om bedre overensstemmelse mellem kompetence  

 og finansiering, når det drejer sig om beskyttelsen af de regionale  

 grundvandsressourcer.
Den 18. december 1998 vedtog Folketinget lov nr. 1025 af  

 23. december 1998, lov om ændring af lov om vandforsyning m.v.  

 (Gebyrer) herefter kaldet gebyrloven.
Ved vedtagelsen af denne lov blev der  

 etableret en gebyrordning til dækning af amternes udgifter til  

 kortlægning, koordinationsforum, udarbejdelse af indsatsplaner og  

 administration af ordningen.
Gebyret fastsættes forholdsmæssigt i forhold  

 til den tilladte indvindingsmængde meddelt efter vandforsyningslovens §  

 20 for tilladelser til indvinding af grundvand.
For tilladelser til  

 indvinding af grundvand til brug i jordbrugs- og dambrugserhvervet samt til  

 industriformål fastsættes gebyret forholdsmæssigt i forhold  

 til en tredjedel af den tilladte indvindingsmængde.
 Lovforslaget om gebyrer blev behandlet som en del af  

 finanslovsforliget.
 Ved 3. behandlingen af lovforslaget om gebyrer gav  

 ministeren tilsagn om at ville diskutere ordningen med Folketinget  

 først i det nye år, når de faktiske tal foreligger og  

 endelig ved den revurdering af ordningen, der skal finde sted i  

 folketingsåret 2000/2001.
I forbindelse med vedtagelsen af gebyrloven blev amterne  

 anmodet om at fremsende opgørelser over de tilladelser, som amtet har  

 meddelt til henholdsvis de almene vandforsyninger,  jordbrugs- og  

 dambrugserhvervet samt industrien.
En oversigt over tilladelsernes  

 størrelse og antal fremgår af tabel 1.
Tabel 1: Sum af meddelte tilladelser i  

 m3/år fordelt på amter og brancher Almen vandforsyning Industri Jordbrug Dambrug Amt Tilladt mængde Tilladt mængde Tilladt mængde Tilladt mængde Nordjylland 84.745.108 18.395.942 36.421.700 31.101.100 Viborg 42.530.000 7.890.300 29.797.900 3.587.000 Århus 87.032.000 7.266.800 22.595.200 8.318.000 Ringkjøbing 56.635.400 10.077.000 172.918.000 8.684.000 Vejle 71.800.000 10.541.000 46.120.000 36.553.000 Ribe 49.425.000 4.154.500 102.776.005 16.741.000 Sønderjylland 43.799.500 11.643.750 81.216.091 1.568.000 Fyn 77.115.500 5.251.250 11.975.880 18.250 Bornholm 7.892.000 75.000 118.000 0 Storstrøm 39.494.800 4.435.000 3.046.100 135.000 Vestsjælland 59.455.475 3.893.500 2.210.100 47.000 Roskilde 59.533.700 4.217.500 1.776.120 0 Frederiksborg 71.208.000 2.148.800 4.124.400 0 København 74.790.900 1.768.500 1.269.254 0 Københavns kommune 1.000.000 531.000 0 0 Frederiksberg kommune 2.504.000 80.000 0 0 Sum 828.961.383 92.369.842 516.364.750 106.752.350 Normalt er indvindingstilladelserne noget  

 større end det faktiske forbrug.
Som følge af gebyrloven kan  

 der derfor forventes en vis nedsættelse af indvindingstilladelserne.  

 Det må dog vurderes, at specielt vandforsyningerne vil fastholde en vis  

 reserve bl.a. til tilslutning af nye forbrugere.
De gennemsnitlige indvindingstilladelser er vist i tabel  

 2. Det fremgår heraf, at specielt dambrugserhvervet har meget store  

 indvindingstilladelser.
Dambrugerne vil derfor blive pålagt store  

 udgifter som følge af gebyrloven.
Et gennemsnitligt dambrug vil  

 således blive pålagt et gebyr på ca. 23.000 kr. om  

 året.
Dette beløb må ses i forhold til at dambrugene  

 oftest er mindre, enkeltmandsejede virksomheder.
 Tabel 2: Gennemsnitlig størrelse af de meddelte  

 vandindvindingstilladelser fordelt på amter og brancher.
Gennemsnitlig tilladelse  

 m3/år Amt Almen vandforsyning Industri Jordbrug Dambrug Nordjylland 165.518 235.845 33.141 691.136 Viborg 160.491 121.389 29.185 211.000 Århus 181.695 100.928 31.123 639.846 Ringkjøbing 387.914 272.351 39.344 310.143 Vejle 268.914 130.136 30.482 664.600 Ribe 504.337 59.350 22.445 265.730 Sønderjylland 184.032 81.425 29.267 313.600 Fyn 275.413 111.729 19.441 18.250 Bornholm 343.130 18.750 14.750 0 Storstrøm 138.094 100.795 15.231 67.500 Vestsjælland 198.848 77.870 14.259 47.000 Roskilde 323.553 383.409 8.580 0 Frederiksborg 453.554 69.316 14.321 0 København 570.923 80.386 6.787 0 Københavns Kommune 1.000.000 59.000 0 0 Frederiksberg Kommune 2.504.000 80.000 0 0 Landsgennemsnit 246.202 120.745 29.060 464.141 Den store gennemsnitlige tilladelse til  

 vandværker i Københavns og Frederiksberg kommuner kan  

 henføres til én tilladelse i hver kommune.
2. Lovforslagets indhold Lovforslaget indeholder for det første en  

 ændring, hvorefter der fastsættes et loft på 25.000  

 m3 for beregning af gebyrer for jordbrugs- og dambrugserhvervet  

 samt industrien, og for det andet en ændring, hvorefter  amternes  

 gebyropkrævning kan ske forlods.
Endelig præciseres det, at de  

 pågældende opgaver skal finansieres gennem opkrævning af  

 gebyrer.
2.1. Loft for fastsættelse af gebyrer Jævnfør bemærkningerne til gebyrloven  

 (FT 1998-1999 tillag A 3148) kan amternes udgifter til kortlægning,  

 udarbejdelse af indsatsplaner m.v. anslås til ca. 92 mio. kr. pr.  

 år.
Dette beløb skal gebyrfinansieres.
Med lovforslaget  

 fastsættes et loft på 25.000 m3 for beregning af  

 gebyrer for jordbrugs- og dambrugserhvervet samt industrien.
Loftet  

 medfører en mindre omfordeling af belastningen mellem de forskellige  

 brancher, således at udgifterne for virksomheder med egen indvinding  

 nedsættes, mens udgifterne for vandværkerne og de tilsluttede  

 forbrugere - såvel virksomheder som husholdninger - stiger.
 På baggrund af amternes opgørelser er der i  

 tabel 3 foretaget en vurdering af, hvorledes den samlede årlige udgift  

 på ca. 92 mio. kr. fordeler sig mellem de enkelte brancher i henhold  

 til gebyrloven samt ved indførelse af et loft på 25.000  

 m3, jf. dette forslag.
 Tabel 3: Fordeling af gebyr på brancher i henhold  

 til gebyrloven.
Lovforslag Difference mio. kr./år % mio. kr./år % mio. kr./år Almene vandværker 71,4 77,7 77,9 84,7 + 6,5 Industri m. egen  

 indvinding1) 2,7 2,9 0,6 0,7 - 2,0 Landbrug 14,8 16,1 13,3 14,5 - 1,5 Dambrug 3,1 3,3 0,1 0,2 -3,0 1) Der foreligger ikke datamateriale, der  

 muliggør en korrekt beregning af udgifterne for industrien.
Det er  

 derfor antaget, at alle indvindingstilladelser til industrien er  

 større end 25.000 m3  pr. år, hvilket medfører  

 en mindre overestimering af industriens gebyrer.
Som det fremgår af tabel 3 vil især udgifterne  

 til gebyrer for industrivirksomheder og dambrug med egen indvinding blive  

 væsentligt reduceret.
Denne reduktion vil komme erhverv med meget store  

 indvindingstilladelser til gode.
2.2. Opkrævning af gebyrer Der er foretaget en præcisering, således at  

 det klart fremstår, at finansieringen af de opgaver, der er nævnt  

 i lovens § 52 c, sker gennem opkrævning af gebyrer.
Opgaverne kan  

 således ikke finansieres over f.eks. skatterne.
 Samtidig er der foretaget en ændring, således  

 at amterne får mulighed for en forlods opkrævning af gebyrer.  

 Baggrunden herfor er et ønske fra amterne om at undgå at skulle  

 udlægge store beløb - samlet årligt 92 mio. kr.
3. Lovforslagets økonomiske og administrative konsekvenser for  

 det offentlige De økonomiske og administrative omkostninger, som,  

 jf. bemærkningerne til gebyrloven (FT 1998-1999 tillæg A 3148),  

 blev vurderet til 92 mio. kr. årligt berøres ikke af  

 nærværende lovforslag.
Der henvises i øvrigt til  

 bemærkningerne til gebyrloven.
 Gebyrloven forventes efter det udvidede  

 totalbalanceprincip optaget som udgiftsneutralt på lov- og  

 cirkulæreprogrammet, ligesom dette lovforslag også forventes at  

 kunne optages som udgiftsneutralt på lov og  

 cirkulæreprogrammet.
 En mulighed for at opkræve gebyrer forlods vil  

 medføre, at amterne undgår at skulle udlægge store  

 beløb samlet årligt 92 mio. kr.
4. Lovforslagets økonomiske konsekvenser for borgerne I bemærkningerne til gebyrloven blev den  

 årlige merudgift for forbrugere tilsluttet almene vandforsyning  

 anslået til 14 øre ekskl. moms pr. m3. Tages der  

 udgangspunkt i vandværkernes samlede indvundne vandmængde i 1997  

 på 457 mio. m3 og det forbedrede datagrundlag opnået  

 gennem amternes opgørelser kan det beregnes at merudgiften for  

 forbrugerne som følge af gebyrloven ville have udgjort ca. 15,6  

 øre pr. m3 ekskl. moms.
 Lovforslaget vil medføre en mindre omfordeling af  

 udgifterne til gebyrer, jf. tabel 3. Det kan beregnes, at udgifterne for  

 forbrugerne vil stige med 1,5 øre/m3 til 17,1  

 øre/m3 ekskl. moms.  For en gennemsnitshusholdning med et  

 forbrug på 170 m3/år vil lovforslaget betyde, at de  

 samlede årlige udgifter vil stige med ca. 3 kr. til i alt ca. 36 kr.  

 årligt inkl. moms.
Lovforslaget vil medføre en nedsættelse af  

 udgifterne til gebyrer for de jordbrug, dambrug og industrivirksomheder, der  

 har egen indvinding.
Disse virksomheders udgifter nedsættes med 6,6  

 mio. kr. pr. år (fra ca. 20,6 mio. kr. pr. år til ca. 14,0 mio.  

 kr. pr. år), jf. tabel 3.
Til gengæld vil der ske en mindre stigning i  

 udgifterne for de virksomheder, der er tilsluttet vandværk.
Den del af  

 virksomhedernes vandforbrug, der leveres fra vandværk, udgør ca.  

 105 mio. m3 årligt, jf. bemærkningerne til gebyrloven  

 (FT 1998-1999 tillag A 3148). Da stigningen i vandprisen vil udgøre  

 ca. 1,5 øre/m3, jf. afsnit 4, kan det derfor anslås,  

 at udgifterne for de virksomheder, der er tilsluttet vandværk, vil  

 stige med ca. 1,6 mio. kr. pr. år.
 Erhvervslivets udgifter til gebyrer reduceres  

 således med i alt ca. 5,0 mio. kr. pr. år.
 Lovforslaget har ingen administrative konsekvenser for  

 erhvervslivet.
6. Lovforslagets miljømæssige konsekvenser Lovforslaget har ingen  

 miljømæssige konsekvenser, da der alene er tale om en  

 gebyrordning.
7. Forholdet til EU-retten Forslaget vurderes ikke at have EU-retlige aspekter.
8. Høring Forslaget har ikke været udsendt til  

 høring.
Vurdering af konsekvenser af  

 lovforslaget Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat,  

 kommuner og amtskommuner Amterne undgår at skulle udlægge  

 samlet 92 mio. kr. årligt Administrative konsekvenser for stat,  

 kommuner og amtskommuner Økonomiske konsekvenser for  

 erhvervslivet Erhvervslivets udgifter til gebyrer falder  

 med ca. 5,0 mio. kr. årligt Administrative konsekvenser for  

 erhvervslivet Miljømæssige  

 konsekvenser Administrative konsekvenser for  

 borgerne Forholdet til EU-retten Forholdet vurderes ikke at have EU-retlige  

 aspekter Bemærkninger til lovforslagets  

 enkelte bestemmelser Til § 1 Til nr. 1 Lovforslaget giver amterne mulighed for forlods at  

 opkræve gebyrer til dækning af de opgaver, der er opregnet i  

 lovens § 52 c.
Dette sker ved, at ordet "afholdte" foreslås  

 slettet i teksten Herefter får amterne mulighed for  

 forskudsmæssigt at opkræve gebyrer til dækning af opgaver,  

 der er planlagt gennemført inden for en nærmere fremtid, og som  

 amtsrådet har truffet afgørelse om skal iværksættes.  

 Gebyrernes størrelse bør fastsættes således, at der  

 over et vist tidsrum tilstræbes en dækning af de faktiske  

 omkostninger.
Der er ikke tiltænkt ændringer i forhold til krav  

 til det regnskabsmæssige grundlag og dokumentation for afholdte  

 udgifter og pålignede gebyrer, som er beskrevet i bemærkningerne  

 til gebyrlovens enkelte bestemmelser § 1, nr. 2 (FT 1998-1999 tillæg A  

 3148).
Det er endvidere ved at ændre ordene "kan  

 fastsætte" til "fastsætter" præciseret, at  

 finansieringen af de opgaver, der er nævnt i lovens § 52 c, sker gennem  

 opkrævning af gebyrer.
Opgaverne kan således ikke finansieres  

 over f.eks. skatterne.
Til nr. 2 og 3 Der er ved lovforslaget fastsat et loft for beregning af  

 gebyrer for jordbrugs- og dambrugserhvervet samt for industrien.
Beregningen  

 fortages som fastlagt ved gebyrloven forholdsmæssigt i forhold til en  

 tredjedel af den tilladte indvindingsmængde.
Ved dette forslag  

 fastsættes et loft, således at hvis den samlede tilladte  

 indvindingsmængde for en virksomhed overstiger 25.000 m3 i  

 et amt, fastsættes gebyret dog i forhold til en tredjedel af 25.000  

 m3.
Til § 2 Da ændringerne i lovforslaget mest  

 hensigtsmæssigt bør kunne effektueres hurtigt, foreslås  

 det, at lovforslaget træder i kraft den 1. juli 1999.
Bilag Lovforslaget sammenholdt med gældende lov Gældende formulering Lovforslaget § 1 I lov om vandforsyning m.v., jf.
Lovbekendtgørelse  

 nr. 130 af 26. Februar 1999, foretages følgende  

 ændringer:
 § 52 c.
1)	kortlægning i områder med særlige  

 drikkevandsinteresser og af indvindingsoplande til almene  

 vandforsyningsanlæg uden for disse, til afgrænsning af hvilke  

 typer forurening de er følsomme over for, 2)	udarbejdelse af indsatsplaner for områder, som amtsrådet  

 har udpeget som indsatsområder, 3)	varetagelse af opgaver ved at oprette og lede et koordinationsforum,  

 jf. § 12, og 4)	amtsrådets administration forbundet med opkrævning af  

 gebyrer.
 Stk. 2. Der kan opkræves et samlet gebyr til  

 dækning af udgifter, der er omfattet af stk. 1.
Stk. 3. Gebyrer fastsættes forholdsmæssigt i  

 forhold til den tilladte indvindingsmængde meddelt efter § 20 for  

 tilladelser meddelt til indvinding af grundvand.
For tilladelser til  

 indvinding af vand til brug i jordbrugs- og dambrugserhvervet samt til  

 industriformål fastsættes gebyrer forholdsmæssigt i forhold  

 til en tredjedel af den tilladte indvindingsmængde.
 Stk. 4. For indvindinger af grundvand omfattet af § 20,  

 men som ikke kræver tilladelse, jf. § 86, fastsættes gebyrer  

 på baggrund af den beregnede gennemsnitlige indvinding.
 Stk. 5. Gebyrer som nævnt i stk. 1 og 2  

 påhviler den, der har indvindingsretten og tilfalder  

 amtsrådet.
Stk. 6. Miljø- og energiministeren kan  

 fastsætte nærmere regler om, at der skal betales rente ved  

 manglende eller for sen betaling af gebyrer opkrævet i henhold til  

 denne lov.
Sker betaling ikke rettidigt, skal der fra sidste rettidige  

 indbetalingsdag for hver påbegyndt måned betales 1,3% i rente,  

 dog mindst 50 kr.
 1.
 2.
 3. I § 52 c indsættes efter stk. 3 som nyt  

 stykke.:
"Stk. 4. For tilladelser til indvinding af grundvand til brug  

 i jordbrugs- og dambrugserhvervet samt til industriformål  

 fastsættes gebyrer forholdsmæssigt i forhold til en tredjedel af  

 den tilladte indvindingsmængde.
Hvis den samlede tilladte  

 indvindingsmængde for en virksomhed overstiger 25.000 m3 i  

 et amt, fastsættes gebyrer dog i forhold til en tredjedel af 25.000  

 m3 .".
 Stk. 4-6 bliver herefter stk. 5-7.
