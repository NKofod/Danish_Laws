Sundhedsstyrelsen har med virkning fra den 1. januar 1991 ændret den  

 fødselsanmeldelse, som jordemoderen sender til sognepræsten i det sogn, hvor  

 moderen har bopæl.
Hermed bortfalder den indberetning til  

 embedslægeinstitutionerne om antallet af fødte, som iflg. § 10, A, pkt. 1, i  

 ministeriets cirkulæreskrivelse nr. 219 af 14. december 1987 om folkekirkens  

 og de anerkendte trossamfunds ministerialbøger har været foretaget af  

 folkekirkens ministerialbogsførere uden for Sønderjylland.
Sundhedsstyrelsen  

 har oplyst, at rubrikken i øverste højre hjørne af fødselsanmeldelsen vil  

 udgå ved genoptryk.
 Med henblik på fortsat indberetning om antallet af døde (dødfødte) vil  

 Sundhedsstyrelsen og for Københavns Kommune, Stadslægen udarbejde ny blanket  

 hertil.
 Det tilføjes, at fødselsanmeldelsen fra jordmoderen, der herefter ikke  

 skal sendes til embedslægeinstitutionen, opbevares i ministerialbogsarkivet i  

 5 år.
Kirkeministeriet, den 10. januar 1991 P.M.V.
 E.B.
