Landsskatteretskendelse af 27. august 2003 vedr.
Fradrag for  

 renteudgifter vedr. banklån til køb af autocamper  udlejes og anvendes  

 privat As klage vedrører, at skatteansættelsen for indkomståret 1998  

 ikke er genoptaget med henblik på at godkende fradrag for renteudgifter  

 vedrørende autocamper der både anvendes privat og udlejes.
 Endvidere vedrører klagen, at der ikke i indkomstårene 1999 og  

 2000 er godkendt fradrag for renteudgifter vedrørende autocamper, der både  

 anvendes privat og udlejes, jf. personskattelovens § 4, stk. 1, nr. 13.
Landsskatterettens  

 afgørelse Indkomståret 1998 Kapitalindkomst Skatteankenævnet har ikke pålagt skattemyndigheden at genoptage  

 skatteansættelsen for indkomståret 1998 med henblik på at godkende fradrag  

 for  

 renteudgifter vedrørende autocamper.
 Landsskatteretten stadfæster afgørelsen.
Indkomstårene 1999 og 2000 Kapitalindkomst Skatteankenævnet har ikke godkendt fradrag for renteudgifter,  

 selvangivet med hhv. 14.760 kr. og 11.591 kr.
 Landsskatteretten stadfæster afgørelserne.
Sagens oplysninger Klageren købte den 26/6 1997 en autocamper.
Til betaling af  

 autocamperen optog klageren et lån på 55.000 DEM hos B bank i Tyskland.  

 Autocamperen blev udlejet gennem Autohaus C i Tyskland.
Udlejningen skete på  

 basis af mundtlig aftale og på betingelse af, at autocamperen stod til  

 udlejningsbureauets disposition inden for en 3-årig periode.
Udlejer kunne  

 frit  

 benytte camperen, når den ikke var i udlejning.
Der betaltes 20 % af  

 bruttolejen til marketing, annoncering, messer, kontorhold m.v.
 I 1998 blev autocamperen solgt som følge af skade, og der blev  

 købt en ny camper via udlejningsbureauet.
 Klagerens revisor har oplyst, at camperen har været anvendt  

 således:
År Privat dage % privat udlejede dage 5 udlejet I alt dage 1998 34 11,5 108 88,5 122 1999 21 16,0 110 84,0 131 2000 17 10,2 150 89,8 167 For indkomståret 1998 har klageren opgjort resultatet af  

 udlejningen af den beskadigede camper til 343,97 DEM.
Der er ikke  

 foretaget  

 afskrivninger.
For den nye camper er resultatet opgjort til 320,03 DEM  

 efter  

 afskrivninger.
Afskrivningerne er foretaget efter saldometoden, men de er  

 ikke  

 reduceret med den private andel.
Afskrivningerne er opgjort til 8.930 DEM.
For indkomståret 1999 har klageren opgjort resultatet af  

 udlejningen af camperen til 177,92 DEM efter afskrivninger men før  

 renter.  

 Afskrivningerne er foretaget efter saldometoden på grundlag af et beløb i  

 DEM,  

 men de er ikke reduceret med den private andel.
Afskrivningerne er opgjort  

 til  

 10.538 DEM.
For indkomståret 2000 har klageren opgjort resultatet af  

 udlejningen af camperen til 49,09 DEM efter afskrivninger, men før  

 renter.  

 Afskrivningerne er foretaget efter saldometoden, men de er ikke reduceret med  

 den private andel.
Afskrivningerne er opgjort til 3.700 DEM.
Klageren har i indkomstårene 1999 og 2000 selvangivet  

 renteudgifter på 14.760 kr. og 11.591 kr.
De opgjorte underskud vedrørende  

 udlejningen før renter er ikke selvangivet, ligesom der ikke er selvangivet  

 hverken renteudgifter eller resultat ved udlejningen i indkomståret 1998.
Skatteankenævnets  

 afgørelse Skattemyndigheden er ikke pålagt at genoptage ansættelsen for  

 indkomståret 1998 og der er ikke godkendt fradrag for renteudgifterne i  

 indkomstårene 1999 og 2000.
 Indtægt ved udlejning af driftsmidler beskattes som personlig  

 indkomst, undtagen i tilfælde, hvor udlejningen er omfattet af  

 personskattelovens § 4, stk. 1, nr. 13. Af bemærkningerne til lovforslag nr.  

 293, der er vedtaget af Folketinget den 24. juni 1993 fremgår bl.a.:
Lovforslaget går ud på at ændre anpartsreglerne, således at  

 alle indtægter og udgifter vedrørende udlejning af driftsmidler og skibe er  

 omfattet af anpartsreglerne uanset antal ejere, når den skattepligtige ikke  

 deltager i virksomhedens drift i væsentlig omfang.
Det betyder, at  

 afskrivninger, renteudgifter og administrationsomkostninger ved udlejning kun  

 kan fradrages i lejeindtægten fra udlejningsvirksomheden, men ikke i anden  

 indkomst. For at modvirke skattetænkning foreslås det, at de gældende  

 anpartsregler i personskatteloven udvides til at omfatte enhver form for  

 virksomhed med udlejning af driftsmidler og skibe, når den skattepligtige  

 ikke  

 selv deltager i virksomhedens drift. Ved de foreslåede bestemmelser ændres anpartsreglerne, sådan at  

 alle indtægter og udgifter vedrørende udlejning af afskrivningsberettigede  

 driftsmidler og skibe er omfattet af anpartsreglerne uanset antal ejere og  

 uanset formålet med udlejningen, når den skattepligtige ikke deltager i  

 virksomhedens drift i væsentligt omfang. Efter personskattelovens § 4, stk. 1, nr. 13, beskattes indkomst  

 fra udlejning af afskrivningsberettigede driftsmidler, hvor ejeren ikke  

 deltager i virksomhedens drift i væsentligt omfang, som kapitalindkomst.  

 Ifølge  

 lovens § 13, stk. 6, kan underskud vedrørende denne type virksomhed ikke  

 fratrækkes ved opgørelsen af den skattepligtige indkomst, men kan alene  

 fremføres til fradrag i senere års overskud ved samme virksomhed.
Dette  

 omfatter også virksomhedens renteudgifter, jf. cirkulære nr. 129 af 4/7 1994  

 om  

 personskatteloven punkt 20.3.1. Driftsmidler, der benyttes til både  

 erhvervsmæssige og private formål er afskrivningsberettigede, og i  

 hobbyvirksomheder kan der godkendes fradrag for afskrivninger på  

 driftsmidler.  

 Og personskattelovens § 4, stk. 1, nr. 13, gælder ifølge bemærkningerne  

 uanset  

 formålet med udlejningen.
 Arbejdstidskravet er ikke opfyldt, da udlejningen foretages  

 gennem et tysk bureau.
Klagerens påstand og  

 argumenter Skattemyndigheden skal pålægges at genoptage ansættelsen for  

 indkomståret 1998 med henblik på at godkende fradrag for renteudgifter på  

 15.167 kr., ligesom der i indkomstårene 1999 og 2000 skal godkendes fradrag  

 for  

 renteudgifter på henholdsvis 14.760 kr. og 11.591 kr.
Hobbyvirksomhed er ikke omfattet af personskattelovens § 4, stk.  

 1, nr. 13, jf.
Ligningsvejledningen afsnit E.A.1.2.3.4. Klageren anskaffede i  

 1997 en autocamper til brug for afholdelse af ferie.
Klagerens hustru er, som  

 følge af et hjertestop i 1995, svært hjerneskadet og oppebærer højeste  

 førtidspension plus bistandstillæg med baggrund i en lægelig vurdering af  

 manglende mulighed for at kunne fungere selvstændigt og har derfor brug for  

 trygge rammer og faste omgivelser.
Det formål har klageren fundet bedst  

 dækkes  

 ved, at ferien og fritiden holdes i en autocamper, hvor hustruen altid vil  

 kunne føle, at hun er i vante omgivelser.
Da en autocamper er relativt dyr i  

 anskaffelse og drift, ønskede klageren at udleje autocamperen i en kortere  

 periode for at nedbringe udgifterne.
Udlejningen foregik ved, at klageren  

 meddelte udlejningsbureauet, hvornår bilen skulle indregistreres, så udleje  

 kunne påbegyndes.
På samme vis ringede klageren til udlejningsbureauet, når  

 bilen skulle afmeldes fra indregistrering.
Formålet med udlejningen har  

 således  

 aldrig været at drive en virksomhed, som skulle give overskud, men blot at  

 mindske omkostningerne ved den ønskede fritids-/ferieform.
Med hensyn til de adskillige domme, som er faldet vedr.  

 udlejning af lystbåde og med henvisning til ligningsvejledningens afsnit  

 E.A.1.2.3.4, må udlejningen betragtes som hobbyvirksomhed.
Der er ikke  

 forskel  

 på en lystbåd og en autocamper for så vidt angår betragtningen om  

 hobbyvirksomhed, idet begge aktiver sjældent kan udlejes med driftsøkonomisk  

 overskud.
Det fremgår af afsnittet i ligningsvejledningen, at den blotte  

 forekomst  

 af privat benyttelse af de aktiver, der indgår i virksomheden, som  

 udgangspunkt  

 vil udelukke, at virksomheden anses for erhvervsmæssigt anlagt.
Dette må ikke  

 alene vedrøre lystbåde men også en autocamper.
Der har ikke været nægtet  

 fradragsret for renter i nogle af dommene vedr. udlejning af lystbåde.
Klageren har aldrig haft opfattelsen af, at et underskud kunne  

 fratrækkes i den skattepligtige indkomst.
Klageren har blot lavet nogle  

 regnskabsmæssige opgørelser, som alene skulle vise, at der ikke var overskud,  

 som skulle selvangives.
Klageren har ikke nogen indsigt i skattemæssige  

 afskrivninger, og at der ikke er reduceret for privat anvendelse i opgørelsen  

 skyldes alene uvidenhed om reglerne.
Klageren har i opgørelserne desuden  

 alene  

 foretaget afskrivninger, så resultatet blev negativt, således at der ikke  

 blev  

 skattemæssigt overskud.
Fra indkomståret 2001 og fremefter har klageren valgt  

 ikke at udleje autocamperen.
Dette skyldes, at klageren nu mener, at  

 omkostningerne ved at have autocamperen (drift, afskrivninger, afdrag m.v.)  

 efterhånden er af en acceptabel størrelse til fritids-/feriebudgettet.  

 Autocamperen er fortsat i klagerens besiddelse.
Dette dokumenterer, at  

 autocamperen er anskaffet til privat brug, og at den blot som hobbyvirksomhed  

 har været udlejet for at minimere omkostningerne.
Renteudgifterne på lånet er  

 derfor fuldt ud fradragsberettigede i den skattepligtige indkomst.
Landsskatterettens  

 bemærkninger og begrundelse Efter personskattelovens § 4, stk. 1, nr. 13, beskattes indkomst  

 fra udlejning af afskrivningsberettigede driftsmidler, hvor ejeren ikke  

 deltager i virksomhedens drift i væsentligt omfang, som kapitalindkomst.  

 Ifølge  

 lovens § 13, stk. 6, kan underskud vedrørende denne type virksomhed ikke  

 fratrækkes ved opgørelsen af den skattepligtige indkomst, men kan alene  

 fremføres til fradrag i senere års overskud ved samme virksomhed.
Dette  

 omfatter også virksomhedens renteudgifter, jf. cirkulære nr. 129 af 4/7 1994  

 om  

 personskatteloven punkt 20.3.1.
Bestemmelsen i personskattelovens § 4, stk. 1, nr. 13, omfatter  

 efter sin ordlyd al udlejning af afskrivningsberettigede driftsmidler, hvor  

 ejeren ikke deltager i virksomhedens drift i væsentligt omfang, uanset om den  

 kan karakteriseres som ikke erhvervsmæssig (hobbyvirksomhed) eller ej.
Af  

 bemærkningerne fremgår det, at alle indtægter og udgifter vedrørende  

 udlejning  

 af afskrivningsberettigede driftsmidler og skibe er omfattet, når den  

 skattepligtige ikke deltager i virksomhedens drift i væsentligt omfang, samt  

 at  

 de gældende anpartsregler udvides til at omfatte enhver form for virksomhed  

 med  

 udlejning af driftsmidler og skibe, når den skattepligtige ikke deltager i  

 virksomhedens drift i væsentligt omfang, jf.
FT 1992/93 tillæg A spalte 9617  

 ff.
Det fremgår ikke, at det er et krav, at afskrivningerne er efter  

 afskrivningsloven, ligesom det ikke fremgår af ikrafttrædelsesbestemmelsen,  

 at  

 der forudsættes selvstændig erhvervsvirksomhed.
I modsætning hertil fremgår  

 det  

 af bestemmelsen i § 4, stk. 1, nr. 10, at denne omhandler selvstændig  

 erhvervsvirksomhed.
 På trods af ikrafttrædelsesbestemmelserne for nr. 12 og den  

 tidligere nr. 13, jf. lov nr. 364 af 6.6 1991 § 3, stk. 2, hvorefter loven  

 havde virkning for indkomst fra selvstændig erhvervsvirksomhed, finder retten  

 herefter, at en eventuel ikke erhvervsmæssig udlejning af  

 afskrivningsberettigede driftsmidler er omfattet af bestemmelsen.
Klageren har drevet udlejningsvirksomhed med autocamperen som  

 afskrivningsberettiget driftsmiddel.
Klageren er derfor som udgangspunkt  

 omfattet af ordlyden af personskattelovens § 4, stk. 1, nr. 13, jf. § 13,  

 stk.  

 6. Da klageren ikke har ydet en sådan aktiv indsats i forbindelse med driften  

 af virksomheden, at arbejdskravet i personskattelovens § 4, stk. 1, nr. 13,  

 kan  

 anses for opfyldt, er det med rette, at klageren er anset for omfattet af  

 nævnte bestemmelser.
 Renteudgifter af lån vedrørende erhvervelse af autocamperen må  

 anses for at være en del af virksomhedens udgifter, og dermed omfattet af  

 personskattelovens § 4, stk. 1, nr. 13, jf. § 13, stk. 6.
Resultaterne af udlejningen inkl. renteudgifterne vil, også  

 efter regulering af afskrivningerne i forhold til den erhvervsmæssige og den  

 ikke erhvervsmæssige del, udgøre et underskud.
Der er derfor ikke grundlag  

 for  

 at pålægge skatteforvaltningen at genoptage ansættelsen for indkomståret  

 1998,  

 ligesom der ikke for indkomstårene 1999 og 2000 er grundlag for at indrømme  

 yderligere fradrag.
Afgørelserne stadfæstes derfor.
