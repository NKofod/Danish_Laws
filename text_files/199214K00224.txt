Nr BTL 224 Betænkning over Forslag til lov om ændring af lov om Københavns Fondsbørs  

 og lov om en værdipapircentral   

 Nr L 224 1992-93, 1. samling Afgivet af Erhvervsudvalget Afgivet: 19930617 Udvalget har behandlet lovforslaget i en række møder og har herunder stillet spørgsmål til industriministeren, som denne har besvaret skriftligt.
Nogle af udvalgets spørgsmål til industriministeren og dennes svar herpå  

 er optrykt som bilag til betænkningen.
Desuden er industriministerens  

 kommentar til en henvendelse fra Finansrådet optrykt som bilag til  

 betænkningen.
 Endvidere har udvalget modtaget skriftlige og/eller mundtlige henvendelser  

 fra:
FinansieringsInstituttet for Industri og Håndværk A/S, Finansrådet, Foreningen af Danske Børsmægler- selskaber, KommuneKredit og Realkreditrådet.
 Der er af industriministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de af  

 industriministeren stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med de af mindretallet og de af  

 industriministeren stillede ændringsforslag.
 ÆndringsforslagAf et mindretal (FP):
 Til § 1 1) Nr. 2 udgår.
 2) I den under nr. 8 foreslåede affattelse af § 20, stk.  

 1, udgår ordene »realkreditinstitutter omfattet af §§ 7 og 12, stk.  

 1, i realkreditloven,».
 3) I det under nr. 9 foreslåede § 20, stk. 3, udgår  

 ordet »realkreditinstitut«.
 4) I den under nr. 10 foreslåede § 20 a udgår i  

stk. 1 ordet »realkreditinstitutter«.
 Af industriministeren , tiltrådt af udvalget:
 Til § 2 5) Nr. 2 affattes således:
 »2. § 6, nr. 6, affattes således:
»6) realkreditinstitutter, og«.' 6) Efter nr. 4 indsættes som nyt nummer:
»01. I § 26, stk. 2, og § 36 ændres »§ 6,  

 nr. 2-6« til: »§ 6, nr. 2-7,».« Bemærkninger Til nr. 1 - 4 De danske realkreditinstitutter har gennem de seneste år  

 været gennem en turbulent tid, hvor realkreditinstitutterne bl.a. har måttet  

 omstrukturere voldsomt.
Forslagsstillerne finder derfor, at det er for  

 tidligt at give institutterne direkte adgang til at handle på fondsbørsen.  

 Allerede i dag har de mulighed for at stifte selvstændige selskaber til  

 varetagelse af denne virksomhed, og det ændrer de under nr. 1-4 stillede  

 ændringsforslag ikke ved.
Realkreditinstitutterne skal i deres daglige virke foretage den  

 balancegang at varetage interesser for to modstridende parter.  

 Obligationsejerne ønsker så god forrentning og så høje kurser som overhovedet  

 muligt.
Låntagerne i realkreditinstitutterne har det modsatte ønske, de  

 ønsker lavest mulig rente på lånene.
Ved at give realkreditinstitutterne  

 adgang til at handle direkte på fondsbørsen er det forslagsstillernes frygt,  

 at der opstår uigennemsigtighed omkring pengestrømmene og  

 interessekonflikterne internt i realkreditinstitutterne.
Forslagsstillerne  

 mener, at med selvstændige selskaber til varetagelse af fondsbørshandelen  

 sikres gennemsigtighed, og unødige interessekonflikter undgås.
 Realkreditinstitutterne har så store mængder obligationer til emission på  

 fondsbørsen, at det næppe kan være et problem med et selvstændigt selskab til  

 varetagelse af denne handel.
 Når hele loven, som beskrevet i lovforslaget, skal op til en samlet  

 revision om nogle år, vil det være et bedre tidspunkt at vurdere, om  

 realkreditinstitutterne skal have den direkte børsadgang.
 Til nr. 5 og 6 De foreslåede ændringer er af redaktionel karakter og er  

 alene en konsekvens af, at det hidtidige § 6, nr. 6, i lov om en  

 værdipapircentral i lovforslaget foreslås splittet op i to selvstændige  

 numre.
Lotte Henriksen (S) Ole Vagn Christensen (S) Sonja Mikkelsen (S) Jacob  

 Buksti (S) Eva Fatum (S) Lissa Mathiasen (S) fmd.
Tommy Dinesen (SF)  

 Rahbæk Møller (SF) Sonja Albrink (CD) Flemming Hansen (KF) Kai Dige Bach  

 (KF) nfmd.
Svend Heiselberg (V) Pia Larsen (V) Helge Sander (V) Kim  

 Behnke (FP) Lone Dybkjær (RV) Tove Videbæk (KRF) Bilag Nogle af udvalgets spørgsmål til industriministeren og dennes svar herpå  

 samt industriministerens kommentar til en henvendelse fra Finansrådet Besvarelse af spørgsmål 4 (L 224 - bilag 6) stillet af Folketingets  

 Erhvervsudvalg den 15. april 1993 Spørgsmål 4:
»Udvalget ønsker en redegørelse for den insider-problematik, der kan  

 opstå, når realkreditinstitutter skal handle obligationer, samtidig med at de  

 besidder oplysninger om låntagers forhold.« Svar:
Realkreditinstitutterne besidder for så vidt angår obligationer, som de  

 selv udsteder, interne oplysninger om - sammensætningen af lånene, om konverteringsrisikoen og om indfrielser,  

 herunder ekstraordinære indfrielser i de enkelte serier, - omfanget af potentielle nye lån, - åbning af nye serier, hvilket er med til at trække lividiteten ud af  

 markedet.
Disse oplysninger påvirker kursen på obligationerne, hvorfor det er  

 nødvendigt, at de ansatte, der handler for realkreditinstituttet, ikke har  

 kendskab til dem.
Derfor skal realkreditinstitutterne sørge for, at de  

 interne oplysninger holdes inden for de afdelinger, der ikke handler, indtil  

 oplysningerne eventuelt offentliggøres ved meddelelse til Københavns  

 Fondsbørs.
At der eksisterer sådanne krav, fremgår af fondsbørslovens  

 insiderbestemmelser, jf. §§ 39-39d.
 Tilsvarende problemstillinger findes også i pengeinstitutterne, dog i  

 mindre omfang, da formidling af værdipapirer udstedt af et pengeinstitut selv  

 eller af dets kunder er en mindre del af instituttets virksomhed.
Skriftlig besvarelse af spørgsmål nr. 6 stillet af Folketingets  

 Erhvervsudvalg den 3. juni 1993 (L 224 - bilag 18) Spørgsmål:
»Vil ministeren i anledning af kommentaren til Finansrådets  

 henvendelse, jf. bilag 15, indhente fra Realkreditrådet en redegørelse for,  

 hvorledes man i tilfælde af en gennemførelse af lovforslaget vil sikre en  

 adskillelse af likviditetsafdelingens opgaver og de børsorienterede  

 opgaver?» Svar:
 Jeg vedlægger en udtalelse fra Realkreditrådet.
Industriministeriet7. juni 1993 Slotsholmsgade 12G 860 - jøk/nv 1216 København K Att.: kontorchef Anette Bjåland Andersen Vedrørende spørgsmål i relation til L 224: Funktionsadskillelsen i  

 realkreditinstitutterne i forbindelse med forslaget til ændring af  

 fondsbørsloven (L 224) Industriministeriet har anmodet Realkreditrådet om bemærkninger til et af  

 Folketingets Erhvervsudvalg den 3. ds. stillet spørgsmål (nr. 6) i relation  

 til lovforslaget om ændring af fondsbørsloven (L 224). Erhvervsudvalget har  

 bedt om en redegørelse fra Realkreditrådet om, »hvorledes man i tilfælde  

 af en gennemførelse af lovforslaget vil sikre en adskillelse af  

 likviditetsafdelingens opgaver og de børsorienterede opgaver«.
 Realkreditrådets redgørelse følger hermed.
Den foreslåede ændring af fondsbørsloven indebærer, at  

 realkreditinstitutterne får mulighed for at deltage direkte i handelen over  

 Københavns Fondsbørs.
En udvidelse af realkreditinstitutternes  

 virksomhedsområde med en direkte handelsadgang vil ikke tilføje opgaver, som  

 fundamentalt adskiller sig fra de opgaver, institutterne allerede i dag  

 udfører.
Realkreditinstitutterne forestår både køb og salg af obligationer,  

 og institutterne kan deltage i handelen, dog ikke direkte over Fondsbørsens  

 elektroniske handelssystem, men over telefonmarkedet.
 Derfor kan spørgsmålet om behandlingen af intern viden ikke alene ses i  

 sammenhæng med den direkte handelsadgang, som en vedtagelse af den foreslåede  

 ændring af fondsbørsloven vil give realkreditinstitutterne, og der eksisterer  

 allerede i dag regler, der på enhver måde sikrer en redelig handel og et  

 gennemskueligt marked.
På baggrund af de nuværende regler om oplysningsforpligtelsen, udarbejdet  

 af bestyrelsen for Københavns Fondsbørs i henhold til børsloven, er  

 realkreditinstitutterne pålagt at offentliggøre alle informationer, der kan  

 påvirke kursdannelsen.
Realkreditinstitutterne har derfor ingen  

 informationer, som ikke stilles til rådighed for markedet.
I dag offentliggøres de fleste informationer kvartalsvis, og der kan  

 derfor være en tidsmæssig forskydelse i, hvornår institutterne har  

 informationerne, og hvornår de offentliggøres.
Dette problem kan naturligvis  

 ikke løses helt - men formindskes - og eksempelvis vil  

 realkreditinstitutterne månedligt offentliggøre ekstraordinære  

 udtrækningsprocenter efter 1. juli 1993.
Som følge af denne tidsmæssige forskydelse er det nødvendigt at sikre, at  

 informationerne ikke kan cirkulære frit imellem de forskellige afdelinger i  

 realkreditinstitutterne.
Dette er reguleret i fondsbørsloven (kapitel 11),  

 hvor der stilles krav om, at institutterne skal udarbejde interne regler og  

 procedurer, der sikrer, at handel på baggrund af intern viden og  

 sammenblanding af kunders og egne interesser undgås.
Derfor har realkreditinstitutterne allerede i dag etableret adskilte  

 funktioner, der analogt til bankerne og pengeinstitutterne i enhver henseende  

 sikrer vandtætte skotter eller de såkaldte »chinese walls« mellem  

 de relevante afdelinger.
Ud over opdelingen i adskilte funktioner er alle  

 medarbejdere blevet skriftligt informeret om insider-reglerne og disses  

 betydning for den enkeltes arbejde, herunder forretningsgange m.v.
Samtidig  

 er det præciseret i de interne regler, at det ikke alene er forbudt at  

 videregive kurspåvirkende oplysninger, men der er ligeledes forbud mod at  

 opsøge sådanne informationer.
 En direkte handelsadgang vil således ikke kræve større ændringer i  

 realkreditinstitutternes interne organisatoriske opbygning eller  

 forretningsgange, da de allerede er indrettet således, at oplysninger ikke  

 misbruges.
Der henvises i øvrigt til Realkreditrådets henvendelse af 23. april 1993  

 til Folketingets Erhvervsudvalg, hvor også denne problemstilling er  

 behandlet, ligesom Realkreditrådet i henvendelsen har argumenteret for  

 behovet for vedtagelse af industriministerens lovforslag.
En sådan vedtagelse  

 vil i væsentlig grad styrke børshandelen til gavn for låntagerne, således som  

 også understreget i industriministerens kommentarer til Realkreditrådets  

 henvendelse til Erhvervsudvalget.
Med venlig hilsen Jan Knøsgaard Kommentar til henvendelse fra Finansrådet (L 224 - bilag 1) Svar:
 Jeg har med tilfredshed noteret mig, at Finansrådet støtter de fleste af  

 de ændringer, der er lagt frem i lovforslaget.
 Finansrådet har i sin skrivelse anført, at realkreditinstitutterne har  

 mulighed for - i øvrigt ligesom pengeinstitutterne - at oprette  

 børsmæglerselskaber.
Såvel pengeinstitutter som realkreditinstitutter har i datterselskabsform  

 hidtil kunnet drive børsmæglervirksomhed.
Derfor er der med lovforslaget ikke  

 tale om en principiel ændring af realkreditinstitutternes muligheder men -  

 som for pengeinstitutterne - en praktisk lettelse af adgangen til at virke på  

 Københavns Fondsbørs.
Da realkreditinstitutterne er omfattet af EF's  

 direktiver på bankområdet, er det naturligt allerede nu at give dem mulighed  

 for på lige fod med pengeinstitutterne at få dirkete adgang til at handle på  

 børsen.
Hertil kommer, at realkreditinstitutterne allerede forestår lånernes - det  

 vil sige tredjemands - salg og i visse tilfælde også køb af obligationer, og  

 at de, for så vidt angår de af dem selv udstedte værdipapirer, allerede i dag  

 har ret til at henvende sig til offentligheden.
Desuden kan  

 realkreditinstitutterne også handle på det såkaldte telefonmarked, dog uden  

 at være omfattet af pligten til at indberette handler til Københavns  

 Fondsbørs.
 Samtidig kan penge- og realkreditinstitutternes større egenkapital og  

 værdipapirbeholdninger bidrage til, at der kan påtages større forpligtelser  

 på børsmarkedet, f.eks. i forbindelse med market-making.
 Da der jævnligt klages over, at det danske obligationsmarked trods et  

 stort volumen ikke har en tilstrækkelig likviditet, er hensigten med  

 lovforslaget at forsøge af afhjælpe dette problem ved at skaffe mere handel  

 til børsmarkedet.
Det er imidlertid en klar forudsætning, at et realkreditinstitut, der får  

 adgang til Københavns Fondsbørs, skal sørge for at organisere sig på en sådan  

 måde, at handel på baggrund af intern viden og sammenblanding af kunders og  

 egne interesser undgås.
Betingelserne svarer til dem, der allerede gælder for  

 pengeinstitutter, nemlig at sørge for, at deres likviditetsafdelinger og  

 børsmæglerselskaber ikke får kendskab til de oplysninger, som  

 kreditafdelingen har om børsnoterede selskabers økonomiske situation og om  

 instituttets hensættelser til tab på udlån, ligesom de skal sørge for ikke at  

 sammenblande kunders og egne interesser.
Realkreditinstitutterne skal leve op til de pligter og krav, der stilles  

 til alle handelsberettigede på Københavns Fondsbørs.
For  

 realkreditinstutterne gælder alsidighedskravet således også.
Det skal  

 understreges, at realkreditinstitutterne skal have dispensation fra  

 alsidighedskravet for så vidt angår aktier, konvertible obligationer og  

 lignende, der giver eller kan medføre ejerinteresser.
