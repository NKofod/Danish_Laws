Ændringsforslag stillet den 6. december  

 2002 Ændringsforslag til 3. behandling af Forslag til lov om ændring af lov om elforsyning og  

 lov om tilskud til elproduktion (Vedvarende energi, tilladelse til elforsyningsnet på  

 søterritoriet m.v., fortrolighed m.v.) [af  

 økonomi- og erhvervsministeren (Bendt Bendtsen)] Af	økonomi- og erhvervsministeren:
Til § 1 1) I den under nr. 14 foreslåede § 59 b  

 indsættes efter stk. 6 som nyt stykke:
»Stk. 7. Der ydes et pristillæg på 17 øre pr.  

 kWh til elektricitet fra vindmøller som nævnt i stk. 1, nr. 4,  

 som er nettilsluttet i perioden fra den 1. januar 2003 til og med den 1.  

 januar 2004, på betingelse af, at ejeren af vindmøllen anvender  

 skrotningsbeviser i vindmøllen i overensstemmelse med regler fastsat i  

 medfør af § 59, stk. 1. Pristillægget ydes for elproduktion i  

 vindmøllen i 12.000 fuldlasttimer.« Stk. 7-9 bliver herefter stk. 8-10.
[Pristillæg til vindmøller omfattet af  

 skrotningsbevis] Bemærkninger Til nr. 1 Der er opstået usikkerhed om, hvorledes den aftalte  

 ordning for støtte til nedtagning af gamle vindmøller  

 hænger sammen med de nye regler om markedspris og pristillæg til  

 vindmøller nettilsluttet i 2003.
Det er ikke hensigten med lovforslaget at ændre  

 på betingelserne for at få det pristillæg, som er knyttet  

 til et skrotningsbevis for nedtagning af gamle vindmøller.
Ordningen  

 for støtte til nedtagning af gamle vindmøller gælder frem  

 til den 31. december 2003, jf. §§ 16-18 i  

 vindmøllebekendtgørelsen (bekendtgørelse nr. 187 af 16.  

 marts 2001 om nettilslutning af vindmøller og prisafregning for  

 vindmølleproduceret elektricitet m.v.). Skrotningsbeviser giver ret  

 til et pristillæg på 17 øre pr. kWh for nærmere  

 angivne mængder af elektricitet produceret på vindmøller,  

 som er nettilsluttet senest den 1. januar 2004. Pristillægget ydes for  

 elproduktion på den nye vindmølle i 12.000 fuldlasttimer.
Det er derfor fundet hensigtsmæssigt at  

 præcisere i loven, at elektricitet produceret på en  

 vindmølle, som er nettilsluttet i perioden fra den 1. januar 2003 til  

 og med den 1. januar 2004, foruden VE-bevis eller pristillæg på  

 10 øre pr. kWh, jf. § 59 b, stk. 1, nr. 4, er berettiget til et  

 pristillæg på 17 øre pr. kWh på betingelse af, at  

 ejeren af vindmøllen anvender skrotningsbeviser i vindmøllen  

 ifølge regler fastsat efter § 59, stk. 1. Det præciseres  

 tillige, at pristillægget ydes for elproduktion i den nye  

 vindmølle i 12.000 fuldlasttimer.
Det fremgår af  

 vindmøllebekendtgørelsen, hvilke betingelser der gælder  

 for udstedelse af skrotningsbeviset, og hvilke mængder af elektricitet  

 skrotningsbeviset omfatter.
