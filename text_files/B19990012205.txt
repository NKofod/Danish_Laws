 Bekendtgørelse om ændring af  

 bekendtgørelse om statens regnskabsvæsen m.v.
§ 1 I bekendtgørelse nr. 1163 af 20. december 1994 om statens  

 regnskabsvæsen m.v. som ændret ved bekendtgørelse nr. 1161  

 af 16. december 1996 foretages følgende ændringer:
 1. I § 3, stk. 2 og § 3, stk. 3,  

 ændres »Statens Regnskabsdirektorat« til:  

 »Økonomistyrelsen«.
 2. I § 3, stk. 3, § 3, stk. 4, § 3,  

 stk. 5, § 4, stk. 5, § 5, stk. 2, § 8, stk. 2,  

 § 9, stk. 1, § 10, stk. 1, § 14, stk. 1 og  

§ 15, stk. 3 ændres »Regnskabsdirektoratet« til:  

 »Økonomistyrelsen«.
 3. I § 3 indsættes efter stk. 5 som nyt  

 stk. 6 og 7:
 »Stk. 6. Økonomistyrelsen har det overordnede ansvar  

 for planlægning og gennemførelsen af ministerområdernes  

 overgang fra statens centrale regnskabssystem (SCR-systemet) til de nye  

 lokale økonomisystemer, der leveres af Økonomistyrelsen,  

 herunder fastsættelsen af de nærmere retningslinier for  

 organiseringen af denne overgang. Økonomistyrelsen skal godkende, at  

 det lokale økonomisystem sættes i drift i den enkelte  

 institution, jf. stk. 7.
Stk. 7. Økonomistyrelsen fastsætter betingelserne  

 for, at den enkelte institutions overgang til det lokale  

 økonomisystem, jf. stk. 6, kan godkendes.
Overgang til det lokale  

 økonomisystem forudsætter, at regnskabsaflæggelsen kan  

 varetages betryggende, herunder 1)	at systemer er i overensstemmelse med gældende lovgivning, 2)	at systemet er driftsklart, 3)	at systemet har et tilfredsstillende kontrol og  

 sikkerhedsniveau, 4)	at der er en tilstrækkelig bruger- og edb-organisation, og 5)	at der foreligger en godkendt regnskabsinstruks, der tager  

 højde for det lokale økonomisystem«.
 4. § 4, stk. 1, affattes således:
 »§ 4. Ministeriernes departementer og hermed  

 ligestillede myndigheder tilrettelægger regnskabsvæsenet indenfor  

 deres område, herunder ministerområdets overgang fra statens  

 centrale regnskabssystem (SCR-systemet) til de nye lokale  

 økonomisystemer, der leveres af Økonomistyrelsen, og  

 fører kontrol med overholdelsen af reglerne for statens  

 regnskabsvæsen samt sikrer tilvejebringelsen af de oplysninger, der er  

 nævnt i § 1«.
 5. I § 4, stk. 3, indsættes efter sidste  

 pkt.:
 »Institutioner, der overgår fra statens centrale  

 regnskabssystem (SCR-systemet) til de nye lokale økonomisystemer, der  

 leveres af Økonomistyrelsen, skal i forbindelse med overgangen  

 ajourføre instruksen med et særskilt afsnit om edb-behandlingen  

 for det lokale økonomisystem. Økonomistyrelsen vejleder de  

 berørte institutioner herom«.
 6. I § 4, stk. 4, indsættes efter 1.  

 pkt.
 »For så vidt angår anvendelsen af statens  

 centrale regnskabssystem (SCR-systemet), er de institutioner, som efter  

 aftale med Økonomistyrelsen overgår til de nye lokale  

 økonomisystemer, der leveres af Økonomistyrelsen, alene  

 forpligtet til at anvende SCR-systemet til indrapportering af samlede  

 månedlige regnskabstal med henblik på aflæggelse af  

 måneds- og årsregnskaber via SCR-systemet, jf. §§ 5 og 8«.
 7. I § 4, stk. 5, udgår 1. og 2. pkt., og i  

 stedet indsættes:
 »Finansministeriet kan tillade, at institutioner anvender  

 andre lokale økonomisystemer end de af Økonomistyrelsen  

 leverede til løsning af opgaver vedrørende §§ 6 og 7.  

 Finansministeriet kan desuden tillade, at institutioner med særlige  

 behov anvender andre lokale økonomisystemer end de af  

 Økonomistyrelsen leverede vedrørende andre opgaver«.
 8. I § 17, stk. 3, § 20, stk. 2, § 20,  

 stk. 3 og § 21, stk. 1, ændres »Kongeriget Danmarks  

 Hypotekbank og Finansforvaltning« til: »Finansstyrelsen«.
§ 2 Bekendtgørelsen træder i kraft den 15. marts 1999.
