Bekendtgørelse  

 om transport og import af genetisk  

  

 modificerede organismer  

1) I medfør af § 10 stk. 2, § 13, stk. 1  

 og 2, § 14, stk. 2, § 19, § 27, stk. 1 og 2 og  

 § 36 i lov om miljø og genteknologi, jf. lovbekendtgørelse nr. 981 af 3.  

 december 2002, som ændret ved lov nr. 431 af 6. juni 2005, lov nr. 545 af 24.  

 juni 2005 og lov nr. 565 af 24. juni 2005, fastsættes:
Kapitel 1 Område § 1.  

  

 Bekendtgørelsen omfatter:
 1)  

 	  

 Import og transport  

 af genetisk modificerede organismer, som er bestemt til forskning,  

 storskalaforsøg, produktion, forsøgsudsætning, undervisning, udstilling eller  

 anden informationsformidling, jf. lovens § 10.
 2)  

 	  

 Underretning af Skov-  

 og Naturstyrelsen ved markedsføring i Danmark af genetisk modificerede  

 organismer, hvortil der er meddelt godkendelse i et andet land inden for Det  

 Europæiske Fællesskab, jf. lovens § 14.
 Stk. 2.  

  

 Ved  

 genetisk modificerede organismer forstås planter, dyr, mikroorganismer,  

 herunder cellekulturer og virus, hvori der forekommer nye sammensætninger af  

 det genetiske materiale, som ikke opstår på naturlig måde, jf. bilag 1.
 Stk. 3.  

  

 Ved  

 reproducerende genetisk modificerede planter forstås genetisk modificerede  

 planter, der er i en livsfase, hvor der forekommer kønnet eller ukønnet  

 formering.
 Stk. 4.  

  

 Aktiviteter  

 med genetisk modificerede mikroorganismer, herunder cellekulturer og virus,  

 klassificeres i 4 klasser, jf. bilag 2.
 § 2.  

  

 Transport af genetisk modificerede organismer kan foretages uden godkendelse  

 i  

 medfør af lovens § 10, og uden at kravene i bekendtgørelsens kapitel 2  

 er  

 opfyldt, såfremt transporten finder sted inden for:
1)  

 	  

 laboratorier og  

 storskalaanlæg, der er godkendt eller klassificeret efter Arbejdsministeriets  

 bekendtgørelse om genteknologi og arbejdsmiljø, når transporten kun finder  

 sted  

 på det godkendte eller klassificerede område, eller 2)  

 	  

 produktionsanlæg  

 omfattet af godkendelse i medfør af lovens § 8, når transporten vedrører  

 organismer, der er godkendt eller anmeldt til produktion i anlægget, når  

 transporten kun finder sted inden for anlægget.
 Stk. 2.  

  

 Bekendtgørelsens regler om transport, herunder reglerne om godkendelse,  

 emballering og mærkning, finder også anvendelse i tilfælde, hvor der i anden  

 lovgivning, eller i medfør af anden lovgivning, er fastsat regler om  

 transport  

 af genetisk modificerede organismer, herunder regler om transport af farligt  

 gods.
Kapitel 2 Undtagelser fra godkendelse til transport og  

 import § 3.  

  

 Før  

 påbegyndelse af transport- eller importaktiviteter skal afsenderen gennemføre  

 en risikovurdering.
Ved transport eller import af genetisk modificerede  

 mikroorganismer gennemføres risikovurderingen i overensstemmelse med bilag 3  

 og  

 bilag 5, hvorved aktiviteten klassificeres.
Ved genetisk modificerede planter  

 og dyr foretages en konkret vurdering af aktiviteten.
 § 4.  

  

 Transport og import i klasse 1, klasse 2 og klasse 3 af genetisk modificerede  

 mikroorganismer og af genetisk modificerede planter og genetisk modificerede  

 dyr må gennemføres uden forudgående godkendelse i medfør af lovens § 10,  

 såfremt bestemmelserne i stk. 2 og §§ 5-10 om emballering og  

 mærkning  

 m.v. for den pågældende organisme er opfyldt.
 Stk. 2.  

  

 Afsenderen  

 skal opbevare risikovurderingen indtil transport og import er gennemført.
§ 5.  

  

 Hver emballageenhed skal være mærket på dansk eller engelsk således, at det  

 klart  

 fremgår, at den indeholder genetisk modificerede organismer.
Endvidere skal  

 organismernes art samt afsenderens og modtagerens navn og adresse synligt  

 være  

 angivet på emballageenheden.
For mikroorganismer anføres organismens klasse.
 § 6.  

  

 Følgende krav til emballage og transportbeholder skal være opfyldt for  

 genetisk  

 modificerede mikroorganismer, der indgår i aktiviteter i klasse 1 og klasse  

 2:
1)  

 	  

 beholderen skal være  

 tæt, lukket og brudsikker, 2)  

 	  

 beholderen skal kunne  

 modstå tryk og stød m.v. og hindre, at indholdet kan trænge ud.
 § 7.  

  

 Følgende krav til emballage og transportbeholder skal være opfyldt for  

 genetisk  

 modificerede mikroorganismer, der indgår i aktiviteter i klasse 3:
1)  

 	  

 der skal anvendes  

 både en indre og en ydre beholder, 2)  

 	  

 både den indre og  

 ydre beholder skal være væsketæt, 3)  

 	  

 mellem den indre og  

 ydre beholder anbringes væskeabsorberende materiale, som kan opsuge lige så  

 meget væske, som der er i inderbeholderen.
Såfremt der anbringes flere  

 inderbeholdere i samme yderbeholder, skal de hver for sig indpakkes i stød-  

 og  

 væskeabsorberende materiale, og 4)  

 	  

 den ydre beholder  

 skal være tæt, lukket, brudsikker, kunne modstå tryk og stød m.v. og hindre,  

 at  

 indholdet kan trænge ud.
 § 8.  

  

 Følgende krav til emballage og transportbeholder skal være opfyldt for  

 genetisk  

 modificerede planter eller plantedele:
 1)  

 	  

 emballagen skal være  

 tæt og lukket.
 2)  

 	  

 emballagen skal kunne  

 modstå tryk og stød m.v. og hindre, at indholdet kan trænge ud.
 Stk. 2.  

  

 For  

 reproducerende genetisk modificerede planter eller plantedele og for genetisk  

 modificerede frø og pollen skal der altid anvendes både en indre og ydre  

 emballage, som opfylder kravene i stk. 1.
 § 9.  

  

 Følgende krav til emballage skal være opfyldt for genetisk modificerede dyr:
1)  

 	  

 emballagen skal være  

 et bur eller en beholder, der sikrer, at dyrene ikke kan undslippe, 2)  

 	  

 buret eller  

 beholderen skal være brudsikker.
 § 10.  

  

 Såfremt transporten og importen omfatter mikroorganismer, der indgår i  

 aktiviteter i klasse 2 og klasse 3, reproducerende genetisk modificerede  

 planter eller plantedele, genetisk modificerede frø og pollen, eller genetisk  

 modificerede dyr, skal der tillige medfølge instruks affattet på dansk eller  

 engelsk om fremgangsmåden i tilfælde af uheld.
Kapitel 3 Godkendelse af transport og import § 11.  

  

 Omfatter transporten eller importen mikroorganismer, der indgår i aktiviteter  

 i  

 klasse 4, eller opfylder transporten eller importen ikke de krav til mærkning  

 og emballering m.v., som er fastsat i § 4, stk. 2 og §§ 5-10,  

 skal der indhentes forudgående godkendelse efter reglerne i dette kapitel.
 § 12.  

  

 Afgørelse om godkendelse af transport og import af genetisk modificerede  

 organismer træffes af Skov- og Naturstyrelsen.
 § 13.  

  

 Ansøgning om godkendelse skal være skriftlig og indeholde de for behandlingen  

 af ansøgningen nødvendige oplysninger, herunder:
1)  

 	  

 navn og adresse for  

 den transport- og importansvarlige, 2)  

 	  

 oplysning om  

 transportrute og transportform, 3)  

 	  

 oplysning om  

 tidspunktet for transporten og importen , 4)  

 	  

 en karakteristik af  

 donor-, recipient- eller eventuelle parentale organismer, en karakteristik af  

 de genetisk modificerede organismer, samt oplysninger om organismernes  

 påvirkning af sundhed og miljø, jf. bilag 4, 5)  

 	  

 det volumen, der vil  

 blive importeret og transporteret, 6)  

 	  

 en vurdering af de  

 miljø- og sundhedsmæssige risici ved transporten og importen, jf. bilag 3 og  

 bilag 5, 7)  

 	  

 emballagens  

 egenskaber og mærkningens udformning, 8)  

 	  

 de  

 sikkerhedsforanstaltninger, der vil blive truffet, og 9)  

 	  

 eventuelle  

 beredskabsforanstaltninger i tilfælde af uheld.
 § 14.  

  

 Skov- og Naturstyrelsen kan forlange yderligere oplysninger i det omfang, det  

 skønnes nødvendigt for behandlingen af sagen samt foretage en offentlig  

 høring  

 om aspekter af den planlagte transport eller import.
 Stk. 2.  

  

 Skov- og  

 Naturstyrelsen kan fastsætte en frist for fremsendelse af yderligere  

 oplysninger samt tilkendegive, at ansøgningen betragtes som bortfaldet, hvis  

 ikke oplysningerne er modtaget inden fristens udløb.
§ 15.  

  

 Godkendelsen skal indeholde en redegørelse for og en vurdering af de  

 oplysninger, der fremgår af ansøgningen, herunder de hovedhensyn, der har  

 været  

 bestemmende for afgørelsen.
Godkendelsen skal endvidere indeholde de  

 fastsatte  

 vilkår for transporten og importen, jf. lovens § 16.
 Stk. 2.  

  

 I  

 godkendelsen kan der om nødvendigt, dog altid ved transport af  

 mikroorganismer,  

 der kan anvendes i klasse 4, fastsættes vilkår om en beredskabsplan med  

 forholdsregler i tilfælde af uheld.
§ 16.  

  

 Godkendelsen eller kopi af godkendelsen skal ledsage forsendelsen under  

 transporten.
Når der er vilkår om beredskabsplan skal denne eller kopi heraf  

 tillige ledsage forsendelsen under transporten.
Kapitel 4 Gebyr § 17.  

  

 Ved indgivelse af ansøgning efter § 11 fastsætter  

 godkendelsesmyndigheden  

 et gebyr i overensstemmelse med bekendtgørelse om gebyr i henhold til lov om  

 miljø  

 og genteknologi.
 Stk. 2.  

  

 Gebyret  

 skal dække de faktiske omkostninger i forbindelse med behandling af sagen.  

 Gebyret kan dog aldrig overstige 150.000 kr.
Kapitel 5 Generelle forholdsregler ved transport og  

 import § 18.  

  

 Den, der rekvirerer genetisk modificerede mikroorganismer skal indskærpe  

 kravene til emballage og mærkning m.v. over for afsenderen.
 Stk. 2.  

  

 Afsenderen  

 af genetisk modificerede organismer skal sikre at:
1)  

 	  

 forsendelsen opfylder  

 kravene i kapitel 2 eller de vilkår, der er fastsat i en godkendelse i medfør  

 af reglerne i kapitel 3, og 2)  

 	  

 den, der  

 transporterer genetisk modificerede organismer, er bekendt med forholdsregler  

 i  

 tilfælde af uheld.
 § 19.  

  

 Den, der transporterer eller importerer, skal straks underrette Skov- og  

 Naturstyrelsen og Sundhedsstyrelsen om uheld, der har medført eller kan  

 medføre, at genetisk modificerede organismer trænger ud.
 Stk. 2.  

  

 Underretningen skal indeholde oplysninger om:
1)  

 	  

 de nærmere  

 omstændigheder ved uheldet, 2)  

 	  

 identiteten og  

 mængden af den eller de genetisk modificerede organismer, der er trængt ud, 3)  

 	  

 alle oplysninger, der  

 er nødvendige for at vurdere uheldets virkninger for miljø, natur og sundhed,  

 og 4)  

 	  

 de foranstaltninger,  

 der er truffet for at søge følgerne af uheldet effektivt afværget.
 Stk. 3.  

  

 Underretningen  

 bevirker ingen indskrænkning i den ansvarliges pligt til at søge følgerne af  

 uheldet effektivt afværget eller forebygget, ligesom det ikke fritager for  

 forpligtelsen til i videst muligt omfang at genoprette den hidtidige  

 tilstand.
Kapitel 6 Markedsføring § 20.  

  

 Ved markedsføring i Danmark af genetisk modificerede organismer, som er  

 godkendt i et andet land inden for Det Europæiske Fællesskab til  

 markedsføring,  

 jf. lovens § 9, stk. 3, skal godkendelsens indehaver eller  

 importøren  

 underrette Skov- og Naturstyrelsen herom, jf. lovens § 14, stk. 1.
Stk. 2.  

  

 Underretningen skal være skriftlig.
Såfremt markedsføringsgodkendelsen  

 indeholder vilkår herom, skal underretningen indeholde oplysninger om:
1)  

 	  

 den mærkning, der  

 ledsager produktet, og 2)  

 	  

 produktets emballage.
 § 21.  

  

 Skov- og Naturstyrelsen påser, at de oplysninger, der er indeholdt i  

 underretningen efter § 20, er i overensstemmelse med de vilkår om  

 mærkning  

 og emballering, der er fastsat i markedsføringsgodkendelsen, og kan udstede  

 påbud til sikring heraf.
Kapitel 7 Tilsyn og klage § 22.  

  

 Tilsynet med, at:
1)  

 	  

 reglerne i  

 bekendtgørelsens kapitel 2 og 3 overholdes, 2)  

 	  

 vilkår fastsat i  

 forbindelse med godkendelser, der er meddelt efter reglerne i kapitel 3  

 overholdes, føres af Skov- og Naturstyrelsen.
 Stk. 2.  

  

 For tilsyn  

 og håndhævelse gælder i øvrigt reglerne i lovens kapitel 3 og 4.
 § 23.  

  

 Skov- og Naturstyrelsens afgørelser i medfør af § 21 kan ikke påklages  

 til  

 anden administrativ myndighed.
 Stk. 2.  

  

 Skov- og  

 Naturstyrelsens afgørelser om godkendelse i medfør af § 12 kan påklages  

 til miljøministeren efter reglerne i lovens kapitel 5.
Kapitel 8 Straffe-, ikrafttrædelses- og  

 overgangsbestemmelser § 24.  

  

 Medmindre højere straf er forskyldt efter den øvrige lovgivning, straffes med  

 bøde den, der:
1)  

 	  

 overtræder § 2, §§ 5-10,  

 og § 18, 2)  

 	  

 undlader at indhente  

 forudgående godkendelse efter § 11, 3)  

 	  

 tilsidesætter vilkår  

 knyttet til en godkendelse, 4)  

 	  

 undlader at give  

 underretning efter §§ 19 og 20, 5)  

 	  

 undlader at  

 efterkomme påbud efter § 21, eller 6)  

 	  

 undlader at efterkomme  

 påbud om at berigtige et ulovligt forhold.
 Stk. 2.  

  

 Straffen  

 kan stige til fængsel i indtil 2 år, hvis de i § 36, stk. 2 i lov  

 om  

 miljø og genteknologi nævnte omstændigheder foreligger.
 Stk. 3.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 25.  

  

 Bekendtgørelsen træder i kraft den 1. januar 2007.
 Stk. 2.  

  

 Bekendtgørelse  

 nr. 380 af 17. maj 2000 om transport og import af genetisk modificerede  

 organismer ophæves.
 Stk. 3.  

  

 Afgørelser  

 truffet i medfør af bekendtgørelsen nævnt i stk. 2 bevarer deres  

 gyldighed  

 indtil den fastsatte tidsfrist udløber, eller der træffes ny afgørelse efter  

 reglerne i denne bekendtgørelse.
Miljøministeriet, den 20. november  

 2006 Connie Hedegaard /Hans Henrik Christensen 1)  

 Bekendtgørelsen indeholder bestemmelser, der gennemfører Rådets Direktiv nr.  

 90/220/EØF om udsætning i miljøet af genetisk modificerede organismer  

 EF-Tidende 1990 L 117, s. 15 og Direktiv nr. 98/81/EF af 26. oktober 1998 om  

 ændring af direktiv 90/219/EØF om indesluttet anvendelse af genetisk  

 modificerede mikroorganismer, EF-Tidende 1998 L 330, s. 13.
