 Efter § 4, stk. 2, i lov om arbejdsskadeforsikring, jf. lovbekendtgørelse  

 nr. 450 af 25. juni 1987 fastsættes:
 § 1.  Uddannelsessøgende, der på en offentlig eller  

 privat arbejdsplads som led i en erhvervsrettet uddannelse deltager i praktik  

 som nævnt i § 2, er forsikret efter lov om arbejdsskadeforsikring mod følger  

 af arbejdsskade, der skyldes praktikken eller de forhold, hvorunder den  

 foregår.
 Stk. 2.  Det er en betingelse for forsikringsdækning  

 efter stk. 1, at uddannelsen er godkendt som støtteberettiget efter lov om  

 Statens Uddannelsesstøtte.
 § 2.  Forsikringen omfatter alene praktik, hvori de  

 pågældende skal deltage efter uddannelsesplanen, og som skolen eller  

 uddannelsesinstitutionen formidler eller godkender inden for rammerne af  

 uddannelsen.
 § 3.  Erhvervsevnetabserstatning til personer, der er  

 nævnt i § 1, kan tidligst tilkendes henimod det tidspunkt, hvor uddannelsen  

 afsluttes.
 Stk. 2.  Ved årslønsfastsættelsen efter  

 arbejdsskadeforsikringslovens § 37, stk. 1, kan der tages hensyn til den  

 erhvervsindtægt, som den uddannelsessøgende kunne have påregnet, hvis  

 uddannelsen var blevet afsluttet uden følger af skaden.
 § 4.  Forsikringspligten for de i § 1 nævnte personer  

 påhviler den offentlige eller private arbejdsgiver, hvor praktikken finder  

 sted.
 § 5.  Bekendtgørelsen har virkning fra 1. september  

 1987 og finder anvendelse på skader, der indtræder denne dato eller senere.
