 Efter aftale med Dansk Sygeplejeråd fastsættes følgende:
 § 1.  Cirkulæret omfatter sygeplejersker og  

 radiografer, der indgår kontrakt om rådighedspligt, og som er designeret til  

 at forrette tjeneste i forsvaret ved de mobiliseringsstyrker, der opstilles  

 under forsvarets sanitetstjeneste.
Indgåelse og ophævelse af kontrakt § 2.  Mellem sygeplejersker, radiografer og forsvarets  

 personelforvaltende myndigheder kan der i et af Forsvarskommandoen fastsat  

 omfang indgås kontrakt om rådighedspligt med det formål at give en  

 grunduddannelse samt en elementær og videregående specialuddannelse og  

 opøvning i de tjenestefunktioner, som den enkelte skal bestride i den  

 stilling, hvortil vedkommende er eller senere påregnes designeret.
Kontrakt  

 om rådighedspligt indgås således:
- at deltage i en grunduddannelse, - at deltage i en enhedsuddannelse, herunder mønstringer, øvelser mv. af  

 ca. 3 ugers varighed, idet tjenesten forrettes efter nærmere aftale med den  

 antagende myndighed i det enkelte tilfælde.
§ 3.  De i medfør af § 2 indgåede kontrakter kan af  

 begge parter skriftligt opsiges med et varsel på 6 måneder til ophør ved en  

 måneds udgang.
Såfremt sygeplejersken i forbindelse med gennemgang af en  

 særlig uddannelse har påtaget sig tjenestepligt, kan den pågældende dog  

 tidligst bringe kontraktforholdet til ophør ved tjenestepligtsperiodens  

 udløb.
Stk. 2.  I tilfælde af grov misligholdelse af  

 kontraktforholdet fra den ene parts side, kan dette ophæves af den anden part  

 med øjeblikkelig virkning.
Endvidere kan den antagende myndighed, efter  

 indhentet bemyndigelse fra Forsvarskommandoen, opsige kontrakten uden varsel,  

 såfremt den antagne gør sig skyldig i handlinger i eller uden for tjenesten,  

 der er uforenelige med den tillid, som bestridelse af sygeplejetjenesten  

 kræver.
 I sådanne tilfælde gives såvel Dansk Sygeplejeråd som den pågældende selv  

 adgang til inden for en frist på 14 dage at fremsætte en udtalelse.
 Stk. 3.  Sygeplejersker og radiografer kan normalt ikke  

 indgå kontrakt om rådighedspligt ud over det fyldte 60. år, ligesom den i §  

 2.a) anførte førstegangs rådighedspligt normalt ikke indgås efter det fyldte  

 45. år.
 Stk. 4.  Sygeplejersker og radiografer, der er ansat i  

 civile stillinger - herunder i forsvaret - hvori de i henhold til derom  

 udstedt designeringsbevis skal forblive ved mobilisering eller en  

 sikringsstyrkes formering, kan ikke indgå kontrakt om rådighedspligt.  

 Ansættes en sygeplejerske eller radiograf i en sådan stilling inden for en  

 rådighedspligtsperiode, bringes kontrakten om rådighedspligt til ophør.
Stk. 5.  Kontrakt om rådighedspligt kan bibeholdes under  

 midlertidige ophold i udlandet, på Færøerne eller i Grønland af indtil  

 sammenlagt 12 måneders varighed inden for rådighedsperioden, når den antagne  

 skriftligt erklærer sig indforstået med, at indkaldelse til aftjening af  

 rådighedstjeneste kan finde sted med mindst 1 måneds varsel.
Er disse  

 forudsætninger ikke til stede, bringes kontrakten til ophør fra  

 udrejsedatoen.
 § 4.  Ved antagelse til rådighedspligt anvendes den  

 som bilag vedlagte kontraktformular.
 Aflønning mv.
 § 5.  Under aftjening af rådighedstjeneste, der er en  

 følge af kontrakten om rådighedspligt, jf. § 2, ydes der løn efter følgende  

 retningslinier:
Som anciennitetsgivende tjeneste regnes al tjeneste med rådighedspligt  

 (kontraktperioder), dog således at kun hele kalendermåneder medtages.
Når  

 ansættelse/oprykning finder sted efter den 1. i en måned, regnes  

 ancienniteten til oprykning fra begyndelsen af den følgende måned.
 Stk. 2.  Ud over lønnen, jf. stk. 1, ydes der et  

 månedligt tillæg på kr. 18.300 i årligt grundbeløb 1. oktober 1984, som  

 vederlag for arbejdsydelser, merarbejde, mistede fridage, delt tjeneste,  

 rådighedstjeneste, tjenesterejser, der ikke medfører overnatning, ulemper  

 mv., der ikke er dækket af lønnen.
 Stk. 3.  Til dækning af det med tjenestestillingen  

 forbundne administrative og planlæggende arbejde ydes indtil 9 sygeplejersker  

 med rådighedspligt ved feltlazaretter, der bestrider stilling som souschef,  

 et stillingsbestemt rådighedsvederlag på kr. 3.200 i årligt grundbeløb 1.  

 oktober 1984.
 Stk. 4.  Til dækning af det med tjenestestillingen  

 forbundne administrative og planlæggende arbejde ydes indtil 15  

 afdelingssygeplejersker med rådighedspligt et stillingsbestemt  

 rådighedsvederlag på kr. 8.900 i årligt grundbeløb 1. oktober 1984.
 Stk. 5.  Der ydes tilskud til beklædning eller fri  

 beklædning i et af Forsvarskommandoen nærmere fastsat omfang.
 Udbetaling af løn mv.
§ 6.  Ved forrettet rådighedstjeneste i løbet af en  

 måned vil løn og faste tillæg for vedkommende måned være at beregne med for  

 tiden 7,4/1924 af en årsløn for hver dag, den faktiske indkaldelse varer.
I  

 det omfang den enkelte fremsætter anmodning herom, kan der ved afslutning af  

 tjenesten foretages en aconto lønudbetaling med henblik på endelig regulering  

 i forbindelse med den følgende ordinære lønudbetaling.
§ 7.  Sygeplejersker og radiografer med rådighedspligt  

 oppebærer løn under sygdom, for så vidt angår en sygeperiode, der måtte falde  

 inden for den i det enkelte tilfælde fastsatte indkommanderingsperiode, og  

 forudsat den pågældende er mødt til tjeneste i den aftalte  

 indkommanderingsperiode.
Sådan sygdom kan af den personelforvaltende  

 myndighed kræves dokumenteret efter reglerne i Kundgørelse for Forsvaret B.  

 9-1 om tjenestemænd mfl.'s forhold i forbindelse med sygdom.
 Såfremt sygeplejersken eller radiografen er forhindret i at møde til  

 tjeneste i en aftalt og beordret indkommanderingsperiode som følge af sygdom,  

 og det ikke er muligt at flytte tjenesteperioden (aktiviteten), vil der efter  

 ansøgning i det enkelte tilfælde kunne ydes løn i indkommanderingsperioden,  

 forudsat der foreligger en af den pågældende underskrevet sygemelding.
 Arbejdstidsnorm, tjenestetid mv.
 § 8.  Godtgørelse for overarbejde, mistede fridage,  

 nattjeneste, tjeneste på lørdage, søn- og helligdage, forskudt arbejdstid mv.  

 til det af nærværende bestemmelser omfattede personel er indbefattet i den §  

 5 omhandlede aflønning.
 Time- og dagpenge mv.
§ 9.  Under indkaldelsen kan det sted, hvor den faste  

 bopæl er beliggende, anses som fast tjenestested i henseende til beregning af  

 befordringsgodtgørelse.
Det er herved en forudsætning, at bopælen er  

 beliggende i en sådan afstand fra det militære tjenestested, at betingelserne  

 for udbetaling af time- og dagpenge mv. er opfyldt.
Ved indkaldelse vil  

 bestemmelsen i Kundgørelse for Forsvaret B. 5-13 være at iagttage.
 Stk. 2.  Ved indkaldelse ydes kilometergodtgørelse med  

 laveste sats efter de herfor fastsatte bestemmelser eller godtgørelse for  

 dokumenterede udgifter til offentlige befordringsmidler.
 Stk. 3.  De i stk. 1 omhandlede godtgørelser ydes efter  

 de for tjenestemænd i tilsvarende lønrammer og stillinger fastsatte regler.
Stk. 4.  Under deltagelse i øvelser, sejlads med flådens  

 skibe mv. samt under ophold i øvelses-/skydelejre mv. ydes godtgørelse af  

 merudgifter efter de for personel under Forsvarsministeriet gældende regler,  

 jf.
Kundgørelse for Forsvaret B. 16-1981.
 § 10.  Nærværende kundgørelse træder i kraft med  

 virkning fra 1. april 1997.
 § 11.  Kundgørelse for Forsvaret B. 5-12 af 30.  

 oktober 1996 ophæves.
 P.M.V.
 E.B.
Bilag ANSÆTTELSESKONTRAKT FOR SYGEPLEJERSKER/RADIOGRAFER DER ANTAGES MHP.
