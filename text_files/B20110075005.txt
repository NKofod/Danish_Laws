Bekendtgørelse om ændring af bekendtgørelse om faste offshoreanlægs og rørledningers konstruktion, indretning og udstyr1) § 1 I bekendtgørelse nr. 1480 af 14. december 2010 om faste offshoreanlægs og rørledningers konstruktion, indretning og udstyr, som ændret ved bekendtgørelse nr. 537 af 26. maj 2011, foretages følgende ændringer:
 1. I § 114 indsættes efter stk. 1 som nye stykker:
 »Stk. 2. Transportabelt trykbærende udstyr omfattet af Europa-Parlamentets og Rådets direktiv 2010/35/EU af 16. juni 2010 om transportabelt trykbærende udstyr og om ophævelse af Rådets direktiv 76/767/EØF, 84/525/EØF, 84/526/EØF, 84/527/EØF og 1999/36/EF skal være i overensstemmelse med §§ 1 og 3 i Arbejdstilsynets bekendtgørelse om gennemførelse af direktiv 2010/35/EU om transportabelt trykbærende udstyr.
Stk. 3. Stk. 1 gælder ikke for transportabelt trykbærende udstyr, der er omfattet af stk. 2.« Stk. 2 bliver herefter stk. 4.
 2. I § 131 indsættes efter stk. 1 som nyt stykke:
»Stk. 2. Ved udpegning af bemyndigede organer, som skal anmeldes til Europa-Kommissionen til at gennemføre overensstemmelsesvurdering m.v. af de produkter, der er omfattet af § 114, stk. 2, om transportabelt trykbærende udstyr, finder §§ 4-6 i Arbejdstilsynets bekendtgørelse om gennemførelse af direktiv 2010/35/EU om transportabelt trykbærende udstyr anvendelse.« Stk. 2 bliver herefter stk. 3.
§ 2 Stk. 1. Bekendtgørelsen træder i kraft den 30. juni 2011.
 Stk. 2. Uanset stk. 1 finder bekendtgørelsen først anvendelse på trykbeholdere til transport af UN nr. 1745, UN nr. 1746 og UN nr. 2495 samt ventiler og andet tilbehør dertil fra den 1. juli 2013.
Klima- og Energiministeriet, den 24. juni 2011 Lykke Friis / Ib Larsen 1) Bekendtgørelsen indeholder bestemmelser, der gennemfører Europa-Parlamentets og Rådets direktiv 2010/35/EU af 16. juni 2010 om transportabelt trykbærende udstyr og om ophævelse af Rådets direktiv 76/767/EØF, 84/525/EØF, 84/526/EØF, 84/527/EØF og 1999/36/EF, EU-Tidende 2010, nr.
L 165, side 1.
