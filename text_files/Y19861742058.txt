En 7 personers bus kan ikke anvendes til speciel rutekørsel, da  

 busloven fordre at køretøjet er beregnet til 9 personer I brev af 28. maj 1986 har bilinspektionen forespurgt ministeriet,  

 hvorvidt en 7 personers VW bus, tilhørende Gøttrup Taxi, i henhold til lov  

 nr. 115 af 29. marts 1978 om buskørsel kan anvendes til speciel rutekørsel.
Ministeriet kan i den anledning oplyse, at køretøjet ikke kan anvendes  

 eller registreres til den nævnte specielle kørsel, da køretøjet ikke er  

 indrettet til befordring af flere end 9 personer, føreren medregnet, jfr. §  

 1, stk. 1, i busloven.
Betingelserne for registrering har således ikke været  

 opfyldt i det foreliggende tilfælde.
 Den pågældende kørsel med nævnte køretøj må derimod betragtes som  

 hyrekørsel, og forudsat der foreligger bevilling til hyrekørsel, vil den  

 pågældende kørsel kunne udføres i henhold til denne bevilling.
 For så vidt angår spørgsmålet om forevisning af tilladelser til rutekørsel  

 i forbindelse med registreringen henvises til cirkulæreskrivelser nr. 4/79 og  

 11/79 fra centralregistret for motorkøretøjer, som efter det for ministeriet  

 oplyste fortsat er gældende.
