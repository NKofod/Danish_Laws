Betænkning afgivet af Kommunaludvalget  

 den 12. maj 1999 Betænkning over I.
Forslag til lov om Hovedstadens  

 Udviklingsråd II.
Forslag til lov om ændring af forskellige love  

 som følge af oprettelsen af Hovedstadens Udviklingsråd Udvalget har behandlet lovforslagene i nogle møder  

 og har herunder stillet spørgsmål til indenrigsministeren, som  

 denne har besvaret skriftligt.
En oversigt over spørgsmål og  

 svar er optrykt som bilag til betænkningen.
 Herudover har indenrigsministeren fremsendt kopi af  

 høringssvar til de to lovforslag sammen med Indenrigsministeriets  

 bemærkninger til hovedindholdet af de modtagne høringssvar, og  

 Amtsrådsforeningen i Danmark har skriftligt  

 fremsendt sine høringssvar direkte til udvalget.
 Indenrigsministeren har desuden til orientering for  

 Kommunaludvalget fremsendt kopi af en henvendelse til indenrigsministeren fra  

 LO Storkøbenhavn, LO Frederiksborg Amt og LO Roskilde Amt  

 vedrørende forslag til lov om Hovedstadens Udviklingsråd sammen  

 med kopi af indenrigsministerens besvarelse af henvendelsen.
Udvalget er opmærksom på, at det af  

 bemærkningerne til lovforslag nr.
L 227 fremgår, at de  

 nødvendige ændringer i teaterloven vedrørende  

 udviklingsrådets overtagelse af Det Storkøbenhavnske  

 Teaterfællesskabs opgaver ikke er indeholdt i dette lovforslag, men at  

 de vil indgå i et ændringsforslag til forslag til lov om  

 ændring af teaterloven. (Det Storkøbenhavnske  

 Teaterfællesskab) (lovforslag nr.
L 163). Sidstnævnte lovforslag  

 er behandlet af Kulturudvalget samtidig med Kommunaludvalgets behandling af  

 lovforslag nr.
L 206 og L 227.
 Der er af indenrigsministeren stillet  

 ændringsforslag, hvorom henvises til de ledsagende  

 bemærkninger.
 Kommunaludvalget anmoder om at få lovforslagene  

 henvist til fornyet udvalgsbehandling mellem 2. og 3. behandling.
 Herefter indstiller et flertal (Socialdemokratiets,  

 Det Konservative Folkepartis, Centrum-Demokraternes og Det Radikale Venstres  

 medlemmer af udvalget) lovforslagene til vedtagelse med de stillede  

 ændringsforslag.
Et mindretal (Venstres og Dansk Folkepartis  

 medlemmer af udvalget) indstiller lovforslagene til forkastelse ved 3.  

 behandling.
For så vidt angår de ændringsforslag, der er  

 stillet til det under I anførte lovforslag, vil mindretallet stemme  

 hverken for eller imod ændringsforslag nr. 1-3 og stemme imod  

 ændringsforslag nr. 4. Mindretallet vil stemme hverken for eller imod  

 de ændringsforslag, der er stillet til det under II anførte  

 lovforslag.
 Et flertal inden for mindretallet (Venstres medlemmer af  

 udvalget) har følgende bemærkninger:
Venstre ser gerne, at der tages initiativer, der kan  

 udvikle hovedstaden som en vækstdynamo og gøre  

 hovedstadsområdet til det naturlige midtpunkt for en stærk og  

 udviklingsorienteret Øresundsregion.
En sund og stærk  

 hovedstadsregion vil være et aktiv for hele Danmark.
Venstre anerkender  

 endvidere, at der til brug for udvikling af hovedstaden er brug for et  

 koordinerende organ, som kan tage fat om hovedstadens problemer og  

 strategiske udviklingsmuligheder.
 Venstre kan derfor støtte perspektivet i en  

 samarbejdsplatform, hvis opgavesammensætningen vel at mærke  

 afspejler det strategiske sigte på at udvikle hovedstadsregionen som et  

 stærkt kraftcenter i Nordeuropa.
 Venstre må desværre konstatere, at regeringens  

 forslag til en styrkelse af hovedstadsområdet ikke formår at  

 imødekomme hovedstadsregionens behov for et strategisk  

 samarbejdsforum.
Først og fremmest lægger regeringen op til,  

 at der sker en centralisering af beslutningsprocessen på mange  

 områder.
På eksempelvis regionplanområdet indebærer  

 forslaget, at den amtslige regionalplanlægning nu flyttes op til  

 Hovedstadens Udviklingsråd (HU). Her ønsker Venstre i stedet, at  

 behovet for koordinering på tværs af hovedstadsområdets  

 amtsgrænser løses ved, at HU´s kompetence på  

 regionplanområdet koncentreres om de særlige beføjelser,  

 miljøministeren har omkring hovedstadsområdet samt det  

 koordinerende arbejde, der allerede finder sted de 5 regioner imellem.
Der  

 sikres altså en fortsat koordinering af den regionale planlægning  

 de 5 enheder imellem, men regionplankompetencen bevares i de 5 enheder.  

 Forslaget vil indebære, at miljøministeren fremover vil have  

 samme beføjelser over for hovedstadsområdet som over for resten  

 af landet.
Centraliseringen har desuden en negativ indflydelse  

 på demokratiet for borgerne i hovedstadsområdet.
En række  

 beslutninger med direkte relevans for den enkelte borger skal nu  

 afgøres af et indirekte valgt råd.
Desuden oprettes et  

 såkaldt landzoneudvalg, hvorved indirekte valgte politikere skal udpege  

 et udvalg bestående af indirekte valgte politikere, som skal  

 træffe borgerrettede myndighedsbeslutninger.
Venstre har i forhandlingerne arbejdet ihærdigt for  

 at koble Opgavekommissionens forslag om decentralisering på forskellige  

 områder til forslaget om et udviklingsråd.
Opgavekommissionen  

 foreslår bl.a., at landzonekompetencen overflyttes fra amtskommunerne  

 til kommunerne.
Venstre har tidligere i dette folketingsår den 18.  

 november 1998 sammen med bl.a.
Det Konservative Folkeparti fremsat forslag  

 til folketingsbeslutning om regelforenkling gennem overførelse af  

 landzonekompetencen til kommunerne (beslutningsforslag nr.
B 54). En  

 overførsel af landzonekompetencen til kommunalt regi vil medvirke til,  

 at det strategiske sigte bibeholdes i HU.
Det er unægtelig svært  

 at se det strategiske udviklingspotentiale hos en myndighed, der skal  

 behandle hen ved 1000 landzonesager om året helt ned på  

 detailniveau.
Dertil kommer en berettiget frygt for, at der i  

 afgørelsen af landzonesager vil ske en glidning i retning af flere  

 administrative afgørelser på bekostning af den politiske  

 udvalgsbehandling.
Desuden ønsker Venstre, at HU fra starten kun  

 pålægges opgaver, hvor et særlig stærkt  

 koordineringsbehov gør sig gældende som f.eks. trafik og  

 Øresundssamarbejdet.
Med lovforslagets formuleringer er der  

 åbnet en bred ladeport for, at HU på lidt længere sigt kan  

 påtage sig en række opgaver, hvor der ikke nødvendigvis er  

 et stærkt koordineringsbehov de 5 hovedstadsregioner imellem.
Dermed  

 vil HU hurtigt udvikle sig til en nutidig kopi af Hovedstadsrådet, hvor  

 beslutningskraften var omvendt proportional med ambitionerne.
På samme måde bør antallet af  

 områder, hvor HU kan yde lån og tilskud til fremme af forskellige  

 initiativer, begrænses til områder, hvor et særligt  

 koordineringsbehov gør sig gældende.
Som et minimum bør  

 stemmevægten i HU for at træffe beslutninger af væsentlig  

 rækkevidde ændres fra 7 til 8. Dermed skal mindst 4 af enhederne  

 være enige, før større forslag gennemføres.
Det  

 vil svare til HT-modellen, hvor der skal 4 af 5 medlemmer i bestyrelsen til  

 at træffe større beslutninger.
Venstre er desuden stærkt bekymret over, at en  

 række meget vellykkede frivillige samarbejdsfora går en meget  

 usikker fremtid i møde.
Gennem organisationer som eksempelvis  

 Copenhagen Capacity og Wonderful Copenhagen er der i dag et tæt  

 samarbejde mellem erhvervslivet i hoved-stadsområdet og områdets  

 kommuner og amtskommuner.
Tillige bidrager erhvervslivet til finansieringen  

 af flere af disse frivillige samarbejder.
Det er usikkert, hvorvidt  

 erhvervslivet fortsat vil bidrage, hvis flere af disse samarbejder bliver en  

 del af det politiske spil i HU og styringen som følge heraf  

 centraliseres.
Venstre mener afslutningsvis, at forslaget til etablering  

 af Hovedstadens Udviklingsråd ikke vil imødekomme det behov for  

 en dynamisk samarbejdsplatform, som hovedstadsområdet har fortjent.
Der  

 er tværtimod stor risiko for, at udviklingsrådet på flere  

 områder vil komme til at fungere som en bureaukratisk bremseklods for  

 den positive udvikling, der ellers tegner sig i hovedstadsområdet med  

 udsigten til ibrugtagningen af den nye faste forbindelse og etableringen af  

 en sammenhængende Øresundsregion med 3 mio. indbyggere.
 I en situation, hvor der kun er et år, til  

 Øresundsforbindelsen tages i brug, vil der nu blive skabt et  

 beslutningsmæssigt dødvande, hvor alle afgørende  

 beslutninger i regionen afventer nedsættelsen af  

 udviklingsrådet.
 Et mindretal inden for mindretallet (Dansk Folkepartis  

 medlem af udvalget) er af den opfattelse, at »udviklingsrådet« ikke  

 vil kunne løse de problemer, der er og løbende vil kunne  

 opstå i hovedstadsområdet.
Dansk Folkeparti er ligeledes af den opfattelse, at  

 beslutninger skal tages så tæt på borgerne som overhovedet  

 muligt og i mange tilfælde gerne i samarbejde med borgerne.
Det mener  

 Dansk Folkeparti bestemt ikke at udviklingsrådet lægger op til.  

 Det lægger op til fjernhed og ikke nærhed.
Administration af landzonekompetencen bør efter  

 Dansk Folkepartis opfattelse udlægges til de enkelte kommuner.
Dette  

 også set i sammenhæng med, at Dansk Folkeparti ønsker  

 amterne nedlagt.
Det bedste for Danmark vil være, at landet kun har to  

 typer offentlige instanser.
Disse bør være staten og  

 kommunerne.
 Med udviklingsrådet opnår man endnu et  

 beslutningsled, endda uden at borgerne får nogen som helst indflydelse  

 på, hvorledes dette skal sammensættes, idet der ikke vil  

 være direkte valg til udviklingsrådet.
Det er vigtigt og demokratisk, at vælgerne  

 inddrages, når der ændres ved magtfordelingen mellem de  

 folkevalgte organer.
Det kan ske ved, at vælgerne får mulighed  

 for at give deres mening til kende via en folkeafstemning.
 Udviklingsrådet er udformet på en sådan  

 måde, at afgørelserne bliver truffet hen over hovedet på  

 lokale instanser af en række personer, som vælgerne ikke har  

 valgt til dette job.
 Et andet mindretal (Socialistisk Folkepartis  

 medlemmer af udvalget) indstiller lovforslagene til forkastelse ved 3.  

 behandling med følgende bemærkninger:
SF kan ikke stemme for oprettelsen af et Hovedstadens  

 Udviklingsråd, idet SF finder, at et sådant råd er i strid  

 med principperne om nærhed, bæredygtighed, demokratisk kontrol og  

 sammenhæng mellem kompetence og økonomisk ansvar - principper,  

 som Opgavekommissionen netop har anbefalet for den kommunale struktur.  

 Endvidere vil det medføre, at der for hovedstadsområdet vil  

 være en 4-delt struktur til forskel fra det øvrige land, der har  

 en 3-delt struktur.
Hovedstadens Udviklingsråd er en udemokratisk og  

 bureaukratisk konstruktion, som SF ikke kan støtte.
 SF ønsker, at der oprettes et hovedstadsamt  

 bestående af Københavns og Frederiksberg Kommuner og kommunerne  

 i Københavns Amt med direkte valgt bestyrelse (amtsråd) samt en  

 opdeling af Københavns Kommune i bydelskommuner med  

 primærkommunal status.
Opgavekommissionen færdiggjorde sit arbejde i  

 december 1998. De konklusioner, Opgavekommissionen var enige om, var, at den  

 3-delte struktur, der er i Danmark med stat, amt og kommune, er holdbar og  

 robust.
Den opfylder både principperne om nærhed,  

 bæredygtighed og demokratisk kontrol og sammenhæng mellem  

 kompetence og økonomisk ansvar.
Mellemkommunale selskaber kunne  

 Opgavekommissionen ikke anbefale.
 På baggrund af både erfaringerne fra de  

 tidligere tiltag og Opgavekommissionens konklusioner mener SF, at den  

 rigtigste løsning for hovedstadsområdet er at få skabt en  

 struktur, der i basis ligner det øvrige lands, nemlig med en 3-delt  

 struktur - stat, amt, kommune.
 Ved at oprette et hovedstadsamt opnås både  

 sammenhæng mellem kompetence og ansvar og sikring af borgernes  

 indflydelse, og dermed bygges på de gode erfaringer, der er med den  

 danske struktur.
 Hovedstadsamtet skal selvfølgelig have et tæt  

 og stærkt samarbejde med de øvrige amter på  

 Sjælland, ikke mindst på trafikområdet.
Ud over at oprette et hovedstadsamt mener SF, at det er  

 vigtigt, at der samtidig tages beslutning om opdeling af Københavns  

 Kommune i bydelskommuner.
Det vil løse det demokratiske underskud, der  

 er i København i dag for borgerne.
Erfaringerne allerede nu fra  

 bydelsforsøgene viser, at nærhedsprincippet i høj grad  

 virker positivt i en demokratisk proces.
 Et hovedstadsamt vil kunne være handlekraftigt ikke  

 kun i forhold til den indre struktur i Danmark, men også være  

 handlekraftigt i forhold til både Skåneregionen og andre  

 udenlandske storbyregioner.
Hovedstadsamtet vil til forskel fra landets øvrige  

 amter være et byamt, der omfatter et sammenhængende  

 byområde med få landzoneområder.
Dette vil medføre,  

 at der er opgaver, hovedstadsamtet skal varetage til forskel fra  

 øvrige amter.
Det er inden for miljø- og  

 forsyningsområdet med bl.a. forbrændingsanlæg,  

 kloakværker, vandforsyning, energiforsyning, overordnet  

 planlægning af spildevandsområder, lossepladser og overordnet  

 byudvikling.
På de øvrige områder inden for sundheds-,  

 social-, kultur- og uddannelsesområdet vil opgavevaretagelsen  

 være identisk med de øvrige amters.
 Et tredje mindretal (Fremskridtspartiets medlem af  

 udvalget) indstiller lovforslagene til forkastelse ved 3. behandling  

 og vil ikke kunne støtte de stillede ændringsforslag.  

 Mindretallet bemærker i øvrigt:
Fremskridtspartiet fik i forbindelse med finansloven for  

 1990 nedlagt Hovedstadsrådet, hvilket Fremskridtspartiet igennem mange  

 år havde arbejdet hårdt for.
Fremskridtspartiet er således  

 ikke indstillet på at genoprette Hovedstadsrådet, heller ikke  

 selv om det får et nyt navn.
 Fremskridtspartiet ville kunne støtte en  

 koordinerende enhed, som kunne koordinere den helt overordnede  

 planlægning for regionen med en solid forankring i amterne.  

 Fremskridtspartiet havde ligeledes gerne set et organ, som ville kunne  

 løfte opgaven med at koordinere arbejdet på tværs af  

 Øresund i samarbejde med det sydlige Sverige.
 Under forligsforhandlingerne stillede Fremskridtspartiet i  

 prioriteret rækkefølge følgende ønsker og forslag  

 til forbedringer af forslaget:
 I § 3 indsættes der et nyt stykke 3, hvor det  

 præciseres, at Hovedstadens Udviklingsråd ikke selv skal  

 gennemføre de beslutninger, Hovedstadens Udviklingsråd beslutter  

 sig for, men sikre, at opgaverne anlægsmæssigt og  

 driftsmæssigt udliciteres, således at Hovedstadens  

 Udviklingsråd ikke selv ansætter direktører, medarbejdere  

 eller andre til løsning af opgaverne.
 Hovedstadens Udviklingsråd skal ikke kunne tiltage  

 sig kompetence uden forudgående godkendelse i Folketingets  

 Kommunaludvalg, hvilket forudsætter en ændring af § 3, stk. 2,  

 eller subsidiært, at der udfærdiges et betænkningsbidrag,  

 hvor det præciseres, at ministerens godkendelse forudsætter  

 enighed i forligskredsen.
 § 3, stk. 1, nr. 6, ændres fra, at Hovedstadens  

 Udviklingsråd skal medvirke til udvikling af kulturlivet samt  

 iværksætte regionale kulturinitiativer, til, at Hovedstadens  

 Udviklingsråd kun skal stå for koordinering af  

 kulturinitiativer.
Det ville regeringen og flertallet i Folketinget ikke  

 være med til.
Flertallet ville ikke være med til at  

 begrænse rådets opgaver til at være helt overordnede.  

 Flertallet ville i stedet udvide rådets beføjelser til at  

 gå endnu længere ned i detaljerne og dermed give rådet  

 endnu mere kompetence.
 Fremskridtspartiet kan derfor ikke støtte  

 lovforslagene, da der ganske enkelt vil blive tale om et nyt  

 Hovedstadsråd.
Ændringsforslag til I.
Forslag til lov om Hovedstadens  

 Udviklingsråd Af	indenrigsministeren, tiltrådt af et flertal (S,  

 KF, CD og RV):
Til § 3 1) Efter stk. 2 indsættes som nyt stykke:
» Til § 6 2) Stk. 1, 1. pkt., affattes således:
» Til § 7 3) Stk. 2 affattes således:
» Til § 8 4) Som stk. 2 og 3 indsættes:
» Stk. 3. Udviklingsrådet kan endvidere  

 nedsætte særlige udvalg efter reglerne i § 17, stk. 4, i lov om  

 kommunernes styrelse.« Bemærkninger Til nr. 1 Forslaget til nyt stk. 3 i lovforslagets § 3  

 fremsættes for at tilvejebringe en udtrykkelig hjemmel til, at  

 Hovedstadens Udviklingsråd som led i varetagelsen af sine opgaver kan  

 samarbejde med offentlige myndigheder uden for hovedstadsområdet.
 Behovet herfor vil bl.a. gøre sig gældende i  

 forhold til Vestsjællands og Storstrøms Amtskommuner, idet det  

 vil være naturligt, at udviklingsrådet samarbejder med disse to  

 amtskommuner om opgaver inden for f.eks. regionplan- , trafik- og  

 kulturområdet.
 Det vil ligeledes være et naturligt led i  

 udviklingsrådets opgavevaretagelse, at rådet samarbejder med  

 Bornholms Amtskommune og andre myndigheder inden for hele  

 Øresundsregionen om i fællesskab at skabe de bedst mulige rammer  

 for vækst og udvikling af den samlede region.
Til nr. 2 Med ændringsforslaget fastsættes tidspunktet  

 for udviklingsrådets konstituerende møde til januar i året  

 efter afholdelse af valg til kommunalbestyrelser og amtsråd.
Herved  

 sikres det, at de nyvalgte kommunalbestyrelser og amtsråd kan  

 udøve instruktionsbeføjelse over for deres repræsentanter  

 i udviklingsrådet i forhold til beslutninger på  

 udviklingsrådets konstituerende møde.
Til nr. 3 Den foreslåede ændrede affattelse af § 7, stk.  

 2, indebærer, at kravet om kvalificeret flertal også kommer til  

 at omfatte rådets beslutninger om ydelse af lån eller tilskud til  

 hovedstadsområdets kommuner og amtskommuner til fremme af initiativer,  

 der ligger inden for rådets virkefelt, og til trafikale  

 infrastrukturinvesteringer, jf. lovforslagets § 4.
 Baggrunden for forslaget er, at beslutninger om ydelse af  

 lån og tilskud fra udviklingsrådet vil kunne være af  

 væsentlig økonomisk og politisk betydning og derfor bør  

 bygge på et kvalificeret flertal i rådet i lighed med  

 rådets mere overordnede økonomiske beslutninger.
Til nr. 4 Med ændringsforslaget gøres det obligatorisk,  

 at udviklingsrådet nedsætter et stående udvalg, der skal  

 varetage den umiddelbare forvaltning af landzoneadministrationen.
 Landzoneudvalget er sammensat således, at det ud  

 over medlemmer af udviklingsrådet består af tre medlemmer udpeget  

 af kommuneforeningerne i Københavns, Frederiksborg og Roskilde  

 Amter.
 På denne måde sikres en primærkommunal  

 deltagelse i administrationen af landzonelovgivningen.
 Nedsættelse af kommunale stående udvalg med  

 fremmed repræsentation kendes fra de kommunale havneudvalg, jf. den  

 kommunale styrelseslovs § 19, stk. 2. I lighed med, hvad der følger af  

 denne bestemmelse, foreslås det, at flertallet af pladserne i  

 landzoneudvalget altid skal beklædes af medlemmer af  

 udviklingsrådet.
Med ændringsforslaget præciseres det  

 endvidere, at bestemmelsen i lovforslagets § 8 om nedsættelse af udvalg  

 til at varetage den umiddelbare forvaltning ikke udelukker nedsættelse  

 af særlige udvalg, de såkaldte § 17, stk. 4-udvalg.
Dette  

 følger tillige af lovforslagets § 9, stk. 1, nr. 2, hvorefter den  

 kommunale styrelseslovs kapitel III om udvalg m.v. finder tilsvarende  

 anvendelse for udviklingsrådet, medmindre andet bestemmes i loven om  

 udviklingsrådet eller i udviklingsrådets  

 styrelsesvedtægt.
 Efter bestemmelsen i § 17, stk. 4, i styrelsesloven kan  

 der nedsættes særlige udvalg til varetagelse af bestemte hverv  

 eller til udførelse af forberedende eller rådgivende funktioner.  

 Det følger endvidere af bestemmelsen, at udviklingsrådet  

 bestemmer de særlige udvalgs sammensætning og fastsætter  

 regler for deres virksomhed.
Ændringsforslag til II.
Forslag til lov om ændring af forskellige love  

 som følge af oprettelsen af Hovedstadens Udviklingsråd Af	indenrigsministeren, tiltrådt af et flertal (S,  

 KF, CD og RV):
Ny paragraf 1) Efter § 4 indsættes som ny paragraf:
» I lov nr. 212 af 16. maj 1984 om udligning af visse  

 kommunale og amtskommunale udgifter til merværdiafgift og om det  

 kommunale momsfond, som ændret bl.a. ved § 10 i lov nr. 1133 af 21.  

 december 1994 og senest ved § 4 i lov nr. 385 af 14. juni 1995, foretages  

 følgende ændring:
1. I § 5, stk. 2, ændres »samt Hovedstadens Sygehusfællesskab« til: », Hovedstadens  

 Sygehusfællesskab samt Hovedstadens Udviklingsråd«.« Til § 7 2) Nr. 7 affattes således:
» » 1) fordelingen af den fremtidige byggeaktivitet i byzone  

 og rækkefølgen herfor og 2) vandforsyningen og spildevandsafledningen.«« 3) Efter nr. 7 indsættes som nyt nummer:
» Stk. 7-9 bliver herefter stk. 6-8.« 4) Efter nr. 8 indsættes som nyt nummer:
» Til § 8 5) Efter nr. 1 indsættes som nyt nummer:
» Bemærkninger Til nr. 1 I lovforslaget præciseres det, at  

 indenrigsministeren kan fastsætte regler for, hvorledes Hovedstadens  

 Udviklingsråd indgår i momsudligningsordningen.
Det forventes, at  

 Hovedstadens Udviklingsråd, således som det også  

 gælder for Hovedstadens Sygehusfællesskab, skal anmelde sine  

 momsudgifter direkte til refusion under momsudligningsordningen.
For så vidt angår udgifter til busdrift, skal  

 der dog ikke kunne anmeldes udgifter til momsudligningsordningen, idet  

 persontransport som udgangspunkt er momsfritaget.
Dette svarer til, hvad der  

 i dag gælder for udgifterne til busdrift i Hovedstadsområdets  

 Trafikselskab.
Til nr. 2-4 Staten har hidtil hvert fjerde år - efter gammel  

 aftale med Amtsrådsforeningen - udsendt en orientering til  

 regionplanmyndighederne (Statslig udmelding) om regionplanrevisionerne.  

 Udmeldingerne har ikke en speciel lovhjemmel, men baggrunden er, at  

 regionplanmyndighederne skal kende de statslige interesser, før man  

 udarbejder planforslagene.
Med etableringen af udviklingsrådet må  

 det forventes, at behovet for særlige udmeldinger til  

 hovedstadsområdet vil indskrænkes betydeligt.
De hidtidige  

 bemærkninger har i høj grad været begrundet i kravet om et  

 plansamarbejde mellem de fem regionplanmyndigheder.
Til nr. 5 Bestemmelsen vedrører klageadgang til  

 Miljøklagenævnet over Miljøstyrelsens afgørelser.  

 Lovforslagets § 8 gav alene Hovedstadens Udviklingsråd klageadgang til  

 Miljøstyrelsen over amtskommuners og kommuners afgørelser,  

 hvilket ikke var tilsigtet.
Samtidig foreslås en  

 konsekvensændring som følge af den ændrede nummerering i §  

 98.
Holger Graversen (S)  

 Lars Kramer Mikkelsen (S) Karen J.
Klint (S)  

 Erling Christensen (S)  

 Klaus Hækkerup (S) nfmd.  

 Anni Svanholt (SF) Ebbe Kalnæs (CD)  

 Dorit Myltoft (RV)             Kristen Touborg (SF)  

 Else Winther Andersen (V) Inge Dahl-Sørensen (V)  

 Harald Kjøller (V) Jens Vibjerg (V)  

 Knud Erik Kirkegaard (KF) fmd.  

 Henning Grove (KF) Christian H.
Hansen (DF)  

 Thorkild B.
Fransgaard (FP) Enhedslisten og Kristeligt Folkeparti havde ikke medlemmer  

 i udvalget.
Bilag Oversigt over Kommunaludvalgets spørgsmål til  

 indenrigsministeren og svarene herpå (Selv om nogle af spørgsmålene  

 vedrører såvel lovforslag nr.
L 206 som lovforslag nr.
L 227, er  

 alle spørgsmålene af praktiske grunde blevet journaliseret  

 på lovforslag nr.
L 206) Spm.
 nr.
Stillet på Om:
Besvaret på 1 L 206   bilag 2 hvilke af det daværende  

 Hovedstadsråds opgaver der ikke skal løses i  

 udviklingsrådets regi L 206 - bilag 7 2 L 206   bilag 2 sammenhængen mellem det, at der skal  

 skabes et fælles organ til at samarbejde med de svenske myndigheder, og  

 udvidelsen af Øresundskomiteen til også at omfatte  

 Vestsjællands, Storstrøms og Bornholms Amter L 206 - bilag 7 3 L 206   bilag 2 hvorvidt der tilsigtes en yderligere  

 udvidelse af udviklingsrådets kompetenceområde L 206 - bilag 7 4 L 206   bilag 2 hvornår der fremsættes lovforslag  

 om »de nærmere bestemmelser om rådets kompetence« L 206 - bilag 5 5 L 206   bilag 2 redegørelse for, hvorledes de 35 mio.  

 kr. til rådets omkostninger til regionplanlægning m.v.  

 fremkommer L 206 - bilag 5 6 L 206   bilag 2 fordeling af omkostninger vedr.  

 spørgsmål 5 mellem de fem enheder L 206 - bilag 5 7 L 206   bilag 2 hvor mange årsværk der i de fem  

 enheder anvendes til løsning af den i spørgsmål 5  

 nævnte opgave, og hvor mange årsværk der ventes  

 overført til rådet L 206 - bilag 5 og 14 8 L 206   bilag 2 redegørelse for de 10 mio. kr. til  

 rådets generelle administrationsudgifter L 206 - bilag 7 9 L 206   bilag 2 fordeling af omkostningerne mellem de fem  

 enheder, hvis indeværende budgetår lægges til  

 grund L 206 - bilag 7 10 L 206   bilag 2 redegørelse for 900 mio. kr. til  

 rådets omkostninger til planlægning og drift af kollektiv  

 trafik L 206 - bilag 5 11 L 206   bilag 2 fordeling af omkostninger, jf.  

 spørgsmål 10, mellem de fem enheder L 206 - bilag 5 12 L 206   bilag 2 hvorvidt den enkelte enhed fortsat skal  

 finansiere vejvedligeholdelse og       -anlæg ved egen  

 skatteudskrivning L 206 - bilag 7 13 L 206   bilag 2 Afgrænsning af enhedens ansvar som  

 vejbestyrelse over for udviklingsrådets mulighed for tilskud til  

 trafikale infrastrukturinvesteringer L 206 - bilag 7 14 L 206   bilag 2 Om udnyttelse af bemyndigelsesbestemmelsen i  

 § 4, stk. 2 L 206 - bilag 7 15 L 206   bilag 2 Hvorvidt der kræves kvalificeret  

 flertal efter § 7, stk. 2, for ydelse af tilskud efter § 4, stk.  

 1 L 206 - bilag 4 16 L 206   bilag 2 Hvorvidt der kræves kvalificeret  

 flertal efter § 7, stk. 2, for ydelse af lån efter § 4, stk.  

 1 L 206 - bilag 4 17 L 206   bilag 2 Inddragelse af de fem berørte enheder  

 inden fremsættelse af lovforslaget L 206 - bilag 4 18 L 206   bilag 2 Argumentation for positive administrative  

 konsekvenser for de fem enheder og herunder estimat for administrative  

 årsværk pr. enhed før og efter Udviklingsrådets  

 opstart L 206 - bilag 5 19 L 206   bilag 2 Redegørelse for personalemæssige  

 konsekvenser L 206 - bilag 7 20 L 206   bilag 2 Om det forventede antal medarbejdere, der vil  

 medgå til at løse opgaverne i udviklingsrådet L 206 - bilag 7 21 L 206   bilag 2 Hvilken myndighed der skal tage stilling til,  

 om en landmand i hovedstadsregionen må indrette  

 gårdbutik L 206 - bilag 5 22 L 206   bilag 2 Hvilken myndighed der skal tage stilling til  

 ønske om udvidelse af erhvervsvirksomhed i nedlagte  

 driftsbygninger L 206 - bilag 5 23 L 206   bilag 2 Hvilken myndighed der skal tage stilling til  

 ønske om konvertering af et sommerhusområde til  

 helårsområde L 206 - bilag 5 24 L 206   bilag 2 Rækkevidden af  

 instruktionsbeføjelsen i henhold til § 2, stk. 4 L 206 - bilag 4 25 L 206   bilag 2 Hvorvidt der fremover skal udarbejdes  

 én regionplan for hele udviklingsrådets geografiske  

 område L 206 - bilag 5 26 L 206   bilag 2 en oversigt over det totale antal  behandlede  

 landzonesager og lokalplanforslag i de fem enheder L 206 - bilag 5 og 14 27 L 206   bilag 2 på hvilket detailniveau  

 udviklingsrådet skal forestå  

 trafikplanlægningen L 206 - bilag 7 28 L 206   bilag 2 hvorvidt en amtskommunal enhed for egne  

 midler vil kunne fremme etablering af en omfartsvej L 206 - bilag 7 29 L 206   bilag 2 fordeling af befolkningstal og  

 beskatningsgrundlag på de fem enheder L 206 - bilag 5 30 L 206   bilag 2 det fremtidige statslige engagement,  

 når rådet overtager Det Storkøbenhavnske  

 Teaterfællesskabs opgaver L 206 - bilag 5 31 L 206   bilag 2 hvorvidt  en eller flere enheder kan  

 opretholde egne samarbejdsorganer på opgaveområder, der  

 hører under udviklingsrådet L 206 - bilag 7 32 L 206   bilag 2 rækkevidden af § 11, stk. 2, 3. pkt.,  

 om fravigelse af fordelingsnøglen efter aftale L 206 - bilag 7 33 L 206   bilag 2 fordeling af udgiften til et tilskud på  

 f.eks. 100 mio. kr. på de fem enheder L 206 - bilag 5 34 L 206   bilag 2 hvorvidt regeringen har planer om  

 nedklassificering af statslige vejanlæg i  

 hovedstadsområdet L 206 - bilag 7 35 L 206   bilag 2 integration af udviklingsrådets  

 økonomiske aktiviteter i det økonomiske  

 aftalesystem L 206 - bilag 7 36 L 206   bilag 2 hvorvidt et forøget omkostningsniveau  

 som følge af en flertalsbeslutning i udviklingsrådet skal  

 belaste en kommune/amtskommune, der har stemt imod L 206 - bilag 7 37 L 206   bilag 2 hvorvidt regeringen vil tolerere en  

 højere realvækst i de fem enheder end i det øvrige  

 land L 206 - bilag 7 38 L 206   bilag 2 hvorledes lån optaget af  

 udviklingsrådet vil påvirke den enkelte (amts)kommune i relation  

 til  lånecirkulæret L 206 - bilag 5 39 L 206   bilag 2 hvordan udviklingsrådets muligheder for  

 at indgå lejeaftaler etc. reguleres L 206 - bilag 5 40 L 206   bilag 2 hvilke andre opgaver udviklingsrådet  

 kan beslutte at varetage i henhold til § 3, stk. 2 L 206 - bilag 7 41 L 206   bilag 2 hvorvidt udviklingsrådet efter § 3,  

 stk. 2, med simpelt flertal kan beslutte at udvide sin  

 opgaveportefølje L 206 - bilag 7 42 L 206   bilag 2 kvalificering og kvantificering med hensyn  

 til rådets overtagelse af udgifter, som i dag afholdes af  

 (amts)kommunerne L 206 - bilag 7 43 L 206   bilag 2 hvorvidt udpegningen af de (amts)kommunale  

 enheders rådsmedlemmer tænkes at ske ved normalt  

 forholdstalsvalg L 206 - bilag 4 44 L 206   bilag 2 hvorvidt regeringen vil foranledige, at  

 forslaget sendes til høring i hver enkelt af hovedstadsområdets  

 primærkommuner L 206 - bilag 4 45 L 206   bilag 2 på hvilke opgaveområder  

 udviklingsrådet vil have enekompetence L 206 - bilag 7 46 L 206   bilag 2 oversendelse af de udgiftsskøn, der  

 efter bemærkningerne er udarbejdet i Indenrigsministeriet  

 m.fl.
L 206 - bilag 7 47 L 206   bilag 2 hvilke instanser der derudover har bidraget  

 med udgiftsskøn L 206 - bilag 7 48 L 206   bilag 2 på hvilke områder den kollektive  

 trafik i HT-regi har været løst ineffektivt L 206 - bilag 7 49 L 206   bilag 2 på hvilken måde det eksisterende  

 kultursamarbejde har været løst ineffektivt L 206 - bilag 7 50 L 206   bilag 2 på hvilken måde det eksisterende  

 turismesamarbejde har været løst ineffektivt L 206 - bilag 7 51 L 206   bilag 3 i hvilke situationer der kan være behov  

 for at fravige bestemmelsen i styrelseslovens § 67 L 206 - bilag 9 52 L 206   bilag 3 hvorvidt der i fordelingen af udgifterne  

 efter § 11 medregnes et udtryk for  

 ejendomsværdibeskatningen L 206 - bilag 5 53 L 206   bilag 3 begrundelsen for, at bidragene til  

 udviklingsrådet ikke skal indgå ved opgørelsen af  

  udligningsbehovet L 206 - bilag 7 54 L 206   bilag 3 hvorfor bestemmelserne i kapitel 1 og 2 ikke  

 kan træde i kraft hhv. 1. september 1999 og 1. januar 2000 L 206 - bilag 9 55 L 206   bilag 6 hvordan regeringen vil sikre større  

 koordinering af sygehuskapaciteten i hovedstadsområdet L 206 - bilag 13 56 L 206   bilag 6 hvilken lovhjemmel sundhedsministeren i dag  

 har til denne koordinering L 206 - bilag 13 57 L 206   bilag 12 konsekvenser for personalet af at flytte  

 regionplanlægningen fra amterne til udviklingsrådet L 206 - bilag 15 58 L 206   bilag 16 hvor store landzonerne er i Københavns  

 og Frederiksberg Kommuner og Københavns, Frederiksborg og Roskilde  

 Amter L 206 - bilag 18 59 L 206   bilag 19 hvorvidt der i det oprindelige lovforslag var  

 taget højde for, at udviklingsrådet skulle samarbejde med andre  

 offentlige myndigheder i Øresundsregionen L 206 - bilag 22 60 L 206   bilag 19 hvorledes det er til gavn for borgerne, at et  

 udvalg af indirekte valgte politikere skal varetage den umiddelbare  

 forvaltning af landzoneadministrationen L 206 - bilag 23 61 L 206   bilag 19 den foreslåede centralisering af  

 landzonekompetencen vil betyde en ændring i fordelingen af sager, der  

 behandles administrativt, i forhold til sager, der behandles politisk i det  

 fremtidige landzoneudvalg L 206 - bilag 23 62 L 206   bilag 19 der i § 9 er hjemmel til, at  

 udviklingsrådet til enhver tid kan nedsætte et § 17, stk.  

 4-udvalg med primærkommunal repræsentation efter den kommunale  

 styrelseslov L 206 - bilag 22 63 L 206   bilag 24 hvorledes det, at et landzoneudvalg, jf.  

 svaret på spm. 60, vil sikre kommunerne i hovedstadsområdet  

 indflydelse på landzonesagerne, hænger sammen med flertallets  

 sammensætning i landzoneudvalget Besvares inden 2. beh.
