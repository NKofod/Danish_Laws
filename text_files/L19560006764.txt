 Ved notevekslinger af henholdsvis 9. august - 22. september 1955 og 7.-  

 28. august 1956 mellem udenrigsministeriet og Amerikas Forenede Staters  

 ambassade er der truffet aftale om følgende:
 TILLÆG TIL BILAG A.
Til iværksættelse af bestemmelserne i artikel V stk. 1 i overenskomsten om  

 gensidig bistand på forsvarets område vil den danske regering, når De  

 forenede Staters ambassade i København anmoder derom, indbetale danske kroner  

 til et samlet beløb af 2 518 956 på den af ambassaden udpegede konto til  

 dækning af de kontorholdsudgifter og lignende i Danmark, som ambassaden på De  

 Forenede Staters regerings vegne i tidsrummet fra 1. juli 1955 - 30. juni  

 1956 afholder i forbindelse med gennemførelsen af den pågældende  

 overenskomst.
En uudnyttet saldo på kr. 761 625 fra de af den danske regering  

 for året 1. juli 1954 - 30. juni 1955 indbetalte beløb fradrages ovennævnte  

 beløb.
 Den danske regering vil endvidere på den af ambassaden udpegede konto  

 indbetale danske kroner til et samlet beløb af 2 000 000 til anvendelse for  

 ambassadens kontorholdsudgifter og lignende i forbindelse med gennemførelsen  

 af overenskomsten i tidsrummet fra 1. juli 1956 - 30. juni 1957. En uudnyttet  

 saldo på kr. 243 166 fra den danske regerings indbetalinger for året 1. juli  

 1955 - 30. juni 1956 fradrages det nævnte beløb.
 Udenrigsministeriet, den 31. oktober  

 1956.
H.C.
Hansen.
