 Efter udsendelse af direktoratets cirkulærskrivelse af 24. september 1974  

 om bortfald af ordninger med »havedage« for boligindehavere ved  

 anstalterne fra 1. januar 1975 har direktoratet modtaget henvendelser om  

 forskellige praktiske problemer med hensyn til visse vedligeholdelsesarbejder  

 (træbeskæring m.v.) navnlig i de større funktionærhaver.
 Direktoratet har ikke fundet grundlag for at ændre sin afgørelse af  

 24.september 1974. Havevedligeholdelsesarbejder i private boliger ved  

 anstalterne skal således som bestemt i cirkulærskrivelsen efter 1. januar  

 1975 principielt udføres for boligindehavernes egen regning.
Direktoratet vil imidlertid være indforstået med, at der for særlig store  

 havearealers vedkommende sker en reduktion, såfremt boligindehaveren  

 fremsætter ønske derom.
De med arealreduktionen forbundne omkostninger vil  

 kunne afholdes af statskassen under forudsætning af bevillingers  

 tilstedeværelse, og at reduktionen ikke medfører krav om store udgifter til  

 f.eks. opsætning af raftehegn, omlægning af beplantning m.v.
 Det forudsættes, at forslag om arealreduktion indebærer, at der fremdeles  

 bevares et haveareal, som er sædvanligt for de forskellige boligtyper, og at  

 eventuelle reduktioner af haver i samlede bebyggelser foretages efter  

 ensartede retningslinier.
På given foranledning skal direktoratet gøre opmærksom på, at  

 boligindehavere ikke vil kunne få vedligeholdt haver ved anstaltens  

 foranstaltning mod betaling.
Direktoratet vil imidlertid være indstillet på  

 at fastsætte regler om udførelse ved anstaltens foranstaltning af særlige  

 arbejder som træbeskæring og fældning af store træer, udvendig hækklipning  

 m.v., som har sammenhæng med anstaltens beplantning som helhed, og vil senere  

 vende tilbage hertil.
 Man anmoder om, at boligindehaverne gøres bekendt med ovenstående, og  

 udbeder sig senest 1. marts 1975 underretning, såfremt derfra nogen  

 boligindehaver fremkommer ønske om reduktion af haveareal m.v.
H.
H.
Brydensholt /Kjærgaard Kriminalforsorgens anstalter.
